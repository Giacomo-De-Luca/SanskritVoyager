{
  "file_title": "stūpalakṣaṇakārikāvivecana",
  "file_title_normal": "stupalaksanakarikavivecana",
  "metadata": {
    "original_title": "Stūpalakṣaṇakārikāvivecana",
    "contributors": [
      {
        "role": "data entry",
        "name": "Klaus Wille",
        "when": ""
      },
      {
        "role": "contribution to GRETIL",
        "name": "Klaus Wille",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31",
    "source": "ed. G. Roth, \"Edition of the Stūpa-lakṣaṇa-kārikā-vivecanaṃ, Including the prakīrṇaka-caitya-lakṣaṇaṃ, Dharmadūta. Mélanges offerts au Vénérable Thích Huyên-Vi à l'occasion de son soixante-dixième anniversaire, ed. Bhikkhu T. Dhammaratana, Bhikkhu Pāsādika, Paris 1997, pp. 205-231. Cf. 2nd ed. (repr.?) in: Stupa: Cult and Symbolism, Contributions by G. Roth, F.K. Ehrhard, K. Tanaka, Lokesh Chandra, New Delhi 2009 (Śata-piṭaka Series, 624), pp. 34-59."
  },
  "body": [
    {
      "tag": "p",
      "attributes": {},
      "text": "Stūpa-lakṣaṇa-kārikā-vivecanaṃ\nincluding\nprakīrṇaka-caitya-lakṣaṇaṃ"
    },
    {
      "tag": "p",
      "attributes": {},
      "text": "Ārya-Lokottaravādino yat kṛtir\nĀcārya-bhadravyūhasya"
    },
    {
      "tag": "p",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Slkv p. 208"
        },
        {
          "tag": "text",
          "text": "siddhaṃ namo buddhāya ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "Slkv §1"
        },
        {
          "tag": "l",
          "attributes": {},
          "text": "prakīrṇakavinaye proktaṃ yal lokottaravādināṃ |"
        },
        {
          "tag": "l",
          "attributes": {},
          "text": "yac cānyeṣāṃ nikāyānāṃ sūtrādau stūpalakṣaṇaṃ || 1 ||"
        }
      ]
    },
    {
      "tag": "p",
      "attributes": {},
      "text": "darśitaṃ lokanāthena stokaṃ stokaṃ kvacit kvacit |",
      "children": [
        {
          "tag": "hi",
          "attributes": {
            "rend": "bold"
          },
          "text": "Slkv p. 209"
        },
        {
          "tag": "text",
          "text": "sarvan tan se"
        },
        {
          "tag": "hi",
          "attributes": {
            "rend": "it"
          },
          "text": "tum ive"
        },
        {
          "tag": "text",
          "text": "ha bhadravyūhena kathyate || 2 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "abhigamye bhuvo bhāge vāstuśuddhe 'pratiṣṭhite |"
        },
        {
          "tag": "l",
          "attributes": {},
          "text": "na khabaddhaunnate snigdhe sthāne śucini kārayet || 3 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yojanocchrek'; eka nirdiṣṭaṃ parikṣepo 'rdhayojanaḥ |"
        },
        {
          "tag": "l",
          "attributes": {},
          "text": "krośavistārā vedikā prakīrṇavinayoditaṃ || 4 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pariṇāhena kumbhasya stūpam ucce prakīrtitaṃ |"
        },
        {
          "tag": "l",
          "attributes": {},
          "text": "tad aṃśena tu nemy ādi yāvad yaṣṭiśiraṃ kramāt || 5 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "caturasrā bhaven nemir adhastātaḥ tad ardhena |"
        },
        {
          "tag": "l",
          "attributes": {},
          "text": "pramāṇena karaṇḍasya anubandhena cāpi kā || 6 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "karaṇḍasyāṣṭabhāgena adho neminimarjanaṃ |"
        },
        {
          "tag": "l",
          "attributes": {},
          "text": "udakodgamane yāvad ā śuddher cco bhuvaḥ smṛtāḥ || 7 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aṣṭabhāgonnataṃ - - kāryeṇa nemi mātrataḥ |"
        },
        {
          "tag": "l",
          "attributes": {},
          "text": "maṇḍalaṃ caturasraṃ vā anyathānukārayet || 8 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tad ūrdhvaṃ vedikāḥ kāryāḥ catustridv'eka saṃkhyayā |"
        },
        {
          "tag": "l",
          "attributes": {},
          "text": "catuṣkoṇāṣṭakoṇā vā athavā parimaṇḍalā || 9 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sārccā gṛh'; ekasaṃyuktāṃ ūrdhvāṃ vediṃ prakalpayet |"
        },
        {
          "tag": "l",
          "attributes": {},
          "text": "karaṇḍasya samantena nānāvidyāvibhūṣitāṃ || 10 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ataś catukoṇabhāge madhyakoṣṭhapramāṇataḥ |"
        },
        {
          "tag": "l",
          "attributes": {},
          "text": "tisras teṣāṃ tu kartavyā caturthaṃ biṃba ba || 11 ||"
        }
      ]
    },
    {
      "tag": "p",
      "attributes": {},
      "text": "Here the text breaks off, as folio 2a,b is missing. From the commentary, I am quoting the fragmentary pieces of the stanzas which were included in the text portion of folio 2a,b."
    },
    {
      "tag": "p",
      "attributes": {},
      "text": "Slkv §2 adhaś caturthake bhāge ... [12] (§16.6a.2).\nbāhyakoṣṭha ṣaḍ āyāmety ādi ... [13] (§17.6a.4-5).\ntad anyānukramakṣīṇām iti ... [14] (§17.6a.7).",
      "children": [
        {
          "tag": "l",
          "attributes": {},
          "text": "adho vedyā vistāras tad vedikāyā hrasve kṛtam | ... [15] (§18.6b.7)."
        },
        {
          "tag": "l",
          "attributes": {},
          "text": "unnāmena tathā kuryād ity ādi | [16] (§19.7a.l)."
        },
        {
          "tag": "l",
          "attributes": {},
          "text": "tisro vedyaḥ jaṃghāvedikādyāḥ ity ādhyāhāryaṃ | [17] (§19.7a.2)."
        },
        {
          "tag": "l",
          "attributes": {},
          "text": "na nirgacchet yathābiṃbam ity ādi | [18] (§19.7a2-3)."
        },
        {
          "tag": "l",
          "attributes": {},
          "text": "karaṇḍake hy udgatety ādi | [19] (§20.7a.4)."
        },
        {
          "tag": "hi",
          "attributes": {
            "rend": "bold"
          },
          "text": "Slkv p. 210"
        }
      ]
    },
    {
      "tag": "l",
      "attributes": {},
      "text": "karaṇḍaś ca tatas tūrikām iti | [20] (§21.7a.7)."
    },
    {
      "tag": "l",
      "attributes": {},
      "text": "aṇḍakaṃ vaṭayitavyam iti | [21] (§22.7b.l)."
    },
    {
      "tag": "l",
      "attributes": {},
      "text": "tasyādho bāhyakoṣṭhasyeti | [22] (§23.7b.2)."
    },
    {
      "tag": "l",
      "attributes": {},
      "text": "tatpātrākāraṃ śāntikām iti | [22a] (§23.7b.3)."
    },
    {
      "tag": "l",
      "attributes": {},
      "text": "sarvān manāsamaṃ somyam ity ādi | [23] (§23.7b.5)."
    },
    {
      "tag": "l",
      "attributes": {},
      "text": "tad ūrdhvaṃ bāhyakoṣṭhasyety ādi | [24] (§25.8a.l)."
    },
    {
      "tag": "l",
      "attributes": {},
      "text": "pañcaviṃśatikoṣṭhakam ity ādi | [25] (§27.8a.45)."
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ś catvāraṃ pudgalā matāḥ |"
        },
        {
          "tag": "l",
          "attributes": {},
          "text": "arhanta cakravartis tu pratyekaś ca jino jinaḥ || 26 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śaikṣāṇāṃ arhataś caiva gaṇakhaḍga jinasya ca |"
        },
        {
          "tag": "l",
          "attributes": {},
          "text": "ekādhikaṃ tu kartavyaṃ cchatrāvalyāṃ vibhūṣitaṃ || 27 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śarīre dhātubhir yuktaṃ dharmadhātuvivarjitaṃ |"
        },
        {
          "tag": "l",
          "attributes": {},
          "text": "uṣṇīṣacandrasūryaś ca stambhā ghaṇṭadvayena ca || 28 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "svabhāvaṃ kalpavedādīṃ stūpasyāsya tu kathyayet |"
        },
        {
          "tag": "l",
          "attributes": {},
          "text": "adharā bhūmi pādāya yāvad ūrdhvaṃ krameṇa tu || 29 ||"
        }
      ]
    },
    {
      "tag": "p",
      "attributes": {},
      "text": "Slkv §3\n1. dānaṃ pṛthivī\n2. śīlan nemi\n3. catvāry āryavaṃśā aṅgaṇāṃ\n4. catvāry āryasatyāni sopānāni\n5. vaiśāradyāni stambhāḥ\n6. smṛtyupasthānāni adharā vedī\n7. samyakprahāṇāni dvitīyā vedī",
      "children": [
        {
          "tag": "hi",
          "attributes": {
            "rend": "bold"
          },
          "text": "Slkv p. 211"
        },
        {
          "tag": "text",
          "text": "8. ṛddhipādās tṛtīyā vedī\n9. śraddhādīni paṃcendriyāni caturthī jaṃghāvedī\n10. śraddhādīni pañcabalāni kaṇṭhakaṃ\n11. anityādīni dharmamukhāni catasraḥ puṣpagrahaṇyāḥ\n12. anāsravāḥ prathamadhyānabhūmijā prasrabdhisaṃbodhyaṅgaṃ kaṇṭhakaṃ\n13. dvitīyatṛtīyadhyānabhūmijā prītiprīti saṃbodhyaṅgaṃ kaṇṭhakavalayaṃ valitakaṃ\n14. anāgamyacaturthadhyānādibhūmijā upekṣāvedanā-upekṣāsaṃbodhyaṅgaṃ harmikā\n15. smṛtidharmapravicayavīryasamādhisaṃbodhyaṅgāni catvāro lokapālāḥ"
        },
        {
          "tag": "hi",
          "attributes": {
            "rend": "bold"
          },
          "text": "Slkv p. 212"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "16. āryāṣṭāṅgo mārgo yaṣṭiḥ"
        },
        {
          "tag": "l",
          "attributes": {},
          "text": "17. kṣīṇāsravabalāni trīṇi cāvenikāni smṛtyupasthānāni trayodaśa cchatravalyāḥ"
        },
        {
          "tag": "l",
          "attributes": {},
          "text": "18. uṣṇīṣo mahākaruṇāviśuddhiḥ (Bénisti: tad upari anuttaramahākaruṇāviśuddhyā uṣṇīṣaṃ ||)"
        }
      ]
    },
    {
      "tag": "p",
      "attributes": {},
      "text": "19. vimalā nirvāṇadhātuḥ sitātapatrā",
      "children": [
        {
          "tag": "hi",
          "attributes": {
            "rend": "bold"
          },
          "text": "Slkv p. 213"
        },
        {
          "tag": "text",
          "text": "20. saṃvṛttisatyaṃ paramārthasatyaṃ candrasūryau\n21. āryaratnam idaṃ gāthādvayam satvaviṣayātmagataṃ ghaṇṭādvayaṃ\n22. sarvākārajñātājñānaṃ cchatraṃ\n23. alobhātmikacetovimukti dhvajaṃ ity api sa bhagavān ity ādi\n24. yaśas patākāḥ"
        }
      ]
    },
    {
      "tag": "p",
      "attributes": {},
      "text": "prakīrṇakacaityalakṣanaṃ samāptam ||"
    },
    {
      "tag": "p",
      "attributes": {},
      "text": "|| āryalokottaravādino yat kṛtir ācārya bhadravyūhasya |"
    },
    {
      "tag": "p",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Slkv p. 214"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "Slkv §4"
        },
        {
          "tag": "l",
          "attributes": {},
          "text": "nirjitāśeṣadoṣagaṃ guṇotvākaparāgatāḥ |"
        },
        {
          "tag": "l",
          "attributes": {},
          "text": "jayanti jitajanmāno bhagavantas tathāgatāḥ || 1 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "stūpaṃ kṛtvopadeśena yen'; artho jagataḥ kṛtaḥ |"
        },
        {
          "tag": "l",
          "attributes": {},
          "text": "tam ahaṃ śirasā vande bhadravyūhāhvayaṃ yatiṃ || 2 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sandigdhājñaviparyastadhiyaṃ saṃpratipattaye |"
        },
        {
          "tag": "l",
          "attributes": {},
          "text": "stūpalakṣaṇaśāstrasya vivecanam ihocyate || 3 ||"
        }
      ]
    },
    {
      "tag": "p",
      "attributes": {},
      "text": "Slkv §5 prakīrṇam ity ādi | iṣṭadevatāyā namaskāraḥ sadācārānuvṛttaye | kim artham ācāryeṇa praṇāmārambhena kṛtaḥ | kṛto hy ācāryeṇa prakīrṇavinayasaṃgrahakārikādau namaskāraḥ | yasya vāco mano dehākhatulyāḥ sarvathā muneḥ || taṃ pranasyata sātatvaṃ vakṣye vinayakārikām iti || tad ekadeśa bhūtaṃ caidam ity anena nātrābhihitaṃ | ata eva prakīrṇavinaya ity ādinā tayavatām asya sūcayati śāstrakāra ity ato na doṣaḥ |"
    },
    {
      "tag": "p",
      "attributes": {},
      "text": "Slkv §6 prakīrṇake hi yad viṃśatisahasrāyuṣiprajāyāṃ bhagavataḥ kāśyapasya kṛkina rājñā stūpaḥ kṛtaḥ yojanam uccatvena yojanaṃ pariṇāhena ardhayojana pratisareṇa krośamātrikayā vedikayā | tāmraloharaitikāya hastacāraṇāya tam upadarśayitvoktaṃ | sthale pradeśe stūpaṃ kartavyaṃ kārayatā prācīran ty evaṃ kartavyaṃ."
    },
    {
      "tag": "p",
      "attributes": {},
      "text": "Slkv §7 athāṅgana (MS: athāṅgaṇa) vedī jaṃghā puṣpagrahaṇīyaṃ | ā yakā aṇḍakaṃ kaṇṭhakaṃ kaṇṭhikā harmikā cchatrāvalī cchatraṃ ghaṇṭā dhvajaḥ patākā stūpagṛha āgama puṣkiriṇī prākāra coktaṃ | puna prakīrṇasaṃbandhe nedam uktaṃ | cakravartibhūtena mayā yojanam uccaṃ yojanābhiveṣañ ca stūpaṃ kṛtam",
      "children": [
        {
          "tag": "hi",
          "attributes": {
            "rend": "bold"
          },
          "text": "Slkv p. 215"
        },
        {
          "tag": "text",
          "text": "iti | tad anyeṣāṃ nikāyānām iti sarvāstivādināṃ stūpakalpanāsūtre kṣudrake coktaṃ |"
        }
      ]
    },
    {
      "tag": "p",
      "attributes": {},
      "text": "Slkv §8 sagṛhastūpaḥ stambhaś catasraḥ pariṣaṇṇāḥ stambha sopāna lokapālā sthā sacandrasitāmbaraḥ patākā makaradhvajādayaḥ coktāḥ |"
    },
    {
      "tag": "p",
      "attributes": {},
      "text": "Slkv §9 kūṭāgārasūtre coktaṃ | sarṣapaphalamātra dhātor arthāya āmalakamātraṃ stūpaṃ kārayet | tasmiṃ stūpe sūcīmātraṃ yaṣṭim āropayet | badarīpatramātraṃ cchatram āropayet |"
    },
    {
      "tag": "p",
      "attributes": {},
      "text": "Slkv §10 abhigamya iti | abhigamye praśaste bahujanopasaṃkramaṇīye na vā | vāstuśuddhe vāstuvidyāpraṇītalakṣaṇānvite | apratiṣṭhite anyacaityarahite | na khādi varjitonnate madhyonnate snigdhe arūkṣe śucini amedhyarahite || ity evaṃ stūpodgamapradeśaviśeṣaṃ nirdhāya lakṣaṇaṃ samupadarśayann āha | parinahena kumbhasyety ādi | parihaṇaṃ parināhaḥ pariṇāha | madhyabhāgaparikṣepaḥ paribandha yathāroha pariṇāhasaṃpannapuruṣa iti || tatra ca ārohaśabdenoccatvaṃ kathyate | na pariṇāhaśabdenoccatvaṃ | pariṇāhaśabdenābhidhānāt ||"
    },
    {
      "tag": "p",
      "attributes": {},
      "text": "Slkv §11 evam ihāpi pariṇāhaśabdena maṇḍalanābheś caturdiśaṃ | cakrāranyāyena madhyasūtraparikṣepaḥ paribandho 'bhiproktaḥ | caturthī pi kalaśādisthasaṃsthāneṣu tan mātraṃ pṛthutvasyāvyabhicārāt | kiṃ saṃbandhinā pariṇāhena kumbhasya kumbhuḥ karaṇḍaka tasya pariṇāhena stūpa dairgheṇeṣṭam ity arthaḥ | uktaṃ hi prakīrṇavinaye yojanam uccatvena yojanaṃ pariṇāheneti | caturasrā bhaven nemir ity ādi | caturasrā catuṣkoṇabhūmyāṃ kumbhaḥ karaṇḍaḥ maṇḍalānurūpyena nemivistāro bhavatīty arthaḥ |"
    },
    {
      "tag": "p",
      "attributes": {},
      "text": "Slkv §12 atra prakīrṇe coktaṃ | eṣa kaścit stūpaṃ kārayatā prācīrāntāt tāvat kārayitavyeti tad anukramārthaṃ cātra caturasrake maṇḍalasūtrapātād bāhyābāhyato madhyakoṣṭhaparikṣepo 'bhyantarataś ca | ekāsītikoṣṭhakanyāye sa vijñeyāṃ |",
      "children": [
        {
          "tag": "hi",
          "attributes": {
            "rend": "bold"
          },
          "text": "Slkv p. 216"
        },
        {
          "tag": "text",
          "text": "tato 'bhyantare ca nemibhittivistārārdhena draṣṭavyam iti | karaṇḍakasyāṣṭabhāgenety adi kumbhapariṇāhāṣṭamāṃsenādhastān nemyā nimarjanaṃ | udakodbhedaṃ vā yāvad āśuddher vā bhuvaḥ pṛthivyāḥ smṛtam ity arthaḥ | aṣṭabhāgonnatam ity ādi nemimānād aṣṭamāṃsam ādāya tenājitam unnataṃ kāryam ity arthaḥ |"
        }
      ]
    },
    {
      "tag": "p",
      "attributes": {},
      "text": "Slkv §13 yataḥ prakīrṇake h'; uktaṃ | aṃgana na khasthala kāryam iti | vistāratas tv ayā vedikād bahiḥ kumbhapariṇāhapādenaiṣṭaṃ | catur asrikā medhī vedī jaṃghāpuṭāvedī kartavyeti |"
    },
    {
      "tag": "p",
      "attributes": {},
      "text": "Slkv §14 sarvāstivādakānām āgameṣūktaṃ | catasra pariṣaṇṇāḥ kartavyā iti catus tri dv'; eka saṃkhyāyety anenena vedikābhisaṃbandhaḥ kriyate | catasraḥ parisaṇṇā kartavyāḥ | catvāri smṛtyupasthānāni prathamā vedī || yāvat paṃcendriyāṇi caturthī vedī | aneneva vinaye tatva uktā vedikānāṃ |"
    },
    {
      "tag": "p",
      "attributes": {},
      "text": "Slkv §15 katamaḥ saṃsthānābhisaṃbandhaḥ kriyate | tad āha ca catuṣkonāṣṭakoṇā vā athavā parimaṇḍaleti | sarvā gṛh'; ekasaṃyuktān ity ādinā | āyakapuṣpagrahāṇy āpekṣatāṃ | caturthī jaṃghāvedikāt kuryād ity artha | yataḥ prakīrṇake uktaṃ | caturdikṣu āyakāḥ kartavyāḥ | ayam eṣu buddhavigrahāḥ sthāpayitavyā | puṣpagrahaṇī kartavyeti | tatrāyakaśabdena pratipālakam ucyate | puṣpagrahaṇīśabdena na ca vedikābāhyata samantato vāpya paṃktyākāreṇa nānāsaṃsthānagṛhadvāramātre pūrvajātakapratimāṇāṃ racaneti ||"
    },
    {
      "tag": "p",
      "attributes": {},
      "text": "Slkv §16 adhaś catuskoṇake bhāgety ādi | harmikām upādāya yo 'dhaś caturthako",
      "children": [
        {
          "tag": "hi",
          "attributes": {
            "rend": "bold"
          },
          "text": "Slkv p. 217"
        },
        {
          "tag": "text",
          "text": "bāhyakoṣṭhāṃśas tatra dhānyarāśikṛtaḥ | sarveṇaiva caturthakena | tribhi pādaiḥ pātrākṛti | dvābhyāṃ pādābhyāṃ khagaṇḍākṛteḥ | pādaikena kalaśākārasyeti | madhyakoṣṭhapramāṇam iti madhyakoṣṭhapramāṇādya pramāṇagatenety ādi | etad uktaṃ bhavati | tatrāpi bhāgavibhāgena dhānyarāśy ākṛteḥ || madhyakoṣṭhapramāṇena tisro vedyaḥ kāryāḥ pariśiṣṭānāṃ tu yathā pratyanusāreneti | caturthī biṃbapaśyageti kumbhaparigrahānurodhenety arthaḥ | etad uktaṃ bhavati | adhaś caturthake bhāge kṛtānāṃ tisrāṇāṃ vedīnāṃ yāvantām apramāṇaṃ | caturthī jaṃghāvedī catuṣkoṣṭhāpi kumbhasaṃsthāneṣv ity arthaḥ | yathaḥ prakīrṇake uktaṃ | jaṃghāpuṭavedī kukṣitavyeti | jaṃghāyāḥ puṭavedī jaṃghāpuṭavedīti | jaṃghāsaṃbandhinī vā puṭāvedī kumbhasya padmavalitam ity arthaḥ |"
        }
      ]
    },
    {
      "tag": "p",
      "attributes": {},
      "text": "Slkv §17 bāhyakoṣṭhaṣaḍāyāmety ādi | ṣaṇṇāṃ bāhyakoṣṭhānāṃ yo vistāras tad āyāmānāṃ tad dairghyām adhovedī kuryāt | atha bāhyakoṣṭhena vedikā ukteti ṣaṭsaṃkhyaparicchinna-āyāmo yasyā vedyaḥ sābāhyakoṣṭha ṣaḍāyāmamātrām adhovedīṃ kalpayet | yataḥ prakīrṇake yojanam uccasya krośamātrāvedīm ukteti | tad anyānukramakṣīṇām iti | adhovedyāyāmād upari vartinyaḥ tisro vedyaḥ | tāny anukrameṇa madhyakoṣṭhapramāṇena kuryāt | athavā catasraḥ pariṣaṇṇāḥ kartavyā iti vacanāt || merupariṣaṇḍavat | ardhardhonna",
      "children": [
        {
          "tag": "hi",
          "attributes": {
            "rend": "it"
          },
          "text": "ti"
        },
        {
          "tag": "hi",
          "attributes": {
            "rend": "bold"
          },
          "text": "Slkv p. 218"
        },
        {
          "tag": "text",
          "text": "kṣīṇañ ca kalpayet | evaṃ tāvad bhūṅ gata stūpam ākhyāyādhunā bhūmimarjane stūpaṃ kṛtaṃ | bhuvas tu kalpanācalād evety arthaḥ | sthairyapuṣṭikaraṃ kila bhavatīti | ato bhūmyā nimarjanena kāraṇāyāyan darśayann āha | vetsyādiśu samaṃ | idan tu nimarjane nimarjanārthaṃ bhūmau stūpasya bhavatu unmānato kṣayo vedikānāṃ vistāras tu kim arthaṃ | stūpasyoccatvena samīkaraṇārthaṃ | yata stūpāyāmatulyo hy adho vedyā vistāra iṣyate |"
        }
      ]
    },
    {
      "tag": "p",
      "attributes": {},
      "text": "Slkv §18 yathā hy uktaṃ mahāvastuni cakravartibhūtena mayā stūpo kṛto yojanoccatvena yojanam abhiniveśeneti | yatra hi yathā dhānyarāśyākṛteḥ kumbhasya yojanāni niveśya yojanābhiniveśo gamyate | tathā vedikāyā api tu kumbhapariṇāha pramāṇena stūpa uccābhipretaḥ | adhovedyā vistāras tad vedikāyā hrasve kṛtaṃ | kathaṃ pramāṇātikramaḥ | bhūvastukalpanābalān nemyāṅgaṇapramāṇasya pramāṇe 'ntaḥkaraṇād anatikramaḥ kalaśākṛteḥ | vedyunnāmasyālpatvāt nimarjanaṃm nākṣyaṃ |"
    },
    {
      "tag": "p",
      "attributes": {},
      "text": "Slkv §19 unnāmena tathā kuryād ity ādi | tad uktaṃ bhavati | harmikām upādāya yo 'dhaś caturthabāhyakoṣṭhāṃśas tasya yo vibhāgaḥ prākkṛtas tenaiva vibhāgenaikona tisro vedyaḥ jaṃghāvedikādyā ity āvyāhāryaṃ | na nirgacchet yathā biṃbam ity ādi |"
    },
    {
      "tag": "p",
      "attributes": {},
      "text": "Slkv §20 udakogamanena kṛtāyāṃ nemyāṃ | alpayāṃ vātha vasatyāṃ nemitaḥ | karaṇḍaṃ yathā nādhaḥ pratiset tathordhvāṃ vedīm unnatāṃ kuryāt | yato 'dhaḥ praviṣṭo nādhāya kalpate || karaṇḍakehy udgatety ādi | prādhyānyena ūrdhvavartinyāś caturthyā jaṃghāvedyā hrāsonnāmakaraṇenaiva kumbhasyodgamam adhomarjanañ ca saṃpadyate |"
    },
    {
      "tag": "p",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Slkv p. 219"
        },
        {
          "tag": "text",
          "text": "Slkv §21 vedītrayasya connāmahrāso yataḥ tasmān nām'; adhoṃgaṇe ca kumbhe hrasvāt tato kuryād ity arthaḥ | yas tu paścād vakṣati | kumbhasyodgamanaṃ tat kumbhasya dṛśyabhāgamātram apekṣati | yatas tatra paramārthato vedyā hrasyonnāmamātropalabhyate | na kumbhasyodgamanam adho nimarjanaṃ veti | karaṇḍaś ca tatas tūrikām iti jaṃghāpuṭāvedyā upari dhānyarāśy ādi saṃsthāne na kumbhaṃ vartulaṃ kuryāt || yataḥ prakīrṇe uktaṃ |"
        }
      ]
    },
    {
      "tag": "p",
      "attributes": {},
      "text": "Slkv §22 aṇḍakaṃ vaṭayitavyam iti | navadhā vibhajitety ādi koṣṭhavibhāgakārikādvayaṃ sugamaṃ | bāhyakoṣṭhadvayonmānavedyāsanād udgato vartulārdhapauṣṭiko dhānyarāśisaṃsthāno na tu tribhāgocchritaḥ | śivasthalatvād iti ||"
    },
    {
      "tag": "p",
      "attributes": {},
      "text": "Slkv §23 tasyādho bāhyakoṣṭhasyety ādi | tasya vartulārdhāṃśyo yo bāhyakoṣṭho 'rdhamānena | ardhabāhyakoṣṭhonmānavedyāsanād yan samutthitaḥ | tatpātrākāraṃ śāntikām iti | tato pī di | tasmād api pātrasaṃsthānāt | tenaivāntaroktapramāṇena bāhyakoṣṭhakonmānavedyāsanād yan samutthitaṃ | tad unnatikaraṃ khag'; aṇḍāsaṃsthānam iti | sarvonmānasamaṃ somyam ity ādi | abhiniveśamātraṃ apāsya yaḥ satvabhāvena īṣan samādhikabāhyakoṣṭhakordhvonmānāvedyāsanān samutthitaṃ | tadā puṣpakaraṇḍeṣu na kartavyetyādi |"
    },
    {
      "tag": "p",
      "attributes": {},
      "text": "Slkv §24 na kevalaṃ bodhisatvānāṃ pratimā kumbhena kāryā kāṃcaneti buddhapratimā api | yataḥ prakīrṇake uktaṃ | lakṣam iti pratimālaṃkārair hi stūpam alaṃkartum iti | yatra hi pratimālaṃkārasyāpi pratiṣedhas tatra kathaṃ pratimāyā syāt | svayaṃ bhagavatā stūpapradakṣiṇī karuṇād iti ||"
    },
    {
      "tag": "p",
      "attributes": {},
      "text": "Slkv §25 tad ūrdhvaṃ bāhyakoṣṭhasyety ādi bāhyakoṣṭhasya bhāgatyāgonnāmataś caturthārdhaparityāgaḥ parigrahaḥ śeṣapādatrayasya cch (?) id unnāmas",
      "children": [
        {
          "tag": "hi",
          "attributes": {
            "rend": "bold"
          },
          "text": "Slkv p. 220"
        },
        {
          "tag": "text",
          "text": "tasya ṣaṭ kṛtvā ardhāṃśaṃ kumbhāntaḥ praviṣṭam āṃśadvayaṃ kaṇṭhakaṃ |"
        }
      ]
    },
    {
      "tag": "p",
      "attributes": {},
      "text": "Slkv §26 ekam āṃśakaṃ kaṇṭhikāvalitakāṃ harmikā yathākramaṃ | ekādaśabhāgavṛdhyā ardhāṃśavistārato vā | bāhyakoṣṭhavistārā harmikā tasyādhaḥ svonmānena samantataḥ kaṇṭhakaṃ || kṣīṇāṃ kuryāt | yathā śobhānurūpato vā anyathā kalpayed iti | se sākārikā sugamā |"
    },
    {
      "tag": "p",
      "attributes": {},
      "text": "Slkv §27 pañcaviṃśatikoṣṭham ity ādi | pañcaviṃśatikoṣṭhavibhāgena yaṣṭer mūlamadhyaśirasā parigrahaṃ sugamo harmikāyā ūrdhvaṃ catuṣṭha pi kumbhasaṃsthāneṣu bāhyakoṣṭhadvayonmāno 'dhas va yāvat | hṛdayakoṣṭhapraveśo stūpaḥ | kalaśādisaṃsthāneṣu yathākrameṇa hṛdayakoṣṭhodgamāt | yathā yaṣṭer āyāmakṣayāṃ vā pariṇāhakṣayo vāpy avagantavyam ity evaṃ yāvat |"
    },
    {
      "tag": "p",
      "attributes": {},
      "text": "Slkv §28 stūpalakṣaṇaṃ pramāṇaṃ saṃsthānatas sunirdiṣṭam | yathā śobhata athoktalakṣaṇapramāṇānatikrameṇa saṃsthānataḥ prastākumbhākrāntyā || rajatamaṇikanakaśilādārumūrtikṛd iti | surabhipradeśe praśastāmanohare | svahastena vā karmahastena vā | tathā svabuddhyā vikalpa kāryaṃ | yataḥ proktaṃ yathā syā śobhano bhavet | tathā kuryād iti | āgamesmin iti | stūpalakṣaṇaśāstrasya vastumātropadarśanāt | yan mayoparjitaṃ puṇyaṃ tenāstu stūpas tu sugato jana iti ||"
    },
    {
      "tag": "p",
      "attributes": {},
      "text": "stūpalakṣaṇakārikāyāṃ vivecanaṃ samāptaṃ || ||"
    },
    {
      "tag": "p",
      "attributes": {},
      "text": "after this follows the Newārī note of a Nepalese librarian."
    },
    {
      "tag": "p",
      "attributes": {},
      "text": "Slkv §29 śrī syaṃguyāyita siyā jetanaku 35 aṃgu liḍā 5 yavanhasa 7 saaṃkanaghāva || ghātasaku 9 ku 5 ghalasaku 3 umaḍe thaṃthu ucaku 18 aṃ 5 yavanhana pramāneti madhyamādi kramena ||"
    },
    {
      "tag": "p",
      "attributes": {},
      "text": "On the top drawsheet, there are the following lines:\n1 x x x x x pralase tīsijya pu manasīyā tachosathu se kho thu teya u(?)paritā na nesaṃ\n2 ālayana || etad dharma x x x chela x x x x x || tad anantara draṃma (dharmma) likya\nbuna āleyana ||"
    },
    {
      "tag": "p",
      "attributes": {},
      "text": "stupalakṣaṇakārikāyāṃ vivecanaṃ vudja (?)\n2 saṃvat"
    }
  ]
}