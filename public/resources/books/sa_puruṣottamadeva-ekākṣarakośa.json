{
  "title": "sa_puruṣottamadeva-ekākṣarakośa",
  "body": "<body xmlns='http://www.tei-c.org/ns/1.0'>\n\n<lg>\n<l>akāro vāsudevaḥ syād ākāraś ca pitāmahaḥ /</l>\n<l>pūjāyām api māṅgalye ākāraḥ parikīrttitaḥ // PEk_1</l>\n</lg>\n<lg>\n<l>ikāro ucyate kāmo lakṣmī rīkāra ucyate /</l>\n<l>ukāraḥ śaṅkaraḥ prokta ūkāraś cāpi rakṣaṇe // PEk_2</l>\n</lg>\n<lg>\n<l>ṛkāro devamātā syād ṝkāro danujaprasūḥ /</l>\n<l>ḷkāro devayoniḥ syāl ḹr mātā sadbhir ucyate // PEk_3</l>\n</lg>\n<lg>\n<l>ekāraḥ kathito viṣṇur aikāraś ca maheśvaraḥ /</l>\n<l>okāras tu bhaved brahmā aukāro rudra ucyate // PEk_4</l>\n</lg>\n<lg>\n<l>aṃ syāc ca paramaṃ brahma aḥ syād devo maheśvaraḥ /</l>\n<l>kaḥ prajāpatir uddiṣṭo ko vāyur iti śabditaḥ // PEk_5</l>\n</lg>\n<lg>\n<l>kaś cātmā ca samākhyātaḥ kaḥ prakāśa udāhṛtaḥ /</l>\n<l>kaṃ śiro jalam ākhyātaṃ kaṃ sukhaṃ ca prakīrtitam // PEk_6</l>\n</lg>\n<lg>\n<l>pṛthivyāṃ kuḥ samākhyātā kutsāyāṃ kuḥ prakīrtitaḥ /</l>\n<l>kham indriyaṃ samākhyātaṃ kham ākāśam udāhṛtam // PEk_7</l>\n</lg>\n<lg>\n<l>khaṃ svarge ca samākhyātaṃ khaṃ sarpe ca prakīrtitaṃ /</l>\n<l>tathā śvabhre ca khaṃ prāhuḥ khaṃ śūnye ca prakīrttitam // PEk_8</l>\n</lg>\n<lg>\n<l>go gaṇapatir uddiṣṭo go gandharvaḥ prakīrttitaḥ /</l>\n<l>gaṃ gītaṃ gā ca gāthā syād gaur dhenur gauḥ sarasvatī // PEk_9</l>\n</lg>\n<lg>\n<l>gaur mātāpi samuddiṣṭā pṛthivyāṃ gauḥ prakīrttitā /</l>\n<l>gho ghaṇṭāyāṃ samākhyātaḥ kiṅkiṇī ghā prakīrttitā // PEk_10</l>\n</lg>\n<lg>\n<l>upamā ghā samākhyātā kusvare ghuḥ prakīrttitaḥ /</l>\n<l>hanane ghā samākhyātā gandhane ghaḥ prakīrttitaḥ // PEk_11</l>\n</lg>\n<lg>\n<l>ṅakāro bhairavaḥ khyāto ṅakāro viṣaye smṛtaḥ /</l>\n<l>cakāraś candramāḥ khyātas taskaraś ca prakīrttitaḥ // PEk_12</l>\n</lg>\n<lg>\n<l>nirmalaṃ chaṃ samākhyātaṃ taraṇī chaḥ prakīrttitaḥ /</l>\n<l>chedane chaḥ samākhyāto vidvadbhiḥ śabdakovidaiḥ // PEk_13</l>\n</lg>\n<lg>\n<l>vegite jaḥ samākhyāto jaghane jaḥ prakīrttitaḥ /</l>\n<l>jetā ca jaḥ samākhyātaḥ prasiddhaiḥ śabdakovidaiḥ // PEk_14</l>\n</lg>\n<lg>\n<l>jhaṃjhāvāte jhakāraḥ syān naṣṭe jhaḥ samudāhṛtaḥ /</l>\n<l>ñakāro gāyane prokto ñakāro ghargharadhvanau // PEk_15</l>\n</lg>\n<lg>\n<l>ṭaṅkāre ṭaḥ pṛthivyāṃ ṭā ṭo dhvanau ca prakīrtitaḥ /</l>\n<l>ṭho maheśvara ākhyātaḥ śūnye ca ṭhaḥ prakīrtitaḥ // PEk_16</l>\n</lg>\n<lg>\n<l>bṛhaddhvanau ca ṭhaḥ proktas tathā candrasya maṇḍale /</l>\n<l>ḍakāraḥ śaṅkaraḥ proktas trāsadhvanyoḥ prakīrtitaḥ // PEk_17</l>\n</lg>\n<lg>\n<l>ḍhakāraḥ kīrtitā ḍhakkā nirguṇe ca dhvanāv api /</l>\n<l>ṇakāraḥ kīrtito jñāne nirṇaye 'pi prakīrtitaḥ // PEk_18</l>\n</lg>\n<lg>\n<l>takāraḥ kathitaś cauraḥ kroḍe pucche prakīrtitaḥ /</l>\n<l>śiloccaye thakāraḥ syāt thakāro bhayarakṣaṇe // PEk_19</l>\n</lg>\n<lg>\n<l>daṃ kalatre samākhyātaṃ do dānacchedadhātuṣu /</l>\n<l>dhaṃ dhane ca dhaneśe dho dhā dhātari nidarśitaḥ // PEk_20</l>\n</lg>\n<lg>\n<l>dhiṣaṇā dhīḥ samākhyātā dhūś ca syād bhāracintayoḥ /</l>\n<l>nakāraḥ sugate bandhe nuḥ stutau ca prakīrtitaḥ // PEk_21</l>\n</lg>\n<lg>\n<l>netā nīś ca samākhyātas taraṇau nauḥ prakīrtitā /</l>\n<l>nakāraḥ saugate buddhau stuto sūrye ca kīrtitaḥ // PEk_22</l>\n</lg>\n<lg>\n<l>naśabdaḥ svāgate bandhau vṛkṣe sūrye ca kīrtitaḥ /</l>\n<l>paḥ kuberaḥ samākhyātaḥ paścime ca prakīrtitaḥ // PEk_23</l>\n</lg>\n<lg>\n<l>pavane paḥ samākhyātaḥ pāḥ pāne pāś ca pātari /</l>\n<l>kaphe vāte phakāraḥ syāt tathāhvāne prakīrtitaḥ // PEk_24</l>\n</lg>\n<lg>\n<l>jhaṃjhāvāte phakāraḥ syād akṣare ca prakīrtitaḥ /</l>\n<l>kope phiś ca samākhyātas tathā niṣphalabhāṣaṇe // PEk_25</l>\n</lg>\n<lg>\n<l>vakṣaḥsthale ca baḥ prokto gadāyāṃ samudāhṛtaḥ /</l>\n<l>nakṣatraṃ bhaṃ budhaiḥ proktaṃ bhramare bhaḥ prakīrtitaḥ // PEk_26</l>\n</lg>\n<lg>\n<l>bhā dīptir api bhūr bhūmir bhīr bhayaṃ kathitā budhaiḥ /</l>\n<l>maḥ śivaś candramā vedhā mā ca lakṣmīḥ prakīrtitā // PEk_27</l>\n</lg>\n\n  </body>\n\n"
}