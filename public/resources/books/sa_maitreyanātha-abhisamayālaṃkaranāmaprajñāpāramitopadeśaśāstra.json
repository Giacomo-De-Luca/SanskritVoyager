{
  "title": "sa_maitreyanātha-abhisamayālaṃkaranāmaprajñāpāramitopadeśaśāstra",
  "body": "<body xmlns='http://www.tei-c.org/ns/1.0'>\n\n<p>kṛtirmaitreyanāthasya //</p>\n\n<p>Oṃ namo maitreyanāthāya //</p>\n\n<lg>\n<l>yā sarvajñatayā nayatyupaśamaṃ śāntaiṣiṇaḥ śravakān</l>\n<l>yā mārgajñatayā jagaddhitakritāṃ lokārthasaṃpādikā /</l>\n<l>savārkāramidaṃ vadanti munayo viśvaṃ yayā saṃgatā</l>\n<l>stasyai śrāvakabodhisattvagaṇino buddhasya manne namaḥ //</l>\n</lg>\n\n<lg>\n<l>sarvākārajñatāmārgaḥ śāsitrā yo 'tra deśita /</l>\n<l>dhīmantī vīkṣīṣīraṃstamanālīḍhaṃ parairiti // Abhs_1.1 //</l>\n</lg>\n\n<lg>\n<l>smṛtau cādhāya sūtrārthaṃ dharmacaryā daśātmikā /</l>\n<l>sūkhena pratipatsīrannityārambhaprayojanam // Abhs_1.2 //</l>\n</lg>\n\n<lg>\n<l>prajñāpāramitāṣṭābhīḥ padārthaiḥ samudīritā /</l>\n<l>sarvākārajñatā mārgajñatā sarvajñatā tataḥ // Abhs_1.3 //</l>\n</lg>\n\n<lg>\n<l>sarvākārābhisaṃbodho murdhaprārpto 'nupūrvikaḥ /</l>\n<l>ekakṣaṇabhisaṃbodho dharmakāyaśca te 'ṣṭadhā // Abhs_1.4 //</l>\n</lg>\n\n<lg>\n<l>cittotpādo 'vavādaśca nirvedhāṅgaṃ caturvidhaṃ /</l>\n<l>ādhāraḥ pratipatteśca dharmadhātusvabhāvakaḥ // Abhs_1.5 //</l>\n</lg>\n\n<lg>\n<l>ālambanaṃ samuddeśaḥ saṃnāhaprasthitikriye /</l>\n<l>saṃbhārāśca saniryāṇāḥ sarvākārajñatā muneḥ // Abhs_1.6 //</l>\n</lg>\n\n<lg>\n<l>dhyāmīkaraṇatādīni śiṣyakhaṅgapathau ca yau /</l>\n<l>mahānuśaṃso dṛṅmārga aihikāmutrikairguṇaiḥ // Abhs_1.7 //</l>\n</lg>\n\n<lg>\n<l>kāritramadhimuktiśca stutastobhitaśaṃsitāḥ /</l>\n<l>pariṇāme 'numode ca manaskārāvanuttamau // Abhs_1.8 //</l>\n</lg>\n\n<lg>\n<l>nirhāraḥ śuddhiratyantāmityayaṃ bhāvanāpathaḥ /</l>\n<l>vijñānāṃ bodhisattvānāmiti mārgajñatoditā // Abhs_1.9 //</l>\n</lg>\n\n<lg>\n<l>prajñayā na bhave sthānaṃ kṛpayā na śame sthitiḥ /</l>\n<l>anupāyena dūratvamupāyenāvidūratā // Abhs_1.10 //</l>\n</lg>\n\n<lg>\n<l>vipakṣapratipakṣau ca prayogaḥ samatāsya ca /</l>\n<l>dṛṅmārgaḥ śrāvakādīnāmiti sarvajñateṣyate // Abhs_1.11 //</l>\n</lg>\n\n<lg>\n<l>ākārāḥ saprayogāśca guṇā doṣāḥ salakṣaṇāḥ /</l>\n<l>mokṣanirvedhabhāgīye śaikṣo 'vaivartiko gaṇaḥ // Abhs_1.12 //</l>\n</lg>\n\n<lg>\n<l>samatābhavaśāntyośca kṣetraśuddhiranuttarā /</l>\n<l>sarvākārābhisaṃbodha eṣa sopāyakauśalaḥ // Abhs_1.13 //</l>\n</lg>\n\n<lg>\n<l>liṅgaṃ tasya vivṛddhiśca nirūḍhiścittasaṃsthitiḥ /</l>\n<l>caturdhā ca vikalpasya pratipakṣaścaturvidhaḥ // Abhs_1.14 //</l>\n</lg>\n\n<lg>\n<l>pratyekaṃ darsanākhye ca bhāvanākhye ca vartmani /</l>\n<l>ānantaryasamādhiśca saha vipratipattibhiḥ // Abhs_1.15 //</l>\n</lg>\n\n<lg>\n<l>mūrdhābhisamayaḥ tredhā daśadhā cānupūrvikaḥ /</l>\n<l>ekakṣaṇābhisaṃbodho lakṣaṇena caturvidhiḥ // Abhs_1.16 //</l>\n</lg>\n\n<lg>\n<l>svābhāvikaḥ sasāṃbhogo nairmāṇiko 'parastathā /</l>\n<l>dharmakāyaḥ sakāritraścaturdhā samudīritaḥ // Abhs_1.17 //</l>\n</lg>\n\n<lg>\n<l>cittotpādaḥ parārthāya sammyaksaṃbodhikāmatā /</l>\n<l>samāsavyāsataḥ sā ca yathāsutraṃ sa cocyate // Abhs_1.18 //</l>\n</lg>\n\n<lg>\n<l>bhūhemacandrajvalanairnidhiratnākarārṇavaiḥ /</l>\n<l>vajrācalauṣadhīmitraiścintāmaṇyarkagītibhiḥ // Abhs_1.19 //</l>\n</lg>\n\n<lg>\n<l>nṛpagañjamahāmārgayānaprasravaṇodakaiḥ /</l>\n<l>ānandoktinadīmeghairdvāviṃśatividhaḥ sa ca // Abhs_1.20 //</l>\n</lg>\n\n<lg>\n<l>pratipattau ca satyeṣu buddharatnādiṣu triṣu /</l>\n<l>asaktāvapariśrāntau pratipatsaṃparigrahe // Abhs_1.21 //</l>\n</lg>\n\n<lg>\n<l>cakṣuḥṣu pañcasu jñeyaḥ ṣaṭsvabhijñāguṇeṣu ca /</l>\n<l>dṛṅmārge bhāvanākhye cetyavavādo daśātmakaḥ // Abhs_1.22 //</l>\n</lg>\n\n<lg>\n<l>mṛdutikṣṇendriyau śraddhādṛṣṭiprāptau kulaṃkulau /</l>\n<l>ekavīcyantarotpadya kārākārākaniṣṭhagāḥ // Abhs_1.23 //</l>\n</lg>\n\n<lg>\n<l>plutāstrayo bhavasyāgraparamo rūparāgaha /</l>\n<l>dṛṣṭadharmaśamaḥ kāyasākṣī khaṅgaśca viṃśatiḥ // Abhs_1.24 //</l>\n</lg>\n\n<lg>\n<l>ālambanata ākārāddhetutvātsaṃparigrahāt /</l>\n<l>caturvikalpasaṃyogaṃ yathāsvaṃ bhajatāṃ satām // Abhs_1.25 //</l>\n</lg>\n\n<lg>\n<l>śrāvakebhyaḥ sakhaḍgebhyo bodhisattvasya tāyinaḥ /</l>\n<l>mṛdumadhyādhimātrāṇāmūṣmādīnāṃ viśiṣṭatā // Abhs_1.26 //</l>\n</lg>\n\n<lg>\n<l>ālambanamanityādi satyādhāraṃ tadākṛtiḥ /</l>\n<l>niṣedho 'miniveśāderheturyānatrayāptaye // Abhs_1.27 //</l>\n</lg>\n\n<lg>\n<l>rūpādyāyavyayau viṣṭhāsthitī prajñaptyavācyate /</l>\n<l>rūpādāvasthitisteṣāṃ tadbhāvenāsvabhāvatā // Abhs_1.28 //</l>\n</lg>\n\n<lg>\n<l>tayormithaḥsvabhāvatvaṃ tadanityādyasaṃsthitiḥ /</l>\n<l>tāsāṃ tadbhāvaśūnyatvaṃ mithaḥ svabhāvyametayoḥ // Abhs_1.29 //</l>\n</lg>\n\n<lg>\n<l>anudgraho yo dharmāṇāṃ tannimittāsamīkṣaṇam /</l>\n<l>parīkṣaṇaṃ ca prajñāyāḥ sarvasyānupalambhataḥ // Abhs_1.30 //</l>\n</lg>\n\n<lg>\n<l>rūpāderasvabhavāvatvaṃ tadabhāvasvabhāvatā /</l>\n<l>tadajātiraniryāṇaṃ śuddhistadanimittatā // Abhs_1.31 //</l>\n</lg>\n\n<lg>\n<l>tannimittānadhiṣṭhānānadhimuktirasaṃjñatā /</l>\n<l>samādhistasya kāritraṃ vyākṛtirmananākṣayaḥ // Abhs_1.32 //</l>\n</lg>\n\n<lg>\n<l>mithastrikasya svābhāvyaṃ samādheravikalpanā /</l>\n<l>iti nirvedhabhāgīyaṃ mṛdumadhyādhimātrataḥ // Abhs_1.33 //</l>\n</lg>\n\n<lg>\n<l>dvaividhyaṃ grāhyakalpasya vastutatpratipakṣataḥ /</l>\n<l>moharāśyādibhedena pratyekaṃ navadhā tu saḥ // Abhs_1.34 //</l>\n</lg>\n\n<lg>\n<l>dravyaprajñaptyadhiṣṭhāno dvividho grāhako mataḥ /</l>\n<l>svatantrātmādirūpeṇa skandhādyāśrayatastathā // Abhs_1.35 //</l>\n</lg>\n\n<lg>\n<l>cittānavalīnatvādi naīḥsvābhāvyādideśakaḥ /</l>\n<l>tadvipakṣaparityāgaḥ sarvathā saṃparigrahaḥ // Abhs_1.36 //</l>\n</lg>\n\n<lg>\n<l>ṣoḍhādhigamadharmasya pratipakṣaprahāṇayoḥ /</l>\n<l>tayoḥ paryupayogasya prajñāyāḥ kṛpayā saha // Abhs_1.37 //</l>\n</lg>\n\n<lg>\n<l>śiṣyāsādhāraṇatvasya parārthānukramasya ca /</l>\n<l>jñānasyāyatnavṛtteśca pratiṣṭhā gotramucyate // Abhs_1.38 //</l>\n</lg>\n\n<lg>\n<l>dharmadhātorasaṃbhedādgotrabhedo na yujyate /</l>\n<l>ādheyadharmabhedāttu tadbhedaḥ parigīyate // Abhs_1.39 //</l>\n</lg>\n\n<lg>\n<l>ālambanaṃ sarvadharmāste punaḥ kuśalādayaḥ /</l>\n<l>laukikādhigamākhyāścaṃ ye ca lokettarā matāḥ // Abhs_1.40 //</l>\n</lg>\n\n<lg>\n<l>sāsravānāsravā dharmāḥ saṃskṛtāsaṃskṛtāśca ye /</l>\n<l>śiṣyasādhāraṇā dharmā ye cāsādhāranā muneḥ // Abhs_1.41 //</l>\n</lg>\n\n<lg>\n<l>sarvasattvāgratā cittaprahāṇādhigamatraye /</l>\n<l>tribhirmahattvairūddeśo vijñeyo 'ya svayaṃbhuvām // Abhs_1.42 //</l>\n</lg>\n\n<lg>\n<l>dānādau ṣaḍvidha teṣāṃ pratyekaṃ saṃgraheṇa yā /</l>\n<l>saṃnāhapratipattiḥ sā ṣaḍbhiḥ ṣaṭkairyathodithā // Abhs_1.43 //</l>\n</lg>\n\n<lg>\n<l>dyānārūpyeṣu dānādau mārge maitryādikeṣu ca /</l>\n<l>gatopalambhayoge ca trimaṇḍalaviśuddhiṣu // Abhs_1.44 //</l>\n</lg>\n\n<lg>\n<l>uddeśe ṣaṭsvabhijñāsu sarvākārajñatānaye /</l>\n<l>prasthānapratipajjñeyā mahāyānādhirohiṇī // Abhs_1.45 //</l>\n</lg>\n\n<lg>\n<l>dayā dānādikaṃ ṣaṭkaṃ śamathaḥ savidarśanaḥ /</l>\n<l>yuganaddhaśca yo mārga upāye yacca kauśalam // Abhs_1.46 //</l>\n</lg>\n\n<lg>\n<l>jñānaṃ puṇyaṃ ca mārgaśca dhāraṇī bhūmayo daśa /</l>\n<l>pratipakṣaśca vijñeyaḥ saṃbhārapratipatkramaḥ // Abhs_1.47 //</l>\n</lg>\n\n<lg>\n<l>labhyate prathamā bhumirdaśadhā parikarmaṇā /</l>\n<l>āśayo hitavastutvaṃ sattveṣu samacittatā // Abhs_1.48 //</l>\n</lg>\n\n<lg>\n<l>tyāgaḥ sevā ca mitrāṇāṃ saddharmālambanaiṣaṇā /</l>\n<l>sadā naiṣkramyacittatvaṃ buddhakāyagatā spṛhā // Abhs_1.49 //</l>\n</lg>\n\n<lg>\n<l>dharmasya deśanā satyaṃ daśamaṃ vākyamiṣyate /</l>\n<l>jñeyam ca pārikarmaiṣāṃ svabhāvānupalambhataḥ // Abhs_1.50 //</l>\n</lg>\n\n<lg>\n<l>śīlaṃ kṛtajñatā kṣāntiḥ pramodyaṃ mahatī kṛpā /</l>\n<l>gauravaṃ guruśuśrūṣā vīryaṃ dānādike 'ṣṭamam // Abhs_1.51 //</l>\n</lg>\n\n<lg>\n<l>atṛptatā śrute dānaṃ dharmasya ca nirāmiṣam /</l>\n<l>buddhakṣetrasya saṃśuddhiḥ saṃsārāparikheditā // Abhs_1.52 //</l>\n</lg>\n\n<lg>\n<l>hrīrapatrāpyamityetat pañcadhā mananātmakam /</l>\n<l>vanāśālpecChatā tuṣṭirdhūtasaṃlekhasevanam // Abhs_1.53 //</l>\n</lg>\n\n<lg>\n<l>śikṣāyā aparityāgaḥ kāmānāṃ vijugupsanam /</l>\n<l>nirvitsarvāstisaṃtyāgo 'navalinānapekṣate // Abhs_1.54 //</l>\n</lg>\n\n<lg>\n<l>saṃstavaṃ kulamātsaryaṃ sthānaṃ saṃgaṇikāvaham /</l>\n<l>ātmotkarṣaparāvajñe karmamārgān daśāśubhān // Abhs_1.55 //</l>\n</lg>\n\n<lg>\n<l>mānaṃ stambhaṃ viparyāsaṃ vimatiṃ kleśamarṣaṇam /</l>\n<l>vivarjayan samāpneti daśaitān pañcamīṃ bhuvam // Abhs_1.56 //</l>\n</lg>\n\n<lg>\n<l>dānaśīlakṣamāvīryadhyānaprajñāprapūraṇāt /</l>\n<l>śiṣyakhaḍgaspṛhātrāsacetasāṃ parivarjakaḥ // Abhs_1.57 //</l>\n</lg>\n\n<lg>\n<l>yācito 'navalinaśca sarvatyāge 'pyadurmanāḥ /</l>\n<l>kṛśo 'pi nārthināṃ kṣeptā ṣaṣṭhīṃ bhūmiṃ samaśrute // Abhs_1.58 //</l>\n</lg>\n\n<lg>\n<l>ātmasattvagraho jīvapudgalocChedaśāśvataḥ /</l>\n<l>nimittahetvoḥ skandheṣu dhātuṣvāyataneṣu ca // Abhs_1.59 //</l>\n</lg>\n\n<lg>\n<l>traidhātuke pratiṣṭhānaṃ saktirālīnacittatā /</l>\n<l>ratnatritayaśīleṣu taddṛṣṭyabhiniveśitā // Abhs_1.60 //</l>\n</lg>\n\n<lg>\n<l>śūnyatāyāṃ vivadaśca tadvirodhaśca viṃśatiḥ /</l>\n<l>kalaṅkā yasya vicChinnāḥ saptamīmetyasau bhuvam // Abhs_1.61 //</l>\n</lg>\n\n<lg>\n<l>trivimokṣamukhajñānaṃ trimaṇḍalaviśuddhatā /</l>\n<l>karūṇāmananā dharmasamataikanayajñatā // Abhs_1.62 //</l>\n</lg>\n\n<lg>\n<l>anutpādakṣamājñānaṃ dharmāṇāmekadheraṇā /</l>\n<l>kalpanāyāḥ samuddhātaḥ saṃjñādṛkkleśavarjanam // Abhs_1.63 //</l>\n</lg>\n\n<lg>\n<l>śamathasya ca nidhyaptiḥ kauśalaṃ ca vidarśane /</l>\n<l>cittasya dāntatā jñānaṃ sarvatrāpratighāti ca // Abhs_1.64 //</l>\n</lg>\n\n<lg>\n<l>sakterabhūmiryatrecChaṃ kṣetrāntaragatiḥ samam /</l>\n<l>sarvatra svātmabhāvasya darśanaṃ ceti viṃśatiḥ // Abhs_1.65 //</l>\n</lg>\n\n<lg>\n<l>sarvasattvamanojñānamabhijñākrīḍanaṃ śubhā /</l>\n<l>buddhakṣetrasya niṣpattirbuddhasevāparīkṣaṇe // Abhs_1.66 //</l>\n</lg>\n\n<lg>\n<l>akṣajñānaṃ jinakṣetraśuddhirmāyopamā sthitiḥ /</l>\n<l>saṃcintya ca bhavādānamidaṃ karmāṣṭadhoditam // Abhs_1.67 //</l>\n</lg>\n\n<lg>\n<l>praṇidhānānyanantāni devādīnāṃ rūtajñatā /</l>\n<l>nadīva pratibhānānāṃ garbhāvakrāntirūttamā // Abhs_1.68 //</l>\n</lg>\n\n<lg>\n<l>kulajātyośca gotrasya parivārasya janmanaḥ /</l>\n<l>naiṣkramyabodhivṛkṣāṇāṃ guṇapūreśca saṃpadaḥ // Abhs_1.69 //</l>\n</lg>\n\n<lg>\n<l>nava bhūmīratikramya buddhabhūmau pratiṣṭhate /</l>\n<l>yena jñānena sā jñeyā daśamī bodhisattvabhūḥ // Abhs_1.70 //</l>\n</lg>\n\n<lg>\n<l>pratipakṣo 'ṣṭadhā jñeyo darṣanābhyāsamārgayoḥ /</l>\n<l>grāhyagrāhakavikalpānāmaṣṭānāmupaśāntaye // Abhs_1.71 //</l>\n</lg>\n\n<lg>\n<l>uddeśe samatāyāṃ ca sattvārthe yatnavarjane /</l>\n<l>atyantāya ca niryāṇaṃ niryāṇaṃ prāptilakṣaṇam // Abhs_1.72 //</l>\n</lg>\n\n<lg>\n<l>sarvākārajñatayāṃ ca niryāṇaṃ mārgagocaram /</l>\n<l>niryāṇapratipajjñeyā seyamaṣṭavidhātmikā // Abhs_1.73 //</l>\n</lg>\n\n<p>// abhisamayālaṅkāre prajñāpāramitopadeśaśāstre\nsarvākārajñatādhikāraḥ prathamaḥ //</p>\n\n<lg>\n<l>dhyāmīkaraṇatā bhābhirdevānāṃ yogyatāṃ prati /</l>\n<l>viṣayo niyato vyāptiḥ svabhāvastasya karma ca // Abhs_2.1 //</l>\n</lg>\n\n<lg>\n<l>caturṇamāryasatyānāmākārānupalambhataḥ /</l>\n<l>śrāvakāṇāmayaṃ mārgo jñeyo mārgajñatānaye // Abhs_2.2 //</l>\n</lg>\n\n<lg>\n<l>rūpādiskandhaśūnyatvācChūnyatānāmabhedataḥ /</l>\n<l>uṣmāṇaḥ anupalambhena teṣāṃ murdhagataṃ matam // Abhs_2.3 //</l>\n</lg>\n\n<lg>\n<l>kṣāntayasteṣu nityādiyogasthānaniṣedhataḥ /</l>\n<l>daśa bhūmīḥ samārabhya vistarāsthānadeśanat // Abhs_2.4 //</l>\n</lg>\n\n<lg>\n<l>agradharmagataṃ proktamāryaśrāvakavartmani /</l>\n<l>tatkasya hetorbuddhena buddhvā dharmāsamīkṣaṇāt // Abhs_2.5 //</l>\n</lg>\n\n<lg>\n<l>paropadeśavaiyarthyaṃ svayaṃbodhāt svayaṃbhuvām /</l>\n<l>gambhīratā ca jñānasya khaḍgānāmabhidhīyate // Abhs_2.6 //</l>\n</lg>\n\n<lg>\n<l>śuśrūṣā yasya yasyārthe yatra yatra yathā yathā /</l>\n<l>sa so 'rthaḥ khyātyaśabdo 'pi tasya tasya tathā tathā // Abhs_2.7 //</l>\n</lg>\n\n<lg>\n<l>grahyārthakalpanāhānādgrāhakasyāprahāṇataḥ /</l>\n<l>ādhārataśca vijñeyaḥ khaḍgamārgasya saṃgrahaḥ // Abhs_2.8 //</l>\n</lg>\n\n<lg>\n<l>prajñapteravirodhena dharmatāsūcanākṛtiḥ /</l>\n<l>usṣmagam mūrdhagaṃ rūpādyahānādiprabhāvitam // Abhs_2.9 //</l>\n</lg>\n\n<lg>\n<l>adyātmaśūnyatādyābhī rūpāderaparigrahāt /</l>\n<l>kṣāntiḥ rūpādyanutpādādyākārairagradharmatā // Abhs_2.10 //</l>\n</lg>\n\n<lg>\n<l>kṣāntijñānakṣaṇaiḥ satyasatyaṃ prati caturvidhaiḥ /</l>\n<l>mārgajñatāyāṃ dṛṅmārgaḥ sānuśaṃso 'yamucyate // Abhs_2.11 //</l>\n</lg>\n\n<lg>\n<l>ādhārādheyatābhāvāttathatābuddhayormithaḥ /</l>\n<l>paryāyeṇānanujñānaṃ mahattā sāpramāṇatā // Abhs_2.12 //</l>\n</lg>\n\n<lg>\n<l>parimāṇāntatābhāvo rūpāderavadhāraṇam /</l>\n<l>tasyāṃ sthitasya buddhatve 'nugrahātyāgatādayaḥ // Abhs_2.13 //</l>\n</lg>\n\n<lg>\n<l>maītryādi śūnyatā prāptirbuddhatvasya parigrahaḥ /</l>\n<l>sarvasya vyavadānasya sarvādhivyādhiśātanam // Abhs_2.14 //</l>\n</lg>\n\n<lg>\n<l>nirvāṇagrāhaśāntatvaṃ buddhebho rakṣaṇādikam /</l>\n<l>aprāṇivadhamārabhya sarvākārajñatānaye // Abhs_2.15 //</l>\n</lg>\n\n<lg>\n<l>svayaṃ sthitasya sattvānāṃ sthāpanaṃ pariṇāmanam /</l>\n<l>danādīnāṃ ca saṃbodhāviti mārgajñatākṣaṇāḥ // Abhs_2.16 //</l>\n</lg>\n\n<lg>\n<l>sarvato damanaṃ nāma sarvataḥ kleśanirjayaḥ /</l>\n<l>upamakrāviṣahyatvaṃ bodhirādhārapūjyatā // Abhs_2.17 //</l>\n</lg>\n\n<lg>\n<l>adhimuktistridhā jñeyā svārthā ca svaparārthakā /</l>\n<l>parārthikaivetyeṣa ca pratyekaṃ trividheṣyate // Abhs_2.18 //</l>\n</lg>\n\n<lg>\n<l>mṛdvī madhyādhimātrā ca mṛdumṛdvādibhedataḥ /</l>\n<l>sā punastrividhetyevaṃ saptaviṃśatidhā matā // Abhs_2.19 //</l>\n</lg>\n\n<lg>\n<l>stutiḥ stobhaḥ praśaṃsā ca prajñāparamitāṃ prati /</l>\n<l>adhimokṣasya mātrāṇāṃ navakaistribhiriṣyate // Abhs_2.20 //</l>\n</lg>\n\n<lg>\n<l>viśeṣaḥ pariṇāmastu tasya kāritramuttamam /</l>\n<l>nopalambhākṛtiścāsāvaviparyāsalakṣaṇaḥ // Abhs_2.21 //</l>\n</lg>\n\n<lg>\n<l>vivikto buddhapuṇyaughasvabhāvasmṛtigocaraḥ /</l>\n<l>sopāyaścānimittaśca buddhairabhyanumoditaḥ // Abhs_2.22 //</l>\n</lg>\n\n<lg>\n<l>traidhātukāprapannaśca pariṇāmo 'parastridhā /</l>\n<l>mṛdurmadhyo 'dhimātraśca mahāpuṇyodayātmakaḥ // Abhs_2.23 //</l>\n</lg>\n\n<lg>\n<l>upāyānupalambābhyāṃ śubhamūlānumodanā /</l>\n<l>anumode manaskārabhāvaneha vidhīyate // Abhs_2.24 //</l>\n</lg>\n\n<lg>\n<l>svabhāvaḥ śreṣṭhatā tasya sarvasyānabhisaṃskṛtiḥ /</l>\n<l>nopalambhena dharmāṇāmarpaṇā ca mahārthatā // Abhs_2.25 //</l>\n</lg>\n\n<lg>\n<l>buddhasevā ca dānādirūpāye yacca kauśalam /</l>\n<l>hetavo 'trādhimokṣasya dharmavyasanahetavaḥ // Abhs_2.26 //</l>\n</lg>\n\n<lg>\n<l>mārādhiṣṭhānagambhīradharmatānadhimuktate /</l>\n<l>skandhādyabhiniveśaśca pāpamitraparigrahaḥ // Abhs_2.27 //</l>\n</lg>\n\n<lg>\n<l>phalaśuddhiśca rūpādiśuddhireva tayordvayoḥ /</l>\n<l>abhinnācChinnatā yasmāditi śuddhirudīritā // Abhs_2.28 //</l>\n</lg>\n\n<lg>\n<l>kleśajñeyatrimārgasya śiṣyakhaḍgajinaurasām /</l>\n<l>hānādviśuddhirātyantikī tu buddhasya sarvathā // Abhs_2.29 //</l>\n</lg>\n\n<lg>\n<l>mṛdumṛdvādiko mārgaḥ śuddhirnavasu bhūmiṣu /</l>\n<l>adhimātrādhimātrādermalasya pratipakṣataḥ // Abhs_2.30 //</l>\n</lg>\n\n<lg>\n<l>tridhātupratipakṣatvaṃ samatā manameyayoḥ /</l>\n<l>mārgasya ceṣyate tasya parihārataḥ // Abhs_2.31 //</l>\n</lg>\n\n<p>// abhisamayālaṅkāre prajñāpāramitopadeśaśāstre\nmārgajñatādhikāro dvitīyaḥ //</p>\n\n<lg>\n<l>nāpare na pare tīre nāntarāle tathoḥ sthitā /</l>\n<l>adhvanāṃ samatājñānāt prajñāpāramitāmatā // Abhs_3.1 //</l>\n</lg>\n\n<lg>\n<l>anupāyena dūraṃ sā sanimittopalambhataḥ /</l>\n<l>upāyakauśalenāsyāḥ samyagāsannatoditā // Abhs_3.2 //</l>\n</lg>\n\n<lg>\n<l>rūpādiskandhaśūnyatve dharmeṣu tryadhvageṣu ca /</l>\n<l>dānādau bodhipakṣeṣu caryāsaṃjñā vipakṣatā // Abhs_3.3 //</l>\n</lg>\n\n<lg>\n<l>dānādiṣvanahaṃkāraḥ pareṣāṃ tanniyojanam /</l>\n<l>saṅgakoṭīniṣedho 'yaṃ sukṣmaḥ saṅgo jinādiṣu // Abhs_3.4 //</l>\n</lg>\n\n<lg>\n<l>tadgāmbīryaṃ prakṛtyaiva vivekāddharmapaddhateḥ *iti* /</l>\n<l>ekaprakṛtikaṃ jñānaṃ dharmāṇāṃ saṅgavarjanam // Abhs_3.5 //</l>\n</lg>\n\n<lg>\n<l>dṛṣṭādipratiṣedhena tasyā durbodhatoditā *iti* /</l>\n<l>rūpādibhiravijñānāttadacintyatvamiṣyate // Abhs_3.6 //</l>\n</lg>\n\n<lg>\n<l>evaṃ kṛtvā yathokto vai jñeyaḥ sarvajñatānaye /</l>\n<l>ayaṃ vibhāgo niḥśoṣo vipakṣapratipakṣayoḥ // Abhs_3.7 //</l>\n</lg>\n\n<lg>\n<l>rūpādau tadanityādau tadapuriprapūrayoḥ /</l>\n<l>tadasaṅgatve caryāyā: prayogaḥ pratiṣedhataḥ // Abhs_3.8 //</l>\n</lg>\n\n<lg>\n<l>avikāro na kartā ca prayogo duṣkarastridhā /</l>\n<l>yathābhavyaṃ phalaprāpteravandhyo 'bhimataśca saḥ // Abhs_3.9 //</l>\n</lg>\n\n<lg>\n<l>aparapratyayo yaśca saptadhā khyātivedakaḥ /</l>\n<l>caturdhā mananā tasya rūpādau samatā matā // Abhs_3.10 //</l>\n</lg>\n\n<lg>\n<l>dharmajñānānvayajñānakṣāntijñānakṣaṇātmakaḥ /</l>\n<l>duḥkhādisatye dṛṅmārga eṣa sarvajñatānaye // Abhs_3.11 //</l>\n</lg>\n\n<lg>\n<l>rūpaṃ na nityaṃ nānityamatitāntaṃ viśuddhakam /</l>\n<l>anutpannāniruddhādi vyomābhaṃ lepavarjitam // Abhs_3.12 //</l>\n</lg>\n\n<lg>\n<l>parigraheṇa nirmuktamavyāhāraṃ svabhāvataḥ /</l>\n<l>pravyāhāreṇa nāsyārthaḥ pareṣu prāpyate yataḥ // Abhs_3.13 //</l>\n</lg>\n\n<lg>\n<l>nopalambhakṛdatyantaviśuddhirvyādhyasaṃbhavaḥ /</l>\n<l>apāyocChittyakalpatve phalasākṣātkriyāṃ prati // Abhs_3.14 //</l>\n</lg>\n\n<lg>\n<l>asaṃsargo nimittaiśca vastuni vyañjane dvaye /</l>\n<l>jñānasya yā cānutpattiriti sarvajñatākṣaṇāḥ // Abhs_3.15 //</l>\n</lg>\n\n<lg>\n<l>iti seyaṃ punaḥ seyaṃ seyaṃ khalu punastridhā /</l>\n<l>adhikāratrayasyaiṣā samāptiḥ paridīpitā // Abhs_3.16 //</l>\n</lg>\n\n<p>// abhisamayālaṅkāre prajñāpāramitopadeśaśāstre\nsarvajñatādhikāras tṛtīyaḥ //</p>\n\n<lg>\n<l>vastujñānaprakārāṇāmākārā iti lakṣaṇam /</l>\n<l>sarvajñatānāṃ traividyāt trividhā eva te matāḥ // Abhs_4.1 //</l>\n</lg>\n\n<lg>\n<l>asadākāramārabhya yāvanniścalatākṛtiḥ /</l>\n<l>catvāraḥ pratisatyaṃ te mārge pañcadaśa smṛtāḥ // Abhs_4.2 //</l>\n</lg>\n\n<lg>\n<l>hetau mārge ca duḥkhe ca nirodhe ca yathākramam /</l>\n<l>aṣṭau te sapta pañceti ṣoḍaśeti ca kīrtitāḥ // Abhs_4.3 //</l>\n</lg>\n\n<lg>\n<l>smṛtyupasthānamārabhya buddhatvākārapaścimāḥ /</l>\n<l>śiṣyāṇāṃ bodhisattvānāṃ buddhānāṃ ca yathākramam // Abhs_4.4 //</l>\n</lg>\n\n<lg>\n<l>saptatriṃśaccatustriṃśattriṃśannava ca te matāḥ /</l>\n<l>trisarvajñatvabhedena mārgasatyānurodhataḥ // Abhs_4.5 //</l>\n</lg>\n\n<lg>\n<l>kṛtādhikārā buddheṣu teṣūptaśubhamūlakāḥ /</l>\n<l>mitraiḥ sanāthāḥ kalyāṇairasyāḥ śravaṇabhājanam // Abhs_4.6 //</l>\n</lg>\n\n<lg>\n<l>buddhopāsanasaṃpraśnadānaśīlādicaryayā /</l>\n<l>udgrahadhāraṇādīnāṃ bhājanatvaṃ satāṃ matam // Abhs_4.7 //</l>\n</lg>\n\n<lg>\n<l>rūpādiṣvanavasthānātteṣu yoganiṣedhataḥ /</l>\n<l>tattathatāgambhīratvātteṣāṃ duravagāhataḥ // Abhs_4.8 //</l>\n</lg>\n\n<lg>\n<l>tadaprāmāṇyataḥ kṛcChāccireṇa pratibodhataḥ /</l>\n<l>vyākṛtāvavivartyatve niryāṇe sanirantare // Abhs_4.9 //</l>\n</lg>\n\n<lg>\n<l>āsannabodhe kṣipraṃ ca parārthe 'vṛddhyahānitaḥ /</l>\n<l>dharmādharmādyadṛṣṭau ca rupācintyādyadarśane // Abhs_4.10 //</l>\n</lg>\n\n<lg>\n<l>rūpādestannimittasya tadbhāvasyāvikalpakaḥ /</l>\n<l>phalaratnapradātā ca śuddhakaḥ sāvadhiśca saḥ // Abhs_4.11 //</l>\n</lg>\n\n<lg>\n<l>mārāṇāṃ śaktihānyādiścaturdaśavidho guṇaḥ /</l>\n<l>doṣāśca ṣaḍviboddhavyāścaturbhirdaśakaiḥ saha // Abhs_4.12 //</l>\n</lg>\n\n<lg>\n<l>lakṣyate yena tajjñeyaṃ lakṣaṇaṃ trividhaṃ ca tat /</l>\n<l>jñānaṃ viśeṣaḥ kāritraṃ svabhāvo yaśca lakṣyate // Abhs_4.13 //</l>\n</lg>\n\n<lg>\n<l>tathāgatasya nirvṛttau loke cālujyanātmake /</l>\n<l>sattvānāṃ cittacaryāsu tatsaṃkṣepe bahirgatau // Abhs_4.14 //</l>\n</lg>\n\n<lg>\n<l>akṣayākāratāyāṃ ca sarāgādau pravistṛte /</l>\n<l>mahadgate 'pramāṇe ca vijñāne cānidarśane // Abhs_4.15 //</l>\n</lg>\n\n<lg>\n<l>adṛśyacitajñāne ca tadunmiñjādisaṃjñakam /</l>\n<l>punastathatākāreṇa teṣāṃ jñānamataḥ param // Abhs_4.16 //</l>\n</lg>\n\n<lg>\n<l>tathatāyāṃ munerbodhe tatparākhyānamityayam /</l>\n<l>sarvajñatādhikāreṇa jñānalakṣaṇasaṃgrahaḥ // Abhs_4.17 //</l>\n</lg>\n\n<lg>\n<l>śūnyatve sānimitte c praṇidhānavivarjite /</l>\n<l>anutpādanirodhādau dharmatāyā akopane // Abhs_4.18 //</l>\n</lg>\n\n<lg>\n<l>asaṃskare 'vikalpe ca prabhedālakṣaṇatvayoḥ /</l>\n<l>mārgajñatādhikāreṇa jñānalakṣaṇamiṣyate // Abhs_4.19 //</l>\n</lg>\n\n<lg>\n<l>svadharmamupaniśritya vihāre tasya satkṛtau /</l>\n<l>gurūtve mānanāyāṃ ca tatpūjākṛtakatvayoḥ // Abhs_4.20 //</l>\n</lg>\n\n<lg>\n<l>sarvatra vṛttimajjñānamadṛṣṭasya ca darśakam /</l>\n<l>lokasya śūnyatākārasūcakajñāpakākṣagam // Abhs_4.21 //</l>\n</lg>\n\n<lg>\n<l>acintyaśāntatādarśi lokasaṃjñānirodhi ca /</l>\n<l>jñānalakṣaṇamityuktaṃ sarvākārajñatānaye // Abhs_4.22 //</l>\n</lg>\n\n<lg>\n<l>acityādiviśeṣeṇa viśiṣṭaiḥ satyagocaraiḥ /</l>\n<l>viśeṣalakṣaṇaṃ ṣaḍbhirdaśabhiścoditaṃ kṣaṇaiḥ // Abhs_4.23 //</l>\n</lg>\n\n<lg>\n<l>acintyātulyate meyasaṃkhyeyāsamatikramau /</l>\n<l>sarvāryasaṃgraho vijñavedyāsādhāraṇajñate // Abhs_4.24 //</l>\n</lg>\n\n<lg>\n<l>kṣiprajñānyunapūrṇatve pratipatsamudāgamau /</l>\n<l>ālambanaṃ ca sādhāraṃ sākalyaṃ saṃparigrahaḥ // Abhs_4.25 //</l>\n</lg>\n\n<lg>\n<l>anāsvādaśca vijñeyo viśeṣaḥ ṣoḍaśātmakaḥ /</l>\n<l>viśeṣamārgā mārgebhyo yenānyebhyo viśiṣyate // Abhs_4.26 //</l>\n</lg>\n\n<lg>\n<l>hitaṃ sukhaṃ ca trāṇaṃ ca śaraṇaṃ layanaṃ nṛṇām /</l>\n<l>parāyaṇaṃ ca dvīpaṃ ca pariṇāyakasaṃjñakam // Abhs_4.27 //</l>\n</lg>\n\n<lg>\n<l>anābhogaṃ tribhiryānaiḥ phalāsākṣātkriyātmakam /</l>\n<l>paścimaṃ gatikāritramidaṃ kāritralakṣaṇam // Abhs_4.28 //</l>\n</lg>\n\n<lg>\n<l>kleśaliṅganimittānāṃ vipakṣapratipakṣayoḥ /</l>\n<l>viveko duṣkaraikāntāvuddeśo 'nupalambhakaḥ // Abhs_4.29 //</l>\n</lg>\n\n<lg>\n<l>niṣiddhābhiniveśaśca yaścālambanasaṃjñakaḥ /</l>\n<l>vipratyayo 'vighātī ca so 'padāgatyajātikaḥ // Abhs_4.30 //</l>\n</lg>\n\n<lg>\n<l>tathatānupalambhaśca svabhāvaḥ ṣoḍaśātmakaḥ /</l>\n<l>lakṣmeva lakṣyate ceticaturthaṃ lakṣaṇaṃ matam // Abhs_4.31 //</l>\n</lg>\n\n<lg>\n<l>animittapradānādisamudāgamakauśalam /</l>\n<l>sarvākārāvabodhe 'smin mokṣabhagīyamiṣyate // Abhs_4.32 //</l>\n</lg>\n\n<lg>\n<l>buddhādyālambanā śraddhā vīryaṃ dānādigocaram /</l>\n<l>smṛtirāśayasaṃpattiḥ samādhiravikalpanā // Abhs_4.33 //</l>\n</lg>\n\n<lg>\n<l>dharmeṣu sarvairākārairjñānaṃ prajñeti pañcadhā /</l>\n<l>tīkṣṇai subodhā saṃbodhirdurbodhā mṛdubhirmatā // Abhs_4.34 //</l>\n</lg>\n\n<lg>\n<l>ālambanaṃ sarvasattvā ūṣmaṇāmiha śakyate /</l>\n<l>samacittādirākārasteṣveva daśadhoditaḥ // Abhs_4.35 //</l>\n</lg>\n\n<lg>\n<l>svayaṃ pāpānnivṛttasya dānādyeṣu sthitasya ca /</l>\n<l>tayorniyojanānyeṣāṃ varṇavādānukulate // Abhs_4.36 //</l>\n</lg>\n\n<lg>\n<l>mūrdhagam svaparādhāraṃ satyajñānaṃ tathā kṣamā /</l>\n<l>tathāgradharmā vijñeyāḥ sattvānāṃ pācanādibhiḥ // Abhs_4.37 //</l>\n</lg>\n\n<lg>\n<l>nirvedhaṅgānyupādaya darśanābhyāsamārgayoḥ /</l>\n<l>ye bodhisattvā vartante so 'trāvaivartiko gaṇaḥ // Abhs_4.38 //</l>\n</lg>\n\n<lg>\n<l>rūpādibhyo nivṛttyādyairliṅgairviṃśatidheritaiḥ /</l>\n<l>nirvedhāṅgasthitasyedamavaivartikalakṣaṇam // Abhs_4.39 //</l>\n</lg>\n\n<lg>\n<l>rūpādibhyo nivṛttiśca vicikitsākṣaṇakṣayau /</l>\n<l>ātmanaḥ kuśalasthasya pareṣāṃ tanniyojanam // Abhs_4.40 //</l>\n</lg>\n\n<lg>\n<l>parādhāraṃ ca dānādi gambhire 'rthe 'pyakāṅkṣaṇam /</l>\n<l>maitraṃ kāyādyasaṃvāsaḥ pañcadhāvaraṇena ca // Abhs_4.41 //</l>\n</lg>\n\n<lg>\n<l>sarvānuśayahānaṃ ca smṛtisaṃprajñatā suci /</l>\n<l>civarādiśarīre ca kṛmīṇāmasamudbhavaḥ // Abhs_4.42 //</l>\n</lg>\n\n<lg>\n<l>cittākauṭilyamādānaṃ dhūtasyāmatsarāditā /</l>\n<l>dharmatāyuktagāmitvaṃ lokārthaṃ narakaiṣaṇā // Abhs_4.43 //</l>\n</lg>\n\n<lg>\n<l>parairaneyatā mārasyānyamārgopadeśinaḥ /</l>\n<l>māra ityavabodhaśca caryā buddhānumoditā // Abhs_4.44 //</l>\n</lg>\n\n<lg>\n<l>ūṣmamūrdhasu sa kṣāntiṣvagradharmeṣvavasthitaḥ /</l>\n<l>liṅgairamībhirviśatyā saṃbodherna vivartate // Abhs_4.45 //</l>\n</lg>\n\n<lg>\n<l>kṣāntijñānakṣaṇaḥ ṣaṭ ca pañca pañca ca dṛkpathe /</l>\n<l>bodhisattvasya vijñeyamavaivartikalakṣaṇam // Abhs_4.46 //</l>\n</lg>\n\n<lg>\n<l>rūpādisaṃjñāvyāvṛttirdārḍhyaṃ cittasya hinayoḥ /</l>\n<l>yānayorvinivṛttiśca dhyānādyaṅgaparikṣayaḥ // Abhs_4.47 //</l>\n</lg>\n\n<lg>\n<l>kāyacetolaghutvaṃ ca kāmasevābhyupāyikī /</l>\n<l>sadaiva brahmacāritvamājīvasya viśuddhatā // Abhs_4.48 //</l>\n</lg>\n\n<lg>\n<l>skandhādavantarāyeṣu saṃbhāre sendriyādike /</l>\n<l>samare matsarādau ca neti yogānuyogayoḥ // Abhs_4.49 //</l>\n</lg>\n\n<lg>\n<l>vihārapratiṣedhaśca dharmasyāṇoralabdhatā /</l>\n<l>niścitatvaṃ svabhumau ca bhūmitritayasaṃsthitiḥ // Abhs_4.50 //</l>\n</lg>\n\n<lg>\n<l>dharmārthaṃ jīvitatyāga ityamī ṣoḍaśa kṣaṇāḥ /</l>\n<l>avaivartikaliṅgāni dṛṅmārgasthasya dhīmataḥ // Abhs_4.51 //</l>\n</lg>\n\n<lg>\n<l>gambhiro bhāvanāmārgo gāmbhīryaṃ śunyatādikam /</l>\n<l>samāropāpavādāntamuktatā sā gabhīratā // Abhs_4.52 //</l>\n</lg>\n\n<lg>\n<l>cintātulananidhyānānyabhīkṣṇaṃ bhāvanāpathaḥ /</l>\n<l>nirvedhāṅgeṣu dṛṅmārge bhāvanāmārga eva ca // Abhs_4.53 //</l>\n</lg>\n\n<lg>\n<l>prābandhakatvādiṣṭo 'sau navadhā ca prakārataḥ /</l>\n<l>mṛdumadhyādhimātrāṇāṃ punarmṛdvādibhedataḥ // Abhs_4.54 //</l>\n</lg>\n\n<lg>\n<l>asaṃkhyeyādinirdeśāḥ paramārthena na kṣamāḥ /</l>\n<l>kṛpāniṣyandabhūtāste saṃvṛtyābhimatā muneḥ // Abhs_4.55 //</l>\n</lg>\n\n<lg>\n<l>hānivṛddhī na yujyete nirālāpasya vastunaḥ /</l>\n<l>bhāvanākhyena kiṃ hinaṃ vartmanā kimudāgatam // Abhs_4.56 //</l>\n</lg>\n\n<lg>\n<l>yathā bodhistathaivāsāviṣṭasyārthasya sādhakaḥ /</l>\n<l>tathatālakṣaṇā bodhiḥ so 'pi tallakṣaṇo mataḥ // Abhs_4.57 //</l>\n</lg>\n\n<lg>\n<l>pūrveṇa bodhirno yuktā manasā paścimena vā /</l>\n<l>dīpadṛṣṭāntayogenagambhīrā dharmatāṣṭadhā // Abhs_4.58 //</l>\n</lg>\n\n<lg>\n<l>utpāde ca nirodhe ca tathatāyāṃ gabhīratā /</l>\n<l>jñeye dāne ca caryāyāmadvayopāyakauśale ca // Abhs_4.59 //</l>\n</lg>\n\n<lg>\n<l>svapnopamatvāddharmāṇāṃ bhavaśāntyorakalpanā /</l>\n<l>karmābhāvādicodyānāṃ parihārā yathoditāḥ // Abhs_4.60 //</l>\n</lg>\n\n<lg>\n<l>sattvalokasya yā śuddhistasyāḥ suddhyupahārataḥ /</l>\n<l>tathā bhājanalokasya buddhakṣetrasya śuddhatā // Abhs_4.61 //</l>\n</lg>\n\n<lg>\n<l>viṣayo 'sya prayogaśca śātravāṇāmatikramaḥ /</l>\n<l>apratiṣṭho yathāvedhamasādhāraṇalakṣaṇaḥ // Abhs_4.62 //</l>\n</lg>\n\n<lg>\n<l>asakto 'nupalambhaśca nimittapraṇidhikṣataḥ /</l>\n<l>lalliṅgaścāpramāṇaśca daśadhopāyakauśalam // Abhs_4.63 //</l>\n</lg>\n\n<p>// abhisamayālaṅkāre prajñāpāramitopadeśaśāstre\nsarvākārābhisaṃbodhādhikāraś caturthaḥ //</p>\n\n<lg>\n<l>svapnāntare 'pi svapnābhasarvadharmekṣaṇādikam /</l>\n<l>murdhaprāptasya yogasya liṅgaṃ dvādaśadhā matam // Abhs_5.1 //</l>\n</lg>\n\n<lg>\n<l>jambudvipajaneyattābuddhapūjāśubhādikām /</l>\n<l>upamāṃ bahudhā kṛtvā vivṛddhiḥ ṣoḍaśātmikā // Abhs_5.2 //</l>\n</lg>\n\n<lg>\n<l>trisarvajñatvadharmāṇāṃ paripuriranuttarā /</l>\n<l>aparityaktasattvārthā nirūḍhirabhidhīyate // Abhs_5.3 //</l>\n</lg>\n\n<lg>\n<l>caturdvipakasāhasradvitrisāhasrakopamaḥ /</l>\n<l>kṛtvā puṇyabahutvena samādhiḥ parikīrtitaḥ // Abhs_5.4 //</l>\n</lg>\n\n<lg>\n<l>pravṛttau ca nivṛttau ca pratyekaṃ tau navātmakau /</l>\n<l>grāhyau vikalpau vijñeyāvayāthāviṣayātmakau // Abhs_5.5 //</l>\n</lg>\n\n<lg>\n<l>dravyaprajñaptisatsattvavikalpau grāhakau matau /</l>\n<l>pṛthagjanāryabhedena pratyekaṃ tau navātmakau // Abhs_5.6 //</l>\n</lg>\n\n<lg>\n<l>grāhyau cenna tathā sto 'rthau kasya tau grāhakau matau /</l>\n<l>iti grāhakabhāvena śunyatālakṣaṇaṃ tayoḥ // Abhs_5.7 //</l>\n</lg>\n\n<lg>\n<l>eṣa svabhāve gotre ca pratipatsamudāgame /</l>\n<l>jñānasyālambanābhrāntau pratipakṣavipakṣayoḥ // Abhs_5.8 //</l>\n</lg>\n\n<lg>\n<l>svasminnadhigame kartṛtatkāritrakriyāphale /</l>\n<l>pravṛttipakṣādhiṣṭhāno vikalpo navadhā mataḥ // Abhs_5.9 //</l>\n</lg>\n\n<lg>\n<l>bhavaśāntiprapātitvānnyūnatve 'dhigamasya ca /</l>\n<l>parigrahasyābhāve ca vaikalye pratipadgate // Abhs_5.10 //</l>\n</lg>\n\n<lg>\n<l>parapratyayagāmitve samuddeśanivartane /</l>\n<l>prādeśikatve nānātve sthānaprasthānamohayoḥ // Abhs_5.11 //</l>\n</lg>\n\n<lg>\n<l>pṛṣṭhato gamane ceti vikalpo 'yaṃ navātmakaḥ /</l>\n<l>nivṛttipakṣādhiṣṭhānaḥ śrāvakādimanobhavaḥ // Abhs_5.12 //</l>\n</lg>\n\n<lg>\n<l>grāhakaḥ prathamo jñeyo gragaṇapratimokṣaṇe /</l>\n<l>manaskriyāyāṃ dhātūnāmupaśleṣe trayasya ca // Abhs_5.13 //</l>\n</lg>\n\n<lg>\n<l>sthāne cābhiniveśe ca prajñaptau dharmavastunaḥ /</l>\n<l>saktau ca pratipakṣe ca yathecChaṃ ca gatikṣatau // Abhs_5.14 //</l>\n</lg>\n\n<lg>\n<l>yathoddeśamaniryāṇe mārgāmārgāvadhāraṇe /</l>\n<l>sanirodhe samutpāde vastuyogaviyogayoḥ // Abhs_5.15 //</l>\n</lg>\n\n<lg>\n<l>sthāne gotrasya nāśe ca prārthanāhetvabhāvayoḥ /</l>\n<l>pratyarthikopalambhe ca vikalpo grāhako 'paraḥ // Abhs_5.16 //</l>\n</lg>\n\n<lg>\n<l>bodhau sandarśanānyeṣāṃ taddhetośca parindanā /</l>\n<l>tatprāptyanantaro hetuḥ puṇyabāhulyalakṣaṇaḥ // Abhs_5.17 //</l>\n</lg>\n\n<lg>\n<l>kṣayānutpādayorjñāne malānāṃ bodhirūcyate /</l>\n<l>kṣayābhāvādanutpādātte hi jñeye yathākramam // Abhs_5.18 //</l>\n</lg>\n\n<lg>\n<l>prakṛtāvaniruddhāyāṃ darśanākhyena vartmanā /</l>\n<l>vikalpajātaṃ kiṃ kṣīṇaṃ vānutpattimāgatam // Abhs_5.19 //</l>\n</lg>\n\n<lg>\n<l>sattā ca nāma dharmāṇāṃ jñeye cāvaraṇakṣayaḥ /</l>\n<l>kathyate yatparaiḥ śāsturatra vismīyate mayā // Abhs_5.20 //</l>\n</lg>\n\n<lg>\n<l>nāpaneyamataḥ kiṃcitprakṣeptavyaṃ na kiṃcana /</l>\n<l>draṣṭavyaṃ bhūtato bhūtaṃ bhūtadarśī vimucyate // Abhs_5.21 //</l>\n</lg>\n\n<lg>\n<l>ekaikasyaiva dānādau teṣāṃ yaḥ saṃgraho mithaḥ /</l>\n<l>sa ekakṣaṇikaḥ kṣāntisaṃgṛhīto 'tra dṛkpathe // Abhs_5.22 //</l>\n</lg>\n\n<lg>\n<l>sa samādhiṃ samāpadya tataḥ siṃhavijṛmbhitam /</l>\n<l>anulomaṃ vilomaṃ pratītyotpādamīkṣate // Abhs_5.23 //</l>\n</lg>\n\n<lg>\n<l>kāmāptamavadhīkṛtya vijñānamasamāhitam /</l>\n<l>sanirodhāḥ samāpattīrgatvāgamya nava dvidhā // Abhs_5.24 //</l>\n</lg>\n\n<lg>\n<l>ekadvitricatuḥpañcaṣaṭsaptāṣṭavyatikramāt /</l>\n<l>avaskandasamāpattirāniroodhamatulyatā // Abhs_5.25 //</l>\n</lg>\n\n<lg>\n<l>saṃkṣepe vistare buddhaiḥ sanāthyenāparigrahe /</l>\n<l>traikālike guṇābhāve śreyasastrividhe pathi // Abhs_5.26 //</l>\n</lg>\n\n<lg>\n<l>eko grāhyavikalpo 'yaṃ prayogākāragocaraḥ /</l>\n<l>dvitīyaścittacaittānāṃ pravṛttiviṣayo mataḥ // Abhs_5.27 //</l>\n</lg>\n\n<lg>\n<l>anutpādastu cittasya bodhimaṇḍāmanaskriyā /</l>\n<l>hīnayānamanaskārau saṃbodheramanaskṛtiḥ // Abhs_5.28 //</l>\n</lg>\n\n<lg>\n<l>bhāvane 'bhāvane caiva tadviparyaya eva ca /</l>\n<l>ayathārthaśca vijñeyo vikalpo bhāvanāpathe // Abhs_5.29 //</l>\n</lg>\n\n<lg>\n<l>grāhakaḥ prathamo jñeyaḥ sattvaprajñaptigocaraḥ /</l>\n<l>dharmaprajñaptyaśūnyatve saktipravicayātmakaḥ // Abhs_5.30 //</l>\n</lg>\n\n<lg>\n<l>kṛtena vastuno yānatritaye ca sa kīrtitaḥ /</l>\n<l>dakṣiṇāyā aśuddhau ca caryāyāśca vikopane // Abhs_5.31 //</l>\n</lg>\n\n<lg>\n<l>sattvaprajñaptitaddhetuviṣayo navadhāparaḥ /</l>\n<l>bhāvanāmārgasaṃbuddho vipakṣastadvighātataḥ // Abhs_5.32 //</l>\n</lg>\n\n<lg>\n<l>sarvajñatānāṃ tisR^īṇāṃ yathāsvaṃ trividhāvṛtau /</l>\n<l>śāntimārge tathatādisaṃprayogaviyogayoḥ // Abhs_5.33 //</l>\n</lg>\n\n<lg>\n<l>asamatve ca duḥkhādau kleśānāṃ prakṛtāvapi /</l>\n<l>dvayābhāve ca saṃmohe vikalpaḥ paścimo mataḥ // Abhs_5.34 //</l>\n</lg>\n\n<lg>\n<l>āsāṃ kṣaye satītīnāṃ cirāyocChvasitā iva /</l>\n<l>sarvākārajagatsaukhyasādhanā guṇasaṃpadaḥ // Abhs_5.35 //</l>\n</lg>\n\n<lg>\n<l>sarvāḥ sarvābhisāreṇa nikāmaphalaśālinam /</l>\n<l>bhajante taṃ mahāsattvaṃ mahodadhimivāpagāḥ // Abhs_5.36 //</l>\n</lg>\n\n<lg>\n<l>trisāhasrajanaṃ śiṣyakhaḍgādhigamasaṃpadi /</l>\n<l>bodhisattvasya ca nyāmo pratiṣṭāpya śubhopamāḥ // Abhs_5.37 //</l>\n</lg>\n\n<lg>\n<l>kṛtvā puṇyabahutvena buddhatvapteranantaraḥ /</l>\n<l>ānantaryasamādhiḥ sa sarvākārajñatā ca tat // Abhs_5.38 //</l>\n</lg>\n\n<lg>\n<l>ālambanamabhāvo 'sya smṛtiścādhipatirmataḥ /</l>\n<l>ākāraḥ śāntatā cātra jalpājalpipravādinām // Abhs_5.39 //</l>\n</lg>\n\n<lg>\n<l>ālambanopapattau ca tatsvabhāvāvadhārraṇe /</l>\n<l>sarvākārajñatājñāne paramārthe sasaṃvṛtau // Abhs_5.40 //</l>\n</lg>\n\n<lg>\n<l>prayoge triṣu ratneṣu sopāye samaye muneḥ /</l>\n<l>viparyāse samārge ca pratipakṣavipakṣayoḥ // Abhs_5.41 //</l>\n</lg>\n\n<lg>\n<l>lakṣaṇe bhāvanāyāṃ ca matā vipratipattayaḥ /</l>\n<l>sarvākārajñatādhārā ṣoḍhā daśa ca cādinām // Abhs_5.42 //</l>\n</lg>\n\n<p>// abhisamayālaṅkāre prajñāpāramitopadeśaśāstre\nmūrdhābhisamayādhikāraḥ pañcamaḥ //</p>\n\n<lg>\n<l>dānena prajñayā yāvadbuddhādau smṛtibhiśca sā /</l>\n<l>dharmābhāvasvabhāvenetyanupūrvakriyā matā // Abhs_6.1 //</l>\n</lg>\n\n<p>// abhisamayālaṅkāre prajñāpāramitopadeśaśāstre\nanupurvābhisamayādhikāraḥ ṣaṣṭhaḥ //</p>\n\n<lg>\n<l>anūsravāṇāṃ sarveṣāmekaikenāpi saṃgrahāt /</l>\n<l>ekakṣaṇāvabodho 'yaṃ jñeyo dānādinā muneḥ // Abhs_7.1 //</l>\n</lg>\n\n<lg>\n<l>aradhaṭṭaṃ yathaikāpi padikā purūṣeritā /</l>\n<l>sakṛtsarvaṃ calayati jñānamekakṣaṇe tathā // Abhs_7.2 //</l>\n</lg>\n\n<lg>\n<l>vipākadharmatāvasthā sarvaśuklamayī yadā /</l>\n<l>prajñāpāramitā jātā jñānamekakṣaṇe tadā // Abhs_7.3 //</l>\n</lg>\n\n<lg>\n<l>svapnopameṣu dharmeṣu sthitvā dānādicaryā /</l>\n<l>alakṣatvaṃ dharmāṇāṃ kṣaṇenaikena vindati // Abhs_7.4 //</l>\n</lg>\n\n<lg>\n<l>svapnaṃ taddarśinaṃ caiva dvayayogena nekṣate /</l>\n<l>dharmāṇāmadvayaṃ tattvaṃ kṣaṇenaikenapaṣyati // Abhs_7.5 //</l>\n</lg>\n\n<p>// abhisamayālaṅkāre prajñāpāramitopadeśaśāstre\nekakṣaṇābhisamayādhikāraḥ saptamaḥ //</p>\n\n<lg>\n<l>sarvākārāṃ viśuddhiṃ ye dharmāḥ prāptā nirāsravāḥ /</l>\n<l>svābhāvikomuneḥ kāyasteśāṃ prakṛtilakṣaṇaḥ // Abhs_8.1 //</l>\n</lg>\n\n<lg>\n<l>bodhipakṣāpramāṇāni vimokṣā anūpurvaśaḥ /</l>\n<l>navātmikā samāpattiḥ kṛtsnaṃ daśavidhātmikam // Abhs_8.2 //</l>\n</lg>\n\n<lg>\n<l>abhibhvāyatanānyaṣṭaprakārāṇi prabhedataḥ /</l>\n<l>araṇā praṇidhijñānamabhijñāḥ pratisaṃvidaḥ // Abhs_8.3 //</l>\n</lg>\n\n<p>sarvākārāścatasno 'thaśuddhayo vaśitā daśa //</p>\n\n<l>balāni daśa catvāri vaiśāradyānyārakṣaṇam // Abhs_8.4 //</l>\n\n<lg>\n<l>trividhaṃ smṛtyupasthānaṃ tridhāsaṃmoṣadharmatā /</l>\n<l>vāsanāyāḥ samuddhāto mahati karūṇā jane // Abhs_8.5 //</l>\n</lg>\n\n<lg>\n<l>āveṇikā munereva dharmā ye 'ṣṭādaśeritāḥ /</l>\n<l>sarvākārajñatā ceti dharmakāyo 'bhidhīyate // Abhs_8.6 //</l>\n</lg>\n\n<lg>\n<l>śravakasyāraṇādṛṣṭernṛkleśaparihāritā /</l>\n<l>tatkleśasrotaucChittyai grāmādiṣu jināraṇā // Abhs_8.7 //</l>\n</lg>\n\n<lg>\n<l>anābhogamanāsaṅmavyāghātaṃ sadā sthitam /</l>\n<l>sarvapraśnāpanudvauddhaṃ praṇidhijñānamiṣyate // Abhs_8.8 //</l>\n</lg>\n\n<lg>\n<l>paripākaṃ gate hetau yasya yasya yadā yadā /</l>\n<l>hitaṃ bhavati kartavyaṃ prathate tasya tasya saḥ // Abhs_8.9 //</l>\n</lg>\n\n<lg>\n<l>varṣatyapi hi parjanye naiva bījaṃ prarohati /</l>\n<l>samutpāde 'pi buddhānāṃ nābhavyo bhadramaśrute // Abhs_8.10 //</l>\n</lg>\n\n<lg>\n<l>iti kāritravaipulyāt buddho vyāpī nirūcyate /</l>\n<l>akṣayatvācca tasyaiva nitya ityapi kathyate // Abhs_8.11 //</l>\n</lg>\n\n<lg>\n<l>dvātriṃśallakṣaṇāśītivyañjanātmā munerayam /</l>\n<l>sāṃbhogiko mataḥ kāyo mahāyānopabhogataḥ // Abhs_8.12 //</l>\n</lg>\n\n<lg>\n<l>cakrāṅkahastaḥ krākurmapādo jālāvāddhāṅgulipāṇipādaḥ /</l>\n<l>karau sapādau tarūṇau mṛdū ca mamutsadaiḥ saptabhirāśrayo 'sya // Abhs_8.13 //</l>\n</lg>\n\n<lg>\n<l>dīrghāṅgulirvyāyatapārṣṇigātraṃ prājyaṃ tvṛjucChaṅkhapadordhvaromā /</l>\n<l>eṇeyajaṅghaśca paṭūrūbāhuḥ kośāvanaddhottamabastiguhyaḥ // Abhs_8.14 //</l>\n</lg>\n\n<lg>\n<l>suvarṇavarṇḥ pratanucChaviśca pradakṣiṇaikaikasujātromā /</l>\n<l>ūūrṇāṅkitāsyo haripūrvakāyaḥ skandhau vṛtāvasya citāntarāṃsaḥ // Abhs_8.15 //</l>\n</lg>\n\n<lg>\n<l>hīno rasaḥ khyāti rasottamo 'sya nyagrodhavanmāṇḍalatulyamūrtiḥ /</l>\n<l>uṣīṣamūrdhā pṛthucārūjihvo brahmasvaraḥ siṃhahanuḥ suśuklāḥ // Abhs_8.16 //</l>\n</lg>\n\n<lg>\n<l>tulyāḥ pramāṇe 'viralāsca dantā anyūnasaṃkhyā daśikāścatasraḥ /</l>\n<l>nīlekśaṇe govṛṣapakṣmanetro dvātriṃśadetāni hi lakṣaṇāni // Abhs_8.17 //</l>\n</lg>\n\n<lg>\n<l>yasya yasyātra yo heturlakṣaṇasya prasādhakaḥ /</l>\n<l>tasya tasya prapūryāyaṃ samudāgamalakṣaṇaḥ // Abhs_8.18 //</l>\n</lg>\n\n<lg>\n<l>gurūṇāmanuyānādirdṛḍhatā saṃvaraṃ prati /</l>\n<l>saṃgrahāsevanaṃ dānaṃ praṇitasya ca vastunaḥ // Abhs_8.19 //</l>\n</lg>\n\n<lg>\n<l>vadhyamokṣasamādānāṃ vivR6iddhiḥ kuśalasya ca /</l>\n<l>ityādiko yathāsutraṃ heturlakṣaṇasādhakaḥ // Abhs_8.20 //</l>\n</lg>\n\n<lg>\n<l>tāmrāḥ snigdhāśca tuṅgāśca nakhā aṅgulayo muneḥ /</l>\n<l>vṛttāścitānupūrvāśca guḍhā nirgranthyaḥ śirāḥ // Abhs_8.21 //</l>\n</lg>\n\n<lg>\n<l>guḍhau gulphau samau pādau siṃhebhadvijagopateḥ /</l>\n<l>vikrāntaṃ dakṣiṇaṃ cārūgamanamṛjuvṛttatā // Abhs_8.22 //</l>\n</lg>\n\n<lg>\n<l>mṛṣṭānupūrte medhyamṛdutve śuddhagātratā /</l>\n<l>pūrṇavyañjanatā cārupṛthumaṇḍalagāratā // Abhs_8.23 //</l>\n</lg>\n\n<lg>\n<l>samakramatvaṃ śuddhatvaṃ netrayoḥ sukumāratā /</l>\n<l>adīnossadagātratve susaṃhatanagātratā // Abhs_8.24 //</l>\n</lg>\n\n<lg>\n<l>suvibhaktāṅgatā dhvāntapradhvastālokaśuddhatā /</l>\n<l>vṛttamṛṣṭākṣāmakukṣitāśca gabhiratā // Abhs_8.25 //</l>\n</lg>\n\n<lg>\n<l>dakṣiṇāvartatā nābheḥ samantaddarśanīyatā /</l>\n<l>samācāraḥ śuciḥ kālatilakāpagatā tanuḥ // Abhs_8.26 //</l>\n</lg>\n\n<lg>\n<l>karau tulamṛdūsnigdhagambhīrāyatalekhatā /</l>\n<l>nātyāyataṃ vaco bimbapratibimbopamauṣṭhatā // Abhs_8.27 //</l>\n</lg>\n\n<lg>\n<l>mṛdvī tanvī ca raktā ca jihvā jimūtaghoṣatā /</l>\n<l>cārūmañjasvaro daṃṣṭrā vṛttāstīkṣṇāḥ sitāḥ samāḥ // Abhs_8.28 //</l>\n</lg>\n\n<lg>\n<l>anupurvī gatāstuṅgā nāsikā paraṃ śuciḥ /</l>\n<l>viśale nayane pakṣmacitaṃ padmadalākṣitā // Abhs_8.29 //</l>\n</lg>\n\n<lg>\n<l>āyataślakṣṇasusnigdhasamaromnau bhruvau bhujau /</l>\n<l>pīnāyatau samau karṇāvupaghātavivarjitau // Abhs_8.30 //</l>\n</lg>\n\n<lg>\n<l>lalāṭamaparimlānaṃ prṛthupūrṇottamāṅgatā /</l>\n<l>bhramarābhāścitāḥ ślakṣṇā asaṃlulitamūrtayaḥ // Abhs_8.31 //</l>\n</lg>\n\n<lg>\n<l>keśā aparuṣāḥ puṃsāṃ saurabhyānyapahāriṇaḥ /</l>\n<l>śrīvatsaḥ svastikaṃ ceti buddhānuvyañjanaṃ matam // Abhs_8.32 //</l>\n</lg>\n\n<lg>\n<l>karoti yena citrāṇi hitāni jagataḥ samam /</l>\n<l>ā bhavātso 'nupacChinnaḥ kayo nairmāṇiko muneḥ // Abhs_8.33 //</l>\n</lg>\n\n<lg>\n<l>tathā karmāpyanucChinnamasyāsaṃsāramiṣyate /</l>\n<l>gatīnāṃ śamanaṃ karma saṃgrahe ca caturvidhe // Abhs_8.34 //</l>\n</lg>\n\n<lg>\n<l>niveśanaṃ sasaṃkleśe vyavadānāvabodhane /</l>\n<l>sattvānāmarthayāthātmye ṣaṭsu pāramitāsu ca // Abhs_8.35 //</l>\n</lg>\n\n<lg>\n<l>buddhamārge prakṛtyaivaśunyatāyāṃ dvayakṣaye /</l>\n<l>saṃkete 'nupalambhe ca paripāke ca hehinām // Abhs_8.36 //</l>\n</lg>\n\n<lg>\n<l>bodhisattvasya mārge 'bhiniveśasya nivāraṇe /</l>\n<l>bodhiprāptu jinakṣetraviśuddhau niyatiṃ prati // Abhs_8.37 //</l>\n</lg>\n\n<lg>\n<l>aprameye ca sattvarthe buddhasevādike guṇe /</l>\n<l>bodheraṅgeṣvanāśe ca karmaṇāṃ satyadarśane // Abhs_8.38 //</l>\n</lg>\n\n<lg>\n<l>viparyāsaprahāṇe ca tadavastukatānaye /</l>\n<l>vyavadāne sasaṃbhāre saṃskṛtāsaṃskṛte prati // Abhs_8.39 //</l>\n</lg>\n\n<lg>\n<l>vyatibhedāparijñāne virnāṇe ca niveśanam /</l>\n<l>dharmakāyasya karmedaṃ saptavimśatidhā matam // Abhs_8.40 //</l>\n</lg>\n\n<p>// abhisamayālaṅkāre prajñāpāramitopadeśaśāstre\ndharmakāyādhikāro 'ṣṭamaḥ //</p>\n\n<lg>\n<l>lakṣaṇaṃ tatprayogastatprakarṣastadanukramaḥ /</l>\n<l>tanniṣṭā tadvipākascotyanyaḥ ṣeḍhārthasaṃgrahaḥ // 1 //</l>\n</lg>\n\n<lg>\n<l>viṣayastritayo hetuḥ prayogaścaturātmakaḥ /</l>\n<l>dharmakāyaḥ phalaṃ karmetyanyastredhārthasaṃgrahaḥ // 2 //</l>\n</lg>\n\n<p>abhisamayālaṅkāraṃ nāma prajñāpāramitopadeśaśāstraṃ samāptam //</p>\n\n<p>kṛtirāryamaitreyanāthasya //</p>\n\n  </body>\n\n"
}