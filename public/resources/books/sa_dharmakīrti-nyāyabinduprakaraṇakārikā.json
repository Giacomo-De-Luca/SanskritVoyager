{
  "file_title": "dharmakīrti-nyāyabinduprakaraṇakārikā",
  "file_title_normal": "dharmakirti-nyayabinduprakaranakarika",
  "metadata": {
    "original_title": "Nyāyabinduprakaraṇakārikā",
    "author": "Dharmakīrti",
    "contributors": [
      {
        "role": "data entry",
        "name": "members of the Digital Sanskrit Buddhist Canon Input Project",
        "when": ""
      },
      {
        "role": "contribution to GRETIL",
        "name": "members of the Digital Sanskrit Buddhist Canon Input Project",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31",
    "source": "Svami Dwarikadas Shastri, Nyayabindu Prakaranam-karika. Bauddha bharati, 1994, pp. 42-50."
  },
  "body": [
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "Dharmakīrti: Nyāyabindu Prakaraṇakārikā\nSūtrapāṭhaḥ"
        },
        {
          "tag": "p",
          "attributes": {},
          "text": "1 prathamaḥ pratyakṣaparicchedaḥ"
        },
        {
          "tag": "p",
          "attributes": {},
          "text": "1/1 samyagjñānapūrvikā sarvapuruṣārthasiddhiriti tadvayutpādayate /\n1/2 dvividhaṃ samyagjñānam /\n1/3 pratyakṣam, anumānaṃ ceti /\n1/4 tatra pratyakṣaṃ kalpanāpoḍhamabhrāntam /\n1/5 abhilāpasaṃsargayogyapratibhāsapratītiḥ kalpanā\n1/6 tayā rahitaṃ timirāśubhramaṇanauyānasambhramādyanāhitavibhramaṃ jñānaṃ pratyakṣam /\n1/7 taccaturvidham /\n1/8 indriyajñānam / (1)\n1/9 svaviṣayānantaraviṣayasahakāriṇendriyajñānena samanantarapratyayena janitaṃ tanmanovijñānam / (2)\n1/10 sarvacittacaittānāmātmasaṃvedanam / (3)\n1/11 bhūtārthabhāvanāprakarṣaparyantajaṃ yogijñānaṃ ceti / (4)\n1/12 tasya viṣayaḥ svalakṣaṇam /\n1/13 yasyārthasya sannidhānāsannidhānābhyāṃ jñānapratibhāsabhedastatsvalakṣaṇam /\n1/14 tadeva paramārthasat /\n1/15 arthakriyāsāmarthyalakṣaṇatvād vastunaḥ /\n1/16 anyat sāmānyalakṣaṇam\n1/17 so 'numānasya viṣayaḥ /\n1/18 atdeva ca pratyakṣaṃ jñānaṃ pramāṇaphalam /\n1/19 arthapratītirūpatvāt /\n1/20 arthasārūpyamasya pramāṇam /\n1/21 tadvaśādarthapratītisiddhareti /"
        },
        {
          "tag": "p",
          "attributes": {},
          "text": "iti prathamaḥ pratyakṣaparicchedaḥ //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "dvitīyaḥ svārthānumānaparicchedaḥ"
        },
        {
          "tag": "p",
          "attributes": {},
          "text": "2/1 anumānaṃ dvidhā /\n2/2 svārtha parārtha ca /\n2/3 tatra svārtha trirūpālliṅgād yadanumeye jñānaṃ tadanumānam /\n2/4 pramāṇalakṣaṇavyavasthātrāpi pūrvavat /\n2/5 trairūpyaṃ punarliṅgasyānumeye sattvameva, sapakṣa eva sattvam, asapakṣe cāsattvameva niścitam /\n2/6 anumeyo 'tra jijñāsitaviśeṣo dharmī /\n2/7 sādhyadharmasāmānyena samāno 'rthaḥ sapakṣa /\n2/8 na sapakṣo 'sapakṣaḥ /\n2/9 tato 'nyastadviruddhastadabhāvaśceti\n2/10 trirūpāṇi ca trīṇyeva liṅgāni /\n2/11 anupalabdhiḥ svabhāvaḥ kārya ceti /\n2/12 tatrānupalabdhiryathā- na pradeśaviśeṣe kvacid ghaṭaḥ, upalabdhikṣaṇaprāptasyānupalabdheriti /\n2/13 upalabdhilakṣaṇaprāptirūpalambhapratyayāntarasākalyaṃ svabhāvaviśeṣaśca /\n2/14 yaḥ svabhāvaḥ satsvanyeṣūṣalambhapratyayeṣu san pratyakṣa eva bhavati, sa svabhāvaviśeṣaḥ /\n2/15 svabhāvaḥ svasattāmātraprabhāvini sādhyadharme hetuḥ /\n2/16 yathā- vṛkṣo 'yaṃ śiśapātvāditi /\n2/17 kārya yathā- bahniratra dhūmāditi /\n2/18 atra dvau vastusādhanau / ekaḥ pratiṣedhahetuḥ /\n2/19 svabhāvapratibandhe hi satyartho 'rtha gamayet /\n2/20 tadapratibaddhasya tadavyabhicāraniyamābhāvāt /\n2/21 sa ca pratibandhaḥ sādhye 'rthe liṅgasya /\n2/22 vastutastādātmyāt tadutpatteśca /\n2/23 atatsvabhāvasyātadutpatteśca tatrāpratibaddhasvabhāvatvāt /\n2/24 te ca tādātmyatadutpattī svabhāvakāryayoreveti tābhyāmeva vastusiddhiḥ /\n2/25 pratiṣedhasiddhirapi yathoktāyā evānupalabdheḥ /\n2/26 sati vastuni tasyā asambhavāt /\n2/27 anyathā cānupalabdhilakṣaṇaprāpteṣu deśakālasvabhāvaviprakṛṣṭeṣvartheṣvātmapratyakṣanivṛtterabhavaniścayābhāvāt /\n2/28 amūḍhasmṛtisaṃskārasyātītasya vartamānasya ca pratipattṛpratyakṣasya nivṛttirabhāvavyavahāraprasādhanī /\n2/29 tasyā evābhāvaniścayāt /\n2/30 sā ca prayogabhedādekādaśaprakārā /\n2/31 svabhāvānupalabdhiryathā- nātra dhūma upalabdhilakṣaṇaprāptasyānupalabdheriti / (1)\n2/32 kāryānupalabdhiryathā- nātrāpratibaddhasāmarthyāni dhūmakāraṇāni santi, dhūmābhāvāditi / (2)\n2/33 vyāpakānupalabdhiryathā- nātra śiśapā, vṛkṣābhāvāditi / (3)\n2/34 svabhāvaviruddhopalabdhiryathā- nātra śītasparśo vahneriti / (4)\n2/35 viruddhakāryopalabdhiryathā- nātra śītasparśo dhūmāditi / (5)\n2/36 viruddhavyāptopalabdhiryathā- na dhruvabhāvī bhūtasyāpi bhāvasya vināśaḥ, hetvantarāpekṣaṇāditi / (6)\n2/37 kāryaviruddhopalabdhiryathā- nehāpratilbaddhasāmarthyāni śītakāraṇāni santi, vahneriti / (7)\n2/38 vyāpakaviruddhopalabdhiryathā- nātra tuṣāraspaśo vahneriti / (8)\n2/39 kāraṇānupalabdhiryathā- nātra dhūmo vahnyabhāvāditi / (9)\n2/40 kāraṇaviruddhopalabdhiryathā- nāsya romaharṣādiviśeṣāḥ, sannihitadahanaviśeṣatvāditi / (10)\n2/41 kāraṇaviruddhakāyapilabdhiryathā- na romaharṣādiviśeṣayuktapuruṣāvānayaṃ pradeśaḥ, dhūmāditi / (11)\n2/42 ime sarve kāryānupalabdhyādayo daśānupalabdhiprayogāḥ svabhāvānupalabdhau saṃgrahamupayānti /\n2/43 pāramparyeṇārthāntaravidhipratiṣedhābhyāṃ prayogabhede 'pi /\n2/44 prayogadarśanābhyāsāt svayamapyevaṃ vyavacchedapratītirbhavati svārthe 'pyanumāne 'syāḥ prayoganirdeśaḥ /\n2/45 sarvatra cāsyāmabhāvavyavahārasādhanyāmanupalabdhau yeṣāṃ svabhāvaviruddhadīnāmupalabdhyā kāraṇādīnāmanupalabdhyā ca pratiṣedha uktasteṣāmupalabdhilakṣaṇaprāptānāmevipalabdhiśca veditavyā /\n2/46 anyeṣāṃ virodhakāryakāraṇabhāvāsiddheḥ /\n2/47 viprakṛṣṭaviṣayā punaranupalabdhiḥ pratyakṣānumānanivṛttilakṣaṇā saṃśayahetuḥ /\n2/48 pramāṇanivṛttāvapyarthābhāvāsiddheriti /"
        },
        {
          "tag": "p",
          "attributes": {},
          "text": "iti dvitīyaḥ svārthānumānaparicchedaḥ //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "tṛtīyaḥ parārthānumānaparicchedaḥ"
        },
        {
          "tag": "p",
          "attributes": {},
          "text": "3/1 trirūpaliṅgākhyānaṃ parārthamanumānam /\n3/2 kāraṇe kāryopacārāt /\n3/3 tad dvividham /\n3/4 prayogabhedāt /\n3/5 sādhamyavadvaidhamyavacca /\n3/6 nānāyorarthataḥ kaścid bhedaḥ /\n3/7 anyatra prayogabhedāt /\n3/8 tatra sādharmyavatprayogaḥ- yadupalabdhilakṣaṇaprāptaṃ sannopalabhyate so 'sad vyavahāraviṣayaḥ siddhaḥ / yathā- anyo dṛṣṭaḥ kaścid śaśaviṣāṇādiḥ / nopalabhyate ca kvacit pradeśaviśeṣe upalabdhilakṣaṇaprāpo ghaṭa ityanupalabdhiprayogaḥ /\n3/9 tathā svabhāvahetoḥ prayogaḥ- yat sat tat sarvamanityam, yathā ghaṭādiriti śuddhasya svabhāvahetoḥ prayogaḥ /\n3/10 yadutpattimat tadanityamiti svabhāvabhūtadharmabhedena svabhāvasya prayogaḥ /\n3/11 yat kṛtakaṃ tadanityamityupādhibhedena /\n3/12 apekṣitaparavyāpāro hi bhāvaḥ svabhāvaniṣpattau kṛtaka iti /\n3/13 evaṃ prayatnāntarīyaka- pratyayabhedabheditvādayo 'pi draṣṭavyāḥ /\n3/14 sannutpattimān kṛtako vā śabda iti pakṣadharmopadarśanam /\n3/15 sarva ete sādhanadharmā yathāsvaṃ pramāṇaiḥ siddhasādhanadharmamātrānubandhe eva sādhyadharme 'vagantavyāḥ /\n3/16 tasyaiva tatsvabhāvatvāt /\n3/17 svabhāvasya ca hetutvāt /\n3/18 vastutastayostādātmyam /\n3/19 tanniṣpattāvaniṣpannasya tatsvabhāvatvābhāvāt /\n3/20 vyabhicārasambhavācca /\n3/21 kāryahetoḥ prayogaḥ - yatra dhūmastatrāgniḥ / yathā mahānasādau / asti ceha dhūma iti /\n3/22 ihāpi siddhe eva kāryakāraṇabhāve kāraṇe sādhye kāryaheturvaktavyaḥ /\n3/23 vaidharmyavataḥ prayogaḥ- yat sadupalabdhilakṣaṇaprāptaṃ tadupalabhyata eva / yathā nīlādiviśeṣaḥ / na caivamihopalabdhilakṣaṇaprāptasya sata upalabdhirghaṭasyetyanupalabdhiprayogaḥ /\n3/24 asatyanityatve, nāsti sattvamutpattimattvaṃ kṛtakatvaṃ vā / saṃśca śabda utpattimān kṛtako veti svabhāvahetoḥ prayogaḥ /\n3/25 asatyagnau na bhavatyeva dhūmaḥ / atra cāsti dhūma iti kāryahetoḥ prayogaḥ /\n3/26 sādharmyeṇāpi hi prayoge 'rthād vaidharmyagatiriti /\n3/27 asati tasmin sādhyena hetoranvayābhāvāt /\n3/28 tathā vaidharmyeṇāpyanvayagatiḥ /\n3/29 asati tasmin sādhyābhāve hetvabhāvasyāsiddheḥ /\n3/30 nahi svabhāvapratibandhe 'satyekasya nivṛttāvaparasya niyamena nivṛttiḥ /\n3/31 sa ca dviprakāraḥ- sarvasya tādātmyalakṣaṇastadutpatilakṣaṇaścetyuktam /\n3/32 tena hi nivṛtti kathayatā pratibandho darśanīyaḥ / tasmāt nivṛttivacanamākṣiptapratibandhopadarśanameva bhavati / yacca pratibandhopadarśanaṃ tadevānvayavacanamityekenāpi vākyenānvayamukhena vyatirekamukhena vā prayuktena sapakṣāsapakṣayorliṅgasya sadasattvakhyāpanaṃ kṛtaṃ bhavatīti nāvaśayaṃ vākyadvayaprayogaḥ /\n3/33 anupalabdhāvapi - yat sad upalabdhilakṣaṇaprāptaṃtadupalabhyata evetyukte, anupalabhyamānaṃ tādṛśamasaditi pratīreranvayasiddhiḥ /\n3/34 dvayorapyanayoḥ prayogayornāvaśyaṃ pakṣanirdeśaḥ /\n3/35 yasmāt sādharmyavatprayoge 'pi yadupalabdhilakṣaṇaprāptaṃ sannopalabhyate, so 'sadvayavahāraviṣayaḥ / nopalabhyate cātropalabdhilakṣaṇaprāpto ghaṭa ityukte sāmarthyādeva neha ghaṭa iti bhavati /\n3/36 tathā vaidharmyavatprayoge 'pi- yaḥ sad vyavahāraviṣaya upalabdhilakṣaṇaprāptaḥ sa upalabhyata eva / na tathātra tādṛśo ghaṭa upalabhyate- ityukte sāmarthyādeva neha sadvayavahāraviṣaya iti bhavati /\n3/37 kīdṛśaḥ punaḥ pakṣa iti nirdeśyaḥ?\n3/38 svarūpeṇaiva svayamiṣṭo 'nirākṛtaḥ pakṣa iti /\n3/39 svarūpeṇeti sādhyatveneṣṭaḥ /\n3/40 svarūpeṇaiveti sādhyatvenaiveṣṭo na sādhanatvenāpi /\n3/41 yathā śabdasyānityatve sādhye cākṣuṣatvaṃ hetuḥ, śabde 'siddhatvāt sādhyaṃ bhavatīti na punastadiha sādhyatvenaiveṣṭam, sādhanatvenāpyabhidhānāt /\n3/42 svayamiti vādinā /\n3/43 yastadā sādhanamāha /\n3/44 etena yadyapi kvacicchāstre sthitaḥ sādhanamāha, tacchāstrakāreṇa tasmin dharmiṇyanekadharmābhyupagame 'pi yastadā tena vādinā dharmaḥ svayaṃ sādhayitu miṣṭaḥ sa eva sādhyo netara ityuktaṃ bhavati /\n3/45 iṣṭa iti yatrārthe vivādena sādhanamupanyastaṃ tasya siddhimicchatā so 'nukto 'pi vacanena sādhyo bhavati /\n3/46 tadadhikaraṇatvād vivādasya /\n3/47 yathā parārthāścakṣurādayaḥ saṅghātatvācchayanāsanādyaṅgavaditi / atrātmārthā ityanuktāvapyātmārthataiva sādhyā / tena noktamātrameva sādhyam- ityuktaṃ bhavati /\n3/48 anirākṛta iti- etallakṣaṇayoge 'pi yaḥ sādhayitumiṣṭo 'pyarthaḥ pratyakṣānumānapratītisvavacanairnirākriyate, na sa pakṣa iti pradarśanārtham /\n3/49 tatra pratyakṣanirākṛto yathā- aśrāvaṇaḥ śabda iti / (1)\n3/50 anumānanirākṛto yathā- nityaḥ śabda iti / (2)\n3/51 pratītinirākṛto yathā- acandraḥ śaśīti / (3)\n3/52 svavacananirākṛto yathā- nānumānaṃ pramāṇamiti / (4)\n3/53 iti catvāraḥ pakṣābhāsa nirākṛtā bhavanti /\n3/54 evaṃ siddhasya asiddhasyāpi sādhanatvenābhimatasya, svayaṃ vādinā tadā sādhayitumaniṣṭasya, uktamātrasya, nirākṛtasya ca viparyeṇa sādhya iti / tenaiva svarūpeṇābhimato vādina iṣṭo 'nirākṛtaḥ pakṣa iti pakṣalakṣaṇamanavadyaṃ darśitaṃ bhavati /\n3/55 trirūpaliṅgākhyānaṃ parārthānumānamityuktam / tatra trayāṇāṃ rūpāṇāmekasyāpi rūpasyānukto sādhanābhāsaḥ /\n3/56 uktāvapyasiddhau sandehe vā pratipādyapratipādakayo /\n3/57 ekasya rūpasya dharmisambandhasyāsiddho sandehe vāsiddho hetvābhāsaḥ /\n3/58 yathā - 'anityaḥ śabdaḥ' iti sādhye cākṣuṣatvamubhayāsiddham /\n3/59 'cetanāstaravaḥ' iti sādhye sarvatvagapaharaṇe maraṇaṃ prativādyasiddham, vijñānendriyāyurnirodhalakṣaṇasya maraṇasyānenābhyupagamāt, tasya ca taruṣvasambhavāt /\n3/60 'acetanāḥ sukhādaya' iti sādhye utpattimattvam, anityatvaṃ va sāṃkhyasya svayaṃ vādino 'siddham /\n3/61 tathā svayaṃ tadāśrayaṇasya vā sandehe 'siddhiḥ /\n3/62 yathā vāṣpādibhāvena sandihyamāno bhūtasaṅghāto 'gnisiddhāvupadiśyamānaḥ sandigdhāsiddhaḥ /\n3/63 yatheha nikuñje mayūraḥ kekāyitāditi /\n3/64 tadāpātadeśabhrame /\n3/65 dharmyasiddhāvapyasiddhaḥ- yathā sarvagata ātmeti sādhye sarvatropalabhyamānaguṇatvam /\n3/66 tathaikasya rūpasyāsapakṣe 'sattvasyasiddhāvanaikāntiko hetvābhāsaḥ /\n3/67 yathā śabdasyānityatvādike dharme sādhye prameyatvādiko dharmaḥ sapakṣavipakṣayoḥ sarvatraikadeśe vā vartamānaḥ /\n3/68 tathā- asyaiva rūpasya sandehe 'pyanaikāntika eva /\n3/69 yathāsarvajñaḥ kaścidvivakṣitaḥ puruṣo rājādimān veti sādhye vaktṛtvādiko dharmaḥ sandigdhavipakṣavyāvṛttikaḥ /\n3/70 'sarvajño vaktā nopalabhyate' ityevamprakārasyānupalambhasyādṛśyātmaviṣayatvena sandehahetutvāt / tato 'sarvajñaviparyād vaktṛtvādervyāvṛttiḥ sandigdhā /\n3/71 vaktṛtvasarvajñatvayorvirodhābhāvācca yaḥ sarvajñaḥ sa vaktā na bhavatītyadarśane 'pi vyatireko na sidhyanti, sandehāt /\n3/72 dvividho hi padārthānāṃ virodha /\n3/73 avikalakāraṇasya bhavato 'nyabhāve 'bhāvād virodhagatiḥ\n3/74 śītoṣṇasparśavat /\n3/75 parasparaparihārasthitalakṣaṇatayā vā bhāvābhāvavat /\n3/76 sa ca dvividho 'pi virodho vaktṛtvasarvajñatvayorna sambhavati /\n3/77 na cāviruddhavidheranupalabdhāvapyabhāvagatiḥ /\n3/78 rāgādīnāṃ vacanādeśca kāryakāraṇabhāvāsiddheḥ /\n3/79 arthāntarasya cākāraṇasya nivṛttau na vacanādernivṛttiḥ /\n3/80 iti sandigdhavyatireko 'naikāntiko vacanādiḥ /\n3/81 dvayo rūpayorviparyayasiddhau viruddhaḥ /\n3/82 kayordvayoḥ?\n3/83 sapakṣe sattvasya, asapakṣe cāsattvasya / yathā kṛtatvaṃ prayatnānantarīya katvaṃ ca nityatve sādhye viruddho hetvābhāsaḥ /\n3/84 anayoḥ sapakṣe 'sattvam, asapakṣe ca sattvamiti viparyayasiddhiḥ /\n3/85 etau ca sādhyaviparyayasādhanād viruddhau /\n3/86 nanu ca tṛtīyo 'pīṣṭavighātakṛd viruddhaḥ /\n3/87 yathā parārthāścakṣurādayaḥ saṅghātatvāccayanāsanādyaṅgavaditi /\n3/88 tadiṣṭāsaṃhatapārārthyaviparyayasādhanād viruddhaḥ /\n3/89 sa iha kasmānnoktaḥ?\n3/90 anayorevāntarbhāvāt /\n3/91 nahyayamābhyāṃ sādhyāviparyayasādhanatvena bhidyate /\n3/92 nahīṣṭoktayoḥ sādhyatvena kaścidviśeṣa iti /\n3/93 dvayo rūpayorekasyāsiddhāvaparasya ca sandehe 'naikāntika /\n3/94 yathā vītarāgaḥ kaścit sarvajño vā, vaktṛtvāditi / vyatireko 'trāsiddhaḥ / sandigdho 'nvayaḥ /\n3/95 sarvajñavītarāgayorviprakarṣād vacanādestatra sattvamasattvaṃ vā sandigdham\n3/96 anayoreva dvayo rūpayoḥ sandehe 'naikāntikaḥ /\n3/97 yathā sātmakaṃ jīvaccharīraṃ prāṇādimattvāditi /\n3/98 na hi sātmakanirātmakābhyāmanyo rāśirasti yatrāyaṃ prāṇādirvarteta /\n3/99 ātmano vṛttivyavacchedābhyāṃ sarvasaṃgrahāt /\n3/100 nāpyanayorekatra vṛttiniścayaḥ /\n3/101 sātmakatvenānātmakatvena vā prasiddhe prāṇāderasiddheḥ /\n3/102 tasmājjīvaccharīrasambandhī prāṇādiḥ sātmakādanātmakācca sarvasmād vyāvṛttatvenāsiddhestābhyāṃ na vyatiricyate /\n3/103 na tatrānveti /\n3/104 ekātmanyapyasiddheḥ /\n3/105 nāpi sātmakādanātmakācca tasyānvayavyatirekayorabhāvaniścayaḥ /\n3/106 ekābhāvaniścayasyāparabhāvaniścayanāntarīyakatvāt /\n3/107 anvayavyatirekayoranyonyavyavachedarūpatvāt, tata evānvayavyatirekayoḥ sandehādanaikāntikaḥ /\n3/108 sādhyetarayorato niścayābhāvāt /\n3/109 evameṣāṃ trayāṇāṃ rūpāṇāmekaikasya dvayordvayorvā rūpayorasiddhau sandehe vā yathāyogamasiddhaviruddhānaikāntikāstrayo hetvābhāsāḥ /\n3/110 viruddhāvyabhicāryapi saṃśayaheturuktaḥ / sa iha kasmānnoktaḥ?\n3/111 anumānaviṣaye 'sambhavāt /\n3/112 na hi sambhavo 'sti kāryasvasvabhāvayoruktalakṣaṇayoranupalambhasya ca viruddhatāyāḥ /\n3/113 na cānyo 'vyabhicārī /\n3/114 tasmādavastudarśanabalapravṛttamāgamaśrayamanumānamāśritva tadarthavicāreṣu viruddhāvyabhicārī sādhanadoṣa uktaḥ /\n3/115 śāstrakārāṇāmartheṣu bhrāntyā viparītasvabhāvopasaṃhārasambhavāt /\n3/116 na hyasya sambhavo yathāvasthitavastusthitiṣvātmakāryānupalambheṣu /\n3/117 tatrodāharaṇam- yat sarvadeśasthitaiḥ svasambandhibhiryugapadabhisambadhyate tat sarvagatam / yathākāśam / abhisambadhyate ca sarvadeśāvasthitaiḥ svasambandhibhiryugapat sāmānyamiti /\n3/118 tatsambandhisvabhāvamātrānubandhinī taddeśasannihitasvabhāvatā /\n3/119 na hi yo yatra nāsti sa taddeśamātmanā vyāpnotīti svabhāvahetuprayogaḥ /\n3/120 dvitīyo 'pi prayogaḥ- yadupalabdhilakṣaṇaprāptaṃ sannopalabhyate na tat tatrāsti / tadyathā- kvacidavidyamānā ghaṭaḥ / nopalabhyate copalabdhilakṣaṇaprāptaṃ sāmānyaṃ vyaktyantarāleṣviti / ayamanupalambhaḥ svabhāvaśca parasparaviruddhārthasādhanādekatra saṃśayaṃ janayataḥ /\n3/121 trirūpo heturuktaḥ / tāvatā nārthapratītiriti napṛthagdṛṣṭānto nāma sādhanāvayava kaścit / tena nāsya lakṣaṇaṃ pṛthagucyateḥ gatārthatvāt /\n3/122 hetoḥ sapakṣaḥ eva sattvamasapakṣācca sarvato vyāvṛtto rūpamuktamabhadena / punarviśeṣeṇa kāryasvabhāvayoruktalakṣaṇayorjanmatanmātranubandho daśanīyāvuktau / tacca darśayatā- yatra dhūmastatrāgniḥ, asatyagnau na kvacid dhūmā yathā mahānasetarayoḥ / yatra kṛtakatvaṃ tatrānityatvam, anityatvābhāve kṛtakatvāsambhavo yathā ghaṭākāśayoriti darśanīyam / na hyanyathā sapakṣavipakṣayāḥ sadasattve yathoktaprakāre śakye daśayitum / tatkāryatāniyamaḥ kāryaliṅgasya, svabhāvaliṅgasya ca svabhāvena vyāptiḥ / asmiścārthe darśite darśita eva dṛṣṭāntā bhavatiḥ, etāvanmātrarūpatvān tasyeti /\n3/123 etenaiva dṛṣṭāntadoṣā api nirastā bhavanti /\n3/124 yathā nityaḥ śabdo 'mūrtatvāt, karmavat paramāṇuvad ghaṭavaditi / ete dṛṣṭāntābhāsāḥ sādhyasādhanadharmobhayāvikalāḥ /\n3/125 tathā sandigdhasādhyadharmādayaśca / yathā- rāgādimānayaṃ vacanād rathyāpuruṣavat / maraṇadharmāyaṃ puruṣo rāgādimattvād rathyāpuruṣavat / asarvajño 'yaṃ(puruṣo) rāgādimattvād rathyāpuruṣavaditi /\n3/126 tathānanvayo 'pradarśitānvayaśca / yathā- yo vaktā sa rāgādimān, iṣṭapuruṣavat / anityaḥ śabdaḥ kṛtakatvād ghaṭavaditi /\n3/127 tathā viparītānvayaḥ- yadanityaṃ tat kṛtakamiti /\n3/128 sādharmyeṇa dṛṣṭāntadoṣāḥ /\n3/129 vaidharmyeṇāpi- paramāṇuvat karmavad ākāśavaditi sādhyādyavyatirekiṇaḥ /\n3/130 tathā sandigdhasādhyavyatirekādayaḥ / yathā- asarvajñāḥ kapilādayo 'nāptā vā avidyamānasarvajñatāptatāliṅgabhutapramāṇātiśayaśāsanatvāditi / atra vaidharmyodāharaṇam- yaḥ sarvajña āpto vā sa jyotirjñānādikamu padiṣṭavān / yathā- ṛṣabhavardhamānādiriti / tatrāsarvajñatānāptatayoḥ sādhyadharmayoḥ sandigdho vyatirekaḥ /\n3/131 sandigdhasādhanavatireko yathā- na trayividā brāhmaṇe grāhyavacana kaścid vivikṣitaḥ puruṣo rāgādimattvāditi / atra vedharmyodāharaṇam- ye grāhyavacanā na te rāgādimantaḥ, tadyathā gautamādayo dharmaśāstrāṇāṃ praṇetāra iti / gautamādibhyo rāgādimattvasya sādhanadharmasya vyāvṛttiḥ sandigdhā /\n3/132 sandigdhobhayavyatireko yathā- avitarāgāḥ kapilādayaḥ, parigrahāgrahayogāditi / atra vaidharmyaṇodāharanam- yo vītarāgo na tasya parigrahāgraha, yatharṣabhāderiti / ṛṣabhāderavītarāgatvaparigrahāgrahayogayoḥ sādhyasādhanadharmayoḥ sandigdho vyatiraikaḥ /\n3/133 avyatireko yathā- avītarāgo 'yaṃ vaktṛtvāt / vaidharmyeṇodāharaṇam - yatrāvītarāgatvaṃ nāsti, na sa vaktā / yathā - upalakhaṇḍa iti / yadyapyupalakhaṇḍādubhayaṃ vyāvṛtta tathāpi sarvo vītarāgo na vakteti vyāptyā vyatiraikāsiddheravyatirakaḥ /\n3/134 apradarśitavyatireko yathā- anityaḥ śabdaḥ kṛtakatvādākāśavaditi vaidharmyeṇa /\n3/135 viparītavyatireko yathā- yadakṛtaka tannityaṃ bhavatīti\n3/136 na hyebhirdṛṣṭāntābhāsairhetoḥ sāmānyalakṣaṇaṃ sapakṣa eva sattvaṃ vipakṣo ca sarvatrāsattvameva niścayena śakyaṃ darśayituṃ viśeṣalakṣaṇaṃ vā / tadarthāpattyaiṣāṃ nirāso draṣṭavyaḥ /\n3/137 dūṣaṇā nyūnatādyuktiḥ /\n3/138 ye pūrvaṃ nyūnatādayaḥ sādhanadoṣā uktāsteṣāmudbhāvanaṃ dūṣaṇam / tena pareṣṭārthasiddhipratibandhāt /\n3/139 dūṣaṇābhāsāstu jātayaḥ /\n3/140 abhūtadoṣodbhāvanāni jātyuttaraṇīti /"
        },
        {
          "tag": "p",
          "attributes": {},
          "text": "iti tṛtīyaḥ parārthānumānaparicchedaḥ //"
        },
        {
          "tag": "p",
          "attributes": {},
          "text": "nyāyabinduprakaraṇaṃ samāptam"
        }
      ]
    }
  ]
}