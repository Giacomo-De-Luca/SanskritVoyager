{
  "file_title": "aparimitāyuḥsūtra",
  "file_title_normal": "aparimitayuhsutra",
  "metadata": {
    "original_title": "Aparimitāyuḥsūtra",
    "contributors": [
      {
        "role": "data entry",
        "name": "members of the Digital Sanskrit Buddhist Canon Input Project",
        "when": ""
      },
      {
        "role": "contribution to GRETIL",
        "name": "members of the Digital Sanskrit Buddhist Canon Input Project",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31"
  },
  "body": [
    {
      "tag": "p",
      "attributes": {},
      "text": "Aparimitāyuḥ Sūtra"
    },
    {
      "tag": "p",
      "attributes": {},
      "text": "evaṃ mayā śrutam / ekasmin samaye bhagavān śrāvastyāṃ viharatisma jetavane anāthapiṇḍadasyārāme mahatā bhikṣusaṅghena sārdham ardhatrayodaśarbhibhikṣuśataiḥ sambahulaiśca bodhisattvairmahāsattvaiḥ // 1 //"
    },
    {
      "tag": "p",
      "attributes": {},
      "text": "tatra khalu bhagavān mañjuśrīyāṃ kumārabhūtām āmantrayate sma / asti mañjuśrīrūpariṣṭāyām aparimitāguṇasañcayo nāma lokadhātustatrāparimitāyurjñānasuviniścitatejorāja nāma tathāgato 'rhan samyaksambuddha eva hi tiṣṭhati dhriyate yāpayati sattvānāṃ ca dharmaṃ deśayati // 2 //"
    },
    {
      "tag": "p",
      "attributes": {},
      "text": "śṛṇu mañjuśrīḥ kumārabhūtā, ime jambudvipakā manuṣyā alpāyuṣkā varṣaśatāyuṣas, teṣāṃ bahunyākālamaranāni nirdiṣṭāni / ye khalu mañjuśrīḥ sattvastasyāparimitāyuṣaḥ tathāgatasya guṇavarṇaparikīrtana nāma dharmaparyāyaṃ likhiṣyanti likhāpayiṣyanti nāmadheyamātram api śroṣyanti yāvat pustakagatām api kṛtvā gṛhe dhārayiṣyanti vācayiṣyanti puṣpadhūpagandhamālyavilepanacūrṇacīvarachatradhvajaghaṇṭāpatākābhiśca samantāt pūjābhiḥ pūjāyiṣyanti te parikṣiṇāyuṣaḥ punaraiva varṣaśatāyuṣo bhaviṣyanti / ye khalu punarmañjuśrīḥ sattvastasyāparimitāyurjñānasuviniścita tejorājasya tathāgatasya nāmoṣṭottaraśataṃ śroṣyanti dhārayiṣyanti vācayiṣyanti, teṣām āyurvadhayiṣyanti, ye parikṣiṇāyuṣaḥ sattvā nāmadheyaṃ śroṣyanti dhārayiṣyanti vācayiṣyanti teṣām apyāyurvivardhayiṣyati // 3 //"
    },
    {
      "tag": "l",
      "attributes": {},
      "text": "tasmāttarhi mañjuśrīdirghāyuṣkatvaṃ prārthayitukāmaḥ kulaputrā vā kuladuhitaro vā tasyāparimitāyuṣastathāgatasya nāmāṣṭottaraśataṃ śroṣyanti likhiṣyanti teṣām ime guṇānusaṃsā bhaviṣyanti // 4 //"
    },
    {
      "tag": "l",
      "attributes": {},
      "text": "om namo bhagavate aparimitāyurjñānasuviniścitatejorājāya tathāgatāyārhate samyaksambuddhāya, tadyathā, om puṇyamahāpuṇya aparimitāpuṇya aparimitāyupuṇya jñānasambhāropacite, om sarvasaṃskāra pariśuddhadharmate gagaṇasamudgate svabhāvapariśuddhe mahānayāparivāre svāhā // 5 //"
    },
    {
      "tag": "l",
      "attributes": {},
      "text": "imāṃ mañjuśrīstathāgatasya nāmoṣṭottaraśataṃ ye kecil likhiṣyanti likhāpayiṣyanti pustakagatām api kṛtvā gṛhe dhārayiṣyanti vācayiṣyanti, te parikṣīṇāyuṣaḥ punaraiva varṣaśatāyuṣo bhaviṣyanti, itaścutvā aparimitāyuṣastathāgatasya buddhakṣetre upapadyante, aparimitāyuṣaśca bhaviṣyanti aparimitāguṇasañcaye lokadhātau // 6 //"
    },
    {
      "tag": "p",
      "attributes": {},
      "text": "om namo bhagavate / tena khalu punaḥ samayena navanavatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 7 //"
    },
    {
      "tag": "p",
      "attributes": {},
      "text": "om namo bhagavate / tena khalu punaḥ samayena caturaśītīnāṃ Buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 8 //"
    },
    {
      "tag": "p",
      "attributes": {},
      "text": "om namo bhagavate / tena khalu punaḥ samayena saptasaptatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 9 //"
    },
    {
      "tag": "p",
      "attributes": {},
      "text": "om namo bhagavate / tena khalu punaḥ samayena pañcaṣaṣṭīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 10 //"
    },
    {
      "tag": "p",
      "attributes": {},
      "text": "om namo bhagavate / tena khalu punaḥ samayena pañcapañcaśatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 11 //"
    },
    {
      "tag": "p",
      "attributes": {},
      "text": "om namo bhagavate / tena khalu punaḥ samayena pañcacatvāriśatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 12 //"
    },
    {
      "tag": "p",
      "attributes": {},
      "text": "om namo bhagavate / tena khalu punaḥ samayena ṣaṭtriṃśatīnāṃ Buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 13 //"
    },
    {
      "tag": "p",
      "attributes": {},
      "text": "om namo bhagavate / tena khalu punaḥ samayena pañcaviṃśatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 14 //"
    },
    {
      "tag": "p",
      "attributes": {},
      "text": "om namo bhagavate / tena khalu punaḥ samayena gaṅgānadīvālukopamānāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 15 //"
    },
    {
      "tag": "p",
      "attributes": {},
      "text": "om namo bhagavate / ya idam aparimitāyuḥ sūtraṃ likhiṣyati likhāpayiṣyati sa na kadācinnarakeṣūpapadyate na tīryagyonau na yamaloke na akṣaṇeṣu ca kadācid api upapasyate / yatra yatra janmanyupapadyate, tatra tatra sarvatra jātau jātau jātismaro bhaviṣyanti // 17 //"
    },
    {
      "tag": "p",
      "attributes": {},
      "text": "om namo bhagavate / ya idam aparimitāyuḥ sūtraṃ likhiṣyati likhāpayiṣyati tena caturaśītidharmaskandhasahasrāṇi likhāpitāni bhaviṣyanti // 18 //"
    },
    {
      "tag": "p",
      "attributes": {},
      "text": "om namo bhagavate / ya idam aparimitāyuḥ sūtraṃ likhiṣyati likhāpayiṣyati tena caturaśītidharmarājikāsahasrāṇi kārāpitāni pratiṣṭhāpitāni bhaviṣyanti // 19 //"
    },
    {
      "tag": "p",
      "attributes": {},
      "text": "om namo bhagavate / ya idam aparimitāyuḥ sūtraṃ likhiṣyati likhāpayiṣyati tasya pañcānantaryāṇi karmāvaraṇāni parikṣayaṃ gacchanti // 20 //"
    },
    {
      "tag": "p",
      "attributes": {},
      "text": "om namo bhagavate / ya idam aparimitāyuḥ sūtraṃ likhiṣyati likhāpayiṣyati, tasya na māro na mārakāyikā na yakṣa na rākṣasā nākālamṛtyurevatāraṃ lapsyante // 22 //"
    },
    {
      "tag": "p",
      "attributes": {},
      "text": "om namo bhagavate / ya idam aparimitāyuḥ sūtraṃ likhiṣyati likhāpayiṣyati, tasya maraṇakālasamaye navanavatayo buddhakoṭyaḥ sammukhaṃ darśanaṃ dāsyanti, buddhasahasraṃ hastena hastaṃ tasyopanāmayanti, Buddhakṣetrādbuddhakṣetraṃ saṅkrāmati, nātra kāṅkṣā na vicikitsā na vimātirutpādayitavyā // 23 //"
    },
    {
      "tag": "p",
      "attributes": {},
      "text": "om namo bhagavate / ya idam aparimitāyuḥ sūtraṃ likhiṣyati likhāpayiṣyati, tasya catvāro mahārājānaḥ pṛṣṭhataḥ pṛṣṭhataḥ samanubaddha rakṣāvaraṇaguptiṃ kariṣyanti // 24 //"
    },
    {
      "tag": "p",
      "attributes": {},
      "text": "om namo bhagavate / ya idam aparimitāyuḥ sūtraṃ likhiṣyati likhāpayiṣyati sa sukhāvatyāṃ lokadhātau amitābhasya tathāgatasya buddhakṣetre upapadyate // 25 //"
    },
    {
      "tag": "p",
      "attributes": {},
      "text": "om namo bhagavate / ya idam aparimitāyuḥ sūtraṃ likhiṣyati likhāpayiṣyati, sa pṛthivīpradeśaḥ caityabhūto vandanīyaśca bhaviṣyati / yeṣāṃ tiryagyonigatānāṃ mṛgapakṣīnāṃ karṇapuṭe nipatiṣyati te sarve anuttarāyāṃ samyak sambodhau abhisambodhim abhisambhotsyante // 26 //"
    },
    {
      "tag": "p",
      "attributes": {},
      "text": "om namo bhagavate / ya idam aparimitāyuḥ sūtraṃ likhiṣyati likhāpayiṣyati tasya strībhāvo na kadācid api bhaviṣyati // 27 //"
    },
    {
      "tag": "p",
      "attributes": {},
      "text": "om namo bhagavate / ya idam aparimitāyuḥ sūtraṃ dharmaparyāyam uddiśya ekam api kārṣāpaṇaṃ dānaṃ dāsyati, tena trisāhasramahāsāhasralokadhātuṃ saptaratnaparipūrṇaṃ kṛtvā dānaṃ dattaṃ bhavati // 28 //"
    },
    {
      "tag": "p",
      "attributes": {},
      "text": "om namo bhagavate / ya idam dharmabhāṇakaṃ pūjayiṣyati, tena sakalasamāptaḥ saddharmaḥ pūjito bhavati // 29 //"
    },
    {
      "tag": "p",
      "attributes": {},
      "text": "om namo bhagavate / yathā vipaśviśikhiviśvabhukrakucchandakanakamunikāśyapaśākyamuniprabhṛtīnāṃ tathāgatānāṃ saptaratnamayaḥ pūjāḥ kṛtvā tasya puṇyaskandhasya pramāṇaṃ śakyaṃ gaṇayituṃ, na tvāparimitāyuḥ sūtrasya puṇyaskandhasya pramāṇaṃ śakyaṃ gaṇayitum // 30 //"
    },
    {
      "tag": "p",
      "attributes": {},
      "text": "om namo bhagavate / yathā sumeroḥ parvatarājasya samānāṃ ratnarāśiṃ kṛtvā dānaṃ dadyāt, tasya puṇyaskandhasya pramāṇaṃ śakyaṃ gaṇayituṃ, na tvāparimitāyuḥ sūtrasya puṇyaskandhasya pramāṇaṃ śakyaṃ gaṇayitum // 31 //"
    },
    {
      "tag": "p",
      "attributes": {},
      "text": "om namo bhagavate / yathā catvāro mahāsamudrā udakaparipūṇṇā bhaveyuḥ, tatra ekaikavinduṃ śakyaṃ gaṇayituṃ, na tvāparimitāyuḥ sūtrasya puṇyaskandhasya pramāṇaṃ śakyaṃ gaṇayitum // 32 //"
    },
    {
      "tag": "p",
      "attributes": {},
      "text": "om namo bhagavate / ya idam aparimitāyuḥ sūtraṃ likhiṣyati likhāpayiṣyati saṃskṛtya pūjayiṣyati tena daśasu dikṣu sarvabuddhakṣetreṣu sarvatathāgatā vanditāḥ pūjitāśca bhaviṣyanti // 33 //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "om namo bhagavate /"
        },
        {
          "tag": "l",
          "attributes": {},
          "text": "dānabalena samudgata buddho dānabalādhigatā narasiṃhaḥ /"
        },
        {
          "tag": "l",
          "attributes": {},
          "text": "dānabalasya ca śrūyati śabda kāruṇikasya pure praviśantaṃ // 34 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śīlabalena samudgata buddho śīlabalādhigatā narasiṃhaḥ /"
        },
        {
          "tag": "l",
          "attributes": {},
          "text": "śīlabalasya ca śrūyati śabda kāruṇikasya pure praviśantaṃ // 35 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kṣāntibalena samudgata buddho kṣāntibalādhigatā narasiṃhaḥ /"
        },
        {
          "tag": "l",
          "attributes": {},
          "text": "kṣāntibalasya ca śrūyati śabda kāruṇikasya pure praviśantaṃ // 36 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vīryabalena samudgata buddho vīryābalādhigatā narasiṃhaḥ /"
        },
        {
          "tag": "l",
          "attributes": {},
          "text": "vīryabalasya ca śrūyati śabda kāruṇikasya pure praviśantaṃ // 37 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dhyānabalena samudgata buddho dhyānabalādhigatā narasiṃhaḥ /"
        },
        {
          "tag": "l",
          "attributes": {},
          "text": "dhyānabalasya ca śrūyati śabda kāruṇikasya pure praviśantaṃ // 38 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "prajñābalena samudgata buddho prajñābalādhigatā narasiṃhaḥ /"
        },
        {
          "tag": "l",
          "attributes": {},
          "text": "prajñābalasya ca śrūyati śabda kāruṇikasya pure praviśantaṃ // 39 //"
        }
      ]
    },
    {
      "tag": "p",
      "attributes": {},
      "text": "om namo bhagavate / idam vocadbhagavān āttamanaste ca bhikṣavaste ca bodhisattva mahāsattvaḥ sā ca sarvāvatī parṣat sadevamānuṣāsuragandharvaśca loko bhagavato bhāṣitamabhyanandanam iti // 40 //"
    }
  ]
}