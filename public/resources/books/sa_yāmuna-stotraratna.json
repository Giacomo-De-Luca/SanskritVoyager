{
  "title": "sa_yāmuna-stotraratna",
  "body": "<body xmlns='http://www.tei-c.org/ns/1.0'>\n\n<lg xml:id='YStr_1'>\n<l>namo 'cintyādbhutākliṣṭajñānavairāgyarāśaye |</l>\n<l>nāthāya munaye 'gādhabhagavadbhaktisindhave ||</l>\n</lg>\n<note type='analysis' corresp='#YStr_1'>\n<lg>\n<l>namo 'cintya-adbhuta-akliṣṭa-jñāna-vairāgya-rāśaye |</l>\n<l>nāthāya munaye 'gādha-bhagavad-bhakti-sindhave ||</l>\n</lg>\n</note>\n\n<lg xml:id='YStr_2'>\n<l>tasmai namo madhujidaṅghrisarojatattvajñānānurāgamahimātiśayāntasīmne |</l>\n<l>nāthāya nāthamunaye 'tra paratra cāpi nityaṃ yadīyacaraṇau śaraṇaṃ madīyam ||</l>\n</lg>\n<note type='analysis' corresp='#YStr_2'>\n<lg>\n<l>tasmai namo madhujid-aṅghri-saroja-tattva-jñāna-anurāga-mahima-atiśaya-antasīmne |</l>\n<l>nāthāya nātha-munaye 'tra paratra ca api nityaṃ yadīya-caraṇau śaraṇaṃ madīyam ||</l>\n</lg>\n</note>\n\n<lg xml:id='YStr_3'>\n<l>bhūyo namo 'parimitācyutabhaktitattvajñānāmṛtābdhiparivāhaśubhair vacobhiḥ |</l>\n<l>loke 'vatīrṇaparamārthasamagrabhaktiyogāya nāthamunaye yamināṃ varāya ||</l>\n</lg>\n<note type='analysis' corresp='#YStr_3'>\n<lg>\n<l>bhūyo namo 'parimita-acyuta-bhakti-tattva-jñāna-amṛta-abdhi-parivāha-śubhair vacobhiḥ |</l>\n<l>loke 'vatīrṇa-parama-artha-samagra-bhakti-yogāya nātha-munaye yamināṃ varāya ||</l>\n</lg>\n</note>\n\n<lg xml:id='YStr_4'>\n<l>tattvena yaś cidacidīśvaratatsvabhāvabhogāpavargatadupāyagatīr udāraḥ |</l>\n<l>saṃdarśayan niramimīta purāṇaratnaṃ tasmai namo munivirāya parāśarāya ||</l>\n</lg>\n<note type='analysis' corresp='#YStr_4'>\n<lg>\n<l>tattvena yaś cid-acid-īśvara-tat-svabhāva-bhoga-apavarga-tad-upāya-gatīr udāraḥ |</l>\n<l>saṃdarśayan niramimīta purāṇa-ratnaṃ tasmai namo muni-virāya parāśarāya ||</l>\n</lg>\n</note>\n\n<lg xml:id='YStr_5'>\n<l>mātā pitā yuvatayas tanayā vibhūtiḥ sarvaṃ yad eva niyamena madanvayānām |</l>\n<l>ādyasya naḥ kulapater vakulābhirāmaṃ śrīmat tadaṅghriyugalaṃ praṇamāmi mūrdhnā ||</l>\n</lg>\n<note type='analysis' corresp='#YStr_5'>\n<lg>\n<l>mātā pitā yuvatayas tanayā vibhūtiḥ sarvaṃ yad eva niyamena mad-anvayānām |</l>\n<l>ādyasya naḥ kula-pater vakula-abhirāmaṃ śrīmat tad-aṅghri-yugalaṃ praṇamāmi mūrdhnā ||</l>\n</lg>\n</note>\n\n<lg xml:id='YStr_6'>\n<l>yan mūrdhni me śrutiśirassu ca bhāti yasminn asmanmanorathapathaḥ sakalaḥ sameti |</l>\n<l>stoṣyāmi naḥ kuladhanaṃ kuladaivataṃ tat pādāravindam aravindavilocanasya ||</l>\n</lg>\n<note type='analysis' corresp='#YStr_6'>\n<lg>\n<l>yan mūrdhni me śruti-śirassu ca bhāti yasminn asman-mano-ratha-pathaḥ sakalaḥ sameti |</l>\n<l>stoṣyāmi naḥ kula-dhanaṃ kula-daivataṃ tat pāda-āravindam aravinda-vilocanasya ||</l>\n</lg>\n</note>\n\n<lg xml:id='YStr_7'>\n<l>tattvena yasya mahimārṇavaśīkarāṇuḥ śakyo na mātum api śarvapitāmahādyaiḥ |</l>\n<l>kartuṃ tadīyamahimastutim udyatāya mahyaṃ namo 'stu kavaye nirapatrapāya ||</l>\n</lg>\n<note type='analysis' corresp='#YStr_7'>\n<lg>\n<l>tattvena yasya mahima-arṇava-śīkara-aṇuḥ śakyo na mātum api śarva-pitāmaha-adyaiḥ |</l>\n<l>kartuṃ tadīya-mahima-stutim udyatāya mahyaṃ namo 'stu kavaye nirapatrapāya ||</l>\n</lg>\n</note>\n\n<lg xml:id='YStr_8'>\n<l>yad vā śramāvadhi yathāmati vāpy aśaktaḥ staumy evam eva khalu te 'pi sadā stuvantaḥ |</l>\n<l>vedāś catur mukhamukhāś ca; mahārṇavāntaḥ ko majjator aṇukulācalayor viśeṣaḥ ? ||</l>\n</lg>\n<note type='analysis' corresp='#YStr_8'>\n<lg>\n<l>yad vā śrama-avadhi yathā-mati va āpy aśaktaḥ staumy evam eva khalu te 'pi sadā stuvantaḥ |</l>\n<l>vedāś catur mukha-mukhāś ca; mahā-arṇava-antaḥ ko majjator aṇu-kula-acalayor viśeṣaḥ ? ||</l>\n</lg>\n</note>\n\n<lg xml:id='YStr_9'>\n<l>kiṃ caiṣa śaktyatiśayena na te 'nukampyaḥ stotāpi tu stutikṛtena pariśrameṇa |</l>\n<l>tatra śramas tu sulabho mama mandabuddher ity udyamo 'yam ucito mama cābjanetra ! ||</l>\n</lg>\n<note type='analysis' corresp='#YStr_9'>\n<lg>\n<l>kiṃ ca eṣa śakty-atiśayena na te 'nukampyaḥ stota āpi tu stuti-kṛtena pariśrameṇa |</l>\n<l>tatra śramas tu sulabho mama manda-buddher ity udyamo 'yam ucito mama ca abja-netra ! ||</l>\n</lg>\n</note>\n\n<lg xml:id='YStr_10'>\n<l>nāvekṣase tyadi tato bhuvanāny amūni nālaṃ prabho bhavitum eva kutaḥ pravṛttiḥ ? |</l>\n<l>evaṃ nisargasuhṛdi tvayi sarvajantâüḥ svāmin ! citram idam āśritavatsalatvam ||</l>\n</lg>\n<note type='analysis' corresp='#YStr_10'>\n<lg>\n<l>na avekṣase tyadi tato bhuvanāny amūni na alaṃ prabho bhavitum eva kutaḥ pravṛttiḥ ? |</l>\n<l>evaṃ nisarga-suhṛdi tvayi sarva-jantâüḥ svāmin ! citram idam āśrita-vatsalatvam ||</l>\n</lg>\n</note>\n\n<lg xml:id='YStr_11'>\n<l>svābhāvikānavadhikātiśayeśitṛtvaṃ nārāyaṇa ! tvayi na mṛṣyati vaidikaḥ kaḥ ? |</l>\n<l>brahmā śivaḥ śatamakhaḥ paramasvarāḍ ity ete 'pi yasya mahimārṇavavipraṣas te ||</l>\n</lg>\n<note type='analysis' corresp='#YStr_11'>\n<lg>\n<l>svābhāvika-anavadhika-atiśaya-īśitṛtvaṃ nārāyaṇa ! tvayi na mṛṣyati vaidikaḥ kaḥ ? |</l>\n<l>brahmā śivaḥ śatamakhaḥ parama-sva-rāḍ ity ete 'pi yasya mahima-arṇava-vipraṣas te ||</l>\n</lg>\n</note>\n\n<lg xml:id='YStr_12'>\n<l>kaś śrīḥ śriyaḥ ? paramasattvasamāśrayaḥ kaḥ ? kaḥ puṇḍarīkanayanaḥ ? puruṣottamaḥ kaḥ ? |</l>\n<l>kasyāyutāyutaikakalāṃśakāṃśe viśvaṃ vicitracidacitpravibhāgavṛttam ||</l>\n</lg>\n<note type='analysis' corresp='#YStr_12'>\n<lg>\n<l>kaś śrīḥ śriyaḥ ? parama-sattva-samāśrayaḥ kaḥ ? kaḥ puṇḍarīka-nayanaḥ ? puruṣottamaḥ kaḥ ? |</l>\n<l>kasya ayuta-ayuta-eka-kalāṃśaka-aṃśe viśvaṃ vicitra-cidacit-pravibhāga-vṛttam ||</l>\n</lg>\n</note>\n\n<lg xml:id='YStr_13'>\n<l>vedāpahāragurupātakadaityapīḍāpadvimocanamahiṣṭhaphalapradānaiḥ |</l>\n<l>ko 'nyaḥ prajāpaśupatī paripāti ? kasya pādodakena sa śivaḥ svaśirodhṛtena ? ||</l>\n</lg>\n<note type='analysis' corresp='#YStr_13'>\n<lg>\n<l>veda-apahāra-guru-pātaka-daitya-pīḍa-āpad-vimocana-mahiṣṭha-phala-pradānaiḥ |</l>\n<l>ko 'nyaḥ prajā-paśu-patī paripāti ? kasya pāda-udakena sa śivaḥ sva-śiro-dhṛtena ? ||</l>\n</lg>\n</note>\n\n<lg xml:id='YStr_14'>\n<l>kasyodare haraviriñcamukhaḥ prapañcaḥ ? ko rakṣatīmam ? ajaniṣṭa ca kasya nābheḥ ? |</l>\n<l>krāntvā nigīrya punar udgirati tvadanyaḥ kaḥ ? kena vaiṣa paravān iti śakyaśaṅkaḥ ? ||</l>\n</lg>\n<note type='analysis' corresp='#YStr_14'>\n<lg>\n<l>kasya udare hara-viriñca-mukhaḥ prapañcaḥ ? ko rakṣati imam ? aja-niṣṭa ca kasya nābheḥ ? |</l>\n<l>krāntvā nigīrya punar udgirati tvad-anyaḥ kaḥ ? kena va aiṣa paravān iti śakya-śaṅkaḥ ? ||</l>\n</lg>\n</note>\n\n<lg xml:id='YStr_15'>\n<l>tvāṃ śīlarūpacaritaiḥ paramaprakṛṣṭasattvena sāttvikatayā prabalaiś ca śāstraiḥ |</l>\n<l>prakhyātadaivaparamārthavidāṃ mataiś ca naivāsuraprakṛtayaḥ prabhavanti boddhum ||</l>\n</lg>\n<note type='analysis' corresp='#YStr_15'>\n<lg>\n<l>tvāṃ śīla-rūpa-caritaiḥ parama-prakṛṣṭa-sattvena sāttvikatayā prabalaiś ca śāstraiḥ |</l>\n<l>prakhyāta-daiva-parama-artha-vidāṃ mataiś ca na eva asura-prakṛtayaḥ prabhavanti boddhum ||</l>\n</lg>\n</note>\n\n<lg xml:id='YStr_16'>\n<l>ullaṅghitatrividhasīmasamātiśāyisaṃbhāvanaṃ tava paribraḍhimasvabhāvam |</l>\n<l>māyābalena bhavatāpi niguhyamānaṃ paśyanti kecid aniśaṃ tvadananyabhāvāḥ ||</l>\n</lg>\n<note type='analysis' corresp='#YStr_16'>\n<lg>\n<l>ullaṅghita-trividha-sīma-sama-atiśāyi-saṃbhāvanaṃ tava paribraḍhima-svabhāvam |</l>\n<l>māyā-balena bhavata āpi niguhyamānaṃ paśyanti kecid aniśaṃ tvad-ananya-bhāvāḥ ||</l>\n</lg>\n</note>\n\n<lg xml:id='YStr_17'>\n<l>yad aṇḍam aṇḍāntaragocaraṃ ca yaddaśottarāṇy āvaraṇāni yāni ca |</l>\n<l>guṇāḥ pradhānaṃ puruṣaḥ paraṃ padaṃ parāt paraṃ brahma ca te vibhūtayaḥ ||</l>\n</lg>\n<note type='analysis' corresp='#YStr_17'>\n<lg>\n<l>yad aṇḍam aṇḍa-antara-gocaraṃ ca yad-daśa-uttarāṇy āvaraṇāni yāni ca |</l>\n<l>guṇāḥ pradhānaṃ puruṣaḥ paraṃ padaṃ parāt paraṃ brahma ca te vibhūtayaḥ ||</l>\n</lg>\n</note>\n\n<lg xml:id='YStr_18'>\n<l>vaśī vadānyo guṇavān ṛjuḥ śucir mṛdur dayālur madhuraḥ sthiraḥ samaḥ |</l>\n<l>kṛtī kṛtajñas tvam api svabhāvataḥ samastakalyāṇaguṇāmṛtodadhiḥ ||</l>\n</lg>\n<note type='analysis' corresp='#YStr_18'>\n<lg>\n<l>vaśī vadānyo guṇavān ṛjuḥ śucir mṛdur dayālur madhuraḥ sthiraḥ samaḥ |</l>\n<l>kṛtī kṛta-jñas tvam api svabhāvataḥ samasta-kalyāṇa-guṇa-amṛta-udadhiḥ ||</l>\n</lg>\n</note>\n\n<lg xml:id='YStr_19'>\n<l>upary upary abjabhuvo 'pi pūruṣān prakalpya te ye śatam ity anukramāt |</l>\n<l>giras tvad ekaikaguṇāvdhīpsayā sadā sthitā nodyamato 'tiśerate ||</l>\n</lg>\n<note type='analysis' corresp='#YStr_19'>\n<lg>\n<l>upary upary abja-bhuvo 'pi pūruṣān prakalpya te ye śatam ity anukramāt |</l>\n<l>giras tvad eka-eka-guṇa-avdhīpsayā sadā sthitā na udyamato 'tiśerate ||</l>\n</lg>\n</note>\n\n<lg xml:id='YStr_20'>\n<l>tvadāśritānāṃ jagadudbhavasthitapraṇāśasaṃsāravimocanādayaḥ |</l>\n<l>bhavanti līlāvidhayaś ca vaidikās tvadīyagambhīramano'nusāriṇaḥ ||</l>\n</lg>\n<note type='analysis' corresp='#YStr_20'>\n<lg>\n<l>tvad-āśritānāṃ jagad-udbhava-sthita-praṇāśa-saṃsāra-vimocana-ādayaḥ |</l>\n<l>bhavanti līlā-vidhayaś ca vaidikās tvadīya-gambhīra-mano-'nusāriṇaḥ ||</l>\n</lg>\n</note>\n\n<lg xml:id='YStr_21'>\n<l>namo namo vāṅmanasātibhūmaye namo namo vāṅmanasaikabhūmaye |</l>\n<l>namo namo 'nantamahāvibhūtaye namo namo 'nantadayaikasandhive ||</l>\n</lg>\n<note type='analysis' corresp='#YStr_21'>\n<lg>\n<l>namo namo vāṅ-manasā-atibhūmaye namo namo vāṅ-manasā-eka-bhūmaye |</l>\n<l>namo namo 'nanta-mahā-vibhūtaye namo namo 'nanta-dayā-eka-sandhive ||</l>\n</lg>\n</note>\n\n<lg xml:id='YStr_22'>\n<l>na dharmaniṣṭho 'smi, na cātmavedī, na bhaktimāṃs tvaccaraṇāravinde |</l>\n<l>akiñcano 'nanyagatiḥ śaraṇya ! tvatpādamūlaṃ śaraṇaṃ prapadye ||</l>\n</lg>\n<note type='analysis' corresp='#YStr_22'>\n<lg>\n<l>na dharma-niṣṭho 'smi, na cā atma-vedī, na bhaktimāṃs tvac-caraṇa-āravinde |</l>\n<l>akiñcano 'nanya-gatiḥ śaraṇya ! tvat-pāda-mūlaṃ śaraṇaṃ prapadye ||</l>\n</lg>\n</note>\n\n<lg xml:id='YStr_23'>\n<l>na ninditaṃ karma tad asti loke sahasraśo yan na mayā vyadhāyi |</l>\n<l>so 'haṃ vipākāvasare mukunda ! krandāmi sampraty agatis tavāgre ||</l>\n</lg>\n<note type='analysis' corresp='#YStr_23'>\n<lg>\n<l>na ninditaṃ karma tad asti loke sahasraśo yan na mayā vyadhāyi |</l>\n<l>so 'haṃ vipāka-avasare mukunda ! krandāmi sampraty agatis tava agre ||</l>\n</lg>\n</note>\n\n<lg xml:id='YStr_24'>\n<l>nimajjato 'nanta ! bhavārṇavāntaś cirāya me kūlam ivāsi labdhaḥ |</l>\n<l>tvayāpi labdhaṃ bhagavann idānīm anuttamaṃ pātram idaṃ dayāyāḥ ||</l>\n</lg>\n<note type='analysis' corresp='#YStr_24'>\n<lg>\n<l>nimajjato 'nanta ! bhava-arṇava-antaś cirāya me kūlam iva asi labdhaḥ |</l>\n<l>tvaya āpi labdhaṃ bhagavann idānīm anuttamaṃ pātram idaṃ dayāyāḥ ||</l>\n</lg>\n</note>\n\n<lg xml:id='YStr_25'>\n<l>abhūtapūrvaṃ mama bhāvi kiṃ vā sarvaṃ sahe me sahajaṃ hi duḥkham |</l>\n<l>kiṃ tu tvadagre śaraṇāgatānāṃ parābhavo nātha ! na te 'nurūpaḥ ||</l>\n</lg>\n<note type='analysis' corresp='#YStr_25'>\n<lg>\n<l>abhūta-pūrvaṃ mama bhāvi kiṃ vā sarvaṃ sahe me sahajaṃ hi duḥkham |</l>\n<l>kiṃ tu tvad-agre śaraṇāgatānāṃ parā-bhavo nātha ! na te 'nurūpaḥ ||</l>\n</lg>\n</note>\n\n<lg xml:id='YStr_26'>\n<l>nirāsakasyāpi na tāvad utsahe maheśa ! hātuṃ tava pādapaṅkajam |</l>\n<l>ruṣā nirasto 'pi śiśuḥ stanandhayo na jātu mātuś caraṇau jihāsati ||</l>\n</lg>\n<note type='analysis' corresp='#YStr_26'>\n<lg>\n<l>nirāsakasya api na tāvad utsahe maheśa ! hātuṃ tava pāda-paṅkajam |</l>\n<l>ruṣā nirasto 'pi śiśuḥ stanandhayo na jātu mātuś caraṇau jihāsati ||</l>\n</lg>\n</note>\n\n<lg xml:id='YStr_27'>\n<l>tavāmṛtasyandini pādakaṅkaje niveśitātmā katham anyad icchati |</l>\n<l>sthite 'ravinde makarandanirbhare madhuvrato nekṣurakaṃ hi vīkṣate ||</l>\n</lg>\n<note type='analysis' corresp='#YStr_27'>\n<lg>\n<l>tava-amṛta-syandini pāda-kaṅkaje niveśita-ātmā katham anyad icchati |</l>\n<l>sthite 'ravinde makaranda-nirbhare madhu-vrato na ikṣurakaṃ hi vīkṣate ||</l>\n</lg>\n</note>\n\n<lg xml:id='YStr_28'>\n<l>tvadaṅghrim uddiśya kadāpi kenacid yathā tathā vāpi sakṛt kuto 'ñjaliḥ |</l>\n<l>tadaiva muṣṇāty aśubhāby aśeṣataḥ śubhāni puṣṇāti na jātu hīyate ||</l>\n</lg>\n<note type='analysis' corresp='#YStr_28'>\n<lg>\n<l>tvad-aṅghrim uddiśya kada āpi kenacid yathā tathā va āpi sakṛt kuto 'ñjaliḥ |</l>\n<l>tada aiva muṣṇāty aśubhāby aśeṣataḥ śubhāni puṣṇāti na jātu hīyate ||</l>\n</lg>\n</note>\n\n<lg xml:id='YStr_29'>\n<l>udīrṇasaṃsāradavāśuśukṣaṇiṃ kṣaṇena nirvāpya parāṃ ca nirvṛtim |</l>\n<l>prayacchati tvaccaraṇāruṇāmbujadvayānurāgāmṛtasindhuśīkaraḥ ||</l>\n</lg>\n<note type='analysis' corresp='#YStr_29'>\n<lg>\n<l>udīrṇa-saṃsāra-dava-aśuśukṣaṇiṃ kṣaṇena nirvāpya parāṃ ca nirvṛtim |</l>\n<l>prayacchati tvac-caraṇa-āruṇa-ambuja-dvaya-anurāga-amṛta-sindhu-śīkaraḥ ||</l>\n</lg>\n</note>\n\n<lg xml:id='YStr_30'>\n<l>vilāsavikrāntaparāvarālayaṃ namasyadārtikṣapaṇe kṛtakṣaṇam |</l>\n<l>dhanaṃ madīyaṃ tava pādapaṅkajaṃ kadā nu sākṣātkaravāṇi cakṣuṣā ? ||</l>\n</lg>\n<note type='analysis' corresp='#YStr_30'>\n<lg>\n<l>vilāsa-vikrānta-para-avara-ālayaṃ namasyad-ārti-kṣapaṇe kṛta-kṣaṇam |</l>\n<l>dhanaṃ madīyaṃ tava pāda-paṅkajaṃ kadā nu sākṣāt-karavāṇi cakṣuṣā ? ||</l>\n</lg>\n</note>\n\n<lg xml:id='YStr_31'>\n<l>kadā punaḥ śaṅkharathāṅgakalpakadhvajāravindāṅkuśavajralāñchanam |</l>\n<l>trivikrama ! tvaccaraṇāmbujadvayaṃ madīyamūrdhānam alaṅkariṣyati ||</l>\n</lg>\n<note type='analysis' corresp='#YStr_31'>\n<lg>\n<l>kadā punaḥ śaṅkha-rathāṅga-kalpaka-dhvaja-āravinda-aṅkuśa-vajra-lāñchanam |</l>\n<l>trivikrama ! tvac-caraṇa-ambuja-dvayaṃ madīya-mūrdhānam alaṅkariṣyati ||</l>\n</lg>\n</note>\n\n<lg xml:id='YStr_32'>\n<l>virājamānojjvalapītavāsasaṃ smitātasīsūnasamāmalacchavim |</l>\n<l>nimagnanābhiṃ tanumadhyamunnataṃ viśālavakṣassthalaśobhilakṣaṇam ||</l>\n</lg>\n<note type='analysis' corresp='#YStr_32'>\n<lg>\n<l>virājamāna-ujjvala-pīta-vāsasaṃ smita-atasī-sūna-sama-amala-cchavim |</l>\n<l>nimagna-nābhiṃ tanu-madhya-munnataṃ viśāla-vakṣas-sthala-śobhi-lakṣaṇam ||</l>\n</lg>\n</note>\n\n<lg xml:id='YStr_33'>\n<l>cakāsataṃ jyākiṇakarkaśaiḥ śubhaiś caturbhir ājānuvilambhir bhuhaiḥ |</l>\n<l>priyāvataṃsotpalakarṇabhūṣaṇaślathālakābandhavimardaśaṃsibhiḥ ||</l>\n</lg>\n<note type='analysis' corresp='#YStr_33'>\n<lg>\n<l>cakāsataṃ jyā-kiṇa-karkaśaiḥ śubhaiś caturbhir ājānu-vilambhir bhuhaiḥ |</l>\n<l>priya-avataṃsa-utpala-karṇa-bhūṣaṇa-ślatha-alakā-bandha-vimarda-śaṃsibhiḥ ||</l>\n</lg>\n</note>\n\n<lg xml:id='YStr_34'>\n<l>udagrapīnāṃsavilambikuṇḍalālakāvalībandhurakanbukandharam |</l>\n<l>mukhaśriyā nyakkṛtapūrṇanirmalāmṛtāṃśubimbāmburuhojjvalaśriyam ||</l>\n</lg>\n<note type='analysis' corresp='#YStr_34'>\n<lg>\n<l>udagra-pīna-aṃsa-vilambi-kuṇḍala-alaka-avalī-bandhura-kanbukandharam |</l>\n<l>mukha-śriyā nyakkṛta-pūrṇa-nirmala-amṛta-aṃśu-bimba-amburuha-ujjvala-śriyam ||</l>\n</lg>\n</note>\n\n<lg xml:id='YStr_35'>\n<l>prabuddhamugdhāmbujacārulocanaṃ savibhramabhrūlatam ujjvalādharam |</l>\n<l>śucismitaṃ komalagaṇḍam unnasaṃ lalāṭaparyantavilambitālakam ||</l>\n</lg>\n<note type='analysis' corresp='#YStr_35'>\n<lg>\n<l>prabuddha-mugdha-ambuja-cāru-locanaṃ savibhrama-bhrūlatam ujjvala-adharam |</l>\n<l>śuci-smitaṃ komala-gaṇḍam unnasaṃ lalāṭa-paryanta-vilambita-alakam ||</l>\n</lg>\n</note>\n\n<lg xml:id='YStr_36'>\n<l>sphuratkirīṭāṅgadahārakaṇḍhikāmaṇīndrakāñcīguṇanūpurādibhiḥ |</l>\n<l>rathāṅgaśaṅkhāsigadādhanurvarair lasattulasyā vanamālayojjvalam ||</l>\n</lg>\n<note type='analysis' corresp='#YStr_36'>\n<lg>\n<l>sphurat-kirīṭa-aṅgada-hāra-kaṇḍhikā-maṇi-indra-kāñcīguṇa-nūpura-ādi-bhiḥ |</l>\n<l>ratha-aṅga-śaṅkha-asi-gadā-dhanur-varair lasat-tulasyā vanamālaya-ujjvalam ||</l>\n</lg>\n</note>\n\n<lg xml:id='YStr_37'>\n<l>cakartha yasyā bhavanaṃ bhujāntaraṃ tava priyaṃ dhāma yadīyajanmabhūḥ |</l>\n<l>jagatsamastaṃ yadapāṅgasaṃśrayaṃ yadartham ambhodhir amanthy abandhi ca ||</l>\n</lg>\n<note type='analysis' corresp='#YStr_37'>\n<lg>\n<l>cakartha yasyā bhavanaṃ bhuja-antaraṃ tava priyaṃ dhāma yadīya-janma-bhūḥ |</l>\n<l>jagat-samastaṃ yad-apāṅga-saṃśrayaṃ yad-artham ambhodhir amanthy abandhi ca ||</l>\n</lg>\n</note>\n\n<lg xml:id='YStr_38'>\n<l>svavaiśvarūpyeṇa sadānubhūtayāpy apūrvavadvismayamādadhānayā |</l>\n<l>guṇena rūpeṇa vilāsaceṣṭitais sadā tavaivocitayā tava śriyā ||</l>\n</lg>\n<note type='analysis' corresp='#YStr_38'>\n<lg>\n<l>sva-vaiśvarūpyeṇa sadā-anubhūtaya āpy apūrvavad-vismaya-māda-dhānayā |</l>\n<l>guṇena rūpeṇa vilāsa-ceṣṭitais sadā tava eva ucitayā tava śriyā ||</l>\n</lg>\n</note>\n\n<lg xml:id='YStr_39'>\n<l>tayā sahāsīnam anantabhogini prakṛṣṭavijñānabalaikadhāmani |</l>\n<l>phaṇāmaṇivrātamayūkhamaṇḍalaprakāśamānodaradivyadhāmani ||</l>\n</lg>\n<note type='analysis' corresp='#YStr_39'>\n<lg>\n<l>tayā saha-asīnam ananta-bhogini prakṛṣṭa-vijñāna-bala-eka-dhāmani |</l>\n<l>phaṇā-maṇi-vrāta-mayūkha-maṇḍala-prakāśamāna-udara-divya-dhāmani ||</l>\n</lg>\n</note>\n\n<lg xml:id='YStr_40'>\n<l>nivāsaśayyāsanapādukāṃśukopadhānavarṣātapavāraṇādibhiḥ |</l>\n<l>śarīrabhedais tava śeṣatāṃ gatair yathocitaṃ śṣa itīrite janaiḥ ||</l>\n</lg>\n<note type='analysis' corresp='#YStr_40'>\n<lg>\n<l>nivāsa-śayyāsana-pāduka-aṃśuka-upadhāna-varṣa-ātapa-vāraṇa-ādibhiḥ |</l>\n<l>śarīra-bhedais tava śeṣatāṃ gatair yathā-ucitaṃ śṣa itī irite janaiḥ ||</l>\n</lg>\n</note>\n\n<lg xml:id='YStr_41'>\n<l>dāsas sakhā vāhanam āsanaṃ dhvajo yas te vitānaṃ vyajanaṃ trayīmayaḥ |</l>\n<l>upasthitaṃ tena puro garutmatā tvadaṅghrisammardakiṇāṅkaśobhanā ||</l>\n</lg>\n<note type='analysis' corresp='#YStr_41'>\n<lg>\n<l>dāsas sakhā vāhanam āsanaṃ dhvajo yas te vitānaṃ vyajanaṃ trayī-mayaḥ |</l>\n<l>upasthitaṃ tena puro garutmatā tvad-aṅghri-sammarda-kiṇa-aṅka-śobhanā ||</l>\n</lg>\n</note>\n\n<lg xml:id='YStr_42'>\n<l>tvadīyabhuktojjihitaśeṣabhojinā tvayā nisṛṣṭātmabhareṇa yadyathā |</l>\n<l>priyeṇa senāpatinā nyavedi tattathānujānantam udāravīkṣanaiḥ ||</l>\n</lg>\n<note type='analysis' corresp='#YStr_42'>\n<lg>\n<l>tvadīya-bhukta-ujjihita-śeṣa-bhojinā tvayā nisṛṣṭa-ātma-bhareṇa yad-yathā |</l>\n<l>priyeṇa senāpatinā nyavedi tat-tathā-anujānantam udāra-vīkṣanaiḥ ||</l>\n</lg>\n</note>\n\n<lg xml:id='YStr_43'>\n<l>hatākhilakleśamalaiḥ svabhāvatas tvadānukūlyaikarasais tavocitaiḥ |</l>\n<l>gṛhītatattatparicārasādhanair niṣevyamāṇaṃ sacivair yathocitaṃ ||</l>\n</lg>\n<note type='analysis' corresp='#YStr_43'>\n<lg>\n<l>hata-akhila-kleśa-malaiḥ svabhāvatas tvad-ānukūlya-eka-rasais tava-ucitaiḥ |</l>\n<l>gṛhīta-tat-tat-paricāra-sādhanair niṣevyamāṇaṃ sacivair yathā-ucitaṃ ||</l>\n</lg>\n</note>\n\n<lg xml:id='YStr_44'>\n<l>apūrvanānārasabhāvanirbhadraprabaddhayā mugdhavidaghalīlayā |</l>\n<l>kṣaṇāṇuvat kṣiptaparādikālayā praharṣayantaṃ mahiṣīṃ mahābhujanam ||</l>\n</lg>\n<note type='analysis' corresp='#YStr_44'>\n<lg>\n<l>apūrva-nānā-rasa-bhāva-nirbhadra-prabaddhayā mugdha-vidagha-līlayā |</l>\n<l>kṣaṇa-aṇuvat kṣipta-para-ādi-kālayā praharṣayantaṃ mahiṣīṃ mahābhujanam ||</l>\n</lg>\n</note>\n\n<lg xml:id='YStr_45'>\n<l>acintyadivyādbhutanityayauvanasvabhāvalāvaṇyamayāmṛtodadhim |</l>\n<l>śriyaḥ śriyaṃ bhaktajanaikajīvitaṃ samartham āpatsakham arthikalpakam ||</l>\n</lg>\n<note type='analysis' corresp='#YStr_45'>\n<lg>\n<l>acintya-divya-adbhuta-nitya-yauvana-svabhāva-lāvaṇya-maya-amṛta-udadhim |</l>\n<l>śriyaḥ śriyaṃ bhakta-jana-eka-jīvitaṃ samartham āpat-sakham arthi-kalpakam ||</l>\n</lg>\n</note>\n\n<lg xml:id='YStr_46'>\n<l>bhagavantam evānucaran nirantaraṃ praśāntaniśśeṣamanorathāntaraḥ |</l>\n<l>kadāham aikāntikanityakiṅkaraḥ praharṣayiṣyāmi sanāthajīvitaḥ ||</l>\n</lg>\n<note type='analysis' corresp='#YStr_46'>\n<lg>\n<l>bhagavantam eva anucaran nirantaraṃ praśānta-niśśeṣa-manoratha-antaraḥ |</l>\n<l>kada āham aikāntika-nitya-kiṅkaraḥ praharṣayiṣyāmi sanātha-jīvitaḥ ||</l>\n</lg>\n</note>\n\n<lg xml:id='YStr_47'>\n<l>dhig aśucim avinītaṃ nirbhayaṃ mām alajjaṃ paramapuruṣa yo 'ham yogivaryāgragaṇyaiḥ |</l>\n<l>vidhśivasanakādyair dhyātum atyantadūraṃ tava parijanabhāvaṃ kāmaye kāmavṛttaḥ ||</l>\n</lg>\n<note type='analysis' corresp='#YStr_47'>\n<lg>\n<l>dhig aśucim avinītaṃ nirbhayaṃ mām alajjaṃ parama-puruṣa yo 'ham yogi-varya-agra-gaṇyaiḥ |</l>\n<l>vidh-śiva-sanaka-ādyair dhyātum atyanta-dūraṃ tava parijana-bhāvaṃ kāmaye kāma-vṛttaḥ ||</l>\n</lg>\n</note>\n\n<lg xml:id='YStr_48'>\n<l>aparādhasahasrabhājanaṃ patitaṃ bhīmabhavārṇavodare |</l>\n<l>atagiṃ śaraṇāgataṃ hare kṛpayā kevalam ātmasātkuru ||</l>\n</lg>\n<note type='analysis' corresp='#YStr_48'>\n<lg>\n<l>aparādha-sahasra-bhājanaṃ patitaṃ bhīma-bhava-arṇava-udare |</l>\n<l>atagiṃ śaraṇāgataṃ hare kṛpayā kevalam ātma-sāt-kuru ||</l>\n</lg>\n</note>\n\n<lg xml:id='YStr_49'>\n<l>avivekaghanāndhadiṅmukhe bahudhā santataduḥkhavarṣiṇi |</l>\n<l>bhagavan bhavadurdine pathaḥ skhalitaṃ mām avalokayāciyuta ||</l>\n</lg>\n<note type='analysis' corresp='#YStr_49'>\n<lg>\n<l>aviveka-ghana-andha-diṅmukhe bahudhā santata-duḥkha-varṣiṇi |</l>\n<l>bhagavan bhava-durdine pathaḥ skhalitaṃ mām avalokaya aciyuta ||</l>\n</lg>\n</note>\n\n<lg xml:id='YStr_50'>\n<l>na mṛṣā paramārtham eva me śṛnu vijñāpanam ekam agrataḥ |</l>\n<l>yadi me na dayiṣyase tato dayanīyas tava nātha durlabhaḥ ||</l>\n</lg>\n<note type='analysis' corresp='#YStr_50'>\n<lg>\n<l>na mṛṣā parama-artham eva me śṛnu vijñāpanam ekam agrataḥ |</l>\n<l>yadi me na dayiṣyase tato dayanīyas tava nātha durlabhaḥ ||</l>\n</lg>\n</note>\n\n<lg xml:id='YStr_51'>\n<l>tad ahaṃ tvad ṛte na nāthavān mad ṛte tvaṃ dayanīyavān na ca |</l>\n<l>vidhinirmitam etam anvayaṃ bhagavān palaya mā sma jīhapaḥ ||</l>\n</lg>\n<note type='analysis' corresp='#YStr_51'>\n<lg>\n<l>tad ahaṃ tvad ṛte na nāthavān mad ṛte tvaṃ dayanīyavān na ca |</l>\n<l>vidhi-nirmitam etam anvayaṃ bhagavān palaya mā sma jīhapaḥ ||</l>\n</lg>\n</note>\n\n<lg xml:id='YStr_52'>\n<l>vapurādiṣu yo 'pi ko 'pi vā guṇato 'sāni yathātathāvidhaḥ |</l>\n<l>tad ayaṃ tava pādapadmayor aham adyaiva mayā samarpitaḥ ||</l>\n</lg>\n<note type='analysis' corresp='#YStr_52'>\n<lg>\n<l>vapur-ādiṣu yo 'pi ko 'pi vā guṇato 'sāni yathā-tathā-vidhaḥ |</l>\n<l>tad ayaṃ tava pāda-padmayor aham adya eva mayā samarpitaḥ ||</l>\n</lg>\n</note>\n\n<lg xml:id='YStr_53'>\n<l>mama nātha yad asti yo 'smy ahaṃ sakalaṃ tad dhi tavaiva mādhava |</l>\n<l>niyatasvam iti prabuddhadhīr atha vā kiṃ nu samarpayāmi te ||</l>\n</lg>\n<note type='analysis' corresp='#YStr_53'>\n<lg>\n<l>mama nātha yad asti yo 'smy ahaṃ sakalaṃ tad dhi tava eva mādhava |</l>\n<l>niyata-svam iti prabuddha-dhīr atha vā kiṃ nu samarpayāmi te ||</l>\n</lg>\n</note>\n\n<lg xml:id='YStr_54'>\n<l>avabodhitavān imāṃ yathā mayi nityāṃ bhavadīyatāṃ svayam |</l>\n<l>kṛpayaivam ananyabhogyatāṃ bhagavan bhaktim api prayaccha me ||</l>\n</lg>\n<note type='analysis' corresp='#YStr_54'>\n<lg>\n<l>avabodhitavān imāṃ yathā mayi nityāṃ bhavadīyatāṃ svayam |</l>\n<l>kṛpaya aivam ananya-bhogyatāṃ bhagavan bhaktim api prayaccha me ||</l>\n</lg>\n</note>\n\n<lg xml:id='YStr_55'>\n<l>tava dāsyasukhaikasaṅghināṃ bhavaneṣu astv api kīṭajanma me |</l>\n<l>itarāvasatheṣu mā sma bhūd api me janma caturmukhātmanā ||</l>\n</lg>\n<note type='analysis' corresp='#YStr_55'>\n<lg>\n<l>tava dāsya-sukha-eka-saṅghināṃ bhavaneṣu astv api kīṭa-janma me |</l>\n<l>itara-avasatheṣu mā sma bhūd api me janma catur-mukha-ātmanā ||</l>\n</lg>\n</note>\n\n<lg xml:id='YStr_56'>\n<l>sakṛt tvadākāravilokanāśayā tṛṇīkṛtānuttamabhuktimuktibhiḥ |</l>\n<l>mahātmabhir mām avalokyatāṃ naya kṣaṇe 'pi te yad viraho 'tidussahaḥ ||</l>\n</lg>\n<note type='analysis' corresp='#YStr_56'>\n<lg>\n<l>sakṛt tvad-ākāra-vilokana-āśayā tṛṇīkṛta-anuttama-bhukti-muktibhiḥ |</l>\n<l>mahā-ātmabhir mām avalokyatāṃ naya kṣaṇe 'pi te yad viraho 'tidussahaḥ ||</l>\n</lg>\n</note>\n\n<lg xml:id='YStr_57'>\n<l><seg type='pāda' n='a'>na dehaṃ na prāṇān na ca sukham aśeṣābhilaṣitaṃ</seg> <seg type='pāda' n='b'>na cātmānaṃ nānyat ki api tava śeṣatvavibhavāt</seg> </l>\n<l><seg type='pāda' n='c'>bahirbhūtaṃ nātha kṣaṇam api sahe yātu śatadhā</seg> <seg type='pāda' n='d'>vināśaṃ tat satyaṃ madhumathana vijñāpanam idam ||</seg> </l>\n</lg>\n<note type='analysis' corresp='#YStr_57'>\n<lg>\n<l><seg type='pāda'>na dehaṃ na prāṇān na ca sukham aśeṣa-abhilaṣitaṃ</seg> <seg type='pāda'>na cā atmānaṃ na anyat ki api tava śeṣatva-vibhavāt</seg> </l>\n<l><seg type='pāda'>bahir-bhūtaṃ nātha kṣaṇam api sahe yātu śatadhā</seg> <seg type='pāda'>vināśaṃ tat satyaṃ madhumathana vijñāpanam idam ||</seg> </l>\n</lg>\n</note>\n\n<lg xml:id='YStr_58'>\n<l><seg type='pāda' n='a'>durantasyānāder apariharaṇīyasya mahato</seg> <seg type='pāda' n='b'>nihīnācāro 'haṃ nṛpaśur aśubhasyāspadam api</seg> </l>\n<l><seg type='pāda' n='c'>dayāsindho bandho niravadhikavātsalyajaladhe</seg> <seg type='pāda' n='d'>tava smāraṃ smāraṃ guṇagaṇam itīcchāmi gatabhīḥ ||</seg> </l>\n</lg>\n<note type='analysis' corresp='#YStr_58'>\n<lg>\n<l><seg type='pāda'>durantasya anāder apariharaṇīyasya mahato</seg> <seg type='pāda'>nihīna-ācāro 'haṃ nṛpaśur aśubhasyā aspadam api</seg> </l>\n<l><seg type='pāda'>dayā-sindho bandho niravadhika-vātsalya-jaladhe</seg> <seg type='pāda'>tava smāraṃ smāraṃ guṇa-gaṇam iti icchāmi gatabhīḥ ||</seg> </l>\n</lg>\n</note>\n\n<lg xml:id='YStr_59'>\n<l>anicchann apy evaṃ yadi punar itīcchann iva rajastamaśchannac chadmastutivacanabhaṅgīṃ aracayam |</l>\n<l>tathāpītthaṃrūpaṃ vacanam avalambyāpi kṛpayā tvam evaivambhūtaṃ dharaṇidhara me śikṣaya manaḥ ||</l>\n</lg>\n<note type='analysis' corresp='#YStr_59'>\n<lg>\n<l>anicchann apy evaṃ yadi punar iti icchann iva rajas-tamaś-channac chadma-stuti-vacana-bhaṅgīṃ aracayam |</l>\n<l>tatha āpi itthaṃ-rūpaṃ vacanam avalambya api kṛpayā tvam eva evam-bhūtaṃ dharaṇi-dhara me śikṣaya manaḥ ||</l>\n</lg>\n</note>\n\n<lg xml:id='YStr_60'>\n<l>pitā tvaṃ mātā tvaṃ dayitatanayas tvaṃ priyasuhṛt tvam eva tvaṃ mitram gurur asi gatiś cāsi jagatām |</l>\n<l>tvadīyas tvadhbṛtyas tava parijanas tvadgatir ahaṃ prapannaś caivaṃ saty aham api tavaivāsmi hi bharaḥ ||</l>\n</lg>\n<note type='analysis' corresp='#YStr_60'>\n<lg>\n<l>pitā tvaṃ mātā tvaṃ dayita-tanayas tvaṃ priya-suhṛt tvam eva tvaṃ mitram gurur asi gatiś ca asi jagatām |</l>\n<l>tvadīyas tvad-hbṛtyas tava parijanas tvad-gatir ahaṃ prapannaś ca evaṃ saty aham api tava eva asmi hi bharaḥ ||</l>\n</lg>\n</note>\n\n<lg xml:id='YStr_61'>\n<l><seg type='pāda' n='a'>janitvāhaṃ vaṃśe mahati jagati khyaatayaśasāṃ</seg> <seg type='pāda' n='b'>śucīnāṃ yuktānāṃ guṇapuruṣatattvasthitividām</seg> </l>\n<l><seg type='pāda' n='c'>nisargād eva tvaccaraṇakamalāikāntamanasām</seg> <seg type='pāda' n='d'>adho 'dhaḥ pāpātmā śaraṇada nimajjāmi tamasi ||</seg> </l>\n</lg>\n<note type='analysis' corresp='#YStr_61'>\n<lg>\n<l><seg type='pāda'>janitva āhaṃ vaṃśe mahati jagati khyaata-yaśasāṃ</seg> <seg type='pāda'>śucīnāṃ yuktānāṃ guṇa-puruṣa-tattva-sthiti-vidām</seg> </l>\n<l><seg type='pāda'>nisargād eva tvac-caraṇa-kamala-aikānta-manasām</seg> <seg type='pāda'>adho 'dhaḥ pāpa-ātmā śaraṇa-da nimajjāmi tamasi ||</seg> </l>\n</lg>\n</note>\n\n<lg xml:id='YStr_62'>\n<l>amaryādaḥ kṣudraś calamatir asūyaprasavabhūḥ kṛtaghno durmānī smaraparavaśo vañcanaparaḥ |</l>\n<l>nṛśaṃsaḥ pāpiṣṭhaḥ katham aham ito duḥkhajaladher apārād uttīrṇas tava paricareyaṃ caraṇayoḥ ||</l>\n</lg>\n<note type='analysis' corresp='#YStr_62'>\n<lg>\n<l>amaryādaḥ kṣudraś cala-matir asūya-prasava-bhūḥ kṛta-ghno durmānī smara-para-vaśo vañcana-paraḥ |</l>\n<l>nṛ-śaṃsaḥ pāpiṣṭhaḥ katham aham ito duḥkha-jala-dher apārād uttīrṇas tava paricareyaṃ caraṇayoḥ ||</l>\n</lg>\n</note>\n\n<lg xml:id='YStr_63'>\n<l>raghuvara yad abhūs tvaṃ tādṛśo vāyasasya praṇata iti dayālur yac ca caidyasya kṛṣṇa |</l>\n<l>pratibhavam aparāddhur mugdha sāyujyado 'bhūr vada kim apadam āgas tasya te 'si kṣamāyāḥ ||</l>\n</lg>\n<note type='analysis' corresp='#YStr_63'>\n<lg>\n<l>raghuvara yad abhūs tvaṃ tādṛśo vāyasasya praṇata iti dayālur yac ca caidyasya kṛṣṇa |</l>\n<l>pratibhavam aparāddhur mugdha sāyujyado 'bhūr vada kim apadam āgas tasya te 'si kṣamāyāḥ ||</l>\n</lg>\n</note>\n\n<lg xml:id='YStr_64'>\n<l>nanu prapannas sakṛd eva nātha tavāhaṃ asmīti ca yācamānaḥ |</l>\n<l>tavānukampyas smartaḥ pratijñānāṃ madekavarjaṃ kim idaṃ vrataṃ te ||</l>\n</lg>\n<note type='analysis' corresp='#YStr_64'>\n<lg>\n<l>nanu prapannas sakṛd eva nātha tava ahaṃ asmi iti ca yācamānaḥ |</l>\n<l>tava anukampyas smartaḥ pratijñānāṃ mad-eka-varjaṃ kim idaṃ vrataṃ te ||</l>\n</lg>\n</note>\n\n  </body>\n\n"
}