{
  "title": "sa_jñānāmṛtasārasaṃhitā",
  "body": "<body xmlns='http://www.tei-c.org/ns/1.0'>\n\n<p>śrī-nārada-pañca-rātram</p>\n\n<p>prathamaika-rātre prathamo 'dhyāyaḥ</p>\n\n<p>oṃ namo bhagavate vāsudevāya</p>\n\n<p>atha maṅgalācaraṇam</p>\n\n<lg>\n<l>nārāyaṇaṃ namas kṛtya naraṃ caiva narottamam /</l>\n<l>devīṃ sarasvatīṃ caiva tato jayam udīrayet //</l>\n</lg>\n\n<lg>\n<l>gaṇeśa-śeṣa-brahmeśa-dineśa-pramukhāḥ surāḥ /</l>\n<l>kumārādyāś ca munayaḥ siddhāś ca kapilādayaḥ // Jss_1,1.1 //</l>\n</lg>\n\n<lg>\n<l>lakṣmī sarasvatī durgā sāvitrī rādhikā parā /</l>\n<l>bhaktyā namanti yaṃ śaśvat taṃ namāmi parāt paraṃ // Jss_1,1.2 //</l>\n</lg>\n\n<lg>\n<l>dhyāyante satataṃ santo yogino vaiṣṇavās tathā /</l>\n<l>jyotir-abhyantare rūpam atulaṃ śyāma-sundaram // Jss_1,1.3 //</l>\n</lg>\n\n<lg>\n<l>dhyāyet taṃ paramaṃ brahma paramātmānam īśvaram /</l>\n<l>nirīham ati-nirliptam nirguṇaṃ prakṛteḥ paraṃ // Jss_1,1.4 //</l>\n</lg>\n\n<lg>\n<l>sarveśaṃ sarva-rūpaṃ ca sarva-kāraṇa-kāraṇam /</l>\n<l>satyaṃ nityaṃ ca puruṣaṃ purāṇaṃ param avyayam // Jss_1,1.5 //</l>\n</lg>\n\n<lg>\n<l>maṅgalyaṃ maṅgalārhaṃ ca maṅgalaṃ maṅgalālayam /</l>\n<l>svecchā-mayaṃ paraṃ dhāma bhagavantaṃ sanātanam // Jss_1,1.6 //</l>\n</lg>\n\n<lg>\n<l>stuvanti vedā yaṃ śaśvann ānantaṃ jānanti yasya te /</l>\n<l>taṃ staumi paramānandaṃ sānandaṃ nanda-nandanam // Jss_1,1.7 //</l>\n</lg>\n\n<lg>\n<l>bhakta-priyaṃ ca bhakteśaṃ bhaktānugraha-vigrahaṃ /</l>\n<l>śrīdaṃ śrīśaṃ śrī-nivāsaṃ śrī-kṛṣṇaṃ rādhikeśvaram // Jss_1,1.8 //</l>\n</lg>\n\n<lg>\n<l>jñānāmṛtaṃ jñāna-sindhoḥ saṃprāpya śaṅkarād guroḥ /</l>\n<l>parāvarāc ca paramād yogīndrāṇāṃ guror guroḥ // Jss_1,1.9 //</l>\n</lg>\n\n<lg>\n<l>vedebhyo dadhi-sindhubhyaś caturbhyaḥ sumanoharam /</l>\n<l>taj jñāna-mantha-daṇḍena saṃnirmathya navaṃ navam // Jss_1,1.10 //</l>\n</lg>\n\n<lg>\n<l>navanītaṃ samuddhṛtya natvā śambhoḥ padāmbujam /</l>\n<l>vidhi-putro nārado 'haṃ pañca-rātraṃ samārabhe // Jss_1,1.11 //</l>\n</lg>\n\n<lg>\n<l>oṃ nārāyaṇāśrame puṇye puṇya-kṣetre ca bhārata /</l>\n<l>siddhe nārāyaṇa-kṣetre vaṭa-mūle supuṇyade // Jss_1,1.12 //</l>\n</lg>\n\n<lg>\n<l>kṛṣṇāṃśaṃ kṛṣṇa-bhaktaṃ ca palaṃ kṛṣṇa-parāyaṇam /</l>\n<l>śrī-kṛṣṇa-caraṇāmbhoja-dhyānaikatāna-mānasam // Jss_1,1.13 //</l>\n</lg>\n\n<lg>\n<l>japantaṃ paramaṃ brahma kṛṣṇa ity akṣara-dvayam /</l>\n<l>sukhāsane sukhāsīnaṃ kṛṣṇa-dvaipāyanaṃ munim // Jss_1,1.14 //</l>\n</lg>\n\n<lg>\n<l>papraccha śukadevaś ca sarva-jñaṃ pitaraṃ muniḥ /</l>\n<l>kāraṇaṇ ca purāṇānāṃ purāṇaṃ param avyayam // Jss_1,1.15 //</l>\n</lg>\n\n<lg>\n<l>śrī-śuka uvāca</l>\n<l>bhagavan sarva-tattva-jña veda-vedāṅga-pāraga /</l>\n<l>yad yat prakāraṃ jñānaṃ ca nigūḍhaṃ śruti-sammatam // Jss_1,1.16 //</l>\n</lg>\n\n<lg>\n<l>teṣu yat sāra-bhūtaṃ cāpy ajñānāndha-pradīpakam /</l>\n<l>tat tat sarvaṃ samālocya māṃ bodhayitum arhasi // Jss_1,1.17 //</l>\n</lg>\n\n<p>atha śrī-kṛṣṇa-bhakti-praśaṃśā</p>\n\n<lg>\n<l>sa pitā jñāna-dātā yo jñānaṃ tat kṛṣṇa-bhaktidam /</l>\n<l>sā bhaktiḥ paramā śuddhā kṛṣṇa-dāsya-pradā ca yā // Jss_1,1.18 //</l>\n</lg>\n\n<lg>\n<l>tad eva dāsyaṃ śastaṃ yat sākṣāc caraṇa-sevanaṃ /</l>\n<l>nityaṃ goloka-vāsaṃ ca purataḥ stavanaṃ hareḥ // Jss_1,1.19 //</l>\n</lg>\n\n<lg>\n<l>śaśvan nimeṣa-rahitaṃ tat-pāda-padma-darśanam /</l>\n<l>śaśvat tat-sārdham ālāpa-sevā-karma-niyojanam // Jss_1,1.20 //</l>\n</lg>\n\n<lg>\n<l>tena sārdham aviccheda-sthānaṃ paraṃ śobhanam /</l>\n<l>bhaktānāṃ vāñcchitaṃ vastu sāra-bhūtaṃ śrutau śrutam // Jss_1,1.21 //</l>\n</lg>\n\n<lg>\n<l>putrasya vacanaṃ śrutvā vyāsadevo jahāsa saḥ /</l>\n<l>vijñāya jñāninaṃ putraṃ paramāhlādam āpa ha // Jss_1,1.22 //</l>\n</lg>\n\n<lg>\n<l>putraṃ śubhāśiṣaṃ kṛtvā sarva-jñaḥ sarva-bhāvanaḥ /</l>\n<l>yathāprāptaṃ guru-mukhāt pravaktum upacakrame // Jss_1,1.23 //</l>\n</lg>\n\n<lg>\n<l>śrī-vyāsa uvāca</l>\n<l>śuka dhanyo 'si mānyo 'si puṇya-rūpo 'si bhārate /</l>\n<l>putreṇa bhavatāsmākaṃ kulaṃ muktaṃ ca pāvanam // Jss_1,1.24 //</l>\n</lg>\n\n<lg>\n<l>sa putraḥ kṛṣṇa-bhakto yo bhārate suyaśas-karaḥ /</l>\n<l>punāti puṃsāṃ śatakaṃ janma-mātreṇa līlayā // Jss_1,1.25 //</l>\n</lg>\n\n<lg>\n<l>mātā-mahānāṃ śatakaṃ mātaraṃ mātṛ-mātaram /</l>\n<l>sodarān bāndhavāṃś caiva bhṛtyān patnīṃ sahātmajām // Jss_1,1.26 //</l>\n</lg>\n\n<lg>\n<l>yat-kanyāṃ pratigṛhṇāti tad-ādi-puruṣa-trayam /</l>\n<l>kanyā-pradātā śvaśuro jīvan-muktaḥ sabhāryakaḥ // Jss_1,1.27 //</l>\n</lg>\n\n<lg>\n<l>svayaṃ vidhātā bhagavān paraṃ kṛṣṇa-parāyaṇaḥ /</l>\n<l>kṛṣṇa-bhakto vasiṣṭas tu tat suto vaiṣṇavaḥ svayam // Jss_1,1.28 //</l>\n</lg>\n\n<lg>\n<l>vaiṣṇavas tat sutaḥ śaktiḥ kṛṣṇa-dhyānaika-mānasaḥ /</l>\n<l>parāśaraś ca tat-putraḥ kṛṣṇa-pādābja-sevayā // Jss_1,1.29 //</l>\n</lg>\n\n<lg>\n<l>jīvan-mukto mahā-jñānī yogīndrāṇāṃ guror guruḥ /</l>\n<l>ahaṃ veda-vibhaktā ca śrī-kṛṣṇa-pāda-sevayā // Jss_1,1.30 //</l>\n</lg>\n\n<lg>\n<l>gurur me bhagavān sākṣād yogīndro nārado muniḥ /</l>\n<l>guror gurur me śambhuś ca yogīndrāṇāṃ guror guruḥ // Jss_1,1.31 //</l>\n</lg>\n\n<lg>\n<l>teṣāṃ puṇyena putras tvaṃ puṇya-rāśiś ca mūrtimān /</l>\n<l>padmānāṃ mama puṃsāṃ ca prakāśo bhāskaraḥ svayam // Jss_1,1.32 //</l>\n</lg>\n\n<lg>\n<l>śrī-kṛṣṇa-caraṇāmbhojaṃ pādābjaṃ nāradeśayoḥ /</l>\n<l>sarasvatīṃ namas kṛtya jñānaṃ vakṣye sanātanam // Jss_1,1.33 //</l>\n</lg>\n\n<lg>\n<l>śrūyatām pañca-rātraṃ ca veda-sāram abhīpsitam /</l>\n<l>pañca-saṃvādam iṣṭaṃ ca bhaktānām abhivāñcchitam // Jss_1,1.34 //</l>\n</lg>\n\n<lg>\n<l>prāṇādhikaṃ priyaṃ śuddhaṃ paraṃ jñānāmṛtaṃ śubhaṃ /</l>\n<l>atha ṣaṭ-saṃvādāḥ ?what? hi goloke śata-śṛṅge ca parvate // Jss_1,1.35 //</l>\n</lg>\n\n<lg>\n<l>supuṇye virajā-tīre vaṭa-mūle manohare /</l>\n<l>purato rādhikāyāś ca brahmāṇaṃ kamalodbhavam // Jss_1,1.36 //</l>\n</lg>\n\n<lg>\n<l>tam uvāca mahā-bhaktaṃ stuvantaṃ praṇataṃ sutam /</l>\n<l>pañca-rātram idaṃ puṇyaṃ śrutvā ca jagatāṃ vidhiḥ // Jss_1,1.37 //</l>\n</lg>\n\n<lg>\n<l>praṇamya rādhikāṃ kṛṣṇaṃ prayayau śiva-mandiram /</l>\n<l>bhaktyā tam pūjayām āsa śaṅkaraḥ paramādaram // Jss_1,1.38 //</l>\n</lg>\n\n<lg>\n<l>sukhāsane sukhāsīnaṃ svasthaṃ bhaktaṃ ca pūjitam /</l>\n<l>papraccha vārtāṃ vinayī vinayena sukhāvahām // Jss_1,1.39 //</l>\n</lg>\n\n<lg>\n<l>sarvaṃ taṃ kathayām āsa pañca-rātrādikaṃ śubham /</l>\n<l>vasantaṃ vaṭa-mūle ca svarge mandākinī-taṭe // Jss_1,1.40 //</l>\n</lg>\n\n<lg>\n<l>yogīndrair api siddhendrair munīndraiś ca stutaṃ prabhuṃ /</l>\n<l>jñānāmṛtaṃ tam uktvā sa brahma-lokaṃ jagāma ha // Jss_1,1.41 //</l>\n</lg>\n\n<lg>\n<l>śambhuś ca kathayām āsa sva-śiṣyaṃ nāradaṃ munim /</l>\n<l>nāradaḥ kathayām āsa puṣkare sūrya-parvaṇi // Jss_1,1.42 //</l>\n</lg>\n\n<lg>\n<l>māṃ bhaktam anuraktaṃ ca puṇyāhe muni-saṃsadi /</l>\n<l>pañca-rātram idaṃ śuddhaṃ bhramāndha-dhvaṃsa-dīpakam // Jss_1,1.43 //</l>\n</lg>\n\n<p>atha pañca-rātra-pada-vyākhyā</p>\n\n<lg>\n<l>rātraṃ ca jñāna-vacanaṃ jñānaṃ pañca-vidhaṃ smṛtam /</l>\n<l>tenedaṃ pañca-rātraṃ ca pravadanti manīṣiṇaḥ // Jss_1,1.44 //</l>\n</lg>\n\n<lg>\n<l>jñānaṃ parama-tattvaṃ ca janma-mṛtyu-jarāpaham /</l>\n<l>tato mṛtyuñjayaḥ śambhuḥ saṃprāpa kṛṣṇa-vaktrataḥ // Jss_1,1.45 //</l>\n</lg>\n\n<lg>\n<l>jñānam dvitīyaṃ paramaṃ mumukṣūṇāṃ ca vāñcchitam /</l>\n<l>paraṃ mukti-pradaṃ śuddhaṃ yato līnaṃ hareḥ pade // Jss_1,1.46 //</l>\n</lg>\n\n<lg>\n<l>jñānaṃ śuddhaṃ tṛtīyaṃ ca maṅgalaṃ kṛṣṇa-bhaktidam /</l>\n<l>tad-dāsyam adhīṣṭaṃ ca yato dāsyaṃ labhed dhareḥ // Jss_1,1.47 //</l>\n</lg>\n\n<lg>\n<l>caturthaṃ yaugikaṃ jñānaṃ sarva-siddhi-pradaṃ param /</l>\n<l>sarvasvaṃ yogināṃ putra siddhānāṃ ca sukha-pradam // Jss_1,1.48 //</l>\n</lg>\n\n<lg>\n<l>aṇimā laghimā vyāptiḥ prākāmyaṃ mahimā tathā /</l>\n<l>īśitvaṃ ca vaśitvaṃ ca tathākāmāvasāyitā // Jss_1,1.49 //</l>\n</lg>\n\n<lg>\n<l>sāvajñaṃ dūra-śravaṇaṃ para-kāya-praveśanam /</l>\n<l>kāya-vyūhaṃ jīva-dānaṃ para-jīva-haraṃ param // Jss_1,1.50 //</l>\n</lg>\n\n<lg>\n<l>sarga-kartṛtva-śilpaṃ ca sarga-saṃhāra-kāraṇam /</l>\n<l>siddhaṃ ca ṣoḍaśa-vidhaṃ jñānināṃ ca yato bhavet // Jss_1,1.51 //</l>\n</lg>\n\n<lg>\n<l>jñānaṃ ca paramaṃ proktaṃ tad vai vaiṣayikaṃ nṛṇāṃ /</l>\n<l>yad iṣṭa-devī māyā sā paraṃ saṃmoha-kāraṇaṃ // Jss_1,1.52 //</l>\n</lg>\n\n<lg>\n<l>viṣaye baddha-citaṃ ca sarvam indriya-sevanam /</l>\n<l>poṣanaṃ sva-kuṭumbānāṃ svātmanaś ca niranratam // Jss_1,1.53 //</l>\n</lg>\n\n<lg>\n<l>prathamaṃ sāttvikaṃ jñānaṃ dvitīyaṃ ca tad eva ca /</l>\n<l>nairguṇyaṃ ca tṛtīyaṃ ca jñānaṃ ca sarvataḥ param // Jss_1,1.54 //</l>\n</lg>\n\n<lg>\n<l>caturtham ca rājasikaṃ bhaktas tan nābhivāñcchati /</l>\n<l>pañcamaṃ tāmasaṃ jñānaṃ vidvāṃs tan nābhivāñcchati // Jss_1,1.55 //</l>\n</lg>\n\n<lg>\n<l>jñānaṃ pañca-vidhaṃ proktaṃ pañca-rātraṃ vidur budhāḥ /</l>\n<l>pañca-rātraṃ sapta-vidhaṃ jñānināṃ jñānadaṃ param // Jss_1,1.56 //</l>\n</lg>\n\n<lg>\n<l>brāhmaṃ śaivaṃ ca kaumāraṃ vāsiṣṭaṃ kāpilaṃ param /</l>\n<l>gautamīyaṃ nāradīyam idaṃ sapta-vidhaṃ smṛtam // Jss_1,1.57 //</l>\n</lg>\n\n<p>atha grantha-praśaṃsā</p>\n\n<lg>\n<l>ṣaṭ pañca-rātraṃ vedāś ca purāṇāni ca sarvaśaḥ /</l>\n<l>itihāsaṃ dharma-śāstraṃ śātraṃ ca siddhi-yoga-jam // Jss_1,1.58 //</l>\n</lg>\n\n<lg>\n<l>dṛṣṭvā sarvaṃ samālokya jñānaṃ saṃprāpya śaṅkarāt /</l>\n<l>jñānāmṛtaṃ pañca-rātraṃ cakāra nārado muniḥ // Jss_1,1.59 //</l>\n</lg>\n\n<lg>\n<l>puṇyaṃ ca pāpa-vighnaṃ bhakti-dāsya-pradaṃ hareḥ /</l>\n<l>sarvasvaṃ vaiṣṇavānāṃ ca priyaṃ prāṇādhikaṃ suta // Jss_1,1.60 //</l>\n</lg>\n\n<lg>\n<l>sāra-bhūtaṃ ca sarveṣāṃ vedānāṃ paramādbhutam /</l>\n<l>nāradīyaṃ pañca-rātraṃ purāṇeṣu sudurlabham // Jss_1,1.61 //</l>\n</lg>\n\n<lg>\n<l>sarvāntarātmā bhagavān brahma-jyotiḥ sanātanam /</l>\n<l>paripūrṇatamaḥ śrīmān yathā kṛṣṇaḥ sureṣu ca // Jss_1,1.62 //</l>\n</lg>\n\n<lg>\n<l>yathā devīṣu pūjyā sā mūla-prakṛtir īśvarī /</l>\n<l>vaiṣṇavānāṃ ca siddhānāṃ jñānināṃ yogināṃ śivaḥ // Jss_1,1.63 //</l>\n</lg>\n\n<lg>\n<l>viśvastānāṃ indriyānām manaś ca śīghra-gāminām /</l>\n<l>brahmā ca veda-viduṣāṃ pūjyānāṃ ca gaṇeśvaraḥ // Jss_1,1.64 //</l>\n</lg>\n\n<lg>\n<l>sanat-kumāro bhagavān munīnāṃ pravaro yathā /</l>\n<l>bṛhaspatir buddhimatāṃ siddhānāṃ kapilo yathā // Jss_1,1.65 //</l>\n</lg>\n\n<lg>\n<l>yogīndrānāṃ satāṃ śuddha ṛṣir nārāyaṇo yathā /</l>\n<l>kavīnāṃ ca yathā śukraḥ paṇḍitānāṃ bṛhaspatiḥ // Jss_1,1.66 //</l>\n</lg>\n\n<lg>\n<l>saritām ca yathā gaṅgā samudrāṇāṃ jalārṇavaḥ /</l>\n<l>vṛndāvanaṃ vanānāṃ ca varṣānāṃ bhārataṃ yathā // Jss_1,1.67 //</l>\n</lg>\n\n<lg>\n<l>puṣkaraṃ tatra tīrthānāṃ pūjyānāṃ vaiṣṇavo yathā /</l>\n<l>ātmākāśo yathāptānāṃ yathā kāśī purīṣu ca // Jss_1,1.68 //</l>\n</lg>\n\n<lg>\n<l>vṛkṣāṇāṃ kalpa-vṛkṣaś ca surabhī kāma-dhenuṣu /</l>\n<l>puṣpāṇāṃ pārijātaś ca patrāṇāṃ tulasī yathā // Jss_1,1.69 //</l>\n</lg>\n\n<lg>\n<l>mantrāṇāṃ kṛṣṇa-mantraś ca yathā vidyā dhaneṣv api /</l>\n<l>yathā tejasvināṃ sūryo miṣṭānām amṛtaṃ yathā // Jss_1,1.70 //</l>\n</lg>\n\n<lg>\n<l>ādhārāṇāṃ ca sthūlānāṃ mahā-viṣṇur yathā suta /</l>\n<l>sūkṣmāṇāṃ paramāṇuś ca guruṇāṃ mantra-tantra-daḥ // Jss_1,1.71 //</l>\n</lg>\n\n<lg>\n<l>putraś ca sneha-pātrāṇāṃ nakṣatrāṇāṃ yathā śaśī /</l>\n<l>yathā ghṛtaṃ ca gavyānāṃ śasyānāṃ dhānyam īpsitam // Jss_1,1.72 //</l>\n</lg>\n\n<lg>\n<l>śāstrāṇāṃ ca yathā vedāḥ sāśramāṇāṃ yathā dvijaḥ /</l>\n<l>taijasānāṃ yathā ratnaṃ muktāmāṇikyahīrakam // Jss_1,1.73 //</l>\n</lg>\n\n<lg>\n<l>yathā chandasi gāyatrī durgā śaktimatīṣv api /</l>\n<l>pati-vratāsu laksmīś ca kṣamāśīlāsu medinī // Jss_1,1.74 //</l>\n</lg>\n\n<lg>\n<l>saubhāgyāsu sundarīṣu rādhā kṛṣṇa-priyāsu ca /</l>\n<l>hanumān vānarāṇāṃ ca pakṣiṇāṃ garuḍo yathā // Jss_1,1.75 //</l>\n</lg>\n\n<lg>\n<l>vāhanānāṃ balavatāṃ śaṅkarasya yathā vṛṣaḥ /</l>\n<l>śālagrāmaś ca yantrāṇāṃ pūjāsu kṛṣṇa-pūjanam // Jss_1,1.76 //</l>\n</lg>\n\n<lg>\n<l>ekādaśī vratānāṃ ca tapaḥsv anaśanaṃ yathā /</l>\n<l>yajñānāṃ japa-yajñaś ca satyaṃ dharmeṣu putraka // Jss_1,1.77 //</l>\n</lg>\n\n<lg>\n<l>suśīlaṃ ca guṇānāṃ ca puṇyeṣu kṛṣṇa-kīrtanam /</l>\n<l>śobhāśu sukha-dṛśyeṣu prabhā tejaḥsu sarvataḥ // Jss_1,1.78 //</l>\n</lg>\n\n<lg>\n<l>poṣṭrīṇāṃ upakartṛṇāṃ mitrāṇāṃ jananī yathā /</l>\n<l>lokānām api lokeśaḥ śeṣo nāgeṣu pūjitaḥ // Jss_1,1.79 //</l>\n</lg>\n\n<lg>\n<l>sudarśanaṃ ca śastrāṇāṃ viśvakarmā ca śilpinām /</l>\n<l>dharmiṣṭheṣu dayāvatsu devarṣisu mahatsu ca // Jss_1,1.80 //</l>\n</lg>\n\n<lg>\n<l>viṣṇu-bhakteṣu vijñeṣu yathaiva nārado muniḥ /</l>\n<l>evaṃ ca sarva-śāstreṣu pañca-rātraṃ ca pūjitam // Jss_1,1.81 //</l>\n</lg>\n\n<lg>\n<l>yathā nipīya pīyūṣaṃ na spṛhā cānya-vastuṣu /</l>\n<l>pañca-rātram abhijñāya nānyeṣu ca spṛhā satām // Jss_1,1.82 //</l>\n</lg>\n\n<lg>\n<l>sarvārtha-jñāna-bījaṃ cāpy ajñānāndha-pradīpam /</l>\n<l>vedasāroddhṛtaṃ tattvaṃ sarveṣāṃ samabhīpsitam // Jss_1,1.83 //</l>\n</lg>\n\n<p>iti śrī-nārada-pañca-rātre grantha-praśaṃsanaṃ nāma prathamo 'dhyāyaḥ</p>\n\n<p>prathamaika-rātre dvitīyo 'dhyāyaḥ</p>\n\n<lg>\n<l>śuka uvāca</l>\n<l>kutra vā pañca-rātraṃ ca nāradasya ca dhīmate /</l>\n<l>pradattaṃ śambhunā tāta tan me vyākhyātum arhasi // Jss_1,2.1 //</l>\n</lg>\n\n<p>atha nāradasya tapo-varṇanam</p>\n\n<lg>\n<l>vyāsa uvāca</l>\n<l>adhītya sarvān vedāṃś ca vedāṅgāṇ pitur antike /</l>\n<l>jagāma tītrhaṃ kedāraṃ supraśastaṃ ca bhārate // Jss_1,2.2 //</l>\n</lg>\n\n<lg>\n<l>himālayasya pūrve ya gaṅgā-tīre manohare /</l>\n<l>siddhe nārāyaṇa-kṣetre sarveṣāṃ abhivāñcchite // Jss_1,2.3 //</l>\n</lg>\n\n<lg>\n<l>tapaś cakāra sa munir divyaṃ varṣa-sahasrakam /</l>\n<l>pitroktenaiva vidhinā satataṃ saṃyutaḥ śuciḥ // Jss_1,2.4 //</l>\n</lg>\n\n<lg>\n<l>śuśrāvākāśa-vāṇīṃ ca tapaso 'nte mahā-muniḥ /</l>\n<l>svalpākṣarāṃ ca bahv-arthāṃ pariṇāma-sukhāvahām // Jss_1,2.5 //</l>\n</lg>\n\n<p>atha nāradaṃ prati daiva-vāṇī</p>\n\n<p>aśarīriṣy uvāca\n<lg>\n<l>ādhārito yadi haris tapasā tataḥ kim /</l>\n<l>nādhārito yadi haris tapasā tataḥ kim /</l>\n<l>antar bahir yadi haris tapasā tataḥ kim /</l>\n<l>nāntar bahir yadi haris tapasā tataḥ kim // Jss_1,2.6 //</l>\n</lg></p>\n\n<lg>\n<l>virama virama brahman kiṃ tapasyāsu vatsa /</l>\n<l>vraja vraja dvija śīghraṃ śaṅkaraṃ jñāna-sindhum /</l>\n<l>labha labha hari-bhaktiṃ vaiṣṇavoktāṃ supakvāṃ /</l>\n<l>bhava-nigaḍa-nibandha-chedinīṃ kartanīṃ ca // Jss_1,2.7 //</l>\n</lg>\n\n<lg>\n<l>iti śrutvā ca sa munir vimanāḥ svar-ṇadī-taṭe /</l>\n<l>cakārārthānusandhānaṃ na prasannam ca tan manaḥ // Jss_1,2.8 //</l>\n</lg>\n\n<lg>\n<l>ruroda svar-ṇadī-tīre smāraṃ smāraṃ hareḥ padam /</l>\n<l>dadarśa puratas tātaṃ brahmāṇaṃ sakumārakam // Jss_1,2.9 //</l>\n</lg>\n\n<lg>\n<l>nanāma sahasā mūrdhnā pitaraṃ taṃ sahodaram /</l>\n<l>pādyam arghyaṃ ca pradadau javena sādaraṃ muniḥ // Jss_1,2.10 //</l>\n</lg>\n\n<lg>\n<l>śloka-dvayārthaṃ papraccha kumāraṃ jagatāṃ vidhim /</l>\n<l>sukhāsīnaṃ susthiraṃ ca sasmitaṃ ca gata-śramam // Jss_1,2.11 //</l>\n</lg>\n\n<lg>\n<l>svātmārāmaṃ pūrṇa-kāmaṃ jñānināṃ ca guror gurum /</l>\n<l>sāśru-netraḥ pulakito bhaktyā praṇata-kandharam // Jss_1,2.12 //</l>\n</lg>\n\n<lg>\n<l>nāradasya vacaḥ śrutvā dṛṣṭvā taṃ kātaraṃ vidhiḥ /</l>\n<l>putreṇa sārddham ālocya vyākhyāṃ kartuṃ samārebhe // Jss_1,2.13 //</l>\n</lg>\n\n<p>atha daiva-vāṇyarthaḥ</p>\n\n<lg>\n<l>brahmovāca</l>\n<l>he vatsa pūrva-ślokārthaṃ nigūḍhaṃ śruti-sammatam /</l>\n<l>vedārthaṃ dvi-vidhaṃ śuddhaṃ vyākhyāṃ kurvanti vaidikāḥ // Jss_1,2.14 //</l>\n</lg>\n\n<lg>\n<l>ārādhito yadi harir yena puṃsā sva-bhaktitaḥ /</l>\n<l>kiṃ tasya tapasā vyarthaṃ tīrtha-pūtasya nārada // Jss_1,2.15 //</l>\n</lg>\n\n<lg>\n<l>kṛṣṇa-mantropāsakasya jīvan-muktasya bhārate /</l>\n<l>tapaś copahāsa-bījaṃ tathā carvita-carvaṇam // Jss_1,2.16 //</l>\n</lg>\n\n<lg>\n<l>mantra-grahaṇa-mātreṇa puruṣāṇāṃ śataṃ suta /</l>\n<l>punāti sva-sva-bhaktaṃ ca cāndhavaṃś cāvalīlayā // Jss_1,2.17 //</l>\n</lg>\n\n<lg>\n<l>nahi dharmo nahi tapaḥ śrī-kṛṣṇa-sevanāt param /</l>\n<l>pariśramaṃ ca viphalaṃ tapasā vaiṣṇavasya ca // Jss_1,2.18 //</l>\n</lg>\n\n<lg>\n<l>kṛṣṇa-mantropāsakasya tīrtha-pūtasya putraka /</l>\n<l>tīrtha-snānam anaśanaṃ vedeṣu ca viḍambanam // Jss_1,2.19 //</l>\n</lg>\n\n<lg>\n<l>pūrva-karmānurodhena yat pāpaṃ vaiṣṇavasya ca /</l>\n<l>mantra-grahaṇa-mātreṇa naṣṭaṃ vahnau yathā tṛṇam // Jss_1,2.20 //</l>\n</lg>\n\n<lg>\n<l>pavitraḥ paramo vahniḥ pavitraṃ cāmalaṃ jalaṃ /</l>\n<l>pavitraṃ bhārataṃ varṣaṃ tīrthaṃ yat tulasī-dalam // Jss_1,2.21 //</l>\n</lg>\n\n<lg>\n<l>punāti līlayaitāni śuddhaḥ kṛṣṇa-parāyaṇaḥ /</l>\n<l>upasparśa ca bhaktasyāpy ete vāñcchanti sādaram // Jss_1,2.22 //</l>\n</lg>\n\n<lg>\n<l>bhaktasya pāda-rajasā sadyaḥ pūtā vasundharā /</l>\n<l>nahi pūta-stri-bhuvane śrī-kṛṣṇa-sevakāt paraḥ // Jss_1,2.23 //</l>\n</lg>\n\n<lg>\n<l>śāligrāma-śilā-cakre karoti kṛṣṇa-pūjanam /</l>\n<l>tat-pādodaka-naivedyaṃ nityaṃ bhuṅkte ca yaḥ pumān // Jss_1,2.24 //</l>\n</lg>\n\n<lg>\n<l>sa vaiṣṇavo mahā-pūtas tan-mantropāsakaḥ śuciḥ /</l>\n<l>punāti puṃsāṃ śatakaṃ janma-mātrāt sabāndhavam // Jss_1,2.25 //</l>\n</lg>\n\n<lg>\n<l>vatsa ślokasyaika-pādaṃ vyākhyātaṃ ca yathāgamam /</l>\n<l>vyākhyātaṃ karomy anya-pādaṃ yathājñānaṃ miśāmaya // Jss_1,2.26 //</l>\n</lg>\n\n<lg>\n<l>nārādhito yadi harir yena puṃsādhamena ca /</l>\n<l>kiṃ tasya tapasā vyarthaṃ niṣphalaṃ tat-pariśramaḥ // Jss_1,2.27 //</l>\n</lg>\n\n<lg>\n<l>vratāny eva hi dānāni tapāṃsy anaśanāni ca /</l>\n<l>vedopayuktā yajñāś ca karmāṇi ca śubhāni ca /</l>\n<l>na niṣpunāty abhaktaṃ ca surākumbham ivāpagā // Jss_1,2.28 //</l>\n</lg>\n\n<lg>\n<l>abhakta-sparśa-mātreṇa tīrthāni kampitāni ca /</l>\n<l>abhakta-bhāra-duḥkhena kampitā sā vasundharā // Jss_1,2.29 //</l>\n</lg>\n\n<lg>\n<l>ślokārdhaṃ kathitaṃ vatsa kiṃcid eva yathāgamam /</l>\n<l>tasyārdhasyāpi vyākhyānaṃ karomīti niśāmaya // Jss_1,2.30 //</l>\n</lg>\n\n<lg>\n<l>veda-sāraṃ kṛṣṇa-mataṃ mamāpi nahi kalpanā /</l>\n<l>antar bahir yadi hair yeṣāṃ puṃsāṃ mahātmanāṃ // Jss_1,2.31 //</l>\n</lg>\n\n<lg>\n<l>svapne jāgaraṇe śaśvat tapas teṣāṃ ca niṣphalam /</l>\n<l>sa eva viṣṇu-tulyo hi tad-aṃśo bhārate mune // Jss_1,2.32 //</l>\n</lg>\n\n<lg>\n<l>tasya rakṣā-nibandhena tad-abhyāse sudarśanam /</l>\n<l>dhyāna-mātreṇa niṣ-pāpaḥ punāti bhuvana-trayam // Jss_1,2.33 //</l>\n</lg>\n\n<lg>\n<l>datvā cakraṃ ca rakṣārthaṃ na niścinto janārdanaḥ /</l>\n<l>svayaṃ tan nikaṭaṃ yāti draṣṭuṃ rakṣaṇāya ca // Jss_1,2.34 //</l>\n</lg>\n\n<lg>\n<l>tat-paro hi priyo nāsti kṛṣṇasya paramātmanaḥ /</l>\n<l>nahi bhaktāt paraś cātmā prāṇāś cāvayavādayaḥ /</l>\n<l>na lakṣmī rādhikā vāṇī svayaṃbhuḥ śambhur eva ca // Jss_1,2.35 //</l>\n</lg>\n\n<lg>\n<l>bhakta-prāṇo hi kṛṣṇaś ca kṛṣṇa-prāṇā hi vaiṣṇavāḥ /</l>\n<l>dhyāyante vaiṣṇavāḥ kṛṣṇaṃ kṛṣṇaś ca vaiṣṇavāṃs tathā // Jss_1,2.36 //</l>\n</lg>\n\n<lg>\n<l>vyākhyātam ca tri-pādaṃ ca he munīndra yathāgamam /</l>\n<l>śeṣa-pādasya vyākhyānaṃ karomīti niśāmaya // Jss_1,2.37 //</l>\n</lg>\n\n<lg>\n<l>nāntar bahir yadi harir yeṣāṃ puṃsāṃ ca nārada /</l>\n<l>teṣām api tapo vyartham antar-malina-cetasāṃ // Jss_1,2.38 //</l>\n</lg>\n\n<lg>\n<l>kiṃ taj-jñānena tapasā vratena niyamena ca /</l>\n<l>tīrtha-snānena puṇyenāpi abhakta-mūḍha-cetasāṃ // Jss_1,2.39 //</l>\n</lg>\n\n<lg>\n<l>kṛṣṇa-bhakti-vihīnebhyo dvijebhyaḥ śvapaco mahān /</l>\n<l>śūkaro mleccha-nivahaḥ sva-dharmācareṇa ca // Jss_1,2.40 //</l>\n</lg>\n\n<lg>\n<l>sva-dharma-hīnā viprāś cāpy abhakṣya-bhakṣaṇena ca /</l>\n<l>nityaṃ nityaṃ vidharmeṇa patitāḥ śvapacādhamāḥ // Jss_1,2.41 //</l>\n</lg>\n\n<lg>\n<l>brahmaṇānāṃ sva-dharmaś ca santataṃ kṛṣṇa-sevanam /</l>\n<l>nityaṃ te bhuñjate santas tan-naivedyaṃ pādodakam // Jss_1,2.42 //</l>\n</lg>\n\n<lg>\n<l>na datvā haraye yas tu yadi bhuṅkte dvijādhamaḥ /</l>\n<l>annaṃ viṣṭhā-samaṃ mūtra-samaṃ toyaṃ vidur budhāḥ // Jss_1,2.43 //</l>\n</lg>\n\n<lg>\n<l>bhuṅkte sva-bhakṣyaṃ kolaś ca mlecchaś ca śvapacādhamaḥ /</l>\n<l>vipro nityam abhakṣyaṃ ca bhuṅkte ca patitas tataḥ // Jss_1,2.44 //</l>\n</lg>\n\n<lg>\n<l>ślokam ekaṃ ca vyākhyātaṃ yathā-jñānaṃ ca nārada /</l>\n<l>sannibodha parasyārdhaṃ vyākhyānaṃ ca yathocitaṃ // Jss_1,2.45 //</l>\n</lg>\n\n<lg>\n<l>tapaso virama brahman vyarthaṃ bhakta-tapo dhruvam /</l>\n<l>śaṅkaraś ca guruṃ kṛtvā hari-bhaktiṃ labhāciram // Jss_1,2.46 //</l>\n</lg>\n\n<lg>\n<l>supakvā hari-bhaktiś ca taraṇī bhava-tāraṇe /</l>\n<l>gurur eva paraṃ brahma karṇa-dhāra-svarūpakaḥ // Jss_1,2.47 //</l>\n</lg>\n\n<lg>\n<l>ity evam uktvā tvāṃ devī prajagāma sarasvatī /</l>\n<l>vyākhyātas tad-abhiprāyaḥ kiṃ bhūyaḥ kathayāmi te // Jss_1,2.48 //</l>\n</lg>\n\n<lg>\n<l>brahmāṇaś ca vacaḥ śrutvā jahāsa yogināṃ guruḥ /</l>\n<l>sanat-kumāro bhagavān uvāca pitaraṃ śuka // Jss_1,2.49 //</l>\n</lg>\n\n<lg>\n<l>sanat-kumāra uvāca</l>\n<l>pūrva-ślokasya vyākhyānaṃ na buddhaṃ śiśunā mayā /</l>\n<l>putraṃ śiṣyam abodhaṃ ca yuktaṃ bodhayitum punaḥ // Jss_1,2.50 //</l>\n</lg>\n\n<lg>\n<l>ārādhito harir yena tasya vyarthaṃ tapo yadi /</l>\n<l>nārādhito hair yena tasya vyartaṃ tapo yadi // Jss_1,2.51 //</l>\n</lg>\n\n<lg>\n<l>tasyārahitau tau dvau tapasaś ca sthalaṃ kutaḥ /</l>\n<l>tapaḥ kurvanti ye tāta tvaṃ māṃ bodhaya bālakam // Jss_1,2.52 //</l>\n</lg>\n\n<lg>\n<l>putrasya vacanaṃ śrutvā sandigdho jagatāṃ guruḥ /</l>\n<l>dadhyau kṛṣṇa-padāmbhojaṃ paraṃ kalpa-taruṃ śuka // Jss_1,2.53 //</l>\n</lg>\n\n<lg>\n<l>kṣaṇaṃ saṃcitya pādābjaṃ prāpa rāddhāntam īpsitam /</l>\n<l>vyākhyāṃ kartuṃ samārebhe vidhātā jagatām api // Jss_1,2.54 //</l>\n</lg>\n\n<p>atha naivedya-praśaṃsā</p>\n\n<lg>\n<l>brahmovāca</l>\n<l>dhanyo 'haṃ bhavataḥ putrāt jñānināṃ ca guror guroḥ /</l>\n<l>viṣṇu-bhaktāc ca dharmiṣṭhāt sat-putrāc ca pitā sukhī // Jss_1,2.55 //</l>\n</lg>\n\n<lg>\n<l>dhanyo 'si paṇḍito 'si tvaṃ hari-bhakto 'si putraka /</l>\n<l>mamāpi saphalaṃ janma jīvanaṃ ca tvayā budha // Jss_1,2.56 //</l>\n</lg>\n\n<lg>\n<l>nibodha pūrva-ślokārthaṃ punar vyākhyāṃ karomi ca /</l>\n<l>tathāpi cen na santoṣo bhavān vyākhyāṃ kariṣyati // Jss_1,2.57 //</l>\n</lg>\n\n<lg>\n<l>āśabdaḥ samyag-arthe ca rādhitaḥ prāpta-vācakaḥ /</l>\n<l>saṃprāptaś ca harir yena vyarthas tasya tapaḥ-śramaḥ // Jss_1,2.58 //</l>\n</lg>\n\n<lg>\n<l>yena samyak-prakāreṇa saṃprāpto harir īśvaraḥ /</l>\n<l>svapne jñāne ca jñātas teṣāṃ vyarthas tapaḥ-śramaḥ // Jss_1,2.59 //</l>\n</lg>\n\n<lg>\n<l>śrī-kṛṣṇa-vimukhaṃ mūḍhaṃ dvijam eva narādhamam /</l>\n<l>tīrthaṃ dānaṃ tāpaḥ puṇyaṃ vrataṃ naiva punāti tam // Jss_1,2.60 //</l>\n</lg>\n\n<lg>\n<l>yaś ca mūḍhatamo loke yaś ca bhaktiṃ parāṃ gataḥ /</l>\n<l>tāv ubhau sukha-sedhete tapaḥ kurvanti madhyamāḥ // Jss_1,2.61 //</l>\n</lg>\n\n<lg>\n<l>devān anyāṃś ca bhajate hariṃ jānāti tat-paraḥ /</l>\n<l>tapaḥ karoti taṃ prāptum ākāṅkṣan madhyamo janaḥ // Jss_1,2.62 //</l>\n</lg>\n\n<lg>\n<l>prāktanād anurāgī ca gṛhī saṃsāra-saṃvṛtaḥ /</l>\n<l>tapaḥ karoti śrī-kṛṣṇa-pāda-padmārtham īpsitam // Jss_1,2.63 //</l>\n</lg>\n\n<lg>\n<l>paraṃ śrī-kṛṣṇa-bhajanaṃ dhyānaṃ tan-nāma-kīrtanam /</l>\n<l>tat-pādodaka-naivedya-bhakṣaṇaṃ sarva-vāñcchitam // Jss_1,2.64 //</l>\n</lg>\n\n<lg>\n<l>atīva mūḍho vipraś ca prāktanād guru-doṣataḥ /</l>\n<l>tāmaso hi na jānāti śrī-kṛṣṇaṃ tri-guṇāt param // Jss_1,2.65 //</l>\n</lg>\n\n<lg>\n<l>ajñānād atha vā jñānāt sat-saṅgād eva prāktanāt /</l>\n<l>bhuṅkte naivedyaṃ īśasya kṛṣṇasya paramātmanaḥ // Jss_1,2.66 //</l>\n</lg>\n\n<lg>\n<l>sa ca mukto bhavet putra mucyate sarva-pātakāt /</l>\n<l>sa yāti divya-yānena golokaṃ lokam uttamam // Jss_1,2.67 //</l>\n</lg>\n\n<lg>\n<l>śṛṇu vatsa pravakṣyāmi pūrvākhyānaṃ purātanam /</l>\n<l>atīva suśravaṃ cāru madhuraṃ muktidaṃ param // Jss_1,2.68 //</l>\n</lg>\n\n<lg>\n<l>kānyakubjaḥ sukṣubdhaś ca brāhmaṇo grāma-yājakaḥ /</l>\n<l>devalo vṛṣa-vāhaś ca mahā-mūḍhaś ca pātakī // Jss_1,2.69 //</l>\n</lg>\n\n<lg>\n<l>svapne jñāne na jānāti puṇyaṃ vā kṛṣṇa-pūjanam /</l>\n<l>kṛṣṇa-bhakta-sahālāpa-darśana-sparśanaṃ śubhaṃ // Jss_1,2.70 //</l>\n</lg>\n\n<lg>\n<l>babhūva prāktanāt tasya kṣaṇa-mātraṃ sudurlabham /</l>\n<l>tena puṇyena naivedyaṃ lebhe kṛṣṇasya brāhmaṇaḥ // Jss_1,2.71 //</l>\n</lg>\n\n<lg>\n<l>pituḥ puṇyena putraś ca mārge patitam alpakam /</l>\n<l>svayaṃ bhuktāvaśeṣaṃ ca patitaṃ vaiṣṇavāj janāt // Jss_1,2.72 //</l>\n</lg>\n\n<lg>\n<l>susnigdhākṣata-jīrṇaṃ ca rajasā miśritaṃ param /</l>\n<l>gacchatas tatra viprasya patitaṃ bhakṣya-vastu ca // Jss_1,2.73 //</l>\n</lg>\n\n<lg>\n<l>naivedyopari kṛṣṇasya tvarāyuktasya putraka /</l>\n<l>tad-vastu bhuktaṃ vipreṇa kṛṣṇa-naivedya-miśritam // Jss_1,2.74 //</l>\n</lg>\n\n<lg>\n<l>saputreṇa kṣudhārtena tau yayatur gṛham /</l>\n<l>viprocchiṣṭaṃ ca bubhuje tasya patnī pati-vratā // Jss_1,2.75 //</l>\n</lg>\n\n<lg>\n<l>paramparānusaṃbandhāt pavitrā sā babhūva ha /</l>\n<l>jīvan-mukto brāhmaṇaś ca babhūva sa saputrakaḥ // Jss_1,2.76 //</l>\n</lg>\n\n<lg>\n<l>kālena tena puṇyena vyāghra-bhuktaś ca kānane /</l>\n<l>sārdhaṃ ca vyāghra-putrābhyāṃ golokaṃ prayayau dvija /</l>\n<l>pati-vratā saha-mṛtā bhartā sārdhaṃ jagāma sā // Jss_1,2.77 //</l>\n</lg>\n\n<p>iti śrī-nārada-pañca-rātre jñānāmṛta-sāre prathamaika-rātre brahma-sanat-kumāra-saṃvāde naivedya-praśaṃsanaṃ nāma dvitīyo 'dhyāyaḥ</p>\n\n<p>prathamaika-rātre tṛtīyo 'dhyāyaḥ</p>\n\n<p>sanat-kumāra uvāca</p>\n\n<lg>\n<l>aho tāta kim āścaryaṃ kṛṣṇasya paramātmanaḥ /</l>\n<l>paraṃ naivedya-māhātmyaṃ vistarād vada sāmpratam // Jss_1,3.1 //</l>\n</lg>\n\n<p>atha śrī-kṛṣṇa-mahima-varṇanam</p>\n\n<lg>\n<l>brahmovāca</l>\n<l>ekadā brāhmaṇo hṛṣṭaḥ praphulla-vadanekṣaṇaḥ /</l>\n<l>putreṇa sārdhaṃ prayayau bāndhavasya gṛhaṃ mudā // Jss_1,3.2 //</l>\n</lg>\n\n<lg>\n<l>nimantrito vivāhena mahā-saṃbhāra-saṃbhṛtaḥ /</l>\n<l>bhuktvā pītvā ca tad-gṛhe sva-gṛhaṃ prayayau mudā // Jss_1,3.3 //</l>\n</lg>\n\n<lg>\n<l>saputro brāhmaṇo mārge kṣut-pipāsārditaḥ sutaḥ /</l>\n<l>dadarśa candra-bhāgāṃ tāṃ nadīm ati-manoharām // Jss_1,3.4 //</l>\n</lg>\n\n<lg>\n<l>uvāca putraḥ pitraṃ snātvā bhokṣyāmi ceti bhoḥ /</l>\n<l>kṣut-pipāsā balavatī vardhate tāta vartmani // Jss_1,3.5 //</l>\n</lg>\n\n<lg>\n<l>putrasya vacanaṃ śrutvā tam uvāca dvijaḥ svayam /</l>\n<l>bhayaṃkaraṃ vanam idaṃ samīpe saritaḥ sutaḥ // Jss_1,3.6 //</l>\n</lg>\n\n<lg>\n<l>suśīghraṃ gaccha grāmāntaṃ puro ramya-sarovaram /</l>\n<l>tatra snātvā ca bhokṣyāvo gaccha vatsa yathāsukham // Jss_1,3.7 //</l>\n</lg>\n\n<lg>\n<l>tātasya vacanaṃ śrutvā jahāsa ca cukopa ha /</l>\n<l>pitaraṃ vaktum ārebhe rakta-paṇgkaja-locanaḥ // Jss_1,3.8 //</l>\n</lg>\n\n<lg>\n<l>śiśur uvāca</l>\n<l>bālo 'haṃ daśa-varṣīyas tvaṃ ca vṛddhaś ca jñānadaḥ /</l>\n<l>pitā dadāti putrāya jñānaṃ sarvatra bhū-tale // Jss_1,3.9 //</l>\n</lg>\n\n<lg>\n<l>aho duratyayaḥ kālo vṛdhho vadati bālavat /</l>\n<l>kathaṃ prāktanam ullaṅghya brūhi tāta duratyayam // Jss_1,3.10 //</l>\n</lg>\n\n<lg>\n<l>prāktanāt sukha-duḥkhaṃ ca rogaṃ śokaṃ bhayaṃ pitaḥ /</l>\n<l>sumṛtyur apamṛtyur vā cirāyur alpa-jīvanaḥ // Jss_1,3.11 //</l>\n</lg>\n\n<lg>\n<l>yatra kāle ca yan-mṛtyur bhavanaṃ śubha-karma ca /</l>\n<l>nyūnādhikaṃ kṣaṇaṃ nāsti niṣekaḥ kena vāryate // Jss_1,3.12 //</l>\n</lg>\n\n<lg>\n<l>yasya haste ca yan-mṛtyur vidhātrā likhitaḥ purā /</l>\n<l>na ca taṃ khaṇḍituṃ śaktaḥ svayaṃ viṣṇuś ca śaṅkaraḥ // Jss_1,3.13 //</l>\n</lg>\n\n<lg>\n<l>tāta vyartham adhītaṃ te durbuddher janma niṣphalam /</l>\n<l>subuddheḥ saphalaṃ janma tat-kṣaṇam jīvanaṃ sukham // Jss_1,3.14 //</l>\n</lg>\n\n<lg>\n<l>yena śuklī-kṛtā haṃsāḥ śukāś ca haritī-kṛtāḥ /</l>\n<l>mayūrāś citritā yena sa me rakṣāṃ kariṣyati // Jss_1,3.15 //</l>\n</lg>\n\n<lg>\n<l>yena kṛṣṇena viśvāni cāsaṃkhyāni kṛtāni ca /</l>\n<l>carācaraṃ ca yo rakṣet sa me rakṣāṃ kariṣyati // Jss_1,3.16 //</l>\n</lg>\n\n<lg>\n<l>ghorāraṇye sukhaṃ śete yo hi kṛṣṇena rakṣitaḥ /</l>\n<l>nirbandho 'pi yasya maraṇaṃ tasya mandire // Jss_1,3.17 //</l>\n</lg>\n\n<lg>\n<l>yaḥ śete nāga-śayyāsu prāktanān maṅgalāhitaḥ /</l>\n<l>yo nāga-bhakṣito bhogāt sa bhṛto garuḍāntike // Jss_1,3.18 //</l>\n</lg>\n\n<lg>\n<l>na samudre ca mriyate nāgni-rāśau viṣānale /</l>\n<l>na śastreṇa na cāstreṇāyur-marmāṇi rakṣati // Jss_1,3.19 //</l>\n</lg>\n\n<lg>\n<l>nāprāpta-kālo mriyate viddhaḥ śara-śatair api /</l>\n<l>tṛṇāgreṇāpi saṃspṛṣṭaḥ prāpta-kālo na jīvati // Jss_1,3.20 //</l>\n</lg>\n\n<lg>\n<l>kaścid garbhe ca mriyate kaścid bhūmiṣṭa-mātrataḥ /</l>\n<l>kaścid yauvana-kāle ca kaścid eva hi vārddhake // Jss_1,3.21 //</l>\n</lg>\n\n<lg>\n<l>kaścid cirāyu rogī cāpy arogī cāpi kaścana /</l>\n<l>kaścid dhanī daridraś ca kaścid eva hi karmaṇā // Jss_1,3.22 //</l>\n</lg>\n\n<lg>\n<l>kaścit kalpānta-jīvī ca cira-jīvī ca kaścana /</l>\n<l>prāktanād amaraḥ kaścin niṣeko balavattaraḥ // Jss_1,3.23 //</l>\n</lg>\n\n<lg>\n<l>kaścid yāti ca rājendro divya-yānena karmaṇā /</l>\n<l>kaścit kīṭa-pataṅgeṣu kaścit paśvādi-yoniṣu // Jss_1,3.24 //</l>\n</lg>\n\n<lg>\n<l>kaścid eva hi sannyāsī kaścic ca nara-ghātakaḥ /</l>\n<l>kaścid gajendra-gāmī ca paśu-yāyī ca kaścana // Jss_1,3.25 //</l>\n</lg>\n\n<l>kaścid sūkṣmāṃśukā-dhārī kaścij jīrṇa-paṭī janaḥ // Jss_1,3.26 //</l>\n\n<lg>\n<l>kaścin nagno 'apy anāhārī sudhā-bhojī ca ca kaścana /</l>\n<l>kaścic ca sundaraḥ śrīmān galat-kuṣṭī ca kaścana // Jss_1,3.27 //</l>\n</lg>\n\n<lg>\n<l>kaścit kubjaś cāṅga-hīno badhiraḥ kāṇa eva ca /</l>\n<l>kaścid dīrgho madhyamaś ca kaścit khañjaś ca vāmanaḥ // Jss_1,3.28 //</l>\n</lg>\n\n<lg>\n<l>kaścit kṛṣṇaś ca gauraś ca śyāmalaś ca sva-karmaṇā /</l>\n<l>kaścid bhaktyā ca prāpnoti kṛṣṇa-dāsyaṃ sudurlabham // Jss_1,3.29 //</l>\n</lg>\n\n<lg>\n<l>brahmaṇaḥ paramaṃ sthānaṃ janma-mṛtyu-jarā-haram /</l>\n<l>kaścit prāpnoti paramaṃ brahma-lokaṃ nirāmayam // Jss_1,3.30 //</l>\n</lg>\n\n<lg>\n<l>kaścit svargam indra-padaṃ śiva-lokaṃ svakarmaṇā /</l>\n<l>kaścit vargam indra-lokaṃ yama-lokaṃ ca kaścana // Jss_1,3.31 //</l>\n</lg>\n\n<lg>\n<l>kaścic ca narake ghore prāpnoti kleśam ulvaṇam /</l>\n<l>tādito yama-dūtena kṣudhitas tṛṣitaḥ sadā // Jss_1,3.32 //</l>\n</lg>\n\n<lg>\n<l>bhuṅkte viṇ-mūtra-kīṭaṃ tan-malaṃ śleṣmaṃ garaṃ vasām /</l>\n<l>kṣura-dhāre tapta-taile vahnau śite jale sthale // Jss_1,3.33 //</l>\n</lg>\n\n<lg>\n<l>prāpnoti dāruṇaṃ duḥkham ākalpaṃ pātakī pitaḥ /</l>\n<l>tathā bhogāvaśeṣe ca labdhā janma sva-karmaṇā // Jss_1,3.34 //</l>\n</lg>\n\n<lg>\n<l>vyādhi-yuktaḥ pramucyeta tayā ced īśvarecchayā /</l>\n<l>yad-bhayād vāti vāto 'yaṃ sūryas tapati yad-bhayāt // Jss_1,3.35 //</l>\n</lg>\n\n<lg>\n<l>varṣatīndro dahaty agnir mṛtyuś carati jantuṣu /</l>\n<l>yasyājñayā sṛṣṭi-vidhau mūrmo 'nantaṃ dadhāti ca // Jss_1,3.36 //</l>\n</lg>\n\n<lg>\n<l>sa ca sarvaṃ ca brahmāṇḍaṃ līlayā ceśvarecchayā /</l>\n<l>yasyājñayā mahā-bhītā sarvādhārā vasundharā // Jss_1,3.37 //</l>\n</lg>\n\n<lg>\n<l>dharā sā sarvasyādyā ratnavāṃś ca himālayaḥ /</l>\n<l>svayaṃ vidhātā bhagavān dhyāyate yam ahar-niśam // Jss_1,3.38 //</l>\n</lg>\n\n<lg>\n<l>yaṃ dhyāyate ca bhajate svayaṃ mṛtuñjayaḥ śivaḥ /</l>\n<l>sahasra-vaktro 'yaṃ stauti dhyāyate bhajate sadā // Jss_1,3.39 //</l>\n</lg>\n\n<lg>\n<l>svayṃ sarasvatī stauti yam īśvaram abhīpsitam /</l>\n<l>sevate pāda-padmaṃ ca svayaṃ padmālayā pitaḥ // Jss_1,3.40 //</l>\n</lg>\n\n<lg>\n<l>māyā bhītā ca yaṃ stauti durgā durgati-nāśinī /</l>\n<l>stuvanti vedāḥ satataṃ sāvitrī veda-mātṛkā // Jss_1,3.41 //</l>\n</lg>\n\n<lg>\n<l>siddhendrāś ca munīndrāś ca yogīndrāḥ sanakādayaḥ /</l>\n<l>rājendrāś cāsurendrāś ca surendrā manavas tathā // Jss_1,3.42 //</l>\n</lg>\n\n<lg>\n<l>dhyāyante ca bhajante ca bhaktāḥ santo hi santatam /</l>\n<l>kecid vidanti yaṃ brahmāṃ bhagavantaṃ sanātanam // Jss_1,3.43 //</l>\n</lg>\n\n<lg>\n<l>kecit pradhānaṃ sarvādyaṃ kecic ca jyotir īśvaram /</l>\n<l>kecic ca sarva-rūpaṃ ca sarva-kāraṇa-kāraṇam // Jss_1,3.44 //</l>\n</lg>\n\n<lg>\n<l>kecit svecchābhayaṃ rūpaṃ bhaktānugraha-vigraham /</l>\n<l>kecit suruciraṃ śyāma-sundaraṃ manoharam // Jss_1,3.45 //</l>\n</lg>\n\n<lg>\n<l>sānandaṃ paramānandaṃ govindaṃ nanda-nandanam /</l>\n<l>bhaja tāta paraṃ brahma smara śaśvat sureśvaram // Jss_1,3.46 //</l>\n</lg>\n\n<lg>\n<l>ity evam uktvā pitaraṃ candra-bhāgā-nadī-jale /</l>\n<l>snātvā papau jalaṃ svacchaṃ bubhuje miṣṭa-modakam // Jss_1,3.47 //</l>\n</lg>\n\n<lg>\n<l>pitā tad-vacanaṃ śrutvā sānandāśru mumoca saḥ /</l>\n<l>cucumba gaṇḍaṃ putrasya samāśleṣaṇa-pūrvakam // Jss_1,3.48 //</l>\n</lg>\n\n<lg>\n<l>pitā snātvā samārebhe sandhyāṃ kartuṃ ca pūjanam /</l>\n<l>susnātaṃ pitaraṃ dṛṣṭvā putraḥ sa prayayau vanam // Jss_1,3.49 //</l>\n</lg>\n\n<lg>\n<l>patraṃ bhojana-pātrārtham arhatuṃ cañcalaḥ śiśuḥ /</l>\n<l>cakāra cayanaṃ tūrṇaṃ praśastaṃ patra-pañcakam // Jss_1,3.50 //</l>\n</lg>\n\n<lg>\n<l>sundaraṃ kusumaṃ vanyaṃ pūjanārthaṃ pitus tathā /</l>\n<l>dadarśa purato bālaḥ supakvaṃ vadarī-phalam // Jss_1,3.51 //</l>\n</lg>\n\n<lg>\n<l>cakāra cayanaṃ tāni phalāni śobhanāni ca /</l>\n<l>dhātrī-phalaṃ supakvaṃ ca pakvam āmrātakaṃ tathā // Jss_1,3.52 //</l>\n</lg>\n\n<lg>\n<l>supakvaṃ ca kadambaṃ ca cakāra cayanaṃ punaḥ /</l>\n<l>supakvaṃ sundaraṃ ramyaṃ dāḍimaṃ śrī-phalaṃ tathā // Jss_1,3.53 //</l>\n</lg>\n\n<lg>\n<l>ramyaṃ jambu-phalaṃ caiva kharjūraṃ sumanoharam /</l>\n<l>karañjakaṃ ca jāmbīraṃ sundaraṃ cikuraṃ tathā // Jss_1,3.54 //</l>\n</lg>\n\n<lg>\n<l>tat sarvaṃ cayanaṃ kṛtvā dadarśa purataḥ saraḥ /</l>\n<l>sunirmalaṃ jalaṃ svacchaṃ śveta-padmaṃ manoharam // Jss_1,3.55 //</l>\n</lg>\n\n<lg>\n<l>ruciraṃ rakta-kahlāraṃ prasphuṭaṃ ca jalāntike /</l>\n<l>vihāya tāni sarvāṇi saraḥ-śirasi susthale // Jss_1,3.56 //</l>\n</lg>\n\n<lg>\n<l>papau saraḥ-svaccha-toyaṃ jahāra padmam ulvaṇam /</l>\n<l>kiṃcit surakta-kahlāraṃ pakvaṃ padma-phalaṃ tathā // Jss_1,3.57 //</l>\n</lg>\n\n<lg>\n<l>sarvam āharaṇaṃ kṛtvā pitaraṃ gantum udyataḥ /</l>\n<l>praphulla-vadanaḥ śrīmān sasmito dvija-bālakaḥ // Jss_1,3.58 //</l>\n</lg>\n\n<lg>\n<l>praphulla-campaka-taruṃ dadarśa purataḥ śiśuḥ /</l>\n<l>mallikā-mālatī-kundayūthikā-mādhavī-latāḥ // Jss_1,3.59 //</l>\n</lg>\n\n<lg>\n<l>cakāra cayanaṃ sphītaḥ puṣpāṇi sundarāṇi ca /</l>\n<l>puṣpeṇa phala-patreṇa tasya bhāro babhūva ha // Jss_1,3.60 //</l>\n</lg>\n\n<lg>\n<l>bālo voḍhum aśakyantaś ca yayau gamana-mantharaḥ /</l>\n<l>na phalaṃ bubhuje so 'pi dharmādharma-bhayena ca // Jss_1,3.61 //</l>\n</lg>\n\n<lg>\n<l>puro dadarśa sa śiśur ghoraṃ vyāghrālayaṃ bhiyā /</l>\n<l>tāta tāteti śabdaṃ ca cakāra ha punaḥ punaḥ // Jss_1,3.62 //</l>\n</lg>\n\n<lg>\n<l>na dadarśa ca tātaṃ ca śārdulaṃ ca dadarśa saḥ /</l>\n<l>bhiyā sasmāra govinda-pādāravaindam īpsitam // Jss_1,3.63 //</l>\n</lg>\n\n<lg>\n<l>hariṃ nara-hariṃ rāmaṃ kṛṣṇaṃ viṣṇuṃ ca mādhvam /</l>\n<l>dāmodaraṃ hṛṣīkeśaṃ mukundaṃ madhu-sūdanam // Jss_1,3.64 //</l>\n</lg>\n\n<lg>\n<l>etāni daśa nāmāni japan vipra-śiśur bhiyā /</l>\n<l>prayayau purataḥ śīghraṃ punar eva sarovaram // Jss_1,3.65 //</l>\n</lg>\n\n<lg>\n<l>saraso nirmale tīre puṣpāṇi ca phalāni ca /</l>\n<l>dadau bhaktyā bhagavate kṛṣṇāya paramātmane // Jss_1,3.66 //</l>\n</lg>\n\n<lg>\n<l>śrī-kṛṣṇa-pūjāṃ kurvantaṃ dhyānamānāṃ padāmbujam /</l>\n<l>nikaṭaṃ na yayau vyāghro dṛṣṭvā bālaṃ ca dūrataḥ // Jss_1,3.67 //</l>\n</lg>\n\n<lg>\n<l>vyāghraṃ dadarśa bālaś ca prakaṭāsyaṃ bhayānakam /</l>\n<l>vikṛtākāra-daśanaṃ vikaṭākṣaṃ mahodaram // Jss_1,3.68 //</l>\n</lg>\n\n<lg>\n<l>dṛṣṭvā ca durato vyāghram uvāsa sarasas taṭe /</l>\n<l>dadhyau kṛṣṇa-padāmbhojaṃ janma-mṛtyu-jarā-haram // Jss_1,3.69 //</l>\n</lg>\n\n<lg>\n<l>mūlādhāraṃ svādhiṣṭhānaṃ maṇipūram anāhatam /</l>\n<l>viśuddhaṃ ca tathājñākhyaṃ ṣaṭ-cakraṃ ca vibhāvya ca // Jss_1,3.70 //</l>\n</lg>\n\n<lg>\n<l>kuṇḍalinyā sva-śaktyā ca sahitaṃ parameśvaram /</l>\n<l>sahasra-dala-padma-sthaṃ hṛdaye svātmanaḥ prabhum // Jss_1,3.71 //</l>\n</lg>\n\n<lg>\n<l>dadarśa dvibhujaṃ kṛṣṇaṃ pīta-kauśeya-vāsasam /</l>\n<l>sasmitaṃ sundaraṃ śuddhaṃ navīna-jalada-prabham // Jss_1,3.72 //</l>\n</lg>\n\n<lg>\n<l>koṭi-kandarpa-saundarya-līlā-dhāma-manoharam /</l>\n<l>koṭi-pārvaṇa-pūrṇendu-prabhā-juṣṭaṃ ca sundaram // Jss_1,3.73 //</l>\n</lg>\n\n<lg>\n<l>sukha-dṛśyaṃ surūpaṃ ca bhaktānugraha-kārakam /</l>\n<l>candanokṣita-sarvāṅgaṃ ratna-bhūṣaṇa-bhūṣitam // Jss_1,3.74 //</l>\n</lg>\n\n<lg>\n<l>praphulla-padma-nayanaṃ rādhā-vakṣaḥ-sthala-sthitam /</l>\n<l>mālatī-mālya-sambaddha-cūḍā-cāru-suśobhanam // Jss_1,3.75 //</l>\n</lg>\n\n<lg>\n<l>dhṛta-ratnaṃ ratna-padmaṃ dakṣiṇena kareṇa ca /</l>\n<l>vāmena maṇi-nirmāṇa-dīpta-darpaṇam ujjvalam // Jss_1,3.76 //</l>\n</lg>\n\n<p>ratna-kuṇḍāla-yugmena gaṇḍa-sthala-virājitam /\n<l>kausthubhena maṇīndreṇa cāru-vakṣaḥ-sthalojjvalam // Jss_1,3.77/</l>\n<lg>\n<l>muktārāji-vinindaika-danta-rāji-virājitam /</l>\n<l>ājānu-mālatī-mālā-vana-mālā-vibhūṣitam // Jss_1,3.78 //</l>\n</lg></p>\n\n<lg>\n<l>vedānana-sarasvatyā stutaṃ brahmeśa-vanditam /</l>\n<l>padmāpadmālayā-māyā-saṃsevita-padāmbujam // Jss_1,3.79 //</l>\n</lg>\n\n<lg>\n<l>pari-pūrṇatamam brahma paramātmānam īśvaram /</l>\n<l>nirliptaṃ sākṣi-bhūtaṃ ca bhagavantaṃ sanātanam // Jss_1,3.80 //</l>\n</lg>\n\n<lg>\n<l>sarveśāṃ sarva-rūpaṃ ca sarva-kāraṇa-kāraṇam /</l>\n<l>puruṣaṃ paramātmaikaṃ pareśaṃ prakṛteḥ paraṃ // Jss_1,3.81 //</l>\n</lg>\n\n<lg>\n<l>evaṃ bhūtaṃ vibhuṃ dṛṣṭvā manasā praṇanāma tam /</l>\n<l>tuṣṭāva parayā bhaktyā tam īśaṃ sampuṭāñjaliḥ // Jss_1,3.82 //</l>\n</lg>\n\n<lg>\n<l>śrī-subhadra uvāca</l>\n<l>he nātha darśnaṃ dehi māṃ bhaktaṃ śaraṇāgatam /</l>\n<l>śrīda śrīśa śrī-nivāsa śrī-nidhe śrī-niketana // Jss_1,3.83 //</l>\n</lg>\n\n<lg>\n<l>śriyā sevita-pādābja śrī-samutpatti-kāraṇa /</l>\n<l>vedānirvacaniyeśa nirīha nirguṇādhipa // Jss_1,3.84 //</l>\n</lg>\n\n<lg>\n<l>sarvādya sarva-nilaya sarva-bīja sanātana /</l>\n<l>śānta sarasvatī-kānta nitānta sarva-karmasu // Jss_1,3.85 //</l>\n</lg>\n\n<lg>\n<l>sarvādhāra nirādhāra kāma-pūra parāt para /</l>\n<l>duṣpārāsāra-saṃsāra-karṇa-dhāra namo 'stu te // Jss_1,3.86 //</l>\n</lg>\n\n<lg>\n<l>ity evam uktvā sa śiśu ruroda ca punaḥ punaḥ /</l>\n<l>dhyāyena tat-padāmbhojaṃ śaraṇaṃ ca cakāra saḥ // Jss_1,3.87 //</l>\n</lg>\n\n<lg>\n<l>iti viprakṛtaṃ stotraṃ tri-sandhyaṃ yaḥ paṭhen naraḥ /</l>\n<l>mucyate sarva-pāpebhyo viṣṇu-lokaṃ sa gacchati // Jss_1,3.88 //</l>\n</lg>\n\n<p>iti śrī-nārada-pañca-rātre jñānāmṛta-sāre prathamaika-rātre brahma-sanat-kumāra-saṃvāde śrī-kṛṣṇa-mahimopālambhanaṃ nāma tṛtīyo 'dhyāyaḥ</p>\n\n<p>prathamaika-rātre caturtho 'dhyāyaḥ</p>\n\n<lg>\n<l>brahmovāca</l>\n<l>brāhmaṇasya stavaṃ śrutvā parituṣṭo janārdanaḥ /</l>\n<l>kṛpāṃ cakāra bhagavān bhakteśo bhakta-vatsalaḥ // Jss_1,4.1 //</l>\n</lg>\n\n<lg>\n<l>etasminn antare tatra bhagavān nanda-nandanaḥ /</l>\n<l>nārāyaṇarṣiḥ kṛpayā cājagāma sarovaram // Jss_1,4.2 //</l>\n</lg>\n\n<lg>\n<l>dadarśa brāhmaṇa-vaṭuṃ tam eva muni-puṅgavam /</l>\n<l>tejasā sukha-dṛśyena sundaraṃ sumanoharam // Jss_1,4.3 //</l>\n</lg>\n\n<lg>\n<l>pīta-vastra-parīdhānaṃ navīna-jalada-prabham /</l>\n<l>candanokṣita-sarvāṅgaṃ vana-mālā-vibhūṣitam // Jss_1,4.4 //</l>\n</lg>\n\n<lg>\n<l>prasanna-vadanaṃ śuddhaṃ sasmitaṃ sarva-pūjitam /</l>\n<l>vibhāntaṃ ca japantaṃ śuddha-sphaṭika-mālayā // Jss_1,4.5 //</l>\n</lg>\n\n<lg>\n<l>dṛṣṭvā nanāma sahasā śirasā vipra-puṅgavaḥ /</l>\n<l>śubhāśiṣaṃ dadau tasmai datvā śirasi hastakam // Jss_1,4.6 //</l>\n</lg>\n\n<lg>\n<l>tam uvāca muni-śreṣṭhaḥ kṛpayā dīna-vatsalaḥ /</l>\n<l>hitaṃ tathyaṃ nīti-sāraṃ pariṇāma-sukhāvaham // Jss_1,4.7 //</l>\n</lg>\n\n<lg>\n<l>śrī-nārāyaṇarṣir uvāca</l>\n<l>aye vipra mahā-bhāga saphalaṃ jīvanaṃ tava /</l>\n<l>yasmin kule ca jāto 'si tad-dhanyaṃ supraśaṃsitam // Jss_1,4.8 //</l>\n</lg>\n\n<lg>\n<l>bhaja tvaṃ paramānandaṃ sānandaṃ nanda-nandanam /</l>\n<l>dhruvaṃ yāsyasi golokaṃ paramānandam īpsitam // Jss_1,4.9 //</l>\n</lg>\n\n<lg>\n<l>tat kulaṃ pāvanaṃ dhanyaṃ yaśasyaṃ ca nirāpadam /</l>\n<l>yasmin svayaṃ bhavān jātaḥ puṇyaḥ kṛṣṇa-parāyaṇaḥ // Jss_1,4.10 //</l>\n</lg>\n\n<lg>\n<l>naivedyaṃ patitaṃ mārge jīrnaṃ śvāpada-bhakṣitam /</l>\n<l>bhuktvā tavaiṣā buddhiś ca kṛṣṇa-bhaktir babhūva ca // Jss_1,4.11 //</l>\n</lg>\n\n<lg>\n<l>kṛṣṇa-naivedya-māhātmyaṃ ko vatsa kathituṃ kṣamaḥ /</l>\n<l>yad vaktuṃ na hi śaktāś ca vedāś catvāra eva ca // Jss_1,4.12 //</l>\n</lg>\n\n<lg>\n<l>varaṃ vṛṇuṣva bhadraṃ te subhadra dvija-puṅgava /</l>\n<l>sarvaṃ dātum ahaṃ śakto yat te manasi vāñcchitam // Jss_1,4.13 //</l>\n</lg>\n\n<lg>\n<l>nārāyaṇa-vacaḥ śrutvā tam uvāca śiṣuḥ svayam /</l>\n<l>punaḥ kampita-sarvāṅgaḥ sāśru-netraḥ puṭāñjaliḥ // Jss_1,4.14 //</l>\n</lg>\n\n<lg>\n<l>subhadra uvāca</l>\n<l>dehi me kṛṣṇa-pādābje dṛḍhaṃ bhaktiṃ sudurlabham /</l>\n<l>tad-dāsyaṃ tat-pade vāsaṃ jarā-mṛtyu-haraṃ param // Jss_1,4.15 //</l>\n</lg>\n\n<lg>\n<l>anyaṃ varaṃ na gṛhṇāmi na me kiṃcit prayojanam /</l>\n<l>nāhaṃ varārthī kāmī ca rāgī vetana-bhug yathā // Jss_1,4.16 //</l>\n</lg>\n\n<lg>\n<l>nārāyaṇarṣir uvāca</l>\n<l>śrī-kṛṣṇo yasya bhaktiś ca tasyātra kiṃ sudurlabham /</l>\n<l>aṇimādika-dva-triṃśat-siddhiḥ kara-tale parā // Jss_1,4.17 //</l>\n</lg>\n\n<lg>\n<l>nirvikalpo dadāty asya naiva gṛhṇāti vaiṣṇavaḥ /</l>\n<l>animittāṃ harer bhaktiṃ bhaktā vāñcchanti santatam // Jss_1,4.18 //</l>\n</lg>\n\n<lg>\n<l>gṛhāṇa mantraṃ kṛṣṇasya paraṃ kalpa-taruṃ varam /</l>\n<l>bhaktidaṃ dāsyadaṃ śuddhaṃ karma-mūla-nikṛntanam // Jss_1,4.19 //</l>\n</lg>\n\n<lg>\n<l>lakṣmīr māyā-kāma-bījaṃ ṅe 'ntaṃ kṛṣṇa-padaṃ tathā /</l>\n<l>vahni-jāyānta-mantraṃ ca mantra-rājaṃ manoharam // Jss_1,4.20 //</l>\n</lg>\n\n<lg>\n<l>ity evam uktvā tat-karṇe kathayām āsa dakṣiṇe /</l>\n<l>vāra-trayaṃ muni-śreṣṭhaḥ śuddha-bhāvena putraka // Jss_1,4.21 //</l>\n</lg>\n\n<lg>\n<l>yena stotreṇa tuṣṭāva subhadraḥ parameśvaram /</l>\n<l>ājñāṃ cakāra sa ṛṣis tad eva paṭhituṃ mudā // Jss_1,4.22 //</l>\n</lg>\n\n<lg>\n<l>kavacaṃ ca dadau tasmai jagan-maṅgala-maṅgalam /</l>\n<l>dhyānaṃ ca sāma-vedoktaṃ sarva-pūjā-vidhi-kramam // Jss_1,4.23 //</l>\n</lg>\n\n<lg>\n<l>harer dāsyaṃ ca tad-bhaktir goloka-vāsam īpsitam /</l>\n<l>janma-dvayāntare caiva karma-bhoga-kṣaye sati // Jss_1,4.24 //</l>\n</lg>\n\n<lg>\n<l>subhadra uvāca</l>\n<l>satyaṃ kuru mahā-bhāga varaṃ me yadi dāsyasi /</l>\n<l>varaṃ vṛṇomi tat paścāt yan me manasi vāñcchitam // Jss_1,4.25 //</l>\n</lg>\n\n<lg>\n<l>nārāyaṇarṣir uvāca</l>\n<l>oṃ satyaṃ vatsa dāsyāmi varaṃ vṛṇu yathepsitam /</l>\n<l>mamāśakyaṃ nāsti kiṃcit dātāhaṃ sarva-sampadām // Jss_1,4.26 //</l>\n</lg>\n\n<lg>\n<l>subhadra uvāca</l>\n<l>kaṇṭhe te kiṃ ca kavacaṃ kasya vā sarva-pūjitam /</l>\n<l>amūlya-ratna-guṭikā-yuktaṃ ca sumanoharam // Jss_1,4.27 //</l>\n</lg>\n\n<p>kavacaṃ dehi me deva sva-satya-rakṣaṇaṃ kuru /</p>\n\n<l>viprasya vacanaṃ śrutvā śuṣka-kaṇṭhauṣṭhātālukaḥ // Jss_1,4.28 //</l>\n\n<lg>\n<l>vaktuṃ na śaktas tad vākyaṃ dadhyau kṛṣṇa-padāmbujam /</l>\n<l>pradadau guṭikāṃ tasmai novāca kavacaṃ muniḥ // Jss_1,4.29 //</l>\n</lg>\n\n<lg>\n<l>tam uvāca maharṣiś ca vituṣṭaś conmanāḥ suta /</l>\n<l>vatsa krodho hi devasya varaṃ tulyaṃ ca vāñcchitam // Jss_1,4.30 //</l>\n</lg>\n\n<lg>\n<l>nārāyaṇarṣir uvāca</l>\n<l>triṃṣat-sahasra-varṣaṃ ca bhuṅkṣva rājyaṃ sudurlabham /</l>\n<l>labhasva durlabhāṃ lakṣmīṃ māyayā mohito bhava // Jss_1,4.31 //</l>\n</lg>\n\n<lg>\n<l>mad-iṣṭa-deva-kavacaṃ gṛhītaṃ yena hetunā /</l>\n<l>sapta-kalpānta-jīvasya paratra ca bhaviṣyati // Jss_1,4.32 //</l>\n</lg>\n\n<lg>\n<l>sucireṇaiva kālena golokaṃ ca prāyasyasi /</l>\n<l>pare mṛkaṇḍu-putras tvaṃ mārkaṇḍeyo bhaviṣyasi // Jss_1,4.33 //</l>\n</lg>\n\n<lg>\n<l>mayā dattaṃ ca kavacaṃ tvāṃ ca rakṣati putraka /</l>\n<l>tava kaṇṭhe sthitiś cāśya prati janmani janmani // Jss_1,4.34 //</l>\n</lg>\n\n<lg>\n<l>punaś ca guṭikā-yuktaṃ kṛtvā ca kavacaṃ muniḥ /</l>\n<l>gale dadhāra bhaktyā ca tad-bhakto dharma-nandanaḥ // Jss_1,4.35 //</l>\n</lg>\n\n<lg>\n<l>varaṃ datvā ca sa munir yayau gehaṃ sa unmanāḥ /</l>\n<l>viprāya kavacaṃ datvā naṣṭa-vatsā gaur yathā // Jss_1,4.36 //</l>\n</lg>\n\n<lg>\n<l>bhrātrā nareṇa pitrā ca dharmeṇa ca mahātmanā /</l>\n<l>mātrā mūrtyā ca patnyā ca śāntyā ca bhartsito muniḥ // Jss_1,4.37 //</l>\n</lg>\n\n<lg>\n<l>vipraḥ samprāpya kavacaṃ mantraṃ kalpa-taruṃ param /</l>\n<l>sarovarāt samutthāya prajvalan brahma-tejasā // Jss_1,4.38 //</l>\n</lg>\n\n<lg>\n<l>kṣaṇaṃ tasthau saras-tīre vaṭa-mūle manohare /</l>\n<l>jajāpa paramaṃ mantraṃ sampūjya jagad-īśvaram // Jss_1,4.39 //</l>\n</lg>\n\n<lg>\n<l>atha tat-tāta-vipro hi samanviṣya sutaṃ ciram /</l>\n<l>gatvā ca sva-gṛhaṃ duḥkhī śokārtaḥ sa ruroda ca // Jss_1,4.40 //</l>\n</lg>\n\n<lg>\n<l>samudyatā tanuṃ tyaktuṃ tan-mātā putra-vārtayā /</l>\n<l>na tatyāja tanuṃ vipro dṛṣṭvā susvapnam uttamam // Jss_1,4.41 //</l>\n</lg>\n\n<lg>\n<l>vipro viprā gṛhaṃ tyaktvā putrānveṣaṇa-pūrvakam /</l>\n<l>prayayau kānanaṃ ghoraṃ sarvaiś ca bāndhavaiḥ sahaḥ // Jss_1,4.42 //</l>\n</lg>\n\n<lg>\n<l>sarvaṃ vanaṃ samanviṣya prayayus te sarovaram /</l>\n<l>dadṛśus te śiśuṃ gṛhyaṃ sūryābhaṃ vaṭa-mūlake // Jss_1,4.43 //</l>\n</lg>\n\n<lg>\n<l>cucumba gaṇḍaṃ putrasya vipro viprā ca sāradam /</l>\n<l>āśiśleṣa krameṇaiva mātā tātaḥ punaḥ punaḥ // Jss_1,4.44 //</l>\n</lg>\n\n<lg>\n<l>putraś ca sarva-vṛttāntaṃ kathayām āsa sādaram /</l>\n<l>śrutvā putrasya vipraś ca viprā bāndhavas tathā // Jss_1,4. 45 //</l>\n</lg>\n\n<lg>\n<l>yayuḥ sarve sva-deśaṃ ca paramāhlāda-mānasāḥ /</l>\n<l>candra-bhāgāṃ samuttīrya viveśa nagaraṃ param // Jss_1,4.46 //</l>\n</lg>\n\n<lg>\n<l>nagara-stho nṛpendraś ca dṛṣṭvā tejasvinaṃ śiśum /</l>\n<l>dadau tasmai sva-kanyāṃ ca ratnālaṅkāra-bhūṣitam // Jss_1,4.47 //</l>\n</lg>\n\n<lg>\n<l>yuvatīṃ sundarīṃ śyāmāṃ tapta-kañcana-saṃnibhām /</l>\n<l>pati-vratāṃ mahā-bhāgāṃ sundarīṃ kamalākalāṃ // Jss_1,4.48 //</l>\n</lg>\n\n<lg>\n<l>gajendrāṇāṃ sahasraṃ ca pradadau yautukaṃ mudā /</l>\n<l>aśvānāṃ daśa-lakṣaṃ ca ratnānāṃ ca sahasrakam // Jss_1,4.49 //</l>\n</lg>\n\n<lg>\n<l>dāsīnāṃ niṣka-kaṇṭhīnāṃ saundarīṇāṃ sahasrakam /</l>\n<l>vastra-ratna-sahasraṃ ca bahu-mūlyaṃ sudurlabham // Jss_1,4.50 //</l>\n</lg>\n\n<lg>\n<l>dāsānāṃ ca sahasraṃ ca padātīnāṃ tri-lakṣakam /</l>\n<l>daśa-lakṣaṃ suvarṇaṃ ca ratna-mālāṃ sudurlabhām // Jss_1,4.51 //</l>\n</lg>\n\n<lg>\n<l>datvā tasmai ca kanyāṃ ca ruroda ca sabhāryakaḥ /</l>\n<l>rājā ca kanyayā sārdhaṃ prayayau vipra-mandiram // Jss_1,4.52 //</l>\n</lg>\n\n<lg>\n<l>gatvā cāpi kiyad dūraṃ dadarśa nagaraṃ nṛpaḥ /</l>\n<l>atīva sundaraṃ ramyaṃ vijitya cāmarāvatīm // Jss_1,4.53 //</l>\n</lg>\n\n<lg>\n<l>śuddha-sphaṭika-saṃkāśaṃ ratna-sāra-vinirmitam /</l>\n<l>tri-koṭi-caṭṭālikā-gehaṃ nava-koṭi-sumandiram // Jss_1,4.54 //</l>\n</lg>\n\n<lg>\n<l>sapta-prākāra-yuktaṃ ca parikhā-traya-samyuktam /</l>\n<l>durlaṅghyam ati-durgamyaṃ ripūṇām api putraka // Jss_1,4.55 //</l>\n</lg>\n\n<lg>\n<l>śiśoś ca svāśramaṃ ramyaṃ sad-ratna-sāra-nirmitam /</l>\n<l>sphurat vajra-kapāṭaṃ ca ratnendra-kalaśānvitam // Jss_1,4.56 //</l>\n</lg>\n\n<lg>\n<l>sad-ratna-darpaṇāir dīpaṃ ratna-kumbhair virājitam /</l>\n<l>prāṅgaṇaṃ ratna-sārāḍhyaṃ ratna-sopāna-śobhitam // Jss_1,4.57 //</l>\n</lg>\n\n<lg>\n<l>manoharaṃ rāja-mārgaṃ sindūrādi-pariṣkṛtam /</l>\n<l>prākāraṃ maṇi-bhūṣāḍhyam uccair ākāśa-sparśi ca // Jss_1,4.58 //</l>\n</lg>\n\n<lg>\n<l>jagāma vismayaṃ rājā dṛṣṭvā nagaram uttamam /</l>\n<l>pitrā mātrā saha śiśur vismayaṃ ca yayau mudā // Jss_1,4.59 //</l>\n</lg>\n\n<lg>\n<l>gajendrāṇāṃ tri-lakṣaṃ ca śvānāṃ śata-lakṣakam /</l>\n<l>catur-guṇaṃ padātīnām āyayus te 'py anuvrajam // Jss_1,4.60 //</l>\n</lg>\n\n<lg>\n<l>vāraṇendraṃ puras kṛtya veśyāṃ ca nartakaṃ tathā /</l>\n<l>dvijāṃś ca pūrṇa-kumbhāṃś ca pati-putravatīṃ satīṃ // Jss_1,4.61 //</l>\n</lg>\n\n<lg>\n<l>mahā-pātraḥ śiśuṃ dṛṣṭvā gajendropari-saṃsthitam /</l>\n<l>mūrdhnā nanāma vegenāpy avaruhya gajād api // Jss_1,4.62 //</l>\n</lg>\n\n<lg>\n<l>śiśuṃ praveśayāṃ āsa ratna-nirmāṇa-mandiram /</l>\n<l>ratna-siṃhāsanaṃ tasmai pradadau sādaraṃ mudā // Jss_1,4.63 //</l>\n</lg>\n\n<lg>\n<l>kanyā-dātre ca pitre ca mātre ca sādaraṃ mudā /</l>\n<l>ratna-siṃḥāsanaṃ ramyaṃ pradadau pātra eva ca // Jss_1,4.64 //</l>\n</lg>\n\n<lg>\n<l>śiśum siṣeva pātraś ca svayaṃ ca śveta-cāmaraiḥ /</l>\n<l>dadhāra ratna-chatraṃ ca hīrāhāra-pariṣkṛtam // Jss_1,4.65 //</l>\n</lg>\n\n<lg>\n<l>uvāsa sa sa-bhāryāṃ ca sudharmyāṃ mahendravat /</l>\n<l>śvasuraś ca yayau gehaṃ śiśunā ca puraskṛtaḥ // Jss_1,4.66 //</l>\n</lg>\n\n<lg>\n<l>triṃśat-sahasra-varṣaṃ ca rājā rājyaṃ cakāra saḥ /</l>\n<l>kālāntare tat-pitā ca vane vyāghreṇa bhakṣitaḥ // Jss_1,4.67 //</l>\n</lg>\n\n<lg>\n<l>pati-vratā mahā-bhāgā mātā saha-mṛtā suta /</l>\n<l>ratna-yānena ramyeṇa sa-strīkaḥ kṛṣṇa-mandiram // Jss_1,4.68 //</l>\n</lg>\n\n<lg>\n<l>prayayau sādaraṃ vipraḥ kṛṣṇa-naivedya-bhakṣaṇāt /</l>\n<l>tad-asthi bhuktvā vyāghraś ca pūtaḥ sadyaś ca sāṃpratam // Jss_1,4.69 //</l>\n</lg>\n\n<lg>\n<l>tābhyāṃ sārdhaṃ ca prayayau golokaṃ sumanoharam /</l>\n<l>śiśur dehaṃ parityajya himādrau svar-ṇadī-taṭe // Jss_1,4.70 //</l>\n</lg>\n\n<lg>\n<l>datvā putrāya rājyaṃ ca svargād api sudurlabham /</l>\n<l>mṛkaṇḍu-patnī-garbhe ca lebhe janma sva-karmaṇā // Jss_1,4.71 //</l>\n</lg>\n\n<lg>\n<l>mārkaṇḍeyo muni-śreṣṭho babhūva para-janmani /</l>\n<l>sapta-kalpānta-jīvī ca nārāyaṇa-vareṇa saḥ // Jss_1,4.72 //</l>\n</lg>\n\n<p>babhūva sāṃprataṃ vipraḥ kṛṣṇa-naivedya-bhakṣaṇāt /\nśva-bhakṣitaṃ ca naivedyaṃ bhuktvā ced īdṛśī gatiḥ /</p>\n\n<l>akāmataś cāpy ajñāto jīrṇa-mārga-sthitaṃ suta // Jss_1,4.73 //</l>\n\n<lg>\n<l>yo bhakṣet kāmato jñāto nityaṃ naivedyam īpsitam /</l>\n<l>na jānanti gatis tasya vedāś catvāra eva ca // Jss_1,4.74 //</l>\n</lg>\n\n<lg>\n<l>iti te kathitaṃ brahmann itihāsaṃ purātanam /</l>\n<l>āścaryaṃ madhuraṃ ramyaṃ kiṃ bhūyaḥ śrotum icchasi // Jss_1,4.75 //</l>\n</lg>\n\n<lg>\n<l>śrī-nārada uvāca</l>\n<l>śrutaṃ naivedya-māhātmyam atīva sumanoharam /</l>\n<l>īśvarasyāpi he tāta kṛṣṇasya paramātmanaḥ // Jss_1,4.76 //</l>\n</lg>\n\n<lg>\n<l>adhunā śrotum icchāmi svātma-sandeha-bhañjanam /</l>\n<l>nārāyaṇarṣer kaṇṭhe ca kavacaṃ tasya tad vada // Jss_1,4.77 //</l>\n</lg>\n\n<p>atha kavaca-praśnaḥ</p>\n\n<lg>\n<l>sanat-kumāra uvāca</l>\n<l>mamāpy astīti sandeho vacane prapitāmaha /</l>\n<l>kasya tat kavacaṃ brahmann idaṃ vaktuṃ tvam arhasi // Jss_1,4.78 //</l>\n</lg>\n\n<lg>\n<l>sa pitā sa guruḥ svacchaḥ karoti bhrama-bhañjanam /</l>\n<l>śīghraṃ brūhi mahā-bhāga nāradaṃ māṃ suta-priya // Jss_1,4.79 //</l>\n</lg>\n\n<lg>\n<l>putrayoś ca vacaḥ śrutvā śuṣka-kaṇṭhauṣṭhatālukaḥ /</l>\n<l>uvāca vacanaṃ brahmā smaran kṛṣṇa-padāmbujam // Jss_1,4.80 //</l>\n</lg>\n\n<lg>\n<l>brahmovāca</l>\n<l>nārāyaṇena muninā jagan-maṅgala-maṅgalam /</l>\n<l>viprāya kavacaṃ dattam dhyānaṃ ca parmātmanaḥ // Jss_1,4.81 //</l>\n</lg>\n\n<lg>\n<l>tad bravīmi mahā-bhāga tvām eva nāradaṃ prati /</l>\n<l>kaṇṭha-sthaṃ kavacaṃ vaktuṃ naiva śaknomi sāṃpratam // Jss_1,4.82 //</l>\n</lg>\n\n<lg>\n<l>mat-kaṇṭhe kavacaṃ yasya gopanīyaṃ sudurlabham /</l>\n<l>nārāyaṇarṣi-kaṇṭhe ca tad eva paramādbhutam // Jss_1,4.83 //</l>\n</lg>\n\n<lg>\n<l>tad eva dharma-kaṇṭhe ca narasya ca mahātmanaḥ /</l>\n<l>agastyasya ca kaṇṭhe ca lomaśasya mahā-muneḥ // Jss_1,4.84 //</l>\n</lg>\n\n<lg>\n<l>tulasyāś cāpi saṃjñāyāḥ sāvitryāś cāpi putraka /</l>\n<l>anyeṣāṃ ca bhāgyavatāṃ bhārate ca sudurlabhe // Jss_1,4.85 //</l>\n</lg>\n\n<lg>\n<l>nārada uvāca</l>\n<l>paścāt śroṣyāmi kavacaṃ jagan-maṅgala-maṅgalam /</l>\n<l>dhyānaṃ pūjāṃ vidhānaṃ ca kṛṣṇasya paramātmanaḥ // Jss_1,4.86 //</l>\n</lg>\n\n<lg>\n<l>ādau kathaya bhadraṃ te paraṃ parama-bhadrakam /</l>\n<l>subhadra-prāptaṃ kavacaṃ māhātmyaṃ yasya durlabham // Jss_1,4.87 //</l>\n</lg>\n\n<lg>\n<l>brahmovāca</l>\n<l>subhadra-prāptaṃ kavacaṃ paścāt śroṣyasi putraka /</l>\n<l>śaṅkarasya mukhād vipra sva-guror jñāninas tathā // Jss_1,4.88 //</l>\n</lg>\n\n<p>iti śrī-nārada-pañca-rātre jñānāmṛta-sāre brahmā-nārada-saṃvāde\nprathamaika-rātre kavaca-praśno nāma caturtho 'dhyāyaḥ</p>\n\n<p>prathamaika-rātre pañcamo 'dhyāyaḥ</p>\n\n<lg>\n<l>śrī-sanat-kumāra uvāca</l>\n<l>tavecchā yatra kavace dhyāne tad vada sāmpratam /</l>\n<l>yac chṛṇomi śubhaṃ tac ca kena śreyasi tṛpyate // Jss_1,5.1 //</l>\n</lg>\n\n<lg>\n<l>bramovāca</l>\n<l>dhyānaṃ sāma-vedoktaṃ dattam nārāyaṇena vai /</l>\n<l>kavacaṃ ca subhadrāya dharmiṣṭhāya mahātmane // Jss_1,5.2 //</l>\n</lg>\n\n<lg>\n<l>navīna-jalada-śyāmaṃ pīta-kauśeya-vāsasam /</l>\n<l>candanokṣita-sarvāṅgaṃ sasmitaṃ śyāmasundaram // Jss_1,5.3 //</l>\n</lg>\n\n<lg>\n<l>mālatī-mālya-bhūṣāḍhyaṃ ratna-bhūṣaṇa-bhūṣitam /</l>\n<l>munīndreśa-susiddheśa-brahmeśa-śeṣa-vanditam // Jss_1,5.4 //</l>\n</lg>\n\n<lg>\n<l>sarva-svarūpaṃ sarveśaṃ sarva-bījaṃ sanātanam /</l>\n<l>sarvādyaṃ sarva-jñaṃ puruṣaṃ prakṛteḥ param // Jss_1,5.5 //</l>\n</lg>\n\n<lg>\n<l>nirguṇaṃ ca nirīhaṃ ca nirliptam īsvaraṃ bhaje /</l>\n<l>dhyātvā mūlena tasmai ca dadyāt pādyādikaṃ mudā // Jss_1,5.6 //</l>\n</lg>\n\n<lg>\n<l>tataḥ stotraṃ ca kavacaṃ bhaktyā ca prapaṭhen naraḥ /</l>\n<l>japtvā ca mantraṃ bhaktyā daṇḍavat praṇamed bhuvi /</l>\n<l>iti te kathitaṃ vatsa kiṃ bhūyaḥ śrotum icchasi // Jss_1,5.7 //</l>\n</lg>\n\n<lg>\n<l>śrī-sanatkumāra uvāca</l>\n<l>brūhi me kavacaṃ brahman jagan-maṅgala-maṅgalam /</l>\n<l>pūjyaṃ puṇya-svarūpaṃ ca kṛṣṇasya paramātmanaḥ // Jss_1,5.8 //</l>\n</lg>\n\n<p>atha jagan-maṅgala-maṅgala-kavacam</p>\n\n<lg>\n<l>brahmovāca</l>\n<l>śṛṇu vakṣyāmi viprendra kavacaṃ paramādbhutaṃ /</l>\n<l>śrī-kṛṣṇenaiva kathitaṃ mahyaṃ ca kṛpayā parā // Jss_1,5.9 //</l>\n</lg>\n\n<lg>\n<l>mayā dattaṃ ca dharmāya tena nārāyaṇarṣaye /</l>\n<l>ṛṣiṇā tena tad dattaṃ subhadrāya mahātmane // Jss_1,5.10 //</l>\n</lg>\n\n<lg>\n<l>ati-guhyatamaṃ śuddhaṃ paraṃ snehād vadāmy aham /</l>\n<l>yad dhṛtvā paṭhanāt siddhāḥ siddhāni prāpnuvanti ca // Jss_1,5.11 //</l>\n</lg>\n\n<lg>\n<l>evam indrādayaḥ sarve sarvaiśvaryam āpnuyuḥ /</l>\n<l>ṛṣiś chandaś ca sāvitrī devo nārāyaṇaḥ svayam // Jss_1,5.12 //</l>\n</lg>\n\n<lg>\n<l>dharmārtha-kāma-mokṣeṣu viniyogaḥ prakīrtitaḥ /</l>\n<l>rādheśo me śiraḥ pātu kaṇṭhaṃ radheśvaraḥ // Jss_1,5.13 //</l>\n</lg>\n\n<lg>\n<l>gopīśaś cakṣuṣī pātu tālu ca bhagavān svayam /</l>\n<l>gaṇḍa-yugmaṃ ca govindaḥ karṇa-yugmaṃ ca keśavaḥ // Jss_1,5.14 //</l>\n</lg>\n\n<lg>\n<l>galaṃ gadādharaḥ pātu skandhaṃ kṛṣṇaḥ svayaṃ prabhuḥ /</l>\n<l>vakṣa-sthalaṃ vāsudevaś codaraṃ cāpi so 'cyutaḥ // Jss_1,5.15 //</l>\n</lg>\n\n<lg>\n<l>nabhiṃ pātu padma-nābhaḥ kaṅkālaṃ kaṃsa-sūdanaḥ /</l>\n<l>puruṣottamaḥ pātu pṛṣṭhaṃ nityānando nitambakam // Jss_1,5.16 //</l>\n</lg>\n\n<lg>\n<l>puṇḍarīkaḥ pāda-yugmaṃ hasta-yugmaṃ hariḥ svayam /</l>\n<l>nāsāṃ ca nakharaṃ pātu narasiṃhaḥ svayaṃ prabhuḥ // Jss_1,5.17 //</l>\n</lg>\n\n<lg>\n<l>sarveśvaraś ca sarvāṅgaṃ santataṃ madhu-sūdanaḥ /</l>\n<l>prācyāṃ pātu ca rāmaś ca vahnau ca vaṃśī-dharaḥ svayam // Jss_1,5.18 //</l>\n</lg>\n\n<lg>\n<l>pātu dāmodaro dakṣe nairṛte ca narottmaḥ /</l>\n<l>paścime puṇḍarīkākṣo vāyavyāṃ vāmanaḥ svayam // Jss_1,5.19 //</l>\n</lg>\n\n<lg>\n<l>anantaś cottare pātu aiśānyām īśvaraḥ svayam /</l>\n<l>jale sthale cāntarīkṣe svapne jāgaraṇe tathā // Jss_1,5.20 //</l>\n</lg>\n\n<lg>\n<l>pātu vṛndāvaneśaś ca māṃ bhaktaṃ śaraṇāgatam /</l>\n<l>iti te kathitaṃ vatsa kavacaṃ paramādbhutam // Jss_1,5.21 //</l>\n</lg>\n\n<lg>\n<l>sukhadaṃ mokṣadaṃ sāraṃ sarva-siddhi-pradaṃ satām /</l>\n<l>idaṃ kavacam iṣṭaṃ ca pūjā-kāle ca yaḥ paṭhet // Jss_1,5.22 //</l>\n</lg>\n\n<lg>\n<l>hari-dāsyam avāpnoti goloke vāsam uttamam /</l>\n<l>ihaiva hari-bhaktiṃ ca jīvan-mukto bhaven naraḥ // Jss_1,5.23 //</l>\n</lg>\n\n<lg>\n<l>nārada uvāca</l>\n<l>nārāyaṇarṣiṇā dattaṃ kavacaṃ yat sudurlabham /</l>\n<l>subhadrāya brāhmaṇāya tan me vaktum ihārhasi // Jss_1,5.24 //</l>\n</lg>\n\n<lg>\n<l>brahmovāca</l>\n<l>mad-iṣṭa-devyāḥ kavacaṃ kathaṃ tat kathayāmi te /</l>\n<l>mat-kaṇṭhe paśya kavacaṃ sad-ratna-guṭikānvitam // Jss_1,5.25 //</l>\n</lg>\n\n<lg>\n<l>nārāyaṇarṣiṇā dattaṃ kavacaṃ guṭikānvitam /</l>\n<l>tathāpīdaṃ na kathitaṃ niṣiddhaṃ hariṇā smṛtam // Jss_1,5.26 //</l>\n</lg>\n\n<lg>\n<l>tasyarṣeś ceṣṭa-devyāś ca noktaṃ tenedam īpsitam /</l>\n<l>mahyaṃ na dattā guṭikā bāndhavair bhartsitena ca // Jss_1,5.27 //</l>\n</lg>\n\n<lg>\n<l>ātmanaḥ kavacaṃ mantraṃ svayaṃ dātuṃ na cārhati /</l>\n<l>prāṇā naṣṭāś ca dānena ceti veda-vido viduḥ // Jss_1,5.28 //</l>\n</lg>\n\n<lg>\n<l>śaṅkaraṃ gaccha bhagavan janmāntara-guruṃ tava /</l>\n<l>sa eva tubhyaṃ kavacaṃ dāsyasy eva na saṃśayaḥ // Jss_1,5.29 //</l>\n</lg>\n\n<lg>\n<l>tvat-prāktanena viprendra sat-vareṇa śubhena ca /</l>\n<l>dhruvaṃ prāpsyasi tvaṃ vatsa kavacaṃ tat sudurlabham // Jss_1,5.30 //</l>\n</lg>\n\n<lg>\n<l>kumāra gaccha vaikuṇṭhaṃ sva-guruṃ paśya sat-varam /</l>\n<l>nārāyaṇaś ca kavacaṃ tubhyaṃ dāsyasi niścitam // Jss_1,5.31 //</l>\n</lg>\n\n<lg>\n<l>sanat-kumāro bhagavān gatvā vaikuṇṭham īpsitam /</l>\n<l>saṃprāpya kavacaṃ vatsa kavacaṃ tat sudurlabham // Jss_1,5.32 //</l>\n</lg>\n\n<lg>\n<l>ājñayā brahmaṇaś cāpi nārado gantum udyataḥ /</l>\n<l>brahmā yayau brahma-lokaṃ janma-mṛtyu-jarāpaham // Jss_1,5.33 //</l>\n</lg>\n\n<p>iti śrī-nārada-pañca-rātre jñānāmṛta-sāre prathamaika-rātre pañcamo 'dhyāyaḥ</p>\n\n<p>prathamaika-rātre ṣaṣṭho 'dhyāyaḥ</p>\n\n<lg>\n<l>śrī-śuka uvāca</l>\n<l>sanat-kumāro vaikuṇṭhaṃ brahma-lokaṃ ca brahmaṇi ?what?/</l>\n<l>gate brahman kiṃ cakāra bhagavān nārado muniḥ // Jss_1,6.1 //</l>\n</lg>\n\n<lg>\n<l>vyāso uvāca</l>\n<l>munis tayoś ca gatayoḥ sa ruroda sarit-taṭe /</l>\n<l>itas tataś ca babhrāma mad-viyoga-śucāspada // Jss_1,6.2 //</l>\n</lg>\n\n<lg>\n<l>sva-mānase samālokya muni-śreṣṭhaḥ sa unmanāḥ /</l>\n<l>dhyāyamāno hari-padaṃ śivaṃ draṣṭuṃ samutsukaḥ // Jss_1,6.3 //</l>\n</lg>\n\n<lg>\n<l>praṇamya pitaraṃ bhaktyā kumāraṃ bhrātaraṃ tathā /</l>\n<l>jagāma tapasa-sthānāt kailāsābhimukhe muniḥ // Jss_1,6.4 //</l>\n</lg>\n\n<lg>\n<l>snātvā ca kṛta-mālāyāṃ saṃpūjya parameśvaram /</l>\n<l>bhuktvā phalaṃ jalaṃ pītvā prayayau gandha-mādanam // Jss_1,6.5 //</l>\n</lg>\n\n<lg>\n<l>dadarśa brāhmaṇaṃ tatra vaṭa-mūle manohare /</l>\n<l>kaṭamastam dhyāyamānaṃ śrī-kṛṣṇa-caraṇāmbujam // Jss_1,6.6 //</l>\n</lg>\n\n<lg>\n<l>dīrgaṃ nagnaṃ gaurāṅgaṃ dīrgha-lomabhir āvṛtam /</l>\n<l>nimīlitākṣaṃ sānandaṃ sānandāśru-samanvitam // Jss_1,6.7 //</l>\n</lg>\n\n<lg>\n<l>pādme padmeśa-śeṣādi-sura-pūjita-vandite /</l>\n<l>śrī-pāda-padme śobhāḍhye śaśvat-saṃnyasta-mānasam // Jss_1,6.8 //</l>\n</lg>\n\n<lg>\n<l>bāhya-jñāna-parityaktaṃ yoga-jñāna-viśāradam /</l>\n<l>śivasya śiṣyaṃ sad-bhaktaṃ yogīndrāṇāṃ guror guroḥ // Jss_1,6.9 //</l>\n</lg>\n\n<lg>\n<l>hṛt-padme padma-nābhaṃ ca paramātmānam īśvaram /</l>\n<l>pradīpa-kalikākāraṃ brahma-jyotiḥ-sanātanam // Jss_1,6.10 //</l>\n</lg>\n\n<lg>\n<l>sākṣi-svarūpaṃ paramaṃ bhagavantam adhokṣajam /</l>\n<l>paśyantaṃ sasmitaṃ kṛṣṇaṃ pulakāṅkita-vigraham // Jss_1,6.11 //</l>\n</lg>\n\n<lg>\n<l>sad-bhāvodrikta-cittaṃ ca sad-bhāvaṃ puruṣottame /</l>\n<l>dṛṣṭvā maharṣi-pravaraṃ devarṣi-vismayam yayau // Jss_1,6.12 //</l>\n</lg>\n\n<lg>\n<l>itas tataś ca babhrāma dadarśa svāśramaṃ muneḥ /</l>\n<l>atīva surahaḥ-sthānaṃ ramyaṃ ramyaṃ navaṃ navam // Jss_1,6.13 //</l>\n</lg>\n\n<lg>\n<l>susnigdhaṃ sundaraṃ śuddhaṃ paraṃ svacchaṃ sarovaram /</l>\n<l>śveta-raktotpala-dalaiḥ kamalaiḥ kamanīyakam // Jss_1,6.14 //</l>\n</lg>\n\n<lg>\n<l>guñjadindinda-varair ?what? makarandodarais tathā /</l>\n<l>vyākulaiḥ saṃkulaiḥ śaśvad-rājitaiś ca virājitam // Jss_1,6.15 //</l>\n</lg>\n\n<lg>\n<l>vanyair vṛkṣair bahu-vidhaiḥ phala-śākhā-suśobhitaiḥ /</l>\n<l>karañjakaiś ca karajair bimbaiḥ śākhoṭikais tathā // Jss_1,6.16 //</l>\n</lg>\n\n<lg>\n<l>tintiḍībhiḥ kapitthaiś ca vaṭa-śiṃśapā-candanaiḥ /</l>\n<l>mandāraiḥ sindhu-vāraiś ca tāḍi-patraiḥ suśobhanaiḥ // Jss_1,6.17 //</l>\n</lg>\n\n<lg>\n<l>guvākair nāriketaiś ca kharjuraiḥ panasais tathā /</l>\n<l>tālaiḥ śālaiḥ piyālaiś ca hintālair vakulair api // Jss_1,6.18 //</l>\n</lg>\n\n<lg>\n<l>āmrair āmrātakaiś caiva jambīrair dāḍimais tathā /</l>\n<l>śrī-phalair vadarībhiś ca jambubhir nāgaraṅgakaiḥ // Jss_1,6.19 //</l>\n</lg>\n\n<lg>\n<l>supakva-phala-śobhāḍyaiḥ susnigdhaiḥ sumanoharaiḥ /</l>\n<l>taruṇais taru-rājais ca nānā-jātibhir īpsitam // Jss_1,6.20 //</l>\n</lg>\n\n<lg>\n<l>mallikā-mālatī-kunda-ketakī-kusumaiḥ śubhaiḥ /</l>\n<l>mādhavīnāṃ latā-jālaiś carcitaṃ cāru-campakaiḥ // Jss_1,6.21 //</l>\n</lg>\n\n<lg>\n<l>kadambānāṃ kadambaiś ca svacchaiḥ śvetaiś ca puṣpitaiḥ /</l>\n<l>nāgeśvarāṇāṃ vṛndaiś ca dīptaṃ mandārakair varaiḥ // Jss_1,6.22 //</l>\n</lg>\n\n<lg>\n<l>haṃsa-kāraṇḍa-vakulaiḥ puṃs-kokila-kulais tathā /</l>\n<l>santataṃ kūjitaṃ śuddhaṃ suvyaktaṃ sumanoharam // Jss_1,6.23 //</l>\n</lg>\n\n<lg>\n<l>śārdūlaiḥ śarabhaiḥ siṃhair gaṇḍakair mahiṣaiḥ param /</l>\n<l>manoharaiḥ kṛṣṇa-sāraiś camarabhir bhāva-bhūṣitam // Jss_1,6.24 //</l>\n</lg>\n\n<lg>\n<l>mahā-muni-prabhāvena hiṃsā-doṣa-vivarjitam /</l>\n<l>dasyu-caura-hiṃsra-jantu-bhaya-śoka-vivarjitam // Jss_1,6.25 //</l>\n</lg>\n\n<lg>\n<l>supuṇyadaṃ tīrtha-varaṃ bhārate supraśaṃsitam /</l>\n<l>siddha-sthalaṃ siddhidaṃ taṃ mantra-siddhi-karaṃ paraṃ // Jss_1,6.26 //</l>\n</lg>\n\n<lg>\n<l>dṛṣṭvāśramaṃ muni-śreṣṭho jagāma muni-saṃsadi /</l>\n<l>āsane ca samāsīnaṃ dhyāna-hīnaṃ dadarśa tam // Jss_1,6.27 //</l>\n</lg>\n\n<lg>\n<l>samuttasthau sa vegena dṛṣṭvā devarṣi-puṅgavam /</l>\n<l>datvāmalaṃ phalaṃ mūlaṃ saṃbhāṣāṃ sa cakāra ha // Jss_1,6.28 //</l>\n</lg>\n\n<lg>\n<l>praśnaṃ cakāra sa muni-vīṇā-pāṇiṃ nāradam /</l>\n<l>sasmitaḥ sasmitaṃ śuddhaṃ śuddha-vaṃśa-samudbhavam // Jss_1,6.29 //</l>\n</lg>\n\n<lg>\n<l>sad-bhāgyopasthitaṃ dīptaṃ jvalantaṃ brahma-tejasā /</l>\n<l>atithiṃ brāhmaṇa-varaṃ brahma-putraṃ ca pūjitaṃ // Jss_1,6.30 //</l>\n</lg>\n\n<lg>\n<l>munir uvāca</l>\n<l>kiṃ nāma bhavato vipra kva yāsīti kva cāgataḥ /</l>\n<l>kva te pitā sa ko vāpi kva vāsaḥ kutra saṃbhavaḥ // Jss_1,6.31 //</l>\n</lg>\n\n<lg>\n<l>māṃ vā mamāśramaṃ vāpi pūtaṃ kartum ihāgataḥ /</l>\n<l>mūrtimad-brahma-tejo hi mama bhāgyād upasthitaḥ // Jss_1,6.32 //</l>\n</lg>\n\n<p>atha vaiṣṇava-darśana-phalam</p>\n\n<lg>\n<l>na hy ammayāni tīrthāni na devā mṛcchitāmayāḥ /</l>\n<l>te punanty urukālena vaiṣṇavo darśanena ca // Jss_1,6.33 //</l>\n</lg>\n\n<lg>\n<l>sadyaḥ pūtāni tīrthāni sadyaḥ pūtā sa-sāgarā /</l>\n<l>sa-śaila-kānana-dvīpā pāda-sparśād vasundharā // Jss_1,6.34 //</l>\n</lg>\n\n<lg>\n<l>dhanyo 'haṃ kṛta-kṛtyo 'haṃ saphalaṃ mama jīvanam /</l>\n<l>sahasopasthito gehe brāhmaṇo vaiṣṇavo 'tithiḥ // Jss_1,6.35 //</l>\n</lg>\n\n<lg>\n<l>pūjito vaiṣṇavo yena viśvaṃ ca tena pūjitam /</l>\n<l>āśramaṃ vastu-sahitaṃ sarvaṃ tubhyaṃ niveditam // Jss_1,6.36 //</l>\n</lg>\n\n<lg>\n<l>phalāni ca supakvāni bhuṅkṣva bhogāni sāmpratam /</l>\n<l>suvāsitam piba svādu śītalaṃ nirmalaṃ jalam // Jss_1,6.37 //</l>\n</lg>\n\n<lg>\n<l>dugdhaṃ ca surabhī-dattaṃ ramyaṃ madhuritaṃ madhu /</l>\n<l>paripakvaṃ phala-rasaṃ piba svādu muhur muhuḥ // Jss_1,6.38 //</l>\n</lg>\n\n<lg>\n<l>sukha-bījye sutalpe ca śayanaṃ kuru sundare /</l>\n<l>suśīta-vāta-saugandhya-pūtena surabhī-kṛte // Jss_1,6.39 //</l>\n</lg>\n\n<p>athātithi-pūjana-phalam</p>\n\n<lg>\n<l>atithir yasya puṣṭo hi tasya puṣṭo hariḥ svayam /</l>\n<l>harau tuṣṭe gurus tuṣṭo gurau tuṣṭe jagat-trayam // Jss_1,6.40 //</l>\n</lg>\n\n<lg>\n<l>adhiṣṭhātātithir gehe santataṃ sarva-devatāḥ /</l>\n<l>tīrthāny etāni sarvāṇi puṇyāni ca vratāni ca // Jss_1,6.41 //</l>\n</lg>\n\n<lg>\n<l>tapāṃsi yajñāḥ satyaṃ ca śīlaṃ dharmaḥ sukarma ca /</l>\n<l>apūjitair atithibhir sārdhaṃ sarve prayānti te // Jss_1,6.42 //</l>\n</lg>\n\n<lg>\n<l>athātithi-vimukhe doṣāḥ</l>\n<l>atithir yasya bhagnāśo gṛhāt pratinivartate /</l>\n<l>pitaras tasya devāś ca puṇyaṃ dharma-vratāśanāḥ // Jss_1,6.43 //</l>\n</lg>\n\n<lg>\n<l>yamaḥ pratiṣṭhā lakṣmīś cābhīṣṭa-devo gurus tathā /</l>\n<l>nirāśāḥ pratigacchanti tyaktvā pāpaṃ ca pūruṣam // Jss_1,6.44 //</l>\n</lg>\n\n<lg>\n<l>strī-ghnaiś caiva kṛta-ghnaiś ca brahma-ghnair guru-talpa-gaiḥ /</l>\n<l>viśvāsa-ghātibhir duṣṭair mitra-drohibhir eva ca // Jss_1,6.45 //</l>\n</lg>\n\n<lg>\n<l>satya-ghnaiś ca kṛta-ghnaiś ca pāpibhiḥ sthāpibhis tathā /</l>\n<l>dānāpahāribhiś caiva kanyā-vikriyibhis tathā // Jss_1,6.46 //</l>\n</lg>\n\n<lg>\n<l>sīmāpahāribhiś caiva mithyā-sākṣi-pradātṛbhiḥ /</l>\n<l>brahma-svahāribhiś caiva tathā sthāpyasvahāribhiḥ // Jss_1,6.47 //</l>\n</lg>\n\n<lg>\n<l>vṛṣa-vāhair devalaiś ca tathaiva grāma-yājibhiḥ /</l>\n<l>śūdrānna-bhojibhiś caiva śūdra-śrāddhāha-bhojibhiḥ // Jss_1,6.48 //</l>\n</lg>\n\n<lg>\n<l>śrī-kṛṣṇa-vimukhair viprair hiṃsrair nara-vighātibhiḥ /</l>\n<l>gurāv abhaktai rogārtaiḥ śaśvan-mithyā-pravādibhiḥ // Jss_1,6.49 //</l>\n</lg>\n\n<lg>\n<l>vipra-strī-gāmibhiḥ śūdrair mātṛ-gāmibhir eva ca /</l>\n<l>aśvattha-ghātibhiś caiva patnībhiḥ pati-ghātibhiḥ // Jss_1,6.50 //</l>\n</lg>\n\n<lg>\n<l>pitṛ-mātṛ-ghātibhiś ca śaraṇāgata-ghātibhiḥ /</l>\n<l>brāhmaṇa-kṣatra-viṭ-śūdraiḥ śilā-svarṇāpahāribhiḥ // Jss_1,6.51 //</l>\n</lg>\n\n<p>tulyo bhavati viprendrātithir eva tv anarcitaḥ /</p>\n\n<lg>\n<l>itya evam uktvā muniḥ pūjayām āsa nāradam /</l>\n<l>miṣṭaṃ ca bhojayām āsa śāyayām āsa bhaktitaḥ // Jss_1,6.52 //</l>\n</lg>\n\n<lg>\n<l>śrī-nārada uvāca</l>\n<l>nārado 'haṃ muni-śreṣṭha brāhmaṇo brahmaṇaḥ sutaḥ /</l>\n<l>tapaḥ-sthalād āgato 'haṃ yāmi kailāsam īpsitam // Jss_1,6.53 //</l>\n</lg>\n\n<lg>\n<l>ātmānaṃ pāvanaṃ kartuṃ tvāṃ ca draṣṭum ihāgataḥ /</l>\n<l>punanti prāṇinaḥ sarve viṣṇu-bhakta-pradarśanāt // Jss_1,6.54 //</l>\n</lg>\n\n<lg>\n<l>ko bhavān dhyāna-pūtaś ca nagnaś ca kaṭa-mastakaḥ /</l>\n<l>kiṃ dhyāyase mahā-bhāga śreṣṭha-devaś ca ko guruh // Jss_1,6.55 //</l>\n</lg>\n\n<lg>\n<l>munir uvāca</l>\n<l>jīva-mukto bhavān eva punāsi bhuvana-trayam /</l>\n<l>yasya tatra kule janma tasya tat-tad-vacomanaḥ // Jss_1,6.56 //</l>\n</lg>\n\n<lg>\n<l>putre yaśasi toye ca kavitvena ca vidyayā /</l>\n<l>pratiśhṭhāyāṃ ca jñāyeta sarveṣāṃ mānasaṃ nṛṇām // Jss_1,6.57 //</l>\n</lg>\n\n<lg>\n<l>vidhātā jagatāṃ brahmā brahmaikatāna-mānasaḥ /</l>\n<l>tat-putro 'si mahākhyāto devarṣi-pravaro mahān // Jss_1,6.58 //</l>\n</lg>\n\n<lg>\n<l>lomaśo ' haṃ mahā-bhāga jagat-pāvana-pāvana /</l>\n<l>nagno'lpāyur vivekī ca vāsasā kiṃ prayojanam // Jss_1,6.59 //</l>\n</lg>\n\n<lg>\n<l>vṛkṣa-mūle nivāse me chatreṇa kiṃ gṛheṇa ca /</l>\n<l>raudra-vṛṣṭi-vāraṇārthaṃ sāṃprataṃ kaṭa-mastakaḥ // Jss_1,6.60 //</l>\n</lg>\n\n<lg>\n<l>jala-budbuda-vidyudvat-trailokyaṃ kṛtrimaṃ dvija /</l>\n<l>brahmādi-tṛṇa-paryantaṃ sarvaṃ mithyāiva svapnavat // Jss_1,6.61 //</l>\n</lg>\n\n<lg>\n<l>kiṃ kalatreṇa putreṇa dhanena saṃpadā śriyā /</l>\n<l>kiṃ vittena ca rūpeṇa jīvanālpāyuṣā mune // Jss_1,6.62 //</l>\n</lg>\n\n<lg>\n<l>indrasya patanenaiva lomakotpāṭanaṃ mama /</l>\n<l>manoś ca patanaṃ tatra māyayā kiṃ prayojanam // Jss_1,6.63 //</l>\n</lg>\n\n<lg>\n<l>sarva-lomakotpāṭanena keśaughotpāṭanena ca /</l>\n<l>alpāyuṣo mama mune maraṇaṃ niścitaṃ bhavet // Jss_1,6.64 //</l>\n</lg>\n\n<lg>\n<l>dhyāye śrī-pāda-padmaṃ tat-pādma-padmeśa-vanditam /</l>\n<l>parasya prakṛtes tasya kṛṣṇasya paramātmanaḥ // Jss_1,6.65 //</l>\n</lg>\n\n<lg>\n<l>tasya me 'bhīṣṭa-devasya sarveṣāṃ kāraṇasya ca /</l>\n<l>gurur me jagatāṃ nātho yogīndrāṇāṃ guruḥ śivaḥ // Jss_1,6.66 //</l>\n</lg>\n\n<lg>\n<l>mat-kaṇṭhe kavacaṃ yasya mad-guruḥ kathayiṣyati /</l>\n<l>guror niṣedho yatrāste tad vaktuṃ kaḥ kṣamo bhuvi // Jss_1,6.67 //</l>\n</lg>\n\n<lg>\n<l>guroś ca vacanaṃ yo hi pālanaṃ na karoti ca /</l>\n<l>gurūktam uktvā pāpī sa brahma-hatyāṃ labhed dhruvam // Jss_1,6.68 //</l>\n</lg>\n\n<lg>\n<l>sva-guruṃ śiva-rūpaṃ ca tad-bhinnaṃ manyate hi yaḥ /</l>\n<l>brahma-hatyāṃ labhet so 'pi vighnas tasya pade pade // Jss_1,6.69 //</l>\n</lg>\n\n<lg>\n<l>akartavyaṃ tu kartavyaṃ pālanīyaṃ guror vacaḥ /</l>\n<l>apālane sarva-vighnaṃ labhate nātra saṃśayaḥ // Jss_1,6.70 //</l>\n</lg>\n\n<lg>\n<l>āśiṣā pāda-rajasā cocchiṣṭāliṅgena ca /</l>\n<l>mucyate sarva-pāpebhyo jīvan-mukto bhaven naraḥ // Jss_1,6.71 //</l>\n</lg>\n\n<lg>\n<l>sva-guruṃ śaṅkaraṃ paśya gaccha kailāsam īpsitam /</l>\n<l>mucyate vighna-pāpebhyo guroś caraṇa-darśanāt // Jss_1,6.72 //</l>\n</lg>\n\n<p>iti śrī-nārada-pañca-rātre jñānāmṛta-sāre prathmaika-rātre\nlomaśa-nārada-saṃvāde ṣaṣṭho 'dhyāyaḥ</p>\n\n<p>prathamaika-rātre saptamo 'dhyāyaḥ</p>\n\n<lg>\n<l>saṃbhāṣya lomaśaṃ tasmāj jagāma nārado muniḥ /</l>\n<l>puṣpa-bhadrā-nadī-tīram atīva sumanoharam // Jss_1,7.1 //</l>\n</lg>\n\n<lg>\n<l>yatrāste śṛṅga-kūṭaś ca śuddha-sphaṭika-sannibhiḥ /</l>\n<l>nānā-vṛkṣa-samāyuktais tribhir anyaiḥ sarovaraiḥ // Jss_1,7.2 //</l>\n</lg>\n\n<lg>\n<l>haṃsakāraṇḍavākīrṇair bhramarair dhvani-sundaraiḥ /</l>\n<l>puṃs-kokila-ninādaiś ca santataṃ sumanoharaiḥ // Jss_1,7.3 //</l>\n</lg>\n\n<lg>\n<l>śaitya-saugandhya-māndhyaiś ca vāyubhiḥ surabhī-kṛtaiḥ /</l>\n<l>samādhi-yukto yatrāste mārkaṇḍeyo mahā-muniḥ // Jss_1,7.4 //</l>\n</lg>\n\n<lg>\n<l>sa munir nāradaṃ dṛṣṭvā bhaktyā ca praṇanāma ca /</l>\n<l>papraccha kuśalaṃ śāntaṃ śāntaḥ sattva-guṇāśrayaḥ // Jss_1,7.5 //</l>\n</lg>\n\n<lg>\n<l>mārkaṇḍeyo uvāca</l>\n<l>adya me saphalaṃ janma jīvanaṃ cātisārthakam /</l>\n<l>mamāśrame puṇya-rāśir brahma-putraś ca nāradaḥ // Jss_1,7.6 //</l>\n</lg>\n\n<lg>\n<l>aho devarṣi-pravaro dīptamān brahma-tejasā /</l>\n<l>kva yāsi kuta āyāsi kiṃ te manasi vartate // Jss_1,7.7 //</l>\n</lg>\n\n<lg>\n<l>mānasaṃ prāṇinām eva sarva-karmaika-kāraṇam /</l>\n<l>manonurūpaṃ vākyaṃ ca vākyena prasphuṭaṃ manaḥ // Jss_1,7.8 //</l>\n</lg>\n\n<lg>\n<l>muneś ca vacanaṃ śrutvā vīṇā-pāṇi svam īpsitam /</l>\n<l>uvāca sasmitaṃ śāntaṃ vacaḥ satyaṃ sudhopamam // Jss_1,7.9 //</l>\n</lg>\n\n<lg>\n<l>nārada uvāca</l>\n<l>he bandho yāmi kailāsaṃ jñānārthaṃ jñānināṃ varam /</l>\n<l>draṣṭuṃ mahā-devaṃ ca praṇāmaṃ kartum īśvaram // Jss_1,7.10 //</l>\n</lg>\n\n<lg>\n<l>pūjāṃ gṛhītvā cety uktvā prayayau nārado muniḥ /</l>\n<l>mārkaṇḍeyaś ca śokārtaḥ sadvicchedaḥ sudāruṇaḥ // Jss_1,7.11 //</l>\n</lg>\n\n<lg>\n<l>himālayaṃ ca durlaghyaṃ vilaghyaṃ caiva līlayā /</l>\n<l>svarga-mandākinī-tīraṃ kailāsaṃ prayayau muniḥ // Jss_1,7.12 //</l>\n</lg>\n\n<lg>\n<l>dadarśa vaṭa-vṛkṣaṃ ca yojanāyatam ucchritam /</l>\n<l>śobhitaṃ śatakaiḥ skandhaiḥ rakta-pakva-phalānvitaiḥ // Jss_1,7.13 //</l>\n</lg>\n\n<lg>\n<l>susnigdhaiḥ sundaraiḥ ramyai ramya-pakṣīndra-saṃkulaiḥ /</l>\n<l>siddhendraiś ca munīndraiś yogīndraiḥ pariśobhitam // Jss_1,7.14 //</l>\n</lg>\n\n<lg>\n<l>praṇatāṃs tāṃś ca saṃbhāṣya pārvatī-kānanaṃ yayau /</l>\n<l>sundaraṃ vartulākāraṃ catur-yojanam īpsitam // Jss_1,7.15 //</l>\n</lg>\n\n<lg>\n<l>śobhitaṃ sundarai ramyaiḥ saptabhiś ca sarovaraiḥ /</l>\n<l>śaśvan-madhukarāsakta-padma-rāji-virājitaiḥ // Jss_1,7.16 //</l>\n</lg>\n\n<lg>\n<l>nīla-raktotpala-dala-paṭalaiḥ pariśobhitaiḥ /</l>\n<l>puṣpodyānaiś ca śatakaiḥ puṣpitaiḥ sumanoharaiḥ // Jss_1,7.17 //</l>\n</lg>\n\n<lg>\n<l>mallikā-mālatī-kunda-yūthikā-mādhavī-latā /</l>\n<l>ketakī-campakāśoka-mandāraka-virājikā // Jss_1,7.18 //</l>\n</lg>\n\n<lg>\n<l>nāga-punnāga-kuṭajapāṭalājñiṇṭjñijjñikā /</l>\n<l>viṣṇu-krāntā ca tulasī śophalī saptalā tathā // Jss_1,7.19 //</l>\n</lg>\n\n<lg>\n<l>eteṣāṃ ca samūhaiś ca puṣpa-vallī-virājitaiḥ /</l>\n<l>āmrair āmrātakais tālanārikelaiḥ piyālakaiḥ // Jss_1,7.20 //</l>\n</lg>\n\n<lg>\n<l>kharjūraiś ca guvākaiś ca palāsair jambubhis tathā /</l>\n<l>dāḍimbaiś cāpi jambīrair nimbaiś caiva vaṭais tathā // Jss_1,7.21 //</l>\n</lg>\n\n<lg>\n<l>karañjair vadarībhiś ca paritaḥ śrī-phalojjvalaiḥ /</l>\n<l>kadambānāṃ kadambaiś ca tintiṇḍīnāṃ kadambakaiḥ // Jss_1,7.22 //</l>\n</lg>\n\n<lg>\n<l>aśvatthaiḥ saralaiḥ śālaiḥ śālmalīnāṃ samūhakaiḥ /</l>\n<l>vaṭa-śākhoṭakaiḥ kundaiḥ śaṃgubhiḥ sapta-parṇakaiḥ // Jss_1,7.23 //</l>\n</lg>\n\n<lg>\n<l>picchilaiḥ parṇa-śālaiś ca gambhāribhiś ca valgukaiḥ /</l>\n<l>hiṅgulair añjanair valkair bhūrja-patraiḥ sapatrakaiḥ // Jss_1,7.24 //</l>\n</lg>\n\n<lg>\n<l>anyaiś ca durlabhair vanyaiḥ puṣpa-patrair virājitam /</l>\n<l>kalpa-vṛkṣaiḥ pārijātaiś cāru-candana-pallavaiḥ // Jss_1,7.25 //</l>\n</lg>\n\n<lg>\n<l>susnigdha-sthala-padmaiś ca citritair bhūmi-campakaiḥ /</l>\n<l>anyaiś ca durlabhair vanyaiḥ puṣpa-patrair vibhūṣitam // Jss_1,7.26 //</l>\n</lg>\n\n<lg>\n<l>siṃhendraiḥ śarabhendraiś ca gajendrair gaṇḍakendraiḥ /</l>\n<l>śārdūlendraiś ca mahiṣair aśvaiś ca vanya-śūkaraiḥ // Jss_1,7.27 //</l>\n</lg>\n\n<p>śallakair ballakair markaiḥ kūṭaiś ca śaśakaiḥ śakaiḥ /\nkṛṣṇa-sāraiś ca hariṇaiś camarī-cāmarojjvalam // Jss_1,7./28 //</p>\n\n<lg>\n<l>puṃs-kokola-kulānāṃ ca gānaiś ca virājitam /</l>\n<l>mattānāṃ pallava-sthānāṃ mādhaveṣu manoharam // Jss_1,7.29 //</l>\n</lg>\n\n<lg>\n<l>śukānāṃ rāja-haṃsānāṃ mayūrāṇāṃ ca putrakaiḥ /</l>\n<l>kṣema-karī-khañjanānāṃ rājibhiś ca manoharam // Jss_1,7.30 //</l>\n</lg>\n\n<lg>\n<l>harit-pīta-rakta-kṛṣṇa-supakva-phala-patrakaiḥ /</l>\n<l>susnigdhākṣata-patraiś ca nūtanair abhibhūṣitam // Jss_1,7.31 //</l>\n</lg>\n\n<lg>\n<l>hiṃsā-bhayādi-rahitaṃ sarveṣāṃ paśu-pakṣiṇāṃ /</l>\n<l>parasparaṃ ca suprītaṃ hiṃsrāṇāṃ kṣudra-jantubhiḥ // Jss_1,7.32 //</l>\n</lg>\n\n<lg>\n<l>tatra krīḍā-sthalaṃ ramyaṃ pārvatī-parameśayoḥ /</l>\n<l>munīndrair indra-nīlaiś ca padma-rāgaiḥ pariṣkṛtam // Jss_1,7.33 //</l>\n</lg>\n\n<lg>\n<l>krośāyataṃ parimitaṃ vartulaṃ candra-vimbavat /</l>\n<l>amlāna-rambhā-stambhānāṃ lakṣa-lakṣaiś ca veṣṭitam // Jss_1,7.34 //</l>\n</lg>\n\n<lg>\n<l>citritaṃ sūkṣma-sūtrāktair nūtanair abhibhūṣitam /</l>\n<l>nūtanākṣata-patraiś ca lalitaiḥ pariśobhitam // Jss_1,7.35 //</l>\n</lg>\n\n<lg>\n<l>rakta-pītāsitaiḥ snigdhair amlānaiḥ sumanoharaiḥ /</l>\n<l>paritaḥ paritaḥ śaśvan mālājālair vibhūṣitam // Jss_1,7.36 //</l>\n</lg>\n\n<lg>\n<l>śayyā-bhūtaṃ sutalpaiś ca snigdha-campaka-candanaiḥ /</l>\n<l>puṣpa-candana-yuktena vāyunā surabhī-kṛtam // Jss_1,7.37 //</l>\n</lg>\n\n<lg>\n<l>kastūrī-kuṅkamāsakta-sugandhi-candanaiḥ sitaiḥ /</l>\n<l>mārjitaṃ citritaṃ citraiḥ parito raṅga-vastubhiḥ // Jss_1,7.38 //</l>\n</lg>\n\n<lg>\n<l>dṛṣṭvā tad adbhutaṃ śīghraṃ prayayau svar-ṇadīṃ muniḥ /</l>\n<l>śuddha-sphaṭika-saṃkāsāṃ sarva-pāpa-vināśinīm // Jss_1,7.39 //</l>\n</lg>\n\n<lg>\n<l>bhavābdhighora-taraṇe taraṇīṃ nityanūtanām /</l>\n<l>kṛṣṇa-pāda-prasūtāṃ ca jagat-pūjyāṃ pati-vratāṃ // Jss_1,7.40 //</l>\n</lg>\n\n<lg>\n<l>snāṭvā kṛṣṇaṃ ca saṃpūjya paramātmānam īśvaram /</l>\n<l>prakṛteḥ parimiṣṭaṃ ca nirliptaṃ nirguṇaṃ param // Jss_1,7.41 //</l>\n</lg>\n\n<lg>\n<l>sākṣiṇaṃ karmaṇām eva brahma jyotiḥ sanātanam /</l>\n<l>prayayau purato ramyaṃ rāja-mārgaṃ dadarśa saḥ // Jss_1,7.42 //</l>\n</lg>\n\n<lg>\n<l>maṇibhiḥ sphaṭikākārair amalair bahu-mūlyakaiḥ /</l>\n<l>pariṣkṛtaṃ ca sarvatra nirmitaṃ viśva-karmaṇā // Jss_1,7.43 //</l>\n</lg>\n\n<lg>\n<l>satāṃ puṇyavatāṃ dṛṣṭam adṛṣṭaṃ kṛta-pāpinām /</l>\n<l>dhanuḥ śataṃ parimitaṃ citra-rāji-virājitam // Jss_1,7.44 //</l>\n</lg>\n\n<lg>\n<l>dadhyaṃ sarvāśramāntaṃ ca prakhyāt koṭi-guṇottaram /</l>\n<l>rathaṃ dadarśa purato manoyāyi manoharam // Jss_1,7.45 //</l>\n</lg>\n\n<lg>\n<l>amūlya-ratna-nirmāṇa-vimāṇa-sāra-sundaram /</l>\n<l>dhanur lakṣaṃ parimitaṃ parito vartulākṛtam // Jss_1,7.46 //</l>\n</lg>\n\n<lg>\n<l>ūrdhva-sthitam ūrdhva-gaṃ ca sahasra-cakra-saṃyutam /</l>\n<l>dhanur lakṣo 'pi sūtaṃ ca vahni-śuddhāṃśukānvitam // Jss_1,7.47 //</l>\n</lg>\n\n<lg>\n<l>hīrāsāra-vinirmāṇaṃ sucāru-kalaśojjvalam /</l>\n<l>ratna-pradīpa-dīptāḍhyaṃ ratna-darpaṇa-bhūṣitam // Jss_1,7.48 //</l>\n</lg>\n\n<lg>\n<l>muktāśukti-nibaddhaiś ca śobhitaṃ śveta-cāmaraiḥ /</l>\n<l>māṇikya-sāra-hāreṇa maṇi-rājair virājitam // Jss_1,7.49 //</l>\n</lg>\n\n<lg>\n<l>pārijāṭa-prasūtānāṃ māyājālaiḥ pariṣkṛtam /</l>\n<l>grīṣma-madhyāhna-mārtaṇḍaṃ sahasra-sadṛśojjvalam // Jss_1,7.50 //</l>\n</lg>\n\n<lg>\n<l>īśvarecchā-vinirmāṇaṃ kāma-puraṃ ca kāminām /</l>\n<l>sarva-bhoga-samāviṣṭaṃ kalpa-vṛkṣa-paraṃ varam // Jss_1,7.51 //</l>\n</lg>\n\n<lg>\n<l>sasakta-citritai ramyai rati-mandira-sundaraiḥ /</l>\n<l>golokād āgataṃ pūrvaṃ krīḍārthaṃ śaṅkarasya ca // Jss_1,7.52 //</l>\n</lg>\n\n<lg>\n<l>vivāhe pariniṣpanne pārvatī-parameśayoḥ /</l>\n<l>rathaṃ dṛṣṭvā ca prayayau kiyad dūraṃ mahā-muniḥ // Jss_1,7.53 //</l>\n</lg>\n\n<lg>\n<l>atīva ramyaṃ ruciraṃ dadarśa śaṅkarāśramam /</l>\n<l>ratnendra-sāra-nirmāṇaṃ śiviraiḥ śata-koṭibhiḥ // Jss_1,7.54 //</l>\n</lg>\n\n<lg>\n<l>mitais tasmāt śata-guṇais tatra sundara-mandiraiḥ /</l>\n<l>yuktaṃ ratna-kapāṭaiś ca ratna-dhātu-vicitritaiḥ // Jss_1,7.55 //</l>\n</lg>\n\n<lg>\n<l>parama-stambha-sopānair vajra-miśrair vibhūṣitam /</l>\n<l>dadarśa śiviraṃ śambhoḥ parikhābhis tribhir yutam // Jss_1,7.56 //</l>\n</lg>\n\n<lg>\n<l>durlaghyābhirā-mitrāṇāṃ sugamyābhiḥ satām aho /</l>\n<l>prakāraiś ca tribhir yuktaṃ dhanur lakṣocchritaṃ suta // Jss_1,7.57 //</l>\n</lg>\n\n<lg>\n<l>sammitaṃ saptabhir dvārair nānā-rakṣaka-rakṣitaiḥ /</l>\n<l>dhanuḥ-śata-sahasraṃ ca caturasraṃ ca sammitam // Jss_1,7.58 //</l>\n</lg>\n\n<lg>\n<l>amūlya-ratna-nirmāṇaṃ catuḥ-śālā-śatair yutam /</l>\n<l>atīva ramyaṃ purato pura-dvāraṃ dadarśa saḥ // Jss_1,7.59 //</l>\n</lg>\n\n<lg>\n<l>purato ratna-bhittau ca kṛtrimaṃ ca suśobhitam /</l>\n<l>puṇyaṃ vṛndāvanaṃ ramyaṃ tan-madhye rāsa-maṇḍalam // Jss_1,7.60 //</l>\n</lg>\n\n<lg>\n<l>sarvatra rādhā-kṛṣṇaṃ ca pratyekaṃ rati-mandire /</l>\n<l>ramyaṃ kuñja-kuṭīrāṇāṃ sahasraṃ sumanoharam // Jss_1,7.61 //</l>\n</lg>\n\n<lg>\n<l>sugandhi puṣpa-śayyānāṃ sahasraṃ candanokṣitam /</l>\n<l>dvāra-pālaṃ ca tatraiva maṇi-bhadraṃ bhayaṃkaram // Jss_1,7.62 //</l>\n</lg>\n\n<lg>\n<l>tri-śūla-paṭṭiśa-dharaṃ vyāghra-carmāmbaraṃ param /</l>\n<l>taṃ saṃbhāṣya vilokyaivaṃ dvitīya-dvāram īpsitam // Jss_1,7.63 //</l>\n</lg>\n\n<lg>\n<l>jagāma ca muni-śreṣṭho dadarśa citram uttamam /</l>\n<l>kadambānāṃ samūhaṃ ca tan-mūlaṃ ca manoharam // Jss_1,7.64 //</l>\n</lg>\n\n<lg>\n<l>ratna-bhitti-samāyuktaṃ kālindī-kūlam uttamam /</l>\n<l>snātaṃ gopī-samūhaṃ ca nagna-sarvāṅgam adbhutam // Jss_1,7.65 //</l>\n</lg>\n\n<lg>\n<l>kadambāgre ca śrī-kṛṣṇaṃ vastra-puñja-karaṃ param /</l>\n<l>tatraiva śūla-hastaṃ ca mahā-kālaṃ dadarśa ca // Jss_1,7.66 //</l>\n</lg>\n\n<lg>\n<l>kṛpāluṃ dvāra-pālaṃ taṃ saṃbhāṣya nārado muniḥ /</l>\n<l>prayayau śīghra-gāmī sa tṛtīya-dvāram uttamam // Jss_1,7.67 //</l>\n</lg>\n\n<lg>\n<l>dadarśa tatra purataḥ kṛtrimaṃ vaṭa-mūlakam /</l>\n<l>gopānāṃ ca samūhaṃ ca pītambara-dharaṃ param // Jss_1,7.68 //</l>\n</lg>\n\n<lg>\n<l>bāla-krīḍāṃ ca kurvantaṃ tan-madhye kṛṣṇam uttamam /</l>\n<l>brāhmaṇībhiḥ pradattam ca bhuktavantaṃ supāyasam // Jss_1,7.69 //</l>\n</lg>\n\n<lg>\n<l>kurvantaṃ ca samādhānaṃ muneḥ vāma-kareṇa ca /</l>\n<l>gṛhītvā tad-anujñāṃ ca caturthaṃ dvāram īpsitam // Jss_1,7.70 //</l>\n</lg>\n\n<lg>\n<l>prayayau brahma-putraś ca dadarśa citram uttamam /</l>\n<l>govardhanaṃ parvataṃ ca tatra kṛṣṇa-kara-sthitam // Jss_1,7.71 //</l>\n</lg>\n\n<lg>\n<l>gokulaṃ gokula-sthānāṃ gopīnāṃ caiva rakṣaṇam /</l>\n<l>vyākulaṃ gokulaṃ bhītaṃ śakra-vṛṣṭi-bhayena ca // Jss_1,7.72 //</l>\n</lg>\n\n<lg>\n<l>abhayaṃ dattavantaṃ ca kṛṣṇaṃ dakṣa-kareṇa ca /</l>\n<l>nandinaṃ dvāra-pālaṃ ca śūla-hastaṃ ca sasmitam // Jss_1,7.73 //</l>\n</lg>\n\n<lg>\n<l>vilokya prayayau vipraḥ pañcamaṃ dvāṛam uttamam /</l>\n<l>nānā-kṛtima-citrāḍhyaṃ vīra-bhadrānvitaṃ param // Jss_1,7.74 //</l>\n</lg>\n\n<lg>\n<l>tatraiva nīpa-mūlaṃ ca yamunākulam eva ca /</l>\n<l>kālīya-damanaṃ tatra kṛtimaṃ ca dadarśa ḥa // Jss_1,7.75 //</l>\n</lg>\n\n<lg>\n<l>tad dṛṣṭvā sasmitas tuṣṭaḥ ṣaṣṭa-dvāṛaṃ jagāma saḥ /</l>\n<l>dvāre niyuktaṃ bālaṃ ca śūla-hastaṃ catur-bhujam // Jss_1,7.76 //</l>\n</lg>\n\n<lg>\n<l>ratna-siṃhāsana-sthaṃ ca sasmitaṃ sva-gaṇādhipam /</l>\n<l>dadarśa citraṃ tatraiva mathurā-gamanaṃ hareḥ // Jss_1,7.77 //</l>\n</lg>\n\n<p>gopikānāṃ vilāpaṃ ca yaśodā-nandayos tathā /\n<l>vyākulaṃ gokulaṃ cāpi ratha-sthaṃ śaraṇaṃ harim // Jss_1,7.78/ //</l></p>\n\n<lg>\n<l>akrūraṃ ca tathā nandaṃ nirānandaṃ śucākulam /</l>\n<l>tad dṛṣṭvā saptama-dvāraṃ dvāra-pālaṃ dadarśa saḥ // Jss_1,7.79 //</l>\n</lg>\n\n<lg>\n<l>citraṃ kautuka-yuktaṃ ca mathurāyāḥ praveśanam /</l>\n<l>sabalaṃ gopa-sahitaṃ śrī-kṛṣṇaṃ prakṛteḥ param // Jss_1,7.80 //</l>\n</lg>\n\n<lg>\n<l>mathurā-nāgarībhiś ca bālakair vānirargalaiḥ /</l>\n<l>vīkṣantaṃ sādaraṃ sarvair nagara-sthair manoharam // Jss_1,7.81 //</l>\n</lg>\n\n<lg>\n<l>dhanur bhaṅgaṃ tathā śaṃbhoḥ kaṃsādi-nidhanādikam /</l>\n<l>sabhāryaṃ vasudevaṃ ca nigaḍān muktam īpsitam // Jss_1,7.82 //</l>\n</lg>\n\n<lg>\n<l>dvāre niyuktaṃ deveśaṃ gaṇeśaṃ gaṇa-saṃyutam /</l>\n<l>dhyāna-sthaṃ ca vibhāntaṃ ca śuddha-sphaṭika-mālayā // Jss_1,7.83 //</l>\n</lg>\n\n<lg>\n<l>japantaṃ paramaṃ śuddhaṃ brahma-jyotiḥ sanātanam /</l>\n<l>nirliptaṃ nirguṇaṃ kṛṣṇaṃ paramaṃ prakṛteḥ param // Jss_1,7.84 //</l>\n</lg>\n\n<lg>\n<l>dṛṣṭvā taṃ ca sura-śreṣṭhaṃ muni-śreṣṭho 'pi nāradaḥ /</l>\n<l>sāma-vedokta-stotreṇa puṣṭāva parameśvaram /</l>\n<l>sāśru-netraḥ pulakito bhakti-namrātmakaṃdharaḥ // Jss_1,7.85 //</l>\n</lg>\n\n<p>atha gaṇapati-stotram</p>\n\n<lg>\n<l>bho gaṇeśa sura-śreṣṭha lambodara parāt para /</l>\n<l>heramba maṅgalārambha gaja-vaktra tri-locana // Jss_1,7.86 //</l>\n</lg>\n\n<lg>\n<l>muktida śubhada śrīda śrīdhara-smaraṇe rata /</l>\n<l>paramānanda parama pārvatī-nandana svayam // Jss_1,7.87 //</l>\n</lg>\n\n<lg>\n<l>sarvatra pūjya sarveśa jagat-pūjya mahā-mate /</l>\n<l>jagad-guro jagan-nātha jagad-īśa namo 'stu te //Jss_1,7.88 //</l>\n</lg>\n\n<lg>\n<l>yat-pūjā sarva-parato yaḥ stutaḥ sarva-yogibhiḥ /</l>\n<l>yaḥ pūjitaḥ surendraiś ca munīndrais taṃ namāmy aham // Jss_1,7.89 //</l>\n</lg>\n\n<lg>\n<l>paramārādhanenaiva kṛṣṇasya paramātmanaḥ /</l>\n<l>puṇyakena vratenaiva yaṃ prāpa pārvatī satī // Jss_1,7.90 //</l>\n</lg>\n\n<lg>\n<l>taṃ namāmi sura-śreṣṭhaṃ sarva-śreṣṭhaṃ gariṣṭhakam /</l>\n<l>jñāni-śreṣṭhaṃ variṣṭhaṃ ca taṃ namāmi gaṇeśvaram // Jss_1,7.91 //</l>\n</lg>\n\n<lg>\n<l>ity evam uktvā devarṣis tatraivāntar dadhe vibhuḥ /</l>\n<l>nāradaḥ prayayau śīghram īśvarābhyantaraṃ mudā // Jss_1,7.92 //</l>\n</lg>\n\n<lg>\n<l>idaṃ lambodara-stotraṃ nāradena kṛtaṃ purā /</l>\n<l>pūjā-kāle paṭhen nityaṃ jayas tasya pade pade // Jss_1,7.93 //</l>\n</lg>\n\n<lg>\n<l>saṃkalpitaṃ paṭhed yo hi varṣam ekaṃ susaṃyataḥ /</l>\n<l>viśiṣṭa-putraṃ labhate paraṃ kṛṣṇa-parāyaṇam // Jss_1,7.94 //</l>\n</lg>\n\n<lg>\n<l>yaśasvinaṃ ca vidvāṃsaṃ dhaninaṃ cira-jīvinam /</l>\n<l>vighna-nāśo bhavet tasya mahaiśvaryaṃ yaśo 'malam /</l>\n<l>ihaiva ca sukhaṃ bhaktyānte yāti hareḥ padam // Jss_1,7.95 //</l>\n</lg>\n\n<p>iti śrī-nārada-pañca-rātre jñānāmṛta-sāre prathamaika-rātre\ngaṇapati-stotraṃ nāma saptamo 'dhyāyaḥ</p>\n\n<p>prathamaika-rātre aṣṭamo 'dhyāyaḥ</p>\n\n<lg>\n<l>śrī-vyāsa uvāca</l>\n<l>atha cābhyantaraṃ gatvā nārado hṛṣṭa-mānasaḥ /</l>\n<l>dadarśa svāśramaṃ ramyam atīva sumanoharam // Jss_1,8.1 //</l>\n</lg>\n\n<lg>\n<l>payaḥ phena-nibha-śayyā-sahitaṃ ratna-mandiram /</l>\n<l>sākṣād gorocanābhaiś ca maṇi-stambhair vibhūṣitam // Jss_1,8.2 //</l>\n</lg>\n\n<lg>\n<l>maṇīndra-sārasopānaiḥ kapāṭaiś ca pariṣkṛtam /</l>\n<l>muktāmāṇikya-hīrāṇāṃ mālā-rāji-virājitam // Jss_1,8.3 //</l>\n</lg>\n\n<lg>\n<l>śuddha-sphaṭika-saṃkāśaṃ prāṅgaṇaṃ maṇi-saṃskṛtam /</l>\n<l>sundaraṃ mandira-cayaṃ sad-ratna-kalaśojjvalam // Jss_1,8.4 //</l>\n</lg>\n\n<lg>\n<l>ratna-patra-paṭākīrṇaṃ vahni-śuddhāṃśukānvitam /</l>\n<l>sudhānāṃ ca madhūnām ca pūrṇa-kumbhakaṃ śataṃ śatam // Jss_1,8.5 //</l>\n</lg>\n\n<lg>\n<l>dāsa-dāsī-samūhaiś ca ratnālaṅkāra-bhūṣitaiḥ /</l>\n<l>pārvatī-priya-saṅgaiś ca sva-karmākula-saṅkalpam // Jss_1,8.6 //</l>\n</lg>\n\n<lg>\n<l>tad dṛṣṭvā ca muni-śreṣṭhas tat parābhyantaraṃ yayau /</l>\n<l>ratna-siṃhāsana-sthaṃ ca śaṅkaraṃ ca dadarśa saḥ // Jss_1,8.7 //</l>\n</lg>\n\n<lg>\n<l>vyāghra-carmāmbara-dharaṃ sasmitaṃ candra-śekharam /</l>\n<l>prasanna-vadanaṃ svacchaṃ śāntaṃ śrīmantam īśvaram // Jss_1,8.8 //</l>\n</lg>\n\n<lg>\n<l>vibhūti-bhūṣitāṅgaṃ ca paraṃ gaṅgā-jaṭā-dharam /</l>\n<l>bhakta-priyaṃ ca bhakteśaṃ jvalantaṃ brahma-tejasā // Jss_1,8.9 //</l>\n</lg>\n\n<lg>\n<l>tri-netraṃ pañca-vaktraṃ ca koṭi-candra-sama-prabham /</l>\n<l>japantaṃ paramātmānaṃ brahma jyotiḥ sanātanam // Jss_1,8.10 //</l>\n</lg>\n\n<lg>\n<l>nirliptaṃ ca nirīhaṃ ca dātāraṃ sarva-sampadām /</l>\n<l>svecchā-mayaṃ sarva-bījaṃ śrī-kṛṣṇaṃ prakṛteḥ paraṃ // Jss_1,8.11 //</l>\n</lg>\n\n<lg>\n<l>siddhendraiś ca munīndraiś ca devendraiḥ parisevitam /</l>\n<l>pārśvada-pravara-śreṣṭha-sevitaṃ śveta-cāmaraiḥ // Jss_1,8.12 //</l>\n</lg>\n\n<lg>\n<l>durgā-sevita-pādābjaṃ bhadra-kālī-pariṣṭutam /</l>\n<l>purato hi vasantaṃ taṃ skandaṃ gaṇa-patīm tathā // Jss_1,8.13 //</l>\n</lg>\n\n<lg>\n<l>gale baddhvā ca vasanaṃ bhakti-namrātmakaṃdharaḥ /</l>\n<l>yogīndraṃ sva-guruṃ śaṃbhuṃ śirasā praṇanāma saḥ // Jss_1,8.14 //</l>\n</lg>\n\n<lg>\n<l>tuṣṭāva parayā bhaktyā devarṣir jagatāṃ patim /</l>\n<l>sva-guruṃ ca paśu-patiṃ vedoktena stavena ca // Jss_1,8.15 //</l>\n</lg>\n\n<lg>\n<l>śrī-nārada uvāca</l>\n<l>namas tubhyaṃ jagan-nātha mama nātha mama prabho /</l>\n<l>bhava-rūpa-taror bīja phala-rūpa phala-prada // Jss_1,8.16 //</l>\n</lg>\n\n<lg>\n<l>abījaja praja prāja sarva-bīja namo 'stu te /</l>\n<l>sad-bhāva paramābhāva vibhāva bhāvanāśraya // Jss_1,8.17 //</l>\n</lg>\n\n<lg>\n<l>bhaveśa bhava-bandheśa bhāvābdhināvināyaka /</l>\n<l>sarvādhāra nirādhāra sādhāra dharaṇī-dhara // Jss_1,8.18 //</l>\n</lg>\n\n<lg>\n<l>veda-vidyādhārādhāra gaṅādhara namo 'stu te /</l>\n<l>jayeśa vijayādhāra jaya-bīja jayātmaka // Jss_1,8.19 //</l>\n</lg>\n\n<p>jagad-āde jayānanda sarvānanda namo 'stu te/</p>\n\n<lg>\n<l>ity evam uktvā devarṣiḥ śambhoś ca purataḥ sthitaḥ /</l>\n<l>prasanna-vadanaḥ śrīmān bhagavāṃs tam uvāca saḥ // Jss_1,8.20 //</l>\n</lg>\n\n<lg>\n<l>śrī-mahā-deva uvāca</l>\n<l>varaṃ vṛṇu mahā-bhāga yat te manasi vartate /</l>\n<l>dāsyāmi tvāṃ dhruvaṃ putra dātāhaṃ sarva-saṃpadām // Jss_1,8.21 //</l>\n</lg>\n\n<lg>\n<l>sukhaṃ muktiṃ harer bhaktiṃ niścalām avināśinīm /</l>\n<l>hareḥ pādaṃ tad-dāsyaṃ sālokyādi-catuṣṭayam // Jss_1,8.22 //</l>\n</lg>\n\n<lg>\n<l>indratvam amaratvaṃ vā yamatvam anileśvaram /</l>\n<l>prajā-patitvaṃ brahmatvaṃ siddhatvaṃ siddha-sādhanam // Jss_1,8.23 //</l>\n</lg>\n\n<lg>\n<l>siddhaiśvaryaṃ siddhi-bījaṃ veda-vidyādhipaṃ param /</l>\n<l>aṇimādika-siddhiṃ ca mano-yāyitvam īpsitam // Jss_1,8.24 //</l>\n</lg>\n\n<lg>\n<l>hareḥ padaṃ ca gamanaṃ sa-śarīreṇa līlayā /</l>\n<l>eteṣu vāñchitārtheṣu kiṃ vā te vāñchitaṃ suta // Jss_1,8.25 //</l>\n</lg>\n\n<p>tan me brūhi muni-śreṣṭha sarvaṃ dātum ahaṃ kṣamaḥ /</p>\n\n<l>śaṅkarasya vacaḥ śrutvā tam uvāca mahā-muniḥ // Jss_1,8.26 //</l>\n\n<lg>\n<l>śrī-nārada uvāca</l>\n<l>dehi me hari-bhaktiṃ ca tan-nāma-sevane ruciḥ /</l>\n<l>ati-tṛṣṇā guṇākhyāne nityam astu mameśvara // Jss_1,8.27 //</l>\n</lg>\n\n<lg>\n<l>nāradasya vacaḥ śrutvā jahāsa śaṅkaraḥ svayam /</l>\n<l>pārvatī bhadra-kālī ca kārttikeyo gaṇeśvaraḥ // Jss_1,8.28 //</l>\n</lg>\n\n<lg>\n<l>sarvaṃ dadau mahā-devo nāradāya ca dhīmate /</l>\n<l>sarva-pradas tu sarveśaḥ sarva-kāraṇa-kāraṇaḥ // Jss_1,8.29 //</l>\n</lg>\n\n<lg>\n<l>nāradena kṛtaṃ stotraṃ nityaṃ yaḥ prapaṭhet śuciḥ /</l>\n<l>hari-bhaktir bhavet tasya tan-nāmni guṇato ruciḥ // Jss_1,8.30 //</l>\n</lg>\n\n<lg>\n<l>daśa-vāra-japenaiva stotra-siddhir bhaven nṛṇām /</l>\n<l>sarva-siddhir bhavet tasya siddha-stotro bhaved yadi // Jss_1,8.31 //</l>\n</lg>\n\n<lg>\n<l>iha prāpnoti lakṣmīṃ ca niścalāṃ lakṣa-pauruṣīm /</l>\n<l>pari-pūrṇam ahaiśvaryam ante yāti hareḥ padam // Jss_1,8.32 //</l>\n</lg>\n\n<lg>\n<l>putraṃ viśiṣṭaṃ labhate hari-bhaktaṃ jitendriyam /</l>\n<l>susādhyāṃ suvinītāṃ suvratāṃ ca pati-vratām // Jss_1,8.33 //</l>\n</lg>\n\n<lg>\n<l>prajāṃ bhūmiṃ yaśaḥ kīrtiṃ vidyāṃ sa-kavitāṃ labhet /</l>\n<l>prasūyate mahā-bandhyā varṣam ekaṃ śṛṇoti cet // Jss_1,8.34 //</l>\n</lg>\n\n<lg>\n<l>galat-kuṣṭhī mahā-rogī sadyo rogāt pramucyate /</l>\n<l>dhanī mahā-daridraś ca kṛpaṇaḥ satyavān bhavet /</l>\n<l>viprad-grasto rāja-baddho mucyate nātra saṃśayaḥ // Jss_1,8.35 //</l>\n</lg>\n\n<p>iti śrī-nārada-pañca-rātre jñānāmṛta-sāre prathamaika-rātre aṣṭamo 'dhyāyaḥ</p>\n\n<p>prathamaika-rātre navamo 'dhyāyaḥ</p>\n\n<lg>\n<l>śrī-vyāsa uvāca</l>\n<l>varaṃ datvā mahā-devo bhaktyā taṃ brāhmaṇātithim /</l>\n<l>pūjāṃ cakāra vedoktāṃ svayaṃ veda-vidāṃ varaḥ // Jss_1,9.1 //</l>\n</lg>\n\n<lg>\n<l>bhuktvā pītvā muni-śreṣṭho mahā-devasya mandire /</l>\n<l>tiṣṭhann upāsānāṃ cakre pārvatī-parameśayoḥ // Jss_1,9.2 //</l>\n</lg>\n\n<lg>\n<l>ekadā cira-kālānte tam uvāca mahā-munim /</l>\n<l>mahā-devaḥ sabhā-madhye kṛpayā ca kṛpā-nidhiḥ // Jss_1,9.3 //</l>\n</lg>\n\n<lg>\n<l>śrī-mahā-deva uvāca</l>\n<l>kiṃ vā te vāñchitaṃ vatsa brūhi māṃ yadi rocate /</l>\n<l>varo dattaḥ kim aparaṃ yat te manasi vartate // Jss_1,9.4 //</l>\n</lg>\n\n<lg>\n<l>mahā-deva-vacaḥ śrutvā tam uvāca mahā-muniḥ /</l>\n<l>kailāse ca sabhā-madhye yat tan-manasi vāñchitam // Jss_1,9.5 //</l>\n</lg>\n\n<lg>\n<l>śrī-nārada uvāca</l>\n<l>jñānam ādhyātmikaṃ nāma veda-sāraṃ manoharam /</l>\n<l>hari-bhakti-pradaṃ jñānaṃ muktidaṃ jñānam īpsitam // Jss_1,9.6 //</l>\n</lg>\n\n<lg>\n<l>yoga-yuktaṃ ca yaj jñānaṃ jñānaṃ yat siddhidaṃ tathā /</l>\n<l>saṃsāra-viṣaya-jñānam eva pañca-vidhaṃ smṛtam // Jss_1,9.7 //</l>\n</lg>\n\n<lg>\n<l>āśramāṇāṃ samācāraṃ teṣāṃ dharma-pariṣkṛtam /</l>\n<l>vidhavānāṃ ca bhikṣūṇāṃ yatīnāṃ brahma-cāriṇāṃ // Jss_1,9.8 //</l>\n</lg>\n\n<lg>\n<l>pūjā-vidhānaṃ kṛṣṇasya tat-stotraṃ kavacaṃ manum /</l>\n<l>puraścaryā-vidhānaṃ ca sarvāhnikam abhīpsitam // Jss_1,9.9 //</l>\n</lg>\n\n<lg>\n<l>jīva-karma-vipākaṃ ca karma-mūla-nikṛntanam /</l>\n<l>saṃsāra-vāsanāṃ kāṃ vā lakṣaṇaṃ prakṛtīśayoḥ // Jss_1,9.10 //</l>\n</lg>\n\n<lg>\n<l>tayoḥ paraṃ vā kiṃ vastu tasyāvatāra-varṇamam /</l>\n<l>ko vā tad-aṃśaḥ kaḥ pūrṇaḥ paripūrṇatamaś ca kaḥ // Jss_1,9.11 //</l>\n</lg>\n\n<lg>\n<l>nārāyaṇarṣi-kavacaṃ subhadra-pravarāya ca /</l>\n<l>yad dattaṃ kiṃ tad deveśa tad ārādhyaṃ prayatnataḥ // Jss_1,9.12 //</l>\n</lg>\n\n<lg>\n<l>mayā jñānaṃm anāpṛṣṭhaṃ yad yad asti surottama /</l>\n<l>tan me kathaya tattvena mām evānugrahaṃ kuru // Jss_1,9.13 //</l>\n</lg>\n\n<lg>\n<l>guroś ca jñānodgiraṇāj jñānaṃ syān mantra-tantrayoḥ /</l>\n<l>tat tantraṃ sa ca mantraḥ syād yato bhaktir adhokṣaje // Jss_1,9.14 //</l>\n</lg>\n\n<lg>\n<l>jñānaṃ syād viduṣāṃ kiṃcid veda-vyākhyāna-cintayā /</l>\n<l>svayaṃ bhavān veda-kartā jñānādhiṣṭhātṛ-devatā // Jss_1,9.15 //</l>\n</lg>\n\n<lg>\n<l>nāradasya vacaḥ śrutvā sasmitaḥ pārvatī-patiḥ /</l>\n<l>nirīkṣya pārvatī-vaktraṃ gaja-vaktram uvāca saḥ // Jss_1,9.16 //</l>\n</lg>\n\n<p>atha nāradopadeśa-grahaṇam</p>\n\n<lg>\n<l>śrī-mahā-deva uvāca</l>\n<l>aho ananta-dāsānāṃ māhātmyaṃ paramādbhutam /</l>\n<l>kurvanty ahaitukīṃ bhaktiṃ ye ca śaśvad dhareḥ pade // Jss_1,9.17 //</l>\n</lg>\n\n<lg>\n<l>padma-nābha-pāda-padmaṃ padmā-padmeśvarārcitam /</l>\n<l>divāniśaṃ ye dhyāyante śeṣādi-sura-vanditam // Jss_1,9.18 //</l>\n</lg>\n\n<lg>\n<l>ālāpaṃ gātra-saṃsparśaṃ pāda-reṇum abhīpsitam /</l>\n<l>vāñchanty eva hi tīrthāni vasudhā cātma-śuddhaye // Jss_1,9.19 //</l>\n</lg>\n\n<lg>\n<l>kṛṣṇa-mantropāsakānāṃ śuddhaṃ pādodakaṃ suta /</l>\n<l>punāti sarva-tīrthāni vasudhām api pārvati // Jss_1,9.20 //</l>\n</lg>\n\n<lg>\n<l>kṛṣṇa-mantro dvija-mukhād yasya karṇaṃ prayāti ca /</l>\n<l>taṃ vaiṣṇavaṃ jagat-pūtaṃ pravadanti purā-vidaḥ // Jss_1,9.21 //</l>\n</lg>\n\n<lg>\n<l>mantra-grahaṇa-mātreṇa naro nārāyanātmakaḥ /</l>\n<l>punāti līlā-mātreṇa puruṣāṇāṃ śataṃ śatam // Jss_1,9.22 //</l>\n</lg>\n\n<lg>\n<l>yaj janma-mātrāt pūtaṃ ca tat pitṛṇāṃ śataṃ śatam /</l>\n<l>prayāti sadyo golokaṃ karma-bhogāt pramucyate // Jss_1,9.23 //</l>\n</lg>\n\n<lg>\n<l>mātā-mahādikān sapta janma-mātrāt samuddharet /</l>\n<l>yat kanyāṃ pratigṛhṇāti tasya saptāvalīlayā // Jss_1,9.24 //</l>\n</lg>\n\n<lg>\n<l>mātaraṃ tat-praśūṃ bhāryāṃ putrāc ca sapta-pūruṣam /</l>\n<l>bhrātaraṃ bhaginīṃ kanyāṃ kṛṣṇa-bhaktaḥ samuddharet // Jss_1,9.24 //</l>\n</lg>\n\n<lg>\n<l>sa snātaḥ sarva-tīrtheṣu sarva-yajñeṣu dīkṣitaḥ /</l>\n<l>phalaṃ sa lebhe pūjānāṃ vratī sarva-vrateṣu ca // Jss_1,9.26 //</l>\n</lg>\n\n<lg>\n<l>viṣṇu-mantraṃ yo labhet vaiṣṇavāc ca dvijottamāt /</l>\n<l>koṭi-janmārjitāt pāpān mucyate nātra saṃśayaḥ // Jss_1,9.27 //</l>\n</lg>\n\n<lg>\n<l>kṛṣṇa-mantropāsakānāṃ sadyo darśana-mātrataḥ /</l>\n<l>śata-janmārjitāt pāpān mucyate nātra saṃśayaḥ // Jss_1,9.28 //</l>\n</lg>\n\n<lg>\n<l>vaiṣṇavād darśanenaiva sparśanena ca pārvati /</l>\n<l>sadyaḥ pūtaṃ jalaṃ vahnir jagat pūtaḥ samīraṇaḥ // Jss_1,9.29 //</l>\n</lg>\n\n<lg>\n<l>darśanaṃ vaiṣṇavānāṃ ca devā vāñchanti nityaśaḥ /</l>\n<l>na vaiṣṇavāt paraḥ pūto viśveṣu nikhileṣu ca // Jss_1,9.30 //</l>\n</lg>\n\n<lg>\n<l>ity uktvā saṅkaraḥ śīghraṃ nāradena sahātmajaḥ /</l>\n<l>yayau mandākinī-tīraṃ nīraṃ kṣīropamaṃ param // Jss_1,9.31 //</l>\n</lg>\n\n<lg>\n<l>tatra snāto mahā-devī nāradaś ca mahā-muniḥ /</l>\n<l>samācāntaḥ śucis tatra dhṛtvā dhaute ca vāsavī // Jss_1,9.32 //</l>\n</lg>\n\n<lg>\n<l>kṛṣṇa-mantraṃ dadau tasmai nāradāya maheśvaraḥ /</l>\n<l>paraṃ kapla-taru-varaṃ sarva-siddhi-pradaṃ śuka // Jss_1,9.33 //</l>\n</lg>\n\n<lg>\n<l>lakṣmīr māyā-kāma-bījaṃ ṅentaṃ kṛṣṇa-padaṃ tataḥ /</l>\n<l>jagat-pūta-priyāntaṃ ca mantra-rājaṃ prakīrtitam // Jss_1,9.34 //</l>\n</lg>\n\n<lg>\n<l>mantraṃ gṛhītvā sa muniḥ śivaṃ kṛtvā pradakṣiṇam /</l>\n<l>sapta vārān namas kṛtya svātmānaṃ dakṣiṇāṃ dadau // Jss_1,9.35 //</l>\n</lg>\n\n<lg>\n<l>tat-pāda-padme vikrītamājanma mastakaṃ param /</l>\n<l>muninā bhakti-yuktena svarga-mandākinī-taṭe // Jss_1,9.36 //</l>\n</lg>\n\n<lg>\n<l>etasminn antare vatsa puṣpa-vṛṣṭir babhūva ha /</l>\n<l>nāradopari tatraiva suśrāva dundubhir muniḥ // Jss_1,9.37 //</l>\n</lg>\n\n<lg>\n<l>nanarta brahmaṇaḥ putro brahma-loke nirāmaye /</l>\n<l>brahmā jagāma tatraiva suprasannaś ca sasmitaḥ // Jss_1,9.38 //</l>\n</lg>\n\n<lg>\n<l>putraṃ śubhāśiṣaṃ kṛtvā tuṣṭāva candra-śekharam /</l>\n<l>śambhuś ca pūjayām āsa brāhmaṇam atithiṃ tathā /</l>\n<l>śambhuṃ śubhāśiṣaṃ kṛtvā brahma-lokaṃ yayau vidhiḥ // Jss_1,9.39 //</l>\n</lg>\n\n<p>iti śrī-nārada-pañca-rātre jñānāmṛta-sāre prathamaika-rātre\nnāradopadeśa-grahaṇaṃ nāma navamo 'dhyāyaḥ</p>\n\n<p>prathamaika-rātre daśamo 'dhyāyaḥ</p>\n\n<lg>\n<l>śrī-śuka uvāca</l>\n<l>nārado hi mahā-jñānī devarṣir brahmaṇaḥ sutaḥ /</l>\n<l>sarva-veda-vidāṃ śreṣṭho gariṣṭhaś ca variṣṭhakaḥ // Jss_1,10.1 //</l>\n</lg>\n\n<lg>\n<l>kathaṃ sa nopadiṣṭaś ca jñāna-hīno mahā-muniḥ /</l>\n<l>tan māṃ bodhaya vibho sandeha-bhañjanaṃ kuru // Jss_1,10.2 //</l>\n</lg>\n\n<lg>\n<l>śrī-vyāsa uvāca</l>\n<l>nārado brahmaṇaḥ putraḥ purā-kalpe babhūva saḥ /</l>\n<l>sarva-jñānaṃ dadau tasmai vidhātā jagatām api // Jss_1,10.3 //</l>\n</lg>\n\n<lg>\n<l>vedāṃś ca pāṭhayām āsa vedāṅgāny api suvrata /</l>\n<l>siddha-vidyāṃ śilpa-vidyāṃ yoga-śāstraṃ purāṇakam // Jss_1,10.4 //</l>\n</lg>\n\n<lg>\n<l>bhagavān ekadā putraṃ kathayām āsa saṃsadi /</l>\n<l>sṛṣṭiṃ kuru mahā-bhāga kṛtvā dāra-parigraham // Jss_1,10.5 //</l>\n</lg>\n\n<lg>\n<l>brahmaṇaś ca vacaḥ śrutvā kopa-raktāsya-locanaḥ /</l>\n<l>uvāca pitaraṃ kopāt paraṃ kṛṣṇa-parāyanaḥ // Jss_1,10.6 //</l>\n</lg>\n\n<lg>\n<l>śrī-nārada uvāca</l>\n<l>sarveṣām api vandyānāṃ pitā caiva mahā-guruḥ /</l>\n<l>jñāna-dātuḥ paro vandyo na bhūto na bhaviṣyati // Jss_1,10.7 //</l>\n</lg>\n\n<lg>\n<l>stana-dātrī garbha-dhātrī sneha-kartrī sadāmbikā /</l>\n<l>janma-dātānna-dātā syāt sneha-kartā pitā sadā // Jss_1,10.8 //</l>\n</lg>\n\n<lg>\n<l>na kṣamau tau ca pitarau putrasya karma khaṇḍitum /</l>\n<l>karoti sad-guruḥ śiṣya-karma-mūla-nikṛntanam // Jss_1,10.9 //</l>\n</lg>\n\n<lg>\n<l>guruś ca jñānodgiraṇāt jñānaṃ syān mantra-tantrayoḥ /</l>\n<l>tat tantraṃ sa ca mantraś ca kṛṣṇa-bhaktir yato bhavet // Jss_1,10.10 //</l>\n</lg>\n\n<lg>\n<l>śrī-kṛṣṇa-vimukho bhūtvā viṣaye yasya mānasam /</l>\n<l>viṣam atyamṛtaṃ tyaktvā sa ca mūḍho narādhamaḥ // Jss_1,10.11 //</l>\n</lg>\n\n<lg>\n<l>sa guruḥ sa pitā vandyaḥ sā mātā sa patiḥ sutaḥ /</l>\n<l>yo dadāti harau bhaktiṃ karma-mūla-nikṛntanī // Jss_1,10.12 //</l>\n</lg>\n\n<lg>\n<l>śrī-kṛṣṇa-bhajanaṃ tāta sarva-maṅgala-maṅgalam /</l>\n<l>karmopabhoga-rogaāṇām auṣadhaṃ tan-nikṛntanam // Jss_1,10.13 //</l>\n</lg>\n\n<lg>\n<l>aho jagad-vidhātuś ca dharma-śāstur iyaṃ matiḥ /</l>\n<l>svayaṃ māyā-mohitaś ca paraṃ bhraṣṭaṃ karoti ca // Jss_1,10.14 //</l>\n</lg>\n\n<lg>\n<l>viṣṇus tvāṃ mohitām kṛtvā yuyoja sraṣṭum īśvaraḥ /</l>\n<l>na dadau svātma-bhaktiṃ tāṃ sva-dāsyaṃ cāti-durlabham // Jss_1,10.15 //</l>\n</lg>\n\n<lg>\n<l>mātā dadāti putrāya modakaṃ kṣun-nivārakam /</l>\n<l>sa ca bālo na jānāti kathaṃbhūtaṃ ca modakam // Jss_1,10.16 //</l>\n</lg>\n\n<lg>\n<l>bālakaṃ vañcanaṃ kṛtvā miṣṭaṃ dravyaṃ pradāya saḥ /</l>\n<l>pitā prayāti kāryārthaṃ viṣṇunā mohitas tathā // Jss_1,10.17 //</l>\n</lg>\n\n<lg>\n<l>saṃsāra-kūpa-patito viṣṇunā prerito bhavān /</l>\n<l>na yuktaṃ patanaṃ tatra tad uddhāram abhīpsitam // Jss_1,10.18 //</l>\n</lg>\n\n<lg>\n<l>jñānī guruś ca balavān bhavābdheḥ śiṣyam uddharet /</l>\n<l>guruḥ svayam asiddhaś ca durbalaḥ katham uddharet // Jss_1,10.19 //</l>\n</lg>\n\n<lg>\n<l>guror aty-avaliptasya kāryākāryam ajānataḥ /</l>\n<l>utpatha-pratipannasya parityāgo vidhīyate // Jss_1,10.20 //</l>\n</lg>\n\n<lg>\n<l>sa guruḥ paramo vairī yo dadāti hy asan-matim /</l>\n<l>taṃ namas-kṛtya sat-śiṣyaḥ prayāti jñānadaṃ gurum // Jss_1,10.21 //</l>\n</lg>\n\n<lg>\n<l>saṃsāra-viṣayonmatto guru-rārtaḥ sva-karmaṇi /</l>\n<l>durbalo durvahaṃ bhāraṃ dadāti janakāya ca // Jss_1,10.22 //</l>\n</lg>\n\n<lg>\n<l>nāradasya vacaḥ śrutvā kruddhaḥ putram uvāca saḥ /</l>\n<l>kampitas tamasā dhātā kopa-raktāsya-locanaḥ // Jss_1,10.23 //</l>\n</lg>\n\n<lg>\n<l>brahmovāca</l>\n<l>jñānaṃ te bhavatu bhraṣṭaṃ strī-jito bhava pāmara /</l>\n<l>sarva-jātiṣu gandharvaḥ kāmī so 'pi bhavān bhava // Jss_1,10.24 //</l>\n</lg>\n\n<lg>\n<l>pañcāśat-kāminīnāṃ ca svayaṃ bhartā bhavācirāt /</l>\n<l>tāsāṃ vaśaś ca satataṃ strīṇāṃ krīḍā mṛgo yathā // Jss_1,10.25 //</l>\n</lg>\n\n<lg>\n<l>śṛṅgāra-śūro bhava re śaśvat-susthira-yauvanaḥ /</l>\n<l>tāsāṃ nityaṃ yauvanānāṃ sundarīṇāṃ priyo bhava // Jss_1,10.26 //</l>\n</lg>\n\n<lg>\n<l>kāma-bādhyo bhava ciraṃ divya-varṣa-sahasrakam /</l>\n<l>nirjane nirjane ramye vane krīḍāṃ kariṣyasi // Jss_1,10.27 //</l>\n</lg>\n\n<lg>\n<l>tato varṣa-sahasrānte mayā śaptaḥ sva-karmaṇā /</l>\n<l>vipra-dāsyāṃ tu śūdrāyāṃ janiṣyasi na saṃśayaḥ // Jss_1,10.28 //</l>\n</lg>\n\n<lg>\n<l>tato vaiṣṇava-saṃsargāt viṣṇor ucchiṣṭa-bhojanāt /</l>\n<l>viṣṇu-mantra-prasādena viṣṇu-māyā-vimohitaḥ // Jss_1,10.29 //</l>\n</lg>\n\n<lg>\n<l>tātasya vacanaṃ śrutvā cukopa nārado muniḥ /</l>\n<l>śaśāpa pitaraṃ śighraṃ dāruṇaṃ ca yathocitam // Jss_1,10.30 //</l>\n</lg>\n\n<lg>\n<l>apūjyo bhava duṣṭaṃ tvaṃ tvan-mantropāsakaḥ kutaḥ /</l>\n<l>agamyāgamanecchā te bhaviṣyati na saṃśayaḥ // Jss_1,10.31 //</l>\n</lg>\n\n<lg>\n<l>nāradasya tu śāpena so 'pūjyo jagatāṃ vidhiḥ /</l>\n<l>dṛṣṭvā sva-kanyā-rūpaṃ ca paścād dhāvitavān purā // Jss_1,10.32 //</l>\n</lg>\n\n<lg>\n<l>punaḥ sva-dehaṃ tatyāja bhartsitaḥ sanakādibhiḥ /</l>\n<l>lajjitaḥ kāma-yuktaś ca punar brahmā babhūva saḥ // Jss_1,10.33 //</l>\n</lg>\n\n<lg>\n<l>nāradas tu namas-kṛtya pitaraṃ kamalodbhavam /</l>\n<l>vipra-dehaṃ parityajya gandharvaś ca babhūva saḥ // Jss_1,10.34 //</l>\n</lg>\n\n<lg>\n<l>nava-yauvana-kālena balavān madanoddhataḥ /</l>\n<l>jahāra kanyāḥ pañcāśat balāc citra-rathasya tu // Jss_1,10.35 //</l>\n</lg>\n\n<lg>\n<l>gāndharvena vivāhena tā uvāha ca nirjane /</l>\n<l>mūrcchāṃ prāpuś ca tāḥ kanyā dṛṣṭvā sundaram īśvaram // Jss_1,10.36 //</l>\n</lg>\n\n<lg>\n<l>visaspuruś ca pitaraṃ mātaraṃ bhrātaraṃ tathā /</l>\n<l>remire tena sārdhaṃ ca kāmukyaḥ kāmukena ca // Jss_1,10.37 //</l>\n</lg>\n\n<lg>\n<l>kandarer kandare ramye ramye sundara-mandire /</l>\n<l>śaile śaile surahasi kānane kānane tathā // Jss_1,10.38 //</l>\n</lg>\n\n<lg>\n<l>puṣpodyane taru-dyāne nadyāṃ nadyāṃ nade nade /</l>\n<l>saraḥśreṣṭhe saraḥśreṣṭhe vare candra-sarovare // Jss_1,10.39 //</l>\n</lg>\n\n<lg>\n<l>sureśasyāpi nikaṭe subhadrasya taṭe taṭe /</l>\n<l>agamye ca mahā-ghore gandha-mādana-gahvare // Jss_1,10.40 //</l>\n</lg>\n\n<lg>\n<l>parijāta-taruṇāṃ ca puṣpitānāṃ manohare /</l>\n<l>tad-antare sundare cāmodite puṣpa-vāyunā // Jss_1,10.41 //</l>\n</lg>\n\n<lg>\n<l>malaye nilaye ramye sugandhe candanānvite /</l>\n<l>candanokṣita-sarvāṅgaś candanāktena kāminā // Jss_1,10.42 //</l>\n</lg>\n\n<lg>\n<l>ramya-campaka-śayyāsu candanāktāsu sasmitāḥ /</l>\n<l>divāniśaṃ na jānanti kāminā sasmitena ca // Jss_1,10.43 //</l>\n</lg>\n\n<lg>\n<l>visyandake śūrasene nandane puṣpa-bhadrake /</l>\n<l>svāhā-vane kāmyake ca ramyake pāribhadrake // Jss_1,10.44 //</l>\n</lg>\n\n<lg>\n<l>surandhake gandhake ca suraṅhre puṇḍrake 'pi ca /</l>\n<l>kālañjare pañjare ca kāñcī-kāñcana-kānane // Jss_1,10.45 //</l>\n</lg>\n\n<lg>\n<l>madhu-mādhava-māse ca madhūre madhu-kānane /</l>\n<l>vane kalpa-tarūṇāṃ ca viśva-kāru-kṛta-sthale // Jss_1,10.46 //</l>\n</lg>\n\n<lg>\n<l>ratnākarāṇāṃ nikare sundare sundarāntare /</l>\n<l>suvele ca supārśve ca pravālāṃkura-kānane // Jss_1,10.47 //</l>\n</lg>\n\n<lg>\n<l>mandāre mandire pūre gāndhāre ca yugandhare /</l>\n<l>vane keli-kadambānāṃ ketakīnāṃ manohare // Jss_1,10.48 //</l>\n</lg>\n\n<lg>\n<l>mādhavī-mālatīnāṃ ca yūthikānāṃ vane vane /</l>\n<l>campakānāṃ palāśānāṃ kundānāṃ vipine tathā // Jss_1,10.49 //</l>\n</lg>\n\n<lg>\n<l>nāgeśvara-lavaṅgānāṃ antare lalitālaye /</l>\n<l>kumudānāṃ paṅkajānāṃ paṅkile komala-sthale // Jss_1,10.50 //</l>\n</lg>\n\n<lg>\n<l>sthala-padma-prakāro ca bhūmi-campaka-kānane /</l>\n<l>lāṅgalīnāṃ rasālānāṃ panasānāṃ sukha-prade // Jss_1,10.51 //</l>\n</lg>\n\n<lg>\n<l>kadalī-badarīṇāṃ ca śrī-phalānāṃ ca śrī-yute /</l>\n<l>jambīrāṇāṃ ca jambūnāṃ karañjānāṃ tathaiva ca // Jss_1,10.52 //</l>\n</lg>\n\n<lg>\n<l>kṛtvā bihāraṃ tābhiś ca gandharvaś copavarhaṇaḥ /</l>\n<l>divyaṃ varṣa-sahasraṃ ca svāśramaṃ punar āyayau // Jss_1,10.53 //</l>\n</lg>\n\n<lg>\n<l>śrutvā vidhātur āhvānaṃ puṣkaraṃ ca yayau punaḥ /</l>\n<l>dadarśa tatra brahmāṇam ratna-siṃhāsana-sthitam // Jss_1,10.54 //</l>\n</lg>\n\n<lg>\n<l>devendraiś cāpi siddhendrair munīndraiḥ sankādibhiḥ /</l>\n<l>samāvṛtaṃ sabhāyāṃ ca rakṣo-gandharva-kinnaraiḥ // Jss_1,10.55 //</l>\n</lg>\n\n<lg>\n<l>suśobhitaṃ yathā candraṃ gagane bhagaṇaiḥ saha /</l>\n<l>praṇanāma sabhā-madhye tābhiḥ sārdhaṃ jagad-vidhim // Jss_1,10.56 //</l>\n</lg>\n\n<lg>\n<l>maheśaṃ ca gaṇeśaṃ ca dhaneśaṃ śeṣam īśvaram /</l>\n<l>dharmaṃ dhanvantariṃ skandaṃ sūrya-soma-hutāśanam // Jss_1,10.57 //</l>\n</lg>\n\n<lg>\n<l>upendrendraṃ viśva-kāruṃ varuṇaṃ pavanaṃ smaram /</l>\n<l>yamam aṣṭau vasūn rudrān jayantaṃ nalakūvaram // Jss_1,10.58 //</l>\n</lg>\n\n<lg>\n<l>sarvān devān namas-kṛtya nanāma muni-puṅgavam /</l>\n<l>agastyaṃ ca pulastyaṃ ca pulahaṃ ca pracetasam // Jss_1,10.59 //</l>\n</lg>\n\n<lg>\n<l>sarva-śreṣṭhaṃ vasiṣṭhaṃ ca dakṣaṃ ca kardamaṃ tathā /</l>\n<l>sanakaṃ sanandaṃ ca tṛtīyaṃ ca sanātanam // Jss_1,10.60 //</l>\n</lg>\n\n<lg>\n<l>sanat-kumāraṃ yogīśaṃ jñānināṃ ca guror gurum /</l>\n<l>voḍhuṃ pañca-śikhaṃ saṅkhaṃ bhṛgum aṅgirasaṃ tathā // Jss_1,10.61 //</l>\n</lg>\n\n<lg>\n<l>āsuriṃ kapilaṃ kautsaṃ kratuṃ nārāyaṇaṃ naram /</l>\n<l>marīciṃ kaśyapaṃ kaṇvaṃ vyāsaṃ durvāsasaṃ kavim // Jss_1,10.62 //</l>\n</lg>\n\n<lg>\n<l>bṛhaspatiṃ ca cyavanaṃ mārkaṇḍeyaṃ ca lomaśam /</l>\n<l>vālmīkiṃ paraśu-rāmaṃ saṃvartaṃ ca vibhāṇḍakam // Jss_1,10.63 //</l>\n</lg>\n\n<lg>\n<l>devalaṃ ca vāma-devam ṛśayaśṛṅgaṃ parāśāram /</l>\n<l>etān sarvān namas-kṛtya tasthau sa purato vidheḥ // Jss_1,10.64 //</l>\n</lg>\n\n<lg>\n<l>tuṣṭāva sarvān devāṃś ca munīndrāṃś ca tathaiva ca /</l>\n<l>tam uvāca sabhā-madhye vidhātā jagatām api /</l>\n<l>sasmitaḥ suprasannaś ca gandharvam upavarhaṇam // Jss_1,10.65 //</l>\n</lg>\n\n<lg>\n<l>brahmovāca</l>\n<l>śrī-kṛṣṇa-rasa-saṅgītaṃ vīṇā-dhvani-samanvitam /</l>\n<l>kuru vatsādhunātraiva śṛṇvantu munayaḥ surāḥ // Jss_1,10.66 //</l>\n</lg>\n\n<lg>\n<l>gopīnāṃ vastra-haraṇaṃ haraṃ rāsa-mahotsavam /</l>\n<l>tābhiḥ sārdhaṃ jala-krīḍāṃ harer utkīrtanaṃ kuru // Jss_1,10.67 //</l>\n</lg>\n\n<lg>\n<l>kṛṣṇa-saṅkīrtanaṃ tūrṇaṃ punāti śruti-mātrataḥ /</l>\n<l>śrotāraṃ ca pravaktāraṃ puruṣaiḥ saptabhiḥ saha // Jss_1,10.68 //</l>\n</lg>\n\n<lg>\n<l>yatraiva prabhaved vatsa tan-nāma-guṇānukīrtanam /</l>\n<l>tatra sarvāṇi tīrthāni puṇyāni maṅgalāni ca // Jss_1,10.69 //</l>\n</lg>\n\n<lg>\n<l>tat-kīrtana-dhvaniṃ śrutvā sarvāṇi pātakāni ca /</l>\n<l>dūrād eva palāyante vainateyam ivoragāḥ // Jss_1,10.70 //</l>\n</lg>\n\n<lg>\n<l>tad dinaṃ saphalaṃ dhanyaṃ yaśasyaṃ sarva-maṅgalam /</l>\n<l>śrī-kṛṣṇa-kīrtanaṃ yatra tatraiva nāyuṣo vyayaḥ // Jss_1,10.71 //</l>\n</lg>\n\n<lg>\n<l>saṃkīrtana-dhvaniṃ śrutvā ye ca nṛtyanti vaiṣṇavāḥ /</l>\n<l>teṣāṃ pāda-rajaḥ-sparśāt sadyaḥ pūtā vasundharā // Jss_1,10.72 //</l>\n</lg>\n\n<lg>\n<l>tat-kīrtanaṃ bhaved yatra kṛṣṇasya paramātmanaḥ /</l>\n<l>sthānaṃ tac ca bhavet tīrthaṃ mṛtānāṃ tatra muktidam // Jss_1,10.73 //</l>\n</lg>\n\n<lg>\n<l>nātra pāpāni tiṣṭhanti puṇyāni susthirāṇi ca /</l>\n<l>tapasvināṃ ca vratināṃ vratānāṃ tapasāṃ sthalam // Jss_1,10.74 //</l>\n</lg>\n\n<lg>\n<l>vartate pāpināṃ dehe pāpāni tri-vidhāni ca /</l>\n<l>mahā-pāpopapāpātipāpāny eva smṛtāni ca // Jss_1,10.75 //</l>\n</lg>\n\n<lg>\n<l>hantā yo vipra-bhikṣūṇāṃ yatīnāṃ brahma-cāriṇāṃ /</l>\n<l>strīṇāṃ ca vaiṣṇavānāṃ ca sa mahā-pātakī smṛtaḥ // Jss_1,10.76 //</l>\n</lg>\n\n<lg>\n<l>bhrūṇā-ghnaś cāpi go-ghnaś ca śūdra-ghnaś ca kṛta-ghnakaḥ /</l>\n<l>viśvāsa-ghātī viḍ-bhojī sa eva hy upapātakī // Jss_1,10.77 //</l>\n</lg>\n\n<lg>\n<l>agamyāgamino ye ca sura-vipra-svahāriṇaḥ /</l>\n<l>atipātakinaś caite veda-vidbhiḥ prakīrtitāḥ // Jss_1,10.78 //</l>\n</lg>\n\n<lg>\n<l>kṛṣṇa-saṃkīrtna-dhyānāt tan-mantra-grahaṇād aho /</l>\n<l>mucyante pātakais tais taiḥ pāpinas tri-vidhāḥ smṛtāḥ // Jss_1,10.79 //</l>\n</lg>\n\n<lg>\n<l>tapo-yajña-kṛtī pūtas tīrtha-snāta-vratī tathā /</l>\n<l>bhikṣur yatir brahma-cārī vāna-prasthaś ca tāpasaḥ // Jss_1,10.80 //</l>\n</lg>\n\n<lg>\n<l>pavitraḥ paramo vahniḥ supavitraṃ jalaṃ yathā /</l>\n<l>ete sarve vaiṣṇavānāṃ kalāṃ nārhanti ṣoḍaśīm // Jss_1,10.81 //</l>\n</lg>\n\n<lg>\n<l>viṣṇu-pādodakocchiṣṭaṃ bhuñjate ye ca nityaśaḥ /</l>\n<l>paśyanti ca śilā-cakraṃ pūjāṃ kurvanti nityaśaḥ // Jss_1,10.82 //</l>\n</lg>\n\n<lg>\n<l>jīvan-muktās ca te dhanyā hari-dāsāś ca bhārate /</l>\n<l>pade pade 'śvamedhasya prāpnuvanti phalaṃ dhruvam // Jss_1,10.83 //</l>\n</lg>\n\n<p>nahi teṣāṃ parābhūtāḥ puṇyavanto jagat-traye /\n<l>teṣāṃ ca pāda-rajasā tīrthaṃ pūtaṃ tathā dharā // Jss_1,10.84/ //</l></p>\n\n<lg>\n<l>teṣāṃ ca darśanaṃ sparśaṃ vāñchanti munayaḥ surāḥ /</l>\n<l>puruṣāṇāṃ sahasraṃ ca pūtaṃ taj-janma-mātrataḥ // Jss_1,10.85 //</l>\n</lg>\n\n<lg>\n<l>ity uktvā jagatāṃ dhātā tatra tūṣṇīṃ babhūva saḥ /</l>\n<l>āścaryaṃ menire śrutvā devāś ca munayas tathā // Jss_1,10.86 //</l>\n</lg>\n\n<lg>\n<l>etasminn antare tatra vidyā-dharyaḥ samāgatāḥ /</l>\n<l>gandharvāś cāpi vividhā nanṛtuḥ kinnarā jaguḥ // Jss_1,10.87 //</l>\n</lg>\n\n<lg>\n<l>rambhor vaśī ghṛtācī ca menakā ca tilottamā /</l>\n<l>sudhāmukhī pūrṇa-cittī mohinī kalikā tathā // Jss_1,10.88 //</l>\n</lg>\n\n<lg>\n<l>campāvatī candra-mukhī padmā padma-mukhīti ca /</l>\n<l>etāś cānyāś ca bahvyaś ca śvaśvat susthira-yauvanāḥ // Jss_1,10.89 //</l>\n</lg>\n\n<lg>\n<l>bṛhan-nitamba-śroṇīkāstanabhāraiḥ samānatāḥ /</l>\n<l>īṣaddhāsyāḥ prasannāsyāḥ kāmārtāś ca samāyayuḥ // Jss_1,10.90 //</l>\n</lg>\n\n<lg>\n<l>veda-jñā mūrtimantaś ca vedāś cātvāra eva ca /</l>\n<l>brāhmaṇā bhikṣavaḥ siddhā yatayo brahma-cāriṇaḥ // Jss_1,10.91 //</l>\n</lg>\n\n<lg>\n<l>samāyayus tathā mandā daiva-jñāḥ stuti-pāṭhakāḥ /</l>\n<l>lakṣmī sarasvatī durgā sāvitrī rohiṇī ratiḥ // Jss_1,10.92 //</l>\n</lg>\n\n<lg>\n<l>tulasī pṛthivī gaṅgā svāhā ca yamunā tathā /</l>\n<l>vāruṇī manasendrāṇī tāḥ sarvā deva-yoṣitaḥ // Jss_1,10.93 //</l>\n</lg>\n\n<lg>\n<l>muni-patnyaś ca gandharvyo harṣa-yuktāḥ samāyayuḥ /</l>\n<l>aho mahotsavaṃ paramānanda-mānasāḥ /</l>\n<l>vicitrāṃ ca brahma-sabhāṃ puṣkaraṃ tīrtham āyayuḥ // Jss_1,10.94 //</l>\n</lg>\n\n<p>iti śrī-nārada-pañca-rātre jñānāmṛta-sāre prathamaika-rātre\nmahotsavārambho nāma daśamo 'dhyāyaḥ</p>\n\n<p>prathamaika-rātre ekādaśo 'dhyāyaḥ</p>\n\n<p>atha mahotsava-darśanam</p>\n\n<lg>\n<l>śrī-vyāsa uvāca</l>\n<l>atha gandharva-rājas tu bhagavān ājñayā vidheḥ /</l>\n<l>saṃgītaṃ ca jagau tatra kṛṣṇa-rāsa-mahotsavam // Jss_1,11.1 //</l>\n</lg>\n\n<lg>\n<l>susamaṃ tālamānaṃ ca sutānaṃ madhuraṃ śrutam /</l>\n<l>vīṇā-mṛdaṅga-muraja-yuktaṃ dhvani-samanvitam // Jss_1,11.2 //</l>\n</lg>\n\n<lg>\n<l>rāgiṇī-yukta-rāgeṇa samayoktena sundaram /</l>\n<l>mādhuryaṃ mūrcchnāyuktaṃ manase harṣa-kāraṇam // Jss_1,11.3 //</l>\n</lg>\n\n<lg>\n<l>vicitraṃ nṛtya-ruciraṃ rūpa-veśam uttamam /</l>\n<l>lokānurāga-bījaṃ ca nāṭyopayukta-hastakam // Jss_1,11.4 //</l>\n</lg>\n\n<lg>\n<l>dṛṣṭvā śrutvā surāḥ sarve munayaḥ sarva-yoṣitaḥ /</l>\n<l>mūrcchāṃ prāyuś ca sahasā cetanāṃ ca punaḥ punaḥ // Jss_1,11.5 //</l>\n</lg>\n\n<lg>\n<l>gopīnāṃ vastra-haraṇaṃ gopī-gaṇa-vilāpanaṃ /</l>\n<l>tābhyo vastra-pradānaṃ ca saṃmānaṃ varadānakam // Jss_1,11.6 //</l>\n</lg>\n\n<lg>\n<l>kātyāyanī-vrataṃ cāpi vipra-dārānna-bhojanam /</l>\n<l>mahendra-darpa-pūjādi bhañjanaṃ śaila-pūjanam // Jss_1,11.7 //</l>\n</lg>\n\n<lg>\n<l>punaś ca śuśruvuḥ sarve śrī-vṛndāvana-varṇanam /</l>\n<l>saṃprāpuś ca punar mūrcchāṃ punaḥ prāpuś ca cetanām // Jss_1,11.8 //</l>\n</lg>\n\n<lg>\n<l>tasmai dadau puro brahmā vahni-śuddhāṃśukaṃ param /</l>\n<l>paraṃ śubhāśīr-vacanaṃ yat tan-mānasa-vāñchitam // Jss_1,11.9 //</l>\n</lg>\n\n<lg>\n<l>amūlya-ratna-nirmāṇaṃ cāru-kuṇḍāla-yugmakam /</l>\n<l>maṇīndra-sāra-mukuṭaṃ paraṃ ratnāṅgurīyakam // Jss_1,11.10 //</l>\n</lg>\n\n<lg>\n<l>sugandhi candanaṃ puṣpaṃ sva-pāda-reṇum īpsitam /</l>\n<l>amūlya-ratna-tilakaṃ ratna-bhūṣaṇam ujjvalam // Jss_1,11.11 //</l>\n</lg>\n\n<lg>\n<l>pratyekaṃ vastu ruciraṃ tad-yoṣidbhyaś ca saṃdadau /</l>\n<l>viśvakarmā ca nirmāṇa-maṇiṃ bhūṣaṇam uttamam // Jss_1,11.12 //</l>\n</lg>\n\n<lg>\n<l>pratyekaṃ śaṅkha-sindūraṃ kastūrī-yukta-candanam /</l>\n<l>sakarpūraṃ ca tāmbūlaṃ ratnendra-sāra-darpaṇam // Jss_1,11.13 //</l>\n</lg>\n\n<lg>\n<l>maṇi-nirmāṇā-mañjoraṃ śveta-cāmara-śobhanam /</l>\n<l>manoyāyi rathaṃ divyaṃ īsvarecchā-vinirmitam // Jss_1,11.14 //</l>\n</lg>\n\n<lg>\n<l>muktā-māṇikya-hīrendrair maṇīndraiś ca pariṣkṛtam /</l>\n<l>sad-ratna-mālā-jālaiś ca śveta-cāmara-darpaṇaiḥ // Jss_1,11.15 //</l>\n</lg>\n\n<lg>\n<l>suśobhitaṃ ca parito lakṣaiḥ sundara-mandiraiḥ /</l>\n<l>maṇi-mānikya-hīrāḍhyaṃ sad-ratna-kalaśojjvalam // Jss_1,11.16 //</l>\n</lg>\n\n<p>sahasra-cakra-saṃsaktaṃ yojanāyata-sammitam /\n<l>dhanur lakṣocchritaṃ caiva sahasrāśvena yojitam // Jss_1,11.17/</l>\n<lg>\n<l>etad eva dadau brahmā prahṛṣṭas tuṣṭa eva ca /</l>\n<l>śambhus tuṣṭo dadau hṛṣṭo hari-bhaktiṃ ca niścalām // Jss_1,11.18 //</l>\n</lg></p>\n\n<lg>\n<l>jñānam adhyātmikaṃ caiva yoga-jñānaṃ sudurlabham /</l>\n<l>nānā-janma-smṛti-jñānaṃ naipuṇyaṃ sarva-siddhiṣu // Jss_1,11.19 //</l>\n</lg>\n\n<lg>\n<l>hareś carcāvidhānaṃ ca stavanaṃ pūjanaṃ tathā /</l>\n<l>māṇikya-hīrāhāraṃ ca ratna-lakṣaṃ sudurlabham // Jss_1,11.20 //</l>\n</lg>\n\n<lg>\n<l>nāga-hāraṃ dadau śeṣo nāgendramauli-maṇḍanam /</l>\n<l>nāga-kanyā-śataṃ caiva vara-bhūṣaṇa-bhūṣitam // Jss_1,11.21 //</l>\n</lg>\n\n<lg>\n<l>nāgebhyaś cābhyaṃ nityaṃ hisra-jantubhya eva ca /</l>\n<l>nṛpālaya-gati-jñānaṃ sarva-loka-vilokanam // Jss_1,11.22 //</l>\n</lg>\n\n<lg>\n<l>nirvighnatvaṃ dadau tasmai vighn-rājaś ca saṃsadi /</l>\n<l>sudurlabhaṃ pāda-padma-yugma-reṇum abhīpsitam // Jss_1,11.23 //</l>\n</lg>\n\n<lg>\n<l>amūlyaṃ ca nirupamaṃ grīṣma-sūrya-prabhopamam /</l>\n<l>maṇi-rājaṃ sudīptaṃ ca triṣu lokeṣu durlabham // Jss_1,11.24 //</l>\n</lg>\n\n<lg>\n<l>sarvatra vijayaṃ caiva vāñcchitaṃ nirmalaṃ yaśaḥ /</l>\n<l>saṃgīta-vidyā-vijñānaṃ tan-naipuṇyaṃ manoharam // Jss_1,11.25 //</l>\n</lg>\n\n<lg>\n<l>lakṣa-svarṇaṃ dhaneśaś ca dāsānāṃ ca śataṃ śatam /</l>\n<l>dharmaḥ kīrtimayīṃ mālāṃ skando dhairyaṃ dadau tathā // Jss_1,11.26 //</l>\n</lg>\n\n<lg>\n<l>viṣaya-jīrṇāpaharaṇaṃ dadau dhanvantarir manum /</l>\n<l>sūryaḥ syamantaka-maṇiṃ svarṇā-bhārāṣṭakaprasum // Jss_1,11.27 //</l>\n</lg>\n\n<lg>\n<l>candraḥ śvetāśva-ratnaṃ ca hy amūlyam uttamaṃ dadau /</l>\n<l>vahni-śuddhāṃśuka-yugaṃ dadau vahniś ca saṃsadi // Jss_1,11.28 //</l>\n</lg>\n\n<lg>\n<l>upendro ratna-koṭiṃ ca tad evendro dadau purā /</l>\n<l>vīṇā-śilpaṃ viśvakarmā varuṇaś ca maṇi-srajam // Jss_1,11.29 //</l>\n</lg>\n\n<lg>\n<l>smaraḥ śṛṅgāra-naipuṇyaṃ vīrya-stambhanam eva ca /</l>\n<l>kāma-sandīpanaṃ jñānaṃ kāminī-prema-mūrchanam // Jss_1,11.30 //</l>\n</lg>\n\n<lg>\n<l>kāminī-vaśa-gaṃ śilpaṃ rati-tattvaṃ dadau tathā /</l>\n<l>pāpa-dāhana-mantraṃ ca ratna-chatraṃ samīraṇaḥ // Jss_1,11.31 //</l>\n</lg>\n\n<lg>\n<l>yamaś ca dharma-tattvaṃ ca naraka-trāṇa-kāraṇam /</l>\n<l>vasavaś ca vasūn divyān rudras tebhyo 'bhayaṃ dadau // Jss_1,11.32 //</l>\n</lg>\n\n<lg>\n<l>madhu-pātraṃ sudhā-pātraṃ jayanto nalakūvaraḥ /</l>\n<l>śukla-puṣpaṃ śukla-dhānyaṃ pāda-reṇum abhīpsitam // Jss_1,11.33 //</l>\n</lg>\n\n<lg>\n<l>manobhirāṃ manuyo dadau tasmai śubhāśiṣam /</l>\n<l>lakṣmīś ca paramaiśvaryaṃ bhāratī hāram uttamam // Jss_1,11.34 //</l>\n</lg>\n\n<lg>\n<l>ratna-mālāṃ dadau durgā sarvatrābhayam īpsitam /</l>\n<l>tat-patnībhyaś ca ratnāni sindūrābharaṇāni ca // Jss_1,11.35 //</l>\n</lg>\n\n<lg>\n<l>krīḍā-padmaṃ rohinī ca ratiḥ sad-ratna-darpaṇam /</l>\n<l>tulasī cātulaṃ mālyaṃ divyaṃ vasu vasundharā // Jss_1,11.36 //</l>\n</lg>\n\n<lg>\n<l>gaṅgā ca vipulaṃ puṇyaṃ svāhā sad-ratna-pāśakam /</l>\n<l>yamunā jalajaṃ padmam amlānaṃ sārvakālikam // Jss_1,11.37 //</l>\n</lg>\n\n<lg>\n<l>vāruṇīṃ vāruṇī tuṣṭā ratna-pātraṃ śacī dadau /</l>\n<l>manasā pradadau tasmai nāgānāṃ mauli-maṇḍanam // Jss_1,11.38 //</l>\n</lg>\n\n<lg>\n<l>gandharvāś cāpi tat-patnyaḥ sva-śilpaṃ pradadus tathā /</l>\n<l>paramānanda-yuktāś ca muni-patnyaḥ śubhāśiṣam // Jss_1,11.39 //</l>\n</lg>\n\n<p>iti śrī-nārada-pañca-rātre jñānāmṛta-sāre prathamaika-rātre\nmahotsava-darśanaṃ nāma ekādaśo 'dhyāyaḥ</p>\n\n<p>prathamaika-rātre dvādaśo 'dhyāyaḥ</p>\n\n<lg>\n<l>śuka uvāca</l>\n<l>mahotsave suniṣpanne dānasyottara-kālataḥ /</l>\n<l>kiṃ babhūva rahasyaṃ ca tan māṃ vyākhyātum arhasi // Jss_1,12.1 //</l>\n</lg>\n\n<lg>\n<l>śrī-vyāsa uvāca</l>\n<l>saṃprāpya dānaṃ devānāṃ gandharvaś copavarhaṇaḥ /</l>\n<l>teṣāṃ ca purato bhaktyā vidayām āsa vai sadā // Jss_1,12.2 //</l>\n</lg>\n\n<lg>\n<l>śrutvā tad vacanaṃ brahmā tam uvāca ca saṃsadi /</l>\n<l>śambhunā ca samālocya brahmovāca vidhātā jagatām api // Jss_1,12.3 //</l>\n</lg>\n\n<p>mathurā-gamanaṃ caiva kṛṣṇasya paramātmanaḥ /\n<l>vilāpaṃ gopa-gopīnāṃ śrāvayāsmāṃś ca sāmpratam // Jss_1,12.4/ //</l></p>\n\n<lg>\n<l>mahotsavaṃ kuru punaḥ śṛṇvantu munayaḥ surāḥ /</l>\n<l>gāyantu tāś ca saṃgītaṃ nṛtyantv apsarāṃ gaṇāḥ // Jss_1,12.5 //</l>\n</lg>\n\n<lg>\n<l>brahmaṇaś ca vacaḥ śrutvā nanṛtyuś cāpsarogaṇāḥ /</l>\n<l>cakrus tāḥ sarasaṃ gītaṃ vidyādharyaś ca saṃsadi // Jss_1,12.6 //</l>\n</lg>\n\n<lg>\n<l>māyināṃ caiva pravaro gandharvaś copavarhaṇaḥ /</l>\n<l>jagau sandhāna-bhāvena mathurā-gamanaṃ hareḥ // Jss_1,12.7 //</l>\n</lg>\n\n<lg>\n<l>vilāpaṃ gokula-sthānāṃ śrutvā viprāḥ surādayaḥ /</l>\n<l>mūrcchāṃ prāpuś ca rurudur dadur dānaṃ punaḥ punaḥ // Jss_1,12.8 //</l>\n</lg>\n\n<lg>\n<l>gopīnāṃ virahālāpair mūrcchitaś copavarhaṇaḥ /</l>\n<l>visvareṇa vitanāt tu tāla-bhaṅgo babhūva ha // Jss_1,12.9 //</l>\n</lg>\n\n<lg>\n<l>tat tāla-bhaṅgaṃ vijñāya devāś ca munayas tathā /</l>\n<l>cukupuḥ sahasā sarve nirgatās tan mukhāgnayaḥ // Jss_1,12.10 //</l>\n</lg>\n\n<lg>\n<l>tad dṛṣṭvā sahasā bhīto gandharvaś copavarhaṇaḥ /</l>\n<l>sasmāra kṛṣṇaṃ svabhīṣṭaṃ paramātmānam īśvaram // Jss_1,12.11 //</l>\n</lg>\n\n<lg>\n<l>dadṛśuḥ smṛti-mātreṇa tat-tejo nabhasi sthitam /</l>\n<l>stambhitā devatāḥ sarvāśi-cakra-puttalikā yathā // Jss_1,12.12 //</l>\n</lg>\n\n<lg>\n<l>stambhitā vahnayaḥ sarve munayaś ca vijṛmbhitāḥ /</l>\n<l>hari-smṛtiś cābhayadā śubhadā vighna-nāśinī // Jss_1,12.13 //</l>\n</lg>\n\n<lg>\n<l>dadṛśur devatāḥ sarvāḥ munayaś cāpi yoṣitaḥ /</l>\n<l>gandharvāś ca tathaivānye tejo dṛśyaṃ sukha-pradam // Jss_1,12.14 //</l>\n</lg>\n\n<lg>\n<l>paraṃ kuñjñaṭikākāraṃ koṭīndu-kiraṇa-prabham /</l>\n<l>yojanāyata-vistīrṇaṃ susnigdhaṃ sumanoharam // Jss_1,12.15 //</l>\n</lg>\n\n<lg>\n<l>tat tejo 'bhyantare sarve dadṛśū ratham uttamam /</l>\n<l>gavyūtimānaṃ vistīrṇaṃ dhanuṣ-koṭi-samucchritam // Jss_1,12.16 //</l>\n</lg>\n\n<lg>\n<l>śvetāśvānāṃ ca cakrāṇāṃ sahasreṇa samāvṛtam /</l>\n<l>amūlya-ratna-racitam īśvarecchā-vinirmitam // Jss_1,12.17 //</l>\n</lg>\n\n<lg>\n<l>nānā-citra-vicitrāḍhyaṃ manoyāyi mamoharam /</l>\n<l>muktāmāṇikya-parama-hīrāhārair virājitam // Jss_1,12.18 //</l>\n</lg>\n\n<lg>\n<l>ratna-darpaṇa-lakṣaiś ca tri-lakṣaiḥ śveta-cāmaraiḥ /</l>\n<l>vahni-śuddhāṃśukānāṃ ca tri-lakṣaiḥ pariśobhitam // Jss_1,12.19 //</l>\n</lg>\n\n<lg>\n<l>tri-koṭibhiś ca jvalitaṃ krīḍā-sundara-mandiraiḥ /</l>\n<l>pārijāta-prasūnānāṃ mandarāṇāṃ manoharaiḥ // Jss_1,12.20 //</l>\n</lg>\n\n<lg>\n<l>mālājālais tri-lakṣaiś ca mālatīnāṃ ca maṇḍitam /</l>\n<l>evaṃbhūtaṃ rathaṃ dṛṣṭvā dadṛśus te tad-anantare // Jss_1,12.21 //</l>\n</lg>\n\n<lg>\n<l>madhya-koṣṭhābhyantare ca kiśoraṃ śyāma-sundaram /</l>\n<l>vahni-śuddhāṃśukenaiva pīta-varṇena śobhitam // Jss_1,12.22 //</l>\n</lg>\n\n<p>ratna-keyūra-valaya-ratna-mañjīra-rañjitam /\nratna-kuṇḍala-yugmena gaṇḍa-sthala-samujjvalam // Jss_1,12./23 //</p>\n\n<lg>\n<l>īṣaddhāsya-prasannāsyaṃ nityopāsyaṃ surāsuraiḥ /</l>\n<l>candanokṣita-sarvāṅgaṃ mālatī-mālya-maṇḍitam // Jss_1,12.24 //</l>\n</lg>\n\n<lg>\n<l>maṇinā kaustubhendreṇa gaṇḍa-sthala-vibhūṣitam /</l>\n<l>paraṃ pradhānaṃ paramaṃ paramātmānam īśvaram // Jss_1,12.25 //</l>\n</lg>\n\n<lg>\n<l>stutaṃ brahmeśa-śeṣaiś ca rādhā-vakṣaḥ sthala-sthitam /</l>\n<l>vedānirvacanīyaṃ ca svecchāmayam anīśvaram // Jss_1,12.26 //</l>\n</lg>\n\n<lg>\n<l>nityaṃ nityaṃ nirguṇaṃ ca jyoti-rūpaṃ sanātanam /</l>\n<l>prakṛteḥ param īśānaṃ bhaktānugrahakātaram // Jss_1,12.27 //</l>\n</lg>\n\n<lg>\n<l>koṭi-kandarpa-lāvaṇya-līlā-dhāma-manoharam /</l>\n<l>mayūra-puccha-cūḍaṃ ca varaṃ vaṃśī-dharaṃ paraṃ // Jss_1,12.28 //</l>\n</lg>\n\n<lg>\n<l>dṛṣṭvā tam adbhutaṃ rūpaṃ tuṣṭāva kamalodbhavaḥ /</l>\n<l>gaṇeśaḥ śeṣaḥ śambhuś ca tad-anye munayaḥ surāḥ // Jss_1,12.29 //</l>\n</lg>\n\n<lg>\n<l>brahmovāca</l>\n<l>paraṃ brahma paraṃ dhāma paramātmānam īśvaram /</l>\n<l>vande vandyaṃ ca sarveṣāṃ sarva-kāraṇa-kāraṇam // Jss_1,12.30 //</l>\n</lg>\n\n<lg>\n<l>sarveśvaraṃ sarva-rūpaṃ sarvādyaṃ sadbhir īḍitam /</l>\n<l>vedāvedyaṃ ca vidvadbhir na dṛṣṭaṃ svapna-gocare // Jss_1,12.31 //</l>\n</lg>\n\n<lg>\n<l>śrī-mahādeva uvāca</l>\n<l>siddha-svarūpaṃ siddhādyaṃ siddha-bījaṃ sanātanam /</l>\n<l>prasiddhaṃ siddhidaṃ śāntaṃ siddhānāṃ ca guror gurum // Jss_1,12.32 //</l>\n</lg>\n\n<lg>\n<l>vande vandyaṃ ca mahatāṃ parāt parataraṃ vibhum /</l>\n<l>svātmā-rāmaṃ pūrṇa-kāmaṃ bhaktānugrahakātaram // Jss_1,12.33 //</l>\n</lg>\n\n<lg>\n<l>bhakti-priyaṃ ca bhakteśaṃ sva-bhakti-dāsyadaṃ param /</l>\n<l>sva-pada-pradam ekaṃ ca dātāraṃ sarva-sampadām // Jss_1,12.34 //</l>\n</lg>\n\n<lg>\n<l>ananta uvāca</l>\n<l>vaktrāṇāṃ ca sahasreṇa kiṃ vā staumi śruti-śrutam /</l>\n<l>koṭibhiḥ koṭibhir vaktraiḥ ko vā stotuṃ kṣamaḥ prabho // Jss_1,12.35 //</l>\n</lg>\n\n<lg>\n<l>kim u stoṣyati śambhuś ca pañca-vaktreṇa vāñcchitam /</l>\n<l>kartā caturṇāṃ vedānāṃ kiṃ stoṣyati catur-mukhaḥ // Jss_1,12.36 //</l>\n</lg>\n\n<lg>\n<l>ṣaḍ-vaktro gaja-vaktraś ca devāś ca munayo 'pi vā /</l>\n<l>vedā vā kiṃ veda-vidaḥ stuvanti prakṛteḥ param // Jss_1,12.37 //</l>\n</lg>\n\n<lg>\n<l>vedānirvacanīyaṃ ca vedā nirvaktum akṣamāḥ /</l>\n<l>veda-vijñāta-vākyena vidvāṃsaḥ kiṃ stuvanti tam // Jss_1,12.38 //</l>\n</lg>\n\n<lg>\n<l>śrī-gaṇeśa uvāca</l>\n<l>mūrkho vadati viṣṇāya budho vadati viṣṇave /</l>\n<l>nama ity evam artham ca dvayor eva samaṃ phalam // Jss_1,12.39 //</l>\n</lg>\n\n<lg>\n<l>yasmai dattaṃ ca yaj jñānaṃ jñāna-dātā hariḥ svayam /</l>\n<l>jñānena tena sa stauti bhāva-grāhī janārdanaḥ // Jss_1,12.40 //</l>\n</lg>\n\n<lg>\n<l>eka-vaktro 'neka-vaktro mūrkho vidvān sva-karmaṇā /</l>\n<l>adhanī ca dhanī vāpi saputro vāpy aputrakaḥ // Jss_1,12.41 //</l>\n</lg>\n\n<lg>\n<l>karmaṇā param īśaṃ ca stotuṃ ko vāpy anuttamam /</l>\n<l>yathā-śakti stutiḥ pūjā vandanaṃ smaraṇaṃ hareḥ // Jss_1,12.42 //</l>\n</lg>\n\n<lg>\n<l>saṃkīrtanaṃ ca bhajanaṃ japanaṃ buddhy-anukramam /</l>\n<l>kurvanti santo 'santaś ca santataṃ paramātmanaḥ // Jss_1,12.43 //</l>\n</lg>\n\n<lg>\n<l>kārtikeya uvāca</l>\n<l>sarvāntarātmā bhagavān jñānaṃ ca sarva-jīvināṃ /</l>\n<l>jñānānurūpaṃ stavanaṃ santo naiva hasanti tam // Jss_1,12.44 //</l>\n</lg>\n\n<lg>\n<l>bhaveṣu tri-vidho loko 'py uttamo madhyamo 'dhamaḥ /</l>\n<l>sarve sva-karma-vaśa-gā niṣekaḥ kena vāryate // Jss_1,12.45 //</l>\n</lg>\n\n<lg>\n<l>sarveśvaraṃ ca saṃvīkṣya sarvo vadati mat-prabhum /</l>\n<l>mad-īśvarasya samatā sarveṣu kiṃkareṣu ca // Jss_1,12.46 //</l>\n</lg>\n\n<lg>\n<l>bhajanti kecit śuddhāntaṃ paramātmānam īśvaram /</l>\n<l>kecit tad-aṃśāṃśaṃ prāpnuvanti krameṇa tam // Jss_1,12.47 //</l>\n</lg>\n\n<lg>\n<l>dharma uvāca</l>\n<l>ahaṃ sākṣī ca sarveṣāṃ vidhinā nirmitaḥ purā /</l>\n<l>vidhātuś ca vidhātā tvaṃ sarveśvaraṃ namo 'stu te // Jss_1,12.48 //</l>\n</lg>\n\n<lg>\n<l>devā ūcuḥ</l>\n<l>yaṃ stotum asamarthaś ca sahasrāyuḥ svayaṃ vidhiḥ /</l>\n<l>jñānādhidevaḥ śambhuś ca taṃ stotuṃ kiṃ vayaṃ kṣamāḥ // Jss_1,12.49 //</l>\n</lg>\n\n<lg>\n<l>vedā ūcuḥ</l>\n<l>kiṃ jānīmo vayaṃ ke vāpy ananteśasya yo guṇaḥ /</l>\n<l>vayaṃ vedāś tvam asmākaṃ kāraṇasyāpi kārakaḥ // Jss_1,12.50 //</l>\n</lg>\n\n<lg>\n<l>munayaḥ ūcuḥ</l>\n<l>yadi vedā na jānanti māhātmyaṃ paramātmanaḥ /</l>\n<l>na jānīmas tava guṇaṃ vedānusāriṇo vayam // Jss_1,12.51 //</l>\n</lg>\n\n<lg>\n<l>sarasvaty uvāca</l>\n<l>vidyādhidevatāhaṃ ca vedā vidyādhidevakāḥ /</l>\n<l>vedādhidevo dhātā ca tad-īśaṃ staumi kiṃ prabho // Jss_1,12.52 //</l>\n</lg>\n\n<lg>\n<l>padmovāca</l>\n<l>yat pāda-padmaṃ padmeśaḥ śeṣāś cānye surās tathā /</l>\n<l>dhyāyante munayo devā dhyāye taṃ prakṛteḥ param // Jss_1,12.53 //</l>\n</lg>\n\n<lg>\n<l>sāvitry uvāca</l>\n<l>sāvitrī veda-mātāhaṃ vedānāṃ janako vidhiḥ /</l>\n<l>tvām eva dhatte dhātaraṃ namāmi tri-guṇāt param // Jss_1,12.54 //</l>\n</lg>\n\n<lg>\n<l>śrī-pārvaty uvāca</l>\n<l>tava vakṣasi rādhāhaṃ rāse vṛndāvane vane /</l>\n<l>mahā-lakṣmīś ca vaikuṇṭhe pāda-padmārcane ratā // Jss_1,12.55 //</l>\n</lg>\n\n<lg>\n<l>śveta-dvīpe sindhu-kanyā viṣṇor urasi bhū-tale /</l>\n<l>brahma-loke ca brahmāṇī veda-mātā ca bhāratī // Jss_1,12.56 //</l>\n</lg>\n\n<lg>\n<l>tavājñayā ca devānām avirbhūtā ca tejasi /</l>\n<l>nihatya daityān devārīn datvā rājyaṃ surāya ca // Jss_1,12.57 //</l>\n</lg>\n\n<lg>\n<l>tat-paścād dakṣa-kanyāham adhunā pārvatī hare /</l>\n<l>tavājñayā hara-kroḍe tvad-bhaktā prati-janmani // Jss_1,12.58 //</l>\n</lg>\n\n<lg>\n<l>nārāyaṇa-priyā śaśvat tena nārāyaṇī śrutau /</l>\n<l>viṣṇor ahaṃ parā-śaktir viṣṇu-māyā ca vaiṣṇavī // Jss_1,12.59 //</l>\n</lg>\n\n<lg>\n<l>ananta-koṭi brahmāṇḍaṃ mayā sammohitaṃ sadā /</l>\n<l>viduṣāṃ rasanāgre ca pratyakṣaṃ hi sarasvatī // Jss_1,12.60 //</l>\n</lg>\n\n<lg>\n<l>mahā-viṣṇoś ca mātāhaṃ viśvāni yasya lomasu /</l>\n<l>rāmeśvarī ca sarvādyā sarva-śakti-svarūpiṇī // Jss_1,12.61 //</l>\n</lg>\n\n<lg>\n<l>tad-rāse dhāraṇād rādhā vidvadbhiḥ parikīrtitā /</l>\n<l>paramānanda-pādābjaṃ vande sānanda-pūrvakam // Jss_1,12.62 //</l>\n</lg>\n\n<lg>\n<l>yat-pāda-padmaṃ dhyāyante paramānanda-kāraṇam /</l>\n<l>pāda-padmeśa-śeṣādyā munayo manavaḥ surāḥ // Jss_1,12.63 //</l>\n</lg>\n\n<lg>\n<l>yoginaḥ santataṃ santaḥ siddhāś ca vaiṣṇavās tathā /</l>\n<l>anugrahaṃ kuru vibho buddhi-śaktir ahaṃ tava // Jss_1,12.64 //</l>\n</lg>\n\n<lg>\n<l>iti saṃvṛtaṃ stotraṃ yaḥ paṭhet saṃyataḥ śuciḥ /</l>\n<l>ihaiva ca sukhaṃ bhuṅkte yāty ante śrī-hareḥ padam // Jss_1,12.65 //</l>\n</lg>\n\n<lg>\n<l>nivṛtteṣu ca vedeṣu devīṣu muni-puṅgave /</l>\n<l>upavarhaṇa-gandharvaḥ stutiṃ kartuṃ samudyataḥ // Jss_1,12.66 //</l>\n</lg>\n\n<p>atha gandharva-kṛta-stotram</p>\n\n<lg>\n<l>gandharva uvāca</l>\n<l>vande nava-ghana-śyāmaṃ pīta-kauśeya-vāsasam /</l>\n<l>sānandaṃ sundaraṃ śuddhaṃ śrī-kṛṣṇaṃ prakṛteḥ param // Jss_1,12.67 //</l>\n</lg>\n\n<lg>\n<l>rādheśaṃ rādhikā-prāṇa-vallabhaṃ vallavī-sutam /</l>\n<l>rādhā-sevita-pādābjaṃ rādhā-vakṣaḥ-sthala-sthitam // Jss_1,12.68 //</l>\n</lg>\n\n<lg>\n<l>rādhānurāgaṃ rādhikeṣṭaṃ rādhāpahṛta-mānasam /</l>\n<l>rādhādharaṃ bhavādhāraṃ sarvādhāraṃ namāmi tam // Jss_1,12.69 //</l>\n</lg>\n\n<lg>\n<l>rādhā-hṛt-padma-madhye ca vasantaṃ santataṃ śubham /</l>\n<l>rādhā-saha-caraṃ śaśvat rādhājñā-pari-pālakam // Jss_1,12.70 //</l>\n</lg>\n\n<lg>\n<l>dhyāyante yogino yogāt siddhāḥ siddheśvarāś ca yam /</l>\n<l>taṃ dhyāye satataṃ śuddhaṃ bhagavantaṃ sanātanam // Jss_1,12.71 //</l>\n</lg>\n\n<lg>\n<l>sevante santataṃ santo brahmeśa-śeṣa-saṃjñakāḥ /</l>\n<l>sevante nirguṇaṃ brahma bhagavantaṃ sanātanam // Jss_1,12.72 //</l>\n</lg>\n\n<lg>\n<l>nirliptaṃ ca nirīhaṃ ca paramātmānam īśvaram /</l>\n<l>nityaṃ satyaṃ ca paraṃ bhagavantaṃ sanātanam // Jss_1,12.73 //</l>\n</lg>\n\n<lg>\n<l>yaṃ sṛṣṭer ādi-bhūtaṃ ca sarva-bījaṃ parāt param /</l>\n<l>yoginas taṃ prapadyante bhagavantaṃ sanātanam // Jss_1,12.74 //</l>\n</lg>\n\n<lg>\n<l>bījaṃ nānāvatārāṇāṃ sarva-kāraṇa-kāraṇam /</l>\n<l>vedāvedyaṃ veda-bījaṃ veda-kāraṇa-kāraṇam // Jss_1,12.75 //</l>\n</lg>\n\n<p>yoginas taṃ prapadyante bhagavantaṃ sanātanam /</p>\n\n<l>ity evam uktvā gandharvaḥ papāta dharaṇī-tale // Jss_1,12.76 //</l>\n\n<lg>\n<l>nanāma daṇḍavad bhūmau deva-devaṃ parāt param /</l>\n<l>iti tena kṛtaṃ stotraṃ yaḥ paṭhet prayataḥ śuciḥ // Jss_1,12.77 //</l>\n</lg>\n\n<lg>\n<l>ihaiva jīvan-muktaś ca pare yāti parāṃ gatim /</l>\n<l>hari-bhaktiṃ harer dāsyaṃ goloke ca nirāmayaḥ /</l>\n<l>pārṣada-pravaratvaṃ ca labhate nātra saṃśayaḥ // Jss_1,12.78 //</l>\n</lg>\n\n<p>iti śrī-nārada-pañca-rātre jñānāmṛta-sāre prathamaika-rātre\ngandharva-kṛta-stotraṃ nāma dvādaśo 'dhyāyaḥ</p>\n\n<p>prathamaika-rātre trayodaśo 'dhyāyaḥ</p>\n\n<lg>\n<l>śrī-śuka uvāca</l>\n<l>stotrāntare ca kāle ca kiṃ rahasyaṃ babhūva ha /</l>\n<l>tan me kathaya bhadraṃ te bhagavan bhagavad-vacaḥ // Jss_1,13.1 //</l>\n</lg>\n\n<lg>\n<l>śrī-vyāsa uvāca</l>\n<l>stotrāntare ca kāle ca gandharvaś copavarhaṇaḥ /</l>\n<l>uvāca brahma-saṃsadi bhagavantaṃ sanātanam // Jss_1,13.2 //</l>\n</lg>\n\n<lg>\n<l>sarvair devair ahaṃ śaptaś cādhunā deva-hetunā /</l>\n<l>devānām agni-puñjaś ca pradīptaś ca sumeruvat // Jss_1,13.3 //</l>\n</lg>\n\n<lg>\n<l>adhunā ca tvayi gate bhasmāsān māṃ kariṣyati /</l>\n<l>ato rakṣa jagannātha māṃ samuddhartum arhasi // Jss_1,13.4 //</l>\n</lg>\n\n<lg>\n<l>tvad-aṃśa-śūkareṇaiva dharoddhāraḥ kṛtaḥ purā /</l>\n<l>hiraṇyākhyaṃ mahā-daityaṃ nihatya cāvalīlayā // Jss_1,13.5 //</l>\n</lg>\n\n<lg>\n<l>pādma-padmārcita-pade padme te śaraṇāgatam /</l>\n<l>mām anāthaṃ bhayākrāntaṃ rakṣa rakṣa surānalāt // Jss_1,13.6 //</l>\n</lg>\n\n<lg>\n<l>gandharvasya vacaḥ śrutvā prahasya jagad-īśvaraḥ /</l>\n<l>uvāca ślakṣṇayā vācā brahmeśo brahma-saṃsadi // Jss_1,13.7 //</l>\n</lg>\n\n<p>atha gandharva-mokṣaṇam</p>\n\n<lg>\n<l>śrī-bhagavān uvāca</l>\n<l>gandharva-rāja-pravara sthiro bhava bhayaṃ tyaja /</l>\n<l>śubhāśrayasya bhaktasya bhayaṃ kiṃ te mayi sthite // Jss_1,13.8 //</l>\n</lg>\n\n<lg>\n<l>sarvebhyo 'pi bhayaṃ nāsti mad-bhaktānām akarmaṇām /</l>\n<l>janma-mṛtyu-jarā-vyādhi-bhayaṃ teṣāṃ na vidyate // Jss_1,13.9 //</l>\n</lg>\n\n<lg>\n<l>man-mantropāsakaś caiva svatantro nitya-vigrahaḥ /</l>\n<l>punar na vidyate janma mantra-grahaṇa-mātrataḥ // Jss_1,13.10 //</l>\n</lg>\n\n<lg>\n<l>nāsti kālād bhayaṃ tasya na niṣekād vidher api /</l>\n<l>mantra-grahaṇa-mātreṇa mucyate sarva-karmaṇaḥ // Jss_1,13.11 //</l>\n</lg>\n\n<lg>\n<l>man-mantro hi dehāt pāpaṃ koṭi-janma-kṛtaṃ ca yat /</l>\n<l>sudīpto jvalad-agniś ca tṛṇa-puñjaṃ dehād yathā // Jss_1,13.12 //</l>\n</lg>\n\n<lg>\n<l>man-mantra-grahaṇād yogān man-nāma-grahaṇasya vā /</l>\n<l>teṣāṃ pāpāni vepante koṭi-janma-kṛtāni ca // Jss_1,13.13 //</l>\n</lg>\n\n<lg>\n<l>yamas tan-nāma-likhanaṃ dūrī-bhūtaṃ karoti ca /</l>\n<l>ante dāsyaṃ ca labhate gatvā golokam uttamam // Jss_1,13.14 //</l>\n</lg>\n\n<lg>\n<l>yāvad āyur bhramet tāvat svatantro matta-kuñjaraḥ /</l>\n<l>tataḥ pāpāḥ phalāyante vainateyād ivoragāḥ // Jss_1,13.15 //</l>\n</lg>\n\n<lg>\n<l>teṣāṃ ca pāda-rajasā sadyaḥ pūtā vasundharā /</l>\n<l>punāti sarva-tīrthāni dūrato darśanād api // Jss_1,13.16 //</l>\n</lg>\n\n<lg>\n<l>pūtaś ca pavano vahnir jalaṃ ca tulasī-dalam /</l>\n<l>pūtāny eva hi tīrthāni gaṅgādīni ca gāyana // Jss_1,13.17 //</l>\n</lg>\n\n<lg>\n<l>pūtā suśīlā dharmiṣṭhā suvratā strī pati-vratā /</l>\n<l>man-mantropāsakāś caiva tebhyaḥ pūtottamāḥ sadā // Jss_1,13.18 //</l>\n</lg>\n\n<lg>\n<l>mantropāsakānāṃ ca tīrtha-sthānaṃ vrataṃ suta /</l>\n<l>śrāddhaṃ dānaṃ pūjanaṃ ca yathā carvita-carvaṇam // Jss_1,13.19 //</l>\n</lg>\n\n<lg>\n<l>bhaktyā tīrthāni pūtāni svataḥ pūto hi vaiṣṇavaḥ /</l>\n<l>tat tantraṃ ca tathā dāna-malaṃ śrāddhaṃ ca niṣphalam // Jss_1,13.20 //</l>\n</lg>\n\n<lg>\n<l>śrāddhasya sampradānaṃ ca kartuś ca puruṣa-trayam /</l>\n<l>puruṣāṇāṃ śataṃ muktaṃ ko bhuṅkte śrāddha-vastu ca // Jss_1,13.21 //</l>\n</lg>\n\n<lg>\n<l>kecid evaṃ vadantīti pitṛ-lokārtham eva ca /</l>\n<l>tad-viruddhaṃ ca te tuṣṭā mantra-grahaṇa-mātrataḥ // Jss_1,13.22 //</l>\n</lg>\n\n<lg>\n<l>teṣāṃ śubhāśiṣaṃ karma naiva bhogāya kalpate /</l>\n<l>devān na prabhaved vatsa siddha-dhānye yathāṅkuraḥ // Jss_1,13.23 //</l>\n</lg>\n\n<lg>\n<l>sākṣāt karoti teṣāṃ ca karma-mūla-nikṛntanam /</l>\n<l>mantropāsakād anye karma-bhogaṃ ca bhuñjate // Jss_1,13.24 //</l>\n</lg>\n\n<lg>\n<l>mayā svayaṃ pradattaś ca sva-mantraḥ puruṣāya ca /</l>\n<l>para-dvārād grāhayitvā bhaktaṃ muktaṃ karomy aham // Jss_1,13.25 //</l>\n</lg>\n\n<lg>\n<l>mayā pradatta-mantraś ca purā mṛtyuñjayas tathā /</l>\n<l>mṛtyuñjayāya goloke śuddha-sattva-guṇāya ca // Jss_1,13.26 //</l>\n</lg>\n\n<lg>\n<l>punaḥ sanat-kumārāya dharmāya brahmaṇe tathā /</l>\n<l>kapilāya ca śeṣāya gaṇeśāya ca mahā-mate // Jss_1,13.27 //</l>\n</lg>\n\n<lg>\n<l>nārāyaṇarṣaye caiva dharma-putrāya dhīmate /</l>\n<l>punar mahā-viṣṇave ca viśvāni yasya lomasu // Jss_1,13.28 //</l>\n</lg>\n\n<lg>\n<l>kālādhiṣṭhātṛ-devāya tasmai sarvāntakāya ca /</l>\n<l>upendrāya ca kāmāya bhṛgave 'ṅgirase tathā // Jss_1,13.29 //</l>\n</lg>\n\n<lg>\n<l>sarasvatyai ca padmāyai rādhāyai virajā-taṭe /</l>\n<l>śavitryai viṣṇu-māyāyai pārṣadebhyaś ca putraka // Jss_1,13.30 //</l>\n</lg>\n\n<lg>\n<l>tubhyaṃ na datto mantro 'tra śrūyatāṃ tan nimittakam /</l>\n<l>janiṣyasi śūdra-yonau brahmaṇo vākya-pālanāt // Jss_1,13.31 //</l>\n</lg>\n\n<lg>\n<l>ity evaṃ kathitaṃ sarvaṃ gaccha vatsa yathā sukham /</l>\n<l>dvādaśābdāntare śūdra-yonau devāj janiṣyasi // Jss_1,13.32 //</l>\n</lg>\n\n<lg>\n<l>pañca-varṣābhyantare ca man-mantraṃ prāpya viprataḥ /</l>\n<l>daśābdānte vapus tyaktvā brahma-putro bhaviṣyasi // Jss_1,13.33 //</l>\n</lg>\n\n<p>man-mantraṃ punar eveti śambhu-vaktrāl labhiṣyasi /</p>\n\n<l>ity evam uktvā sarvātmā tatraivāntaradhīyata // Jss_1,13.34 //</l>\n\n<lg>\n<l>gandharvaḥ prayayau tasmād yoṣidbhiḥ saha putraka /</l>\n<l>ity evaṃ kathitaṃ sarvaṃ pūrva-vṛttāntam eva ca // Jss_1,13.35 //</l>\n</lg>\n\n<p>iti śrī-nārada-pañca-rātre jñānāmṛta-sāre prathamaika-rātre\ngandharva-mokṣaṇaṃ nāma trayodaśo 'dhyāyaḥ</p>\n\n<p>prathamaika-rātre caturdaśo 'dhyāyaḥ</p>\n\n<lg>\n<l>śrī-śuka uvāca</l>\n<l>prayāte rādhikā-nāthe golokaṃ ca nirāmayam /</l>\n<l>babhūva kiṃ rahasyaṃ ca gate gandharva-puṅgave // Jss_1,14.1 //</l>\n</lg>\n\n<lg>\n<l>śrī-vyāsa uvāca</l>\n<l>sarve devāś ca munayaḥ prayāte paramātmani /</l>\n<l>sarve babhūvus te tūṣṇīṃ vayāṃsīva dinātyaye // Jss_1,14.2 //</l>\n</lg>\n\n<lg>\n<l>uvāca śambhur brahmāṇaṃ nīti-sāra-viśāradam /</l>\n<l>jñānādhidevo bhagavān pariṇāma-sukhaṃ vacaḥ // Jss_1,14.3 //</l>\n</lg>\n\n<lg>\n<l>śrī-mahā-deva uvāca</l>\n<l>rakṣitā yasya bhagavān kalyāṇaṃ tasya santatam /</l>\n<l>sa yasya vighna-kartā ca rakṣituṃ taṃ ca kaḥ kṣamaḥ // Jss_1,14.4 //</l>\n</lg>\n\n<lg>\n<l>smṛti-mātreṇa nirvighnā ye ca kṛṣṇa-parāyaṇaḥ /</l>\n<l>vighnaṃ kartuṃ ke samarthās teṣāṃ ca munayaḥ surāḥ // Jss_1,14.5 //</l>\n</lg>\n\n<lg>\n<l>kopāgnināṃ sthalaṃ kutra stambhitānāṃ ca sāmpratam /</l>\n<l>devānāṃ ca munīnāṃ ca kṣaṇenaiveśvarecchayā // Jss_1,14.6 //</l>\n</lg>\n\n<lg>\n<l>yadi tiṣṭhanti bhūmau ca dagdha-śasyā vasundharā /</l>\n<l>jale yadi tatas taptaṃ naṣṭhāste jala-jantavaḥ // Jss_1,14.7 //</l>\n</lg>\n\n<lg>\n<l>sthāle dahanti lokāṃś ca vṛkṣāṃś ca pralayāgnayaḥ /</l>\n<l>vidhānaṃ kartum ucitam eṣāṃ ca jagatāṃ vidhe // Jss_1,14.8 //</l>\n</lg>\n\n<lg>\n<l>tvam eva dhātā jagatāṃ pitā ca viṣṇur īśvaraḥ /</l>\n<l>kālāgni-rudraḥ saṃhartā nedānī pralaya-kṣamaḥ // Jss_1,14.9 //</l>\n</lg>\n\n<lg>\n<l>ete viṣayiṇaḥ sarve kṛṣṇasya paramātmanaḥ /</l>\n<l>ājñāvahāś ca satataṃ dik-pālāś ca dig-īśvarāḥ // Jss_1,14.10 //</l>\n</lg>\n\n<lg>\n<l>tasyaivājñāvaho dharmaḥ sākṣī ca karmaṇāṃ nṛṇām /</l>\n<l>bhramanti viṣaye śaśvan mohitā māyayā hareḥ // Jss_1,14.11 //</l>\n</lg>\n\n<lg>\n<l>ahaṃ na pātā na sraṣṭā na saṃhartā ca jīvanām /</l>\n<l>nirlipto ' haṃ tapasvī ca harer ārādhanonmukhaḥ // Jss_1,14.12 //</l>\n</lg>\n\n<lg>\n<l>saṃhāra-viṣayaṃ mahyaṃ śrī-kṛṣṇaś ca purā dadau /</l>\n<l>datvā rudrāya tad ahaṃ tapasyāsu rato hareḥ // Jss_1,14.13 //</l>\n</lg>\n\n<lg>\n<l>tad-arcanena dhyānena tapasā pūjanena ca /</l>\n<l>stavena kavacanenaiva nāma-mantra-japena ca // Jss_1,14.14 //</l>\n</lg>\n\n<lg>\n<l>mṛtyuñjayo ' haṃ adhunā na ca kālād bhayaṃ mama /</l>\n<l>kālaḥ saṃharate sarvaṃ māṃ vinā ca tatheśvaram // Jss_1,14.15 //</l>\n</lg>\n\n<lg>\n<l>purā sarvādi-sarge ca kasyacit sraṣṭur eva ca /</l>\n<l>bhālodbhavāś ca te rudrās teṣv eko ' haṃ śaṅkaraḥ // Jss_1,14.16 //</l>\n</lg>\n\n<lg>\n<l>kalpaś ca brahmaṇaḥ pāte laye prākṛtike tathā /</l>\n<l>sarve naṣṭā viṣayiṇo na bhaktāś ca yatheśvaraḥ // Jss_1,14.17 //</l>\n</lg>\n\n<lg>\n<l>asaṃkhya-brahmaṇaḥ pātaḥ kalpaś cāsaṃkhya eva ca /</l>\n<l>samatītaḥ kati-vidho bhavitā yā punaḥ punaḥ // Jss_1,14.18 //</l>\n</lg>\n\n<lg>\n<l>śrī-kṛṣṇasya nimeṣeṇa brahmaṇaḥ patanaṃ bhavet /</l>\n<l>tatra prākṛtikāḥ sarve tiro-bhūtāḥ punaḥ punaḥ // Jss_1,14.19 //</l>\n</lg>\n\n<lg>\n<l>na prākṛto na viṣayī nitya-dehī ca vaiṣṇavaḥ /</l>\n<l>harer vareṇāmaro 'haṃ śivādhāras tatas tataḥ // Jss_1,14.20 //</l>\n</lg>\n\n<lg>\n<l>jala-plutaṃ ca viśvaughaṃ laye prākṛtike dhruvam /</l>\n<l>ābrahma-loka-paryantaṃ paraṃ kṛṣṇālayaṃ vinā // Jss_1,14.21 //</l>\n</lg>\n\n<lg>\n<l>sarvā devyo vilīnāś ca kṛṣṇaḥ satyaṃ suniścitam /</l>\n<l>sarve pumāṃso līnāś ca satye nitye sanātane // Jss_1,14.22 //</l>\n</lg>\n\n<lg>\n<l>ahaṃ kṛṣṇaś ca prakṛtiḥ pārṣada-pravaro hareḥ /</l>\n<l>nityaṃ nityā vidyamānā goloke ca nirāmaye // Jss_1,14.23 //</l>\n</lg>\n\n<lg>\n<l>eka īśo na dvitīya iti sarvādi-sargataḥ /</l>\n<l>nahi naśyanti tad-bhaktāḥ prakṛti-prākṛte laye // Jss_1,14.24 //</l>\n</lg>\n\n<lg>\n<l>tasya bhaktottamānāṃ ca satataṃ smaraṇena ca /</l>\n<l>āyur-vyayo nahi bhavet kathaṃ mṛtyur bhaviṣyati // Jss_1,14.25 //</l>\n</lg>\n\n<lg>\n<l>na vāsudeva-bhaktānām aśubhaṃ vidyate kvacit /</l>\n<l>teṣāṃ bhaktottamānāṃ ca satataṃ smaraṇena ca // Jss_1,14.26 //</l>\n</lg>\n\n<lg>\n<l>janma-mṛtyu-jarā-vyādhi-bhayaṃ nāpy upajāyate /</l>\n<l>atra kalpe bhavān brahmā vyavasthātā ca karmasu // Jss_1,14.27 //</l>\n</lg>\n\n<lg>\n<l>sthalaṃ kopānalānāṃ ca vidhānaṃ yad vidhe kuru /</l>\n<l>śambhoś ca vacanaṃ śrutvā kampitaḥ kamalāsanaḥ /</l>\n<l>sthalaṃ cakāra vahnīnām ājñayā śaṅkarasya ca // Jss_1,14.28 //</l>\n</lg>\n\n<lg>\n<l>brahmovaca</l>\n<l>jvaras tri-pādas tri-śirāḥ ṣaḍ-bhujo nava-locanaḥ /</l>\n<l>bhasma-praharaṇo raudraḥ kālāntakayamopamaḥ // Jss_1,14.29 //</l>\n</lg>\n\n<lg>\n<l>bhave bhavatu sarvatra bhava-kopānalo 'dhunā /</l>\n<l>prākṛteṣu ca deheṣu vyāpāro 'sya mayā kṛtaḥ // Jss_1,14.30 //</l>\n</lg>\n\n<lg>\n<l>mama kopānalaḥ śambho saṃskṛtāgnir dvijasya ca /</l>\n<l>bhave bhavatu sarvatra vyāpāro 'sya mayā kṛtaḥ // Jss_1,14.31 //</l>\n</lg>\n\n<lg>\n<l>śeṣasya kopa-vahniś ca śeṣāsye 'stv adhunā śiva /</l>\n<l>yato viśvaṃ ca pralaye dahed gomaya-piṇḍavat // Jss_1,14.32 //</l>\n</lg>\n\n<lg>\n<l>vahner mukhyānalo viśve vyavahārāgnir īśvaraḥ /</l>\n<l>bhvatv eva hi sarvatra sarveṣām upakārakaḥ // Jss_1,14.33 //</l>\n</lg>\n\n<lg>\n<l>dharmāsya-kopa-vahniś ca kṛṣṇāgniś ca bhavatv ayam /</l>\n<l>adharmaṃ kurvatāṃ sarvaṃ dāhanaṃ ca kariṣyati // Jss_1,14.34 //</l>\n</lg>\n\n<lg>\n<l>sūrya-kopānalaś cāyaṃ dāvāgniś ca vaneṣu ca /</l>\n<l>sthitir asya taroḥ skandhe tad-bhakṣyāḥ paśu-pakṣiṇaḥ // Jss_1,14.35 //</l>\n</lg>\n\n<lg>\n<l>candra-kopānalo viśve kāmināṃ virahānalaḥ /</l>\n<l>dampatyor virahe śaśvad bhakṣyati sma dvayos tanum // Jss_1,14.36 //</l>\n</lg>\n\n<lg>\n<l>indra-kopānalaḥ sadyo vajrāgniś ca babhūva ha /</l>\n<l>upendrasyānalaś caiva vidyud eva bhvatv ayam // Jss_1,14.37 //</l>\n</lg>\n\n<lg>\n<l>rudrāṇām āsya-vahniś ca maholkāgnir bhavatv ayam /</l>\n<l>gaṇeśāgniḥ pṛthivyāṃ tu yathāsthāne tu tiṣṭhati // Jss_1,14.38 //</l>\n</lg>\n\n<lg>\n<l>yatra tiṣṭhet tad uṣaram evam evaṃ vidur budhāḥ /</l>\n<l>skanda-kopānalaś caiva raṇāstrāgnir babhūva ha // Jss_1,14.39 //</l>\n</lg>\n\n<lg>\n<l>kāmetarāṇāṃ devānāṃ munīnāṃ ca mukhānalaḥ /</l>\n<l>jagrāhaurva-munis tatra tejasi brahmaṇaḥ sutaḥ // Jss_1,14.40 //</l>\n</lg>\n\n<lg>\n<l>sva-dakṣiṇorau sa muniḥ saṃsthāpya veda-mantrataḥ /</l>\n<l>brahmaṇaṃ ca namas-kṛtya śaṅkaraṃ tapase yayau // Jss_1,14.41 //</l>\n</lg>\n\n<lg>\n<l>kālena tasmān niḥsṛtya samudre vāḍavānalaḥ /</l>\n<l>sa babhūva purā putra paramaurvānalaḥ svayam // Jss_1,14.42 //</l>\n</lg>\n\n<lg>\n<l>kāmāgnim ulvaṇaṃ dṛṣṭvā vicintya manasā vidhiḥ /</l>\n<l>samālocya suraiḥ sārdhaṃ munīndraiḥ saha saṃsadi // Jss_1,14.43 //</l>\n</lg>\n\n<lg>\n<l>ajuhāva striyaḥ sarvāḥ suvratāś ca pati-vratāḥ /</l>\n<l>āyuyur yoṣitaḥ sarvās tā ūcuḥ kamalodbhavam // Jss_1,14.44 //</l>\n</lg>\n\n<lg>\n<l>striya ūcuḥ</l>\n<l>kim asmān brūhi bhagavan śādhi naḥ karavāma kim /</l>\n<l>ālocya manasā sarvaṃ dehi bhāraṃ vayaṃ striyaḥ // Jss_1,14.45 //</l>\n</lg>\n\n<lg>\n<l>brahmovāca</l>\n<l>gṛhītvā madanāgniṃ ca maithune sukha-dāyakam /</l>\n<l>viśve ca yoṣitaḥ sarvāḥ śaśvat-kāmā bhavantu ca // Jss_1,14.46 //</l>\n</lg>\n\n<lg>\n<l>brahmaṇaś ca vacaḥ śrutvā kopa-raktāsya-locanaḥ /</l>\n<l>tam ūcuḥ yoṣitaḥ sarvā bhayaṃ tyaktvā ca saṃsadi // Jss_1,14.47 //</l>\n</lg>\n\n<lg>\n<l>striya ūcuḥ</l>\n<l>dhik tvāṃ jagad-vidhiṃ vyarthaṃ cakāra parameśvaraḥ /</l>\n<l>apūjyo mohinī-śāpāt putra-śāpena sāmpratam // Jss_1,14.48 //</l>\n</lg>\n\n<lg>\n<l>gṛhītvā madanāgniṃ ca puruṣāś ca tathā striyaḥ /</l>\n<l>nityaṃ dahanti satataṃ vāstavaṃ duḥsahaṃ param // Jss_1,14.49 //</l>\n</lg>\n\n<lg>\n<l>tad-eka-bhāgaḥ puruṣe tri-bhāgaś cāpi yoṣiti /</l>\n<l>tena dugdhāḥ striyaḥ sarvāś cāsmākam apareṇa kim // Jss_1,14.50 //</l>\n</lg>\n\n<lg>\n<l>samarpaṇaṃ cet puruṣe yad yasmāsu smarānalaḥ /</l>\n<l>bhasmī-bhūtaṃ kariṣyāmo rakṣitā ko bhavet tava // Jss_1,14.51 //</l>\n</lg>\n\n<lg>\n<l>pati-vratā-vacaḥ śrutvā tam uvāca śivaḥ svayam /</l>\n<l>hitaṃ satyaṃ niti-sāraṃ pariṇāma-sukhāvaham // Jss_1,14.52 //</l>\n</lg>\n\n<p>atha kulaṭotpattiḥ</p>\n\n<lg>\n<l>śrī-mahā-deva uvāca</l>\n<l>tyaja dvandvaṃ mahā-bhāga suvratābhiḥ sahādhunā /</l>\n<l>pati-vratānāṃ tejaś ca sarvebhyaś ca paraṃ bhavet // Jss_1,14.53 //</l>\n</lg>\n\n<lg>\n<l>nirmāṇaṃ kuru devendra kṛtyāṃ strī-jātim īśvara /</l>\n<l>tasyai dehi duḥkha-bījaṃ kāma-kopānalaṃ param // Jss_1,14.54 //</l>\n</lg>\n\n<lg>\n<l>śaṅkarasya vacaḥ śrutvā satvaraṃ jagatāṃ vidhiḥ /</l>\n<l>sasṛje tat-kṣaṇaṃ mūrtiṃ strī-rūpāṃ sumanoharāṃ // Jss_1,14.55 //</l>\n</lg>\n\n<lg>\n<l>aho rūpam aho veśam aho asyā navaṃ vayaḥ /</l>\n<l>aho cakṣuḥ kaṭākṣaṃ ca munīnāṃ mohayan manaḥ // Jss_1,14.56 //</l>\n</lg>\n\n<lg>\n<l>aho kaṭhinaṃ cāru stana-yugmaṃ suvartulam /</l>\n<l>vicitraṃ kaṭhinaṃ sthūlaṃ śroṇi-yugmaṃ ca sundaram // Jss_1,14.57 //</l>\n</lg>\n\n<lg>\n<l>nitamba-yugmaṃ valitaṃ cakrākāraṃ sukomalam /</l>\n<l>śveta-campaka-varṇābhaṃ sarvāvayam īpsitam // Jss_1,14.58 //</l>\n</lg>\n\n<lg>\n<l>śarat-pārvaṇa-koṭīndu-vinindāsyaṃ suśobhanam /</l>\n<l>īṣaddhāsya-prasannāsyaṃ vastreṇācchāditaṃ mudā // Jss_1,14.59 //</l>\n</lg>\n\n<lg>\n<l>vapuḥ sukomalam cālaṃ nāti-dīrghaṃ na vakharam /</l>\n<l>vahni-śuddhāṃśukaṃ ratna-bhūṣaṇair bhūṣitaṃ sadā // Jss_1,14.60 //</l>\n</lg>\n\n<lg>\n<l>dāḍimba-kumudākāraṃ sāndraṃ sindūra-sundaram /</l>\n<l>kastūrī-vindunā sārdhaṃ snigdha-candana-vindubhiḥ // Jss_1,14.61 //</l>\n</lg>\n\n<lg>\n<l>pakva-bimba-phalākāram adha-rauṣṭha-puṭaṃ param /</l>\n<l>danta-paṃkti-yugaṃ caiva dāḍimba-bīja-sannibham // Jss_1,14.62 //</l>\n</lg>\n\n<lg>\n<l>sucāru kavarī-bhāraṃ mālatī-mālya-maṇḍitam /</l>\n<l>tasyai dadau ca kāmāgniṃ dṛṣṭvā tāṃ kamalodbhavaḥ // Jss_1,14.63 //</l>\n</lg>\n\n<lg>\n<l>dṛṣṭvā sā candra-rūpaṃ ca kāmonmattā vicetanā /</l>\n<l>kṛtvā kaṭākṣaṃ smerāśyā māṃ bhajasvety uvāca sā // Jss_1,14.64 //</l>\n</lg>\n\n<lg>\n<l>saspitaḥ prayayau candro lajjayā ca sabhā-talāt /</l>\n<l>kāmaṃ dṛṣṭvā ca cakame kāmārtā sā gata-trapā // Jss_1,14.65 //</l>\n</lg>\n\n<lg>\n<l>dudrāva kāmas tasmāc ca tat-paścāt sā dadhāva ca /</l>\n<l>jahasur devatāḥ sarvā munayaś cāpi saṃsadi // Jss_1,14.66 //</l>\n</lg>\n\n<lg>\n<l>lajjitā yoṣitah sarvās tāṃ vārayitum akṣamāḥ /</l>\n<l>sarve cakruḥ parīhāsaṃ strī-vargaṃ śaṅkarādayaḥ // Jss_1,14.67 //</l>\n</lg>\n\n<lg>\n<l>kāmaṃ na labdhvā sā ca strī nivṛtyāgatya saṃsadi /</l>\n<l>tam aśvinī-kumāraṃ cāpy uvāca sura-sannidhau // Jss_1,14.68 //</l>\n</lg>\n\n<lg>\n<l>kṛtyā-kāminy uvāca</l>\n<l>māṃ bhajasva raveḥ putra priyāṃ rasavatīṃ mudā /</l>\n<l>śṛṅgāre sukhadāṃ śāntāṃ parāṃ kāmāturāṃ varāṃ // Jss_1,14.69 //</l>\n</lg>\n\n<lg>\n<l>tvayā śārdhaṃ bhramiṣyāmi sundare gahane vane /</l>\n<l>rahasi rahasi krīḍāṃ kariṣyāmi divāniśam // Jss_1,14.70 //</l>\n</lg>\n\n<lg>\n<l>madhu-pānaṃ ca dāsyāmi vāsitaṃ cāmalaṃ jalam /</l>\n<l>sakarpūraṃ ca tāmbūlaṃ bhoga-vastu manoharam // Jss_1,14.71 //</l>\n</lg>\n\n<lg>\n<l>śayyāṃ manoramāṃ kṛtvā sapuṣpa-candanārcitām /</l>\n<l>bhagavantaṃ kariṣyāmi puṣpa-candana-carcitam // Jss_1,14.72 //</l>\n</lg>\n\n<lg>\n<l>kumāra uvāca</l>\n<l>vacanaṃ vada vāme mām ātmano hṛdayaṅgama /</l>\n<l>vihāya kapaṭaṃ kānte kapaṭaṃ dharma-nāśanam // Jss_1,14.73 //</l>\n</lg>\n\n<lg>\n<l>strī-dharmaṃ strī-manas-kāmaṃ strī-svabhāvaṃ ca kīdṛśam /</l>\n<l>tad-ācāraṃ kati-vidhaṃ tan māṃ vyākhyātum arhasi // Jss_1,14.74 //</l>\n</lg>\n\n<lg>\n<l>aśvinīja-vacaḥ śrutvā kāmārtā tam uvāca sā /</l>\n<l>kāmārtānāṃ kva lajjā ca kva bhayaṃ mānam eva ca // Jss_1,14.75 //</l>\n</lg>\n\n<p>atha kulaṭā-svabhāva-kathanam</p>\n\n<lg>\n<l>kāminy uvāca</l>\n<l>sthānaṃ nāsti kṣaṇaṃ nāsti nāsti dūtī tad uttamā /</l>\n<l>tenaiva yuvatīnāṃ ca satītvam upajāyate // Jss_1,14.76 //</l>\n</lg>\n\n<lg>\n<l>suveśaṃ kāmukaṃ dṛṣṭvā kāminī madanāturā /</l>\n<l>tad rātraṃ ca pulakitaṃ yonau kaṇḍūyanaṃ paraṃ // Jss_1,14.77 //</l>\n</lg>\n\n<p>vicetanā bhavet sā ca kāma-jvara-prapīḍitā /\n<l>sarvaṃ tyajati tad-dhetoḥ putraṃ kāntaṃ gṛhaṃ dhanam // Jss_1,14.78/ //</l></p>\n\n<lg>\n<l>labdhvā yuvānaṃ puruṣaṃ deśa-tyāgaṃ karoti sā /</l>\n<l>tad-uttamaṃ punar labdhvā taṃ tyajet sā kṣaṇena ca // Jss_1,14.79 //</l>\n</lg>\n\n<lg>\n<l>viṣaṃ dātuṃ samarthā sā svāminaṃ guṇināṃ varam /</l>\n<l>mlecchaṃ yuvānaṃ samprāpya sarvasvaṃ dātum utsukā // Jss_1,14.80 //</l>\n</lg>\n\n<lg>\n<l>tyajet kula-bhayaṃ lajjāṃ dharmaṃ bandhuṃ yaśaḥ śriyam /</l>\n<l>samprāpya rati-śūraṃ ca yuvānaṃ suratonmukham // Jss_1,14.81 //</l>\n</lg>\n\n<lg>\n<l>sudṛśyaṃ sundara-mukhaṃ śaśvan-madhuritaṃ vacaḥ /</l>\n<l>hṛdayaṃ kṣura-dhārābhaṃ ko vā jānāti tan-manaḥ // Jss_1,14.82 //</l>\n</lg>\n\n<lg>\n<l>vidyucchaṭā jale rekhā cāsthirā ca yathāmbare /</l>\n<l>tathāsthirā ca kulaṭā-prītiḥ svapnaṃ ca tad-vacaḥ // Jss_1,14.83 //</l>\n</lg>\n\n<lg>\n<l>kulaṭānāṃ na satyaṃ ca na ca dharmo bhayaṃ dayā /</l>\n<l>na laukikaṃ na lajjā syāj jāra-jintā nirantaram // Jss_1,14.84 //</l>\n</lg>\n\n<lg>\n<l>svapne jāgaraṇe caiva bhojane śayane sadā /</l>\n<l>nirantaraṃ kāma-cintā jāre sneho na cānyataḥ // Jss_1,14.85 //</l>\n</lg>\n\n<lg>\n<l>kulaṭā nara-ghātibhyo nirdayā duṣṭa-mānasāḥ /</l>\n<l>jārārthe ca sutaṃ hanti bāndhavasya ca kā kathā // Jss_1,14.86 //</l>\n</lg>\n\n<lg>\n<l>na hi vedā vidanty evaṃ kulatā-hṛdayaṅgamam /</l>\n<l>kathaṃ devās ca munayaḥ santo jānanti niścayam // Jss_1,14.87 //</l>\n</lg>\n\n<lg>\n<l>rati-śūraṃ priyaṃ dṛṣṭvā kṣīraṃ ghṛtam ivācaret /</l>\n<l>gate vayasi jīrṇaṃ taṃ viṣaṃ dṛṣṭvā tyajet kṣaṇāt // Jss_1,14.88 //</l>\n</lg>\n\n<lg>\n<l>na viśvaseyus tāṃ duṣṭo tasmāt santo hi santataṃ /</l>\n<l>na ripuḥ puruṣāṇāṃ ca duṣṭa-strībhyaḥ paro bhuvi // Jss_1,14.89 //</l>\n</lg>\n\n<lg>\n<l>viṣaṃ mantrād upaśamaṃ jalād vahniś ca niścitaṃ /</l>\n<l>agneś ca kaṇṭhakocchannaṃ durjanaḥ stavanād vaśaḥ // Jss_1,14.90 //</l>\n</lg>\n\n<lg>\n<l>lubdho dhanena rājā ca sevayā satataṃ vaśaḥ /</l>\n<l>miśraṃ svaccha-svabhāvena bhayena ca ripur vaśaḥ // Jss_1,14.91 //</l>\n</lg>\n\n<lg>\n<l>ādareṇa vaśo vipro yauvatī prema-bhārataḥ /</l>\n<l>bandhur vaśaḥ samatayā guruḥ praṇatibhiḥ sadā // Jss_1,14.92 //</l>\n</lg>\n\n<lg>\n<l>mūrkho vaśaḥ kathāyāṃ ca vidvān vidyā-vicārataḥ /</l>\n<l>na hi duṣṭā ca kulaṭā puṃsaś ca vaśagā bhavet // Jss_1,14.93 //</l>\n</lg>\n\n<lg>\n<l>sva-kārye tat-parā śaśvat prītiḥ kāryānurodhataḥ /</l>\n<l>na sarvasya vaśī-bhūtā vinā śṛṅgāram ulvaṇam // Jss_1,14.94 //</l>\n</lg>\n\n<lg>\n<l>na prītyā na dhanenaiva na stavān na sevayā /</l>\n<l>na prāṇa-dānato veśyā vaśī-bhūtā bhavet kṣaṇam // Jss_1,14.95 //</l>\n</lg>\n\n<lg>\n<l>āhāro dvi-guṇas tāsāṃ buddhis tāsāṃ catur-guṇā /</l>\n<l>ṣaḍ-guṇā mantraṇā tāsāṃ kāmaś cāṣṭa-gunaḥ smṛtaḥ // Jss_1,14.96 //</l>\n</lg>\n\n<lg>\n<l>śaśvat-kāmā ca kulaṭā na ca tṛptiś ca krīḍayā /</l>\n<l>haviṣā kṛṣṇa-vartmeva bhūya evābhivardhate // Jss_1,14.97 //</l>\n</lg>\n\n<lg>\n<l>divāniśaṃ ca śṛṅgāraṃ kurute tat-pumān yadi /</l>\n<l>na tṛptiḥ kulaṭānāṃ ca pumāṃsaṃ grastum icchati // Jss_1,14.98 //</l>\n</lg>\n\n<lg>\n<l>nāgnis tṛpyati kāṣṭhānāṃ nāpagānāṃ mahodadhiḥ /</l>\n<l>nāntakaḥ sarva-bhūtānāṃ nāsāṃ tṛpyati sampadām // Jss_1,14.99 //</l>\n</lg>\n\n<lg>\n<l>na śreyasāṃ manas tṛptaṃ vāḍavāgnir na pāthasām /</l>\n<l>vasundharā na rajasāṃ na puṃsāṃ kulaṭā tathā // Jss_1,14.100 //</l>\n</lg>\n\n<lg>\n<l>ity evaṃ kathitaṃ kiṃcit sarvaṃ vaktuṃ ca nocitam /</l>\n<l>lajjā bījaṃ yoṣitāṃ ca nibodha bhāskarātmaja // Jss_1,14.101 //</l>\n</lg>\n\n<lg>\n<l>śrutvā ca kṛtyā-strī-vākyaṃ jahasur munayaḥ surāḥ /</l>\n<l>cukupur yoṣitaḥ sarvāḥ padmādyā lajjitāḥ suta // Jss_1,14.102 //</l>\n</lg>\n\n<lg>\n<l>lajjā-natānanā lakṣmīr niryayau deva-maṇḍalāt /</l>\n<l>tat paścāt pārvatī sārdhaṃ sarasvatyā natānanā // Jss_1,14.103 //</l>\n</lg>\n\n<lg>\n<l>sāvitrī rohinī svāhā vāruṇī ca ratiḥ śacī /</l>\n<l>sarvā babhūvur ekatra pracakrur mantraṇāṃ ca tāḥ // Jss_1,14.104 //</l>\n</lg>\n\n<lg>\n<l>kṛtyā-striyaḥ samāhūya tā ūcuś ca krameṇa ca /</l>\n<l>rodhayām āsur iṣṭāṃ tāṃ sugopyāṃ api yoṣitaḥ // Jss_1,14.105 //</l>\n</lg>\n\n<lg>\n<l>tasyā mukhe dadau hastaṃ suśīlā kamalālayā /</l>\n<l>salajjitā bhava sute śāntā ceti śubhāśiṣam // Jss_1,14.106 //</l>\n</lg>\n\n<lg>\n<l>sarasvatī dadau tasyai cābhimānaṃ ca dhairyatām /</l>\n<l>maukharyaṃ vāvadūkatvaṃ mantraṇām ātma-rakṣaṇam // Jss_1,14.107 //</l>\n</lg>\n\n<lg>\n<l>sāvitrī ca dadau tasyai sauśīlyaṃ cātidurlabham /</l>\n<l>ātma-saṃgopanaṃ caiva gāmbhīryaṃ kulato bhayam // Jss_1,14.108 //</l>\n</lg>\n\n<lg>\n<l>pārvaty uvāca</l>\n<l>dhik tvāṃ sva-bhāva-kulaṭāṃ lajjitā bhava sundari /</l>\n<l>sva-mānaṃ gauravaṃ rakṣa hy asmākaṃ ca smarātura // Jss_1,14.109 //</l>\n</lg>\n\n<lg>\n<l>jani labha pṛthivyāṃ ca kāya-vyūhaṃ vidhāya ca /</l>\n<l>puṃsām aṣṭa-guṇaṃ kāmaṃ labhasva ca pṛthak prṛthak // Jss_1,14.110 //</l>\n</lg>\n\n<lg>\n<l>lajjāṃ catur-guṇāṃ cāpi dviguṇāṃ dhairyatāṃ tathā /</l>\n<l>abhogecchadhame gaccha dūraṃ gaccha mamāntikāt // Jss_1,14.111 //</l>\n</lg>\n\n<lg>\n<l>puṃsāṃ ca dvi-guṇaḥ kāmo vāstavīṇāṃ ca yoṣitām /</l>\n<l>lajjā cāṣṭa-guṇā cāpi dhairyatā ca catur-guṇā // Jss_1,14.112 //</l>\n</lg>\n\n<lg>\n<l>kula-dharmaḥ kula-bhayaṃ sauśīlyaṃ mānam ūrjitam /</l>\n<l>śaśvat tiṣṭhatu puṃsy eva strīṣu ca mamājñayā // Jss_1,14.113 //</l>\n</lg>\n\n<lg>\n<l>yasmāt sadasi sarvebhyo lajjā-hīnaḥ surādhamaḥ /</l>\n<l>strī-sva-bhāvaṃ ca papraccha yajña-bhāk na bhavet tataḥ // Jss_1,14.114 //</l>\n</lg>\n\n<lg>\n<l>adya-prabhṛti viśveṣu nāgrāhyaṃ pāpa-saṃyutam /</l>\n<l>cikitsakānāṃ viduṣāṃ na bhakṣya mamājñayā // Jss_1,14.115 //</l>\n</lg>\n\n<lg>\n<l>ity evam uktvā prayayur devyaś ca sarva-yoṣitaḥ /</l>\n<l>devāś ca munayaś cāpi ye cānye ca samāgataḥ // Jss_1,14.116 //</l>\n</lg>\n\n<lg>\n<l>devāś ca munayaś cāpi ye cānye sarvataḥ suta /</l>\n<l>pati-vratāṇāṃ strīṇāṃ ca lajjā bīja-svarūpiṇī // Jss_1,14.117 //</l>\n</lg>\n\n<p>iti śrī-nārada-pañca-rātre jñāṇāmṛta-sāre prathamaika-rātre\nkulaṭottpatir nāma caturdaśo 'dhyāyaḥ</p>\n\n<p>prathamaika-rātre pañcadaśo 'dhyāyaḥ</p>\n\n<lg>\n<l>gate niyamite kāle gandharvaś copavarhaṇaḥ /</l>\n<l>sva-yogena jahau dehaṃ bhārate prāktanād aho // Jss_1,15.1 //</l>\n</lg>\n\n<lg>\n<l>sa jajñe śudra-yonau ca pituḥ śāpena ca daivataḥ /</l>\n<l>viṣṇu-prasādaṃ bhuktvā ca babhūva brahmaṇaḥ sutaḥ // Jss_1,15.2 //</l>\n</lg>\n\n<lg>\n<l>vimuktas tāta-śāpena samprāpya jñānam uttamam /</l>\n<l>prati-janma-smṛtis tasya kṛṣṇa-mantra-prasādataḥ // Jss_1,15.3 //</l>\n</lg>\n\n<lg>\n<l>pituḥ sakāśād āgatya samprāpa candra-śekharāt /</l>\n<l>śrī-kṛṣṇa-mantram atulaṃ svarga-mandākinī-taṭe // Jss_1,15.4 //</l>\n</lg>\n\n<lg>\n<l>svarga-mandākinī-tīrād guruṇā śaṅkareṇa ca /</l>\n<l>sahitaḥ prayayau tūrṇaṃ pārvatī-sannidhānataḥ // Jss_1,15.5 //</l>\n</lg>\n\n<lg>\n<l>uvāsa tatra śambhuś ca nāradaś ca mahā-muniḥ /</l>\n<l>pārvatī bhadra-kālī skando gaṇa-patiḥ svayam // Jss_1,15.6 //</l>\n</lg>\n\n<lg>\n<l>mahā-kālaś ca nandī ca vīra-bhadraḥ pratāpavān /</l>\n<l>siddhā maharṣayaś ca munayaḥ sankādayaḥ // Jss_1,15.7 //</l>\n</lg>\n\n<lg>\n<l>yogīndrā jñāninaḥ sarve samūcuḥ śambhu-saṃsadi /</l>\n<l>yat stotraṃ kavacaṃ dhyānaṃ subhadrāya ca kānane // Jss_1,15.8 //</l>\n</lg>\n\n<lg>\n<l>nārāyaṇarṣi-bhagavān brāhmaṇāya dadau purā /</l>\n<l>pūjā-vidhānaṃ yad yac ca puraś-caraṇa-pūrvakam // Jss_1,15.9 //</l>\n</lg>\n\n<lg>\n<l>tad eva bhagavān śambhuḥ pradadau nāradāya ca /</l>\n<l>uvāca śambhuṃ devarṣir yogināṃ ca guror gurum /</l>\n<l>pārvatī-sannidhau tatra nāradaś ca mahā-muniḥ // Jss_1,15.10 //</l>\n</lg>\n\n<lg>\n<l>bhagavan sarva-dharma-jña sarva-jña sarva-kāraṇa /</l>\n<l>sad yat pṛṣṭaṃ mayā pūrvaṃ tan māṃ vyākhyātum arhasi // Jss_1,15.11 //</l>\n</lg>\n\n<lg>\n<l>yad yat pṛṣṭaṃ tvayā brahman pratyekaṃ ca krameṇa ca /</l>\n<l>punaḥ praśnaṃ kuru mune śṛṇvantu mat-sabhāsadaḥ // Jss_1,15.12 //</l>\n</lg>\n\n<lg>\n<l>ādhyātmikaṃ ca yaj jñānaṃ vedānāṃ sāram uttamam /</l>\n<l>jñānaṃ jñāniṣu sāraṃ yat kṛṣṇa-bhakti-pradaṃ śubhaṃ // Jss_1,15.13 //</l>\n</lg>\n\n<lg>\n<l>nirvāṇa-muktidaṃ jñānaṃ karma-mūla-nikṛntanam /</l>\n<l>tat-siddhi-yogān muktiś ca yoginām api vāñcchitam // Jss_1,15.14 //</l>\n</lg>\n\n<lg>\n<l>saṃsāra-viṣayaṃ jñānaṃ śaśvat sammoha-veṣṭitam /</l>\n<l>āśramāṇāṃ samācāraṃ teṣāṃ dharma-pariṣkṛtam // Jss_1,15.15 //</l>\n</lg>\n\n<lg>\n<l>caturṇāṃ varṇanāṃ vidhānāṃ maheśvara /</l>\n<l>bhikṣūṇāṃ vaiṣṇavānāṃ ca yatīnāṃ brahma-cāriṇām // Jss_1,15.16 //</l>\n</lg>\n\n<lg>\n<l>vāna-prasthāśramāṇāṃ ca paṇḍitānāṃ tathaiva ca /</l>\n<l>pati-vratānāṃ yad yac ca śrī-kṛṣṇa-pūjanaṃ ca yat // Jss_1,15.17 //</l>\n</lg>\n\n<lg>\n<l>yat stotraṃ kavacaṃ mantraṃ puraś-caraṇam īpsitam /</l>\n<l>sārvāhnikam abhīṣṭaṃ ca vipākaṃ karma-jīvinām // Jss_1,15.18 //</l>\n</lg>\n\n<lg>\n<l>saṃsāra-vāsanā-baddhaṃ lakṣaṇaṃ prakṛtīśayoḥ /</l>\n<l>tayoḥ paraṃ vā yad brahma tasyāvatāra-varṇanam // Jss_1,15.19 //</l>\n</lg>\n\n<lg>\n<l>kas tat kalāvatīrṇaś ca kas tad-aṃśaś tathaiva ca /</l>\n<l>paripūrṇatamaḥ kaś ca kaḥ pūrṇaḥ kaḥ kalāṃśakaḥ // Jss_1,15.20 //</l>\n</lg>\n\n<lg>\n<l>kasya vārādhane śambho kiṃ phalaṃ kiṃ yaśas tathā /</l>\n<l>aṅgāṅginor bheda-phalaṃ vistīrṇaṃ nirapekṣakam // Jss_1,15.21 //</l>\n</lg>\n\n<lg>\n<l>nārāyaṇarṣi-kavacaṃ subhadra-brāhmaṇāya ca /</l>\n<l>yad dattaṃ kiṃ tad deveśa tad-ārādhyaś ca kaḥ suraḥ // Jss_1,15.22 //</l>\n</lg>\n\n<lg>\n<l>ati-saṃgopanīyaṃ ca kavacaṃ paramādbhutam /</l>\n<l>sudurlabhaṃ ca viśveṣu noktaṃ māṃ brahmaṇā purā // Jss_1,15.23 //</l>\n</lg>\n\n<lg>\n<l>sanat-kumāro jānāti noktaṃ tena purā ca mām /</l>\n<l>mayā jñānam anāpṛṣṭaṃ yad yaj jānāsi maṅgalam // Jss_1,15.24 //</l>\n</lg>\n\n<lg>\n<l>veda-sāram anupamaṃ karma-mūla-nikṛntanam /</l>\n<l>tan me kathaya bhadreśa mām evānugrahaṃ kuru // Jss_1,15.25 //</l>\n</lg>\n\n<lg>\n<l>apūrvaṃ rādhikākhyānaṃ vedeṣu ca sudurlabham /</l>\n<l>purāṇeṣv itihāse ca vedāṅgeṣu sudurlabham // Jss_1,15.26 //</l>\n</lg>\n\n<lg>\n<l>guroś ca jñānodigaraṇāt jñānaṃ syān mantra-tantrayoḥ /</l>\n<l>tat tantaṃ sa ca mantraḥ syāt kṛṣṇa-bhaktir yato bhavet // Jss_1,15.27 //</l>\n</lg>\n\n<lg>\n<l>jñānaṃ syād viduṣāṃ kiṃcid veda-vyākhyānataḥ prabho /</l>\n<l>veda-kāraṇa-pūjyaś tvaṃ jñānādhiṣṭhātṛ-devatā // Jss_1,15.28 //</l>\n</lg>\n\n<lg>\n<l>tasmād bhavān paraṃ jñānaṃ vada veda-vidāṃ vara /</l>\n<l>māṃ bhaktam anuraktaṃ ca śaraṇāgatam īśvara // Jss_1,15.29 //</l>\n</lg>\n\n<lg>\n<l>nāradasya vacaḥ śrutvā yogināṃ ca guror guruḥ /</l>\n<l>bhagavatyā sahālocya jñānaṃ vaktuṃ samudyataḥ // Jss_1,15.30 //</l>\n</lg>\n\n<lg>\n<l>ity evaṃ kathitaṃ sarvaṃ pūrvākhyānaṃ manoharam /</l>\n<l>hari-bhakti-pradaṃ sarvaṃ karma-mūla-nikṛntanam // Jss_1,15.31 //</l>\n</lg>\n\n<p>iti śrī-nārada-pañca-rātre jñānāmṛta-sāre\nprathamaika-rātre pañcadaśo 'dhyāyaḥ</p>\n\n<p>samāptaś cedaṃ nārada-pañca-rātraika-rātram</p>\n\n  </body>\n\n"
}