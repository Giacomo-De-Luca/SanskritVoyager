{
  "file_title": "rūpagosvāmin-haṃsadūta",
  "file_title_normal": "rupagosvamin-hamsaduta",
  "metadata": {
    "original_title": "Haṃsadūta",
    "author": "Rūpagosvāmin",
    "contributors": [
      {
        "role": "data entry",
        "name": "n.n.",
        "when": ""
      },
      {
        "role": "contribution to GRETIL",
        "name": "n.n.",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31"
  },
  "body": [
    {
      "tag": "p",
      "attributes": {},
      "text": "haṃsadūtaṃ"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dukūlaṃ bibhrāṇo dalitaharitāladyutibharaṃ"
        },
        {
          "tag": "l",
          "attributes": {},
          "text": "javāpuṣpaśreṇīrucirucirapādāmbujatalaḥ |"
        },
        {
          "tag": "l",
          "attributes": {},
          "text": "tamālaśyāmāṅgo davahasitalīlāñcitamukhaḥ"
        },
        {
          "tag": "l",
          "attributes": {},
          "text": "parānandābhogaḥ sphuratu hṛdi me ko.api puruṣaḥ ||1"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yadā yāto gopīhṛdayamadano nandasadanān"
        },
        {
          "tag": "l",
          "attributes": {},
          "text": "mukundo gāndinyāstanayamanuvindan madhupurīm |"
        },
        {
          "tag": "l",
          "attributes": {},
          "text": "tadāmānkṣīccintāsariti ghanaghūrṇāparicayair"
        },
        {
          "tag": "l",
          "attributes": {},
          "text": "agādhāyāṃ bādhāmayapayasi rādhā virahiṇī ||2"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kadācit khedāgniṃ vighaṭayitumantargatamasau"
        },
        {
          "tag": "l",
          "attributes": {},
          "text": "sahālībhirlebhe taralitamanā yāmunataṭīm |"
        },
        {
          "tag": "l",
          "attributes": {},
          "text": "cirādasyāścittaṃ paricitakuṭīrakalanād"
        },
        {
          "tag": "l",
          "attributes": {},
          "text": "avasthā tastāra sphuṭamatha suṣupteḥ priyasakhī ||3"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tadā niṣpandāṅgī kalitanalinīpallavakulaiḥ"
        },
        {
          "tag": "l",
          "attributes": {},
          "text": "parīṇāhāt premanāmakuśalaśatāśaṅkihṛdayaiḥ |"
        },
        {
          "tag": "l",
          "attributes": {},
          "text": "dṛgambhogambhīrīkṛtamihiraputrīlaharībhiḥ"
        },
        {
          "tag": "l",
          "attributes": {},
          "text": "vilīnā dhulīnāmupari parivavre parijanaiḥ ||4"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatastāṃ nyastāṅgīmurasi lalitāyāḥ kamalinī"
        },
        {
          "tag": "l",
          "attributes": {},
          "text": "palāśaiḥ kālindīsalilaśiśirairvījitatanum |"
        },
        {
          "tag": "l",
          "attributes": {},
          "text": "parāvṛtaśvāsāṅkuracalitakaṇṭhiṃ kalayatāṃ"
        },
        {
          "tag": "l",
          "attributes": {},
          "text": "sakhīsandohānāṃ pramadabharaśālī dhvanirabhūt ||5"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nidhāyāṅke paṅkeruhadalaviṭaṅkasya lalitā"
        },
        {
          "tag": "l",
          "attributes": {},
          "text": "tato rādhāṃ nīrāharaṇasaraṇau nyastacaraṇā |"
        },
        {
          "tag": "l",
          "attributes": {},
          "text": "milantaṃ kālindīpulinabhuvi khelāñcitagatiṃ"
        },
        {
          "tag": "l",
          "attributes": {},
          "text": "dadarśāgre kaṃcin madhuravirutaṃ śvetagarutam ||6"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tadālokastokocchvasitahṛdayā sādaramasau"
        },
        {
          "tag": "l",
          "attributes": {},
          "text": "praṇāmaṃ śaṃsantī laghu laghu samāsādya savidham |"
        },
        {
          "tag": "l",
          "attributes": {},
          "text": "dhṛtotkaṇṭhā sadyo harisadasi sandeśaharaṇe"
        },
        {
          "tag": "l",
          "attributes": {},
          "text": "varaṃ dūtaṃ mene tamatilalitaṃ hanta lalitā ||7"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "amarṣāt premerṣyāṃ sapadi dadhatī kaṃsamathane"
        },
        {
          "tag": "l",
          "attributes": {},
          "text": "pravṛttā haṃsāya svamabhilaṣitaṃ śaṃsitumasau |"
        },
        {
          "tag": "l",
          "attributes": {},
          "text": "na tasyā doṣo.ayaṃ yadiha vihagaṃ prārthitavatī"
        },
        {
          "tag": "l",
          "attributes": {},
          "text": "na kasmin viśrambhaṃ diśati haribhaktipraṇayitā ||8"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pavitreṣu prāyo viracayasi toyeṣu vasatiṃ"
        },
        {
          "tag": "l",
          "attributes": {},
          "text": "pramodaṃ nālīke vahasi viśadātmā svayamasi |"
        },
        {
          "tag": "l",
          "attributes": {},
          "text": "tato.ahaṃ duḥkhārtā śaraṇamabalā tvāṃ gatavatī"
        },
        {
          "tag": "l",
          "attributes": {},
          "text": "na yācñā satpakṣe vrajati hi kadācidviphalatām ||9"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ciraṃ vismṛtyāsmān virahadahanajvālavikalāḥ"
        },
        {
          "tag": "l",
          "attributes": {},
          "text": "kalāvān sānandaṃ vasati mukharāyāṃ madhuripuḥ |"
        },
        {
          "tag": "l",
          "attributes": {},
          "text": "tadetaṃ sandeśaṃ svamanasi svamādhāya nikhilaṃ"
        },
        {
          "tag": "l",
          "attributes": {},
          "text": "bhavān kṣipraṃ tasya śaraṇapadavīṃ saṅgamayatu ||10"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nirastapratyūhaṃ bhavatu bhavato vartmani śivaṃ"
        },
        {
          "tag": "l",
          "attributes": {},
          "text": "samuttiṣṭha kṣipraṃ manasi mudamādhāya sadaraṃ |"
        },
        {
          "tag": "l",
          "attributes": {},
          "text": "adhastāddhāvanto laghu laghu samuttānanayanair"
        },
        {
          "tag": "l",
          "attributes": {},
          "text": "bhavantaṃ vīkṣantāṃ kutukataralā gopaśiśavaḥ ||11"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sa vaidagdhīsindhuḥ kaṭhinamatinā dānapatinā"
        },
        {
          "tag": "l",
          "attributes": {},
          "text": "yayā ninye tūrṇaṃ paśupayuvatījīvanapatiḥ |"
        },
        {
          "tag": "l",
          "attributes": {},
          "text": "tayā gantavyā te nikhilajagadekaprathitayā"
        },
        {
          "tag": "l",
          "attributes": {},
          "text": "padavyā bhavyānāṃ tilaka kila dāśārhanagarī ||12"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "galadbāṣpāsāraplutadhavalagaṇḍā mṛgadṛśo"
        },
        {
          "tag": "l",
          "attributes": {},
          "text": "vidūyante yatra pramadamadanāveśavivaśāḥ |"
        },
        {
          "tag": "l",
          "attributes": {},
          "text": "tvayā vijñātavyā haricaraṇasaṅgapraṇayino"
        },
        {
          "tag": "l",
          "attributes": {},
          "text": "dhruvaṃ sā cakrāṅkīratisakha śatāṅgasya padavī ||13"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "piban jambūśyāmaṃ mihiraduhiturvāri madhuraṃ"
        },
        {
          "tag": "l",
          "attributes": {},
          "text": "mṛṇālīrbhuñjāno himakarakaṇākomalarucaḥ |"
        },
        {
          "tag": "l",
          "attributes": {},
          "text": "kṣaṇaṃ hṛṣṭastiṣṭhan niviḍaviṭape śākhini sakhe"
        },
        {
          "tag": "l",
          "attributes": {},
          "text": "sukhena prasthānaṃ racayatu bhavān vṛṣṇinagare ||14"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "balādākrandantī ratapathikamakrūramilitaṃ"
        },
        {
          "tag": "l",
          "attributes": {},
          "text": "vidūrādābhīrītatiranuyayau yena ramaṇam |"
        },
        {
          "tag": "l",
          "attributes": {},
          "text": "tamādau panthānaṃ racaya caritārthā bhavatu te"
        },
        {
          "tag": "l",
          "attributes": {},
          "text": "virājantī sarvopari paramahaṃsasthitiriyam ||15"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "akasmādasmākaṃ harirapaharann aṃśukacayaṃ"
        },
        {
          "tag": "l",
          "attributes": {},
          "text": "yamārūḍho gūḍhapraṇayalaharīṃ kandalayitum |"
        },
        {
          "tag": "l",
          "attributes": {},
          "text": "tavāśrāntasyāntaḥsthagitaravibimbaḥ kisalayaiḥ"
        },
        {
          "tag": "l",
          "attributes": {},
          "text": "kadambaḥ kādamba tvaritamavalambaḥ sa bhavitā ||16"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kirantī lāvaṇyaṃ diśi diśi śikhaṇḍastavakinī"
        },
        {
          "tag": "l",
          "attributes": {},
          "text": "dadhānā sādhīyaḥ kanakavimalajyotivasanam |"
        },
        {
          "tag": "l",
          "attributes": {},
          "text": "tamālaśyāmāṅgī saralamuralīcumbitamukhī"
        },
        {
          "tag": "l",
          "attributes": {},
          "text": "jagau citraṃ yatra prakaṭaparamānandalaharī ||17"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tayā bhūyaḥ krīḍārabhasavikasadvallavavadhūr"
        },
        {
          "tag": "l",
          "attributes": {},
          "text": "vapurvallī bhraśyanmṛgamadakaṇaśyāmalikayā |"
        },
        {
          "tag": "l",
          "attributes": {},
          "text": "vidhātavyo hallīsakadalitamallalatikayā"
        },
        {
          "tag": "l",
          "attributes": {},
          "text": "samantādullāsastava manasi rāsasthalikayā ||18"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tadante vāsantīviracitamanaṅgotsavakalā-"
        },
        {
          "tag": "l",
          "attributes": {},
          "text": "catuḥśālaṃ śaureḥ sphurati na dṛśau tatra vikireḥ |"
        },
        {
          "tag": "l",
          "attributes": {},
          "text": "tadālokodbhedipramadabhavavismāritagati-"
        },
        {
          "tag": "l",
          "attributes": {},
          "text": "kriye jāte tāvat tvayi bata hatā gopavanitā ||19"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mama syādarthānāṃ kṣatiriha vilambādyadapi te"
        },
        {
          "tag": "l",
          "attributes": {},
          "text": "vilokethāḥ sarvaṃ tadapi harikelisthalamidam |"
        },
        {
          "tag": "l",
          "attributes": {},
          "text": "taveyaṃ vyarthā bhavatu śucitā kaḥ sa hi sakhe"
        },
        {
          "tag": "l",
          "attributes": {},
          "text": "guṇo yaścāṇūradviṣi matiniveśāya na bhavet ||20"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sakṛdvaṃśīnādaśravaṇamilitābhīrvanitā"
        },
        {
          "tag": "l",
          "attributes": {},
          "text": "rahaḥkrīḍāsākṣī pratipadalatāsadmasubhagaḥ |"
        },
        {
          "tag": "l",
          "attributes": {},
          "text": "sa dhenūnāṃ bandhurmadhumathanakhaṭṭāyitaśilaḥ"
        },
        {
          "tag": "l",
          "attributes": {},
          "text": "kariṣyaty ānandaṃ sapadi tava govardhanagiriḥ ||21"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tamevādriṃ cakrāṅkitakarapariṣvaṅgirasikaṃ"
        },
        {
          "tag": "l",
          "attributes": {},
          "text": "mahīcakre śaṅkemahi śikhariṇāṃ śekharatayā |"
        },
        {
          "tag": "l",
          "attributes": {},
          "text": "arātiṃ jñātīnāṃ nanu hariharaṃ yaḥ paribhavan"
        },
        {
          "tag": "l",
          "attributes": {},
          "text": "yathārthaṃ svaṃ nāma vyadhita govardhana iti ||22"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tamālasyālokād giri-parisare santi capalāḥ"
        },
        {
          "tag": "l",
          "attributes": {},
          "text": "pulindyo govinda-smaraṇa-rabhasottapta-vapuṣaḥ |"
        },
        {
          "tag": "l",
          "attributes": {},
          "text": "śanais tāsāṃ tāpaṃ kṣaṇam apanayan yāsyati bhavān"
        },
        {
          "tag": "l",
          "attributes": {},
          "text": "avaśyaṃ kālindī-salila-śiśiraiḥ pakṣa-pavanaiḥ ||23"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tadante śrīkāntasmaraṇasamaraghāṭīpulakitā"
        },
        {
          "tag": "l",
          "attributes": {},
          "text": "kadambānāṃ vāṭī rasikaparipāṭī sphurayati |"
        },
        {
          "tag": "l",
          "attributes": {},
          "text": "tvamāsīnastasyāṃ na yadi parito nandasi tato"
        },
        {
          "tag": "l",
          "attributes": {},
          "text": "babhūva vyarthā te ghanarasanivāsavyasanitā ||24"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śaranmeghaśreṇīpratibhaṭamariṣṭāsuraśiraś"
        },
        {
          "tag": "l",
          "attributes": {},
          "text": "ciraṃ śuṣkaṃ vṛndāvanaparisare drakṣyati bhavān |"
        },
        {
          "tag": "l",
          "attributes": {},
          "text": "yadāroḍhuṃ dūrān milati kila kailāsaśikhari-"
        },
        {
          "tag": "l",
          "attributes": {},
          "text": "bhramākrāntasvānto giriśasuhṛdaḥ kiṅkaragaṇaḥ ||25"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ruvan yāhi svairaṃ caramadaśayā cumbitaruco"
        },
        {
          "tag": "l",
          "attributes": {},
          "text": "nitambinyo vṛndāvanabhuvi sakhe santi bahavaḥ |"
        },
        {
          "tag": "l",
          "attributes": {},
          "text": "parāvartiṣyante tulitamurajinnūpuraravāt"
        },
        {
          "tag": "l",
          "attributes": {},
          "text": "tavādhvānāt tāsāṃ bahirapi gatāḥ kṣipramasavaḥ ||26"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tvamāsīnaḥ śākhāntaramilitacaṇḍatviṣi sukhaṃ"
        },
        {
          "tag": "l",
          "attributes": {},
          "text": "dadhīthā bhāṇḍīre kṣaṇamapi ghanaśyāmalarucau |"
        },
        {
          "tag": "l",
          "attributes": {},
          "text": "tato haṃsaṃ bibhrannikhilanabhasaścitramiṣayā"
        },
        {
          "tag": "l",
          "attributes": {},
          "text": "sa vardhiṣṇuṃ viṣṇuṃ kalitadaracakraṃ tulayitā ||27"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tvamaṣṭābhirnetrairvigaladamalapremasalilair"
        },
        {
          "tag": "l",
          "attributes": {},
          "text": "muhuḥ siktastambāṃ catura caturāsyasthitibhuvam |"
        },
        {
          "tag": "l",
          "attributes": {},
          "text": "jihīthāḥ vikhyātāṃ sphutamiha bhavadbāndhavarathaṃ"
        },
        {
          "tag": "l",
          "attributes": {},
          "text": "praviṣṭaṃ maṃsyante vidhimaṭavidevyastvayi gate ||28"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "udañcannetrāmbhaḥprasaralaharīpicchilapatha-"
        },
        {
          "tag": "l",
          "attributes": {},
          "text": "skhalatpādanyāsapraṇihitavilambākuladhiyaḥ |"
        },
        {
          "tag": "l",
          "attributes": {},
          "text": "harau yasmin magne tvaritayamunākulagamana-"
        },
        {
          "tag": "l",
          "attributes": {},
          "text": "spṛhākṣiptā gopyo yayuranupadaṃ kāmapi daśām ||29"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "muhurlasyakrīḍāpramadamiladāhopuruṣikā"
        },
        {
          "tag": "l",
          "attributes": {},
          "text": "vikāśena bhraṣṭaiḥ phaṇimaṇikulairdhūmalarucau |"
        },
        {
          "tag": "l",
          "attributes": {},
          "text": "purastasmin nīpadrumakusumakiñjalkasurabhau"
        },
        {
          "tag": "l",
          "attributes": {},
          "text": "tvayā puṇye peyaṃ madhuramudakaṃ kāliyahrade ||30"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tṛṇāvartārātervirahadavasantāpitatanoḥ"
        },
        {
          "tag": "l",
          "attributes": {},
          "text": "sadābhīrīvṛndapraṇayabahumānonnatividaḥ |"
        },
        {
          "tag": "l",
          "attributes": {},
          "text": "vidhātavyo navyastavakabharasaṃvardhitaśucas"
        },
        {
          "tag": "l",
          "attributes": {},
          "text": "tvayā vṛndādevyāḥ paramavinayādvandanavidhiḥ ||31"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti krāntvā kekākṛtavirutamekādaśavanaṃ"
        },
        {
          "tag": "l",
          "attributes": {},
          "text": "ghanībhūtaṃ cutairvraja madhuvanaṃ dvādaśamidam |"
        },
        {
          "tag": "l",
          "attributes": {},
          "text": "purī yasminn āste yadukulabhuvāṃ nirmayayaśo-"
        },
        {
          "tag": "l",
          "attributes": {},
          "text": "bharāṇāṃ dhārābhirvalitadharitrīparisarā ||32"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "niketairākīrṇā giriśagiriḍimbhapratibhaṭair"
        },
        {
          "tag": "l",
          "attributes": {},
          "text": "avaṣṭambhastambhāvalivilasitaiḥ puṣpitavanā |"
        },
        {
          "tag": "l",
          "attributes": {},
          "text": "niviṣṭā kālindītaṭabhuvi tavādhāsāti sakhe"
        },
        {
          "tag": "l",
          "attributes": {},
          "text": "samastādānandaṃ madhurajalavṛndā madhupurī ||33"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vṛṣaḥ śambhoryasyāṃ daśati navamekatra yavasaṃ"
        },
        {
          "tag": "l",
          "attributes": {},
          "text": "viriñceranyasmin gilati kalahaṃso visalatām |"
        },
        {
          "tag": "l",
          "attributes": {},
          "text": "kvacit kroñcārāteḥ kavalayati kekī viṣadharaṃ"
        },
        {
          "tag": "l",
          "attributes": {},
          "text": "vilīḍhe śallakyā valaripukarī pallavamitaḥ ||34"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "arodhiṣṭhāḥ kāyān na hi vicalitāṃ pracchadapaṭīṃ"
        },
        {
          "tag": "l",
          "attributes": {},
          "text": "vimuktāmajñāsīḥ pathi pathi na muktāvalimapi |"
        },
        {
          "tag": "l",
          "attributes": {},
          "text": "ayi śrīgovindasmaraṇamadirāmattahṛdaye"
        },
        {
          "tag": "l",
          "attributes": {},
          "text": "satīti khyātiste hasati kulaṭānāṃ kulamidam ||35"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "asavyaṃ bibhrāṇā padamadhūtalākṣārasamasau"
        },
        {
          "tag": "l",
          "attributes": {},
          "text": "prayātāhaṃ mugdhe virama mama veśaiḥ kimadhunā |"
        },
        {
          "tag": "l",
          "attributes": {},
          "text": "amandādāśaṅke sakhi purapurandhrikalakalād"
        },
        {
          "tag": "l",
          "attributes": {},
          "text": "alindāgre vṛndāvanakusumadhanvā vijayate ||36"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ayaṃ līlāpāṅgasnapitapuravīthīparisaro"
        },
        {
          "tag": "l",
          "attributes": {},
          "text": "navāśokottaṃsaścalati purataḥ kaṃsavijayī |"
        },
        {
          "tag": "l",
          "attributes": {},
          "text": "kimasmān etasmin maṇibhavanapṛṣṭhādvinudatī"
        },
        {
          "tag": "l",
          "attributes": {},
          "text": "tvamekā stabdhākṣī sthagayasi gavākṣāvalimapi ||37"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "muhuḥ śūnyāṃ dṛṣṭiṃ vahasi dhyāyasi sadā"
        },
        {
          "tag": "l",
          "attributes": {},
          "text": "śṛṇoṣi pratyakṣaṃ navaparijanavijñāpanaśataṃ |"
        },
        {
          "tag": "l",
          "attributes": {},
          "text": "tataḥ śaṅke paṅkeruhamukhi yayau śyāmalaruciḥ"
        },
        {
          "tag": "l",
          "attributes": {},
          "text": "sa yūno mūrtaṃ sambhava nayanavīthīpathikatām ||38"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vilajjaṃ mā rodīriha sakhi punaryāsyati hari-"
        },
        {
          "tag": "l",
          "attributes": {},
          "text": "stavāpaṅgakrīḍāniviḍaparicaryāgrahilatām |"
        },
        {
          "tag": "l",
          "attributes": {},
          "text": "iti svairaṃ yasyāṃ pathi pathi murārerabhinava-"
        },
        {
          "tag": "l",
          "attributes": {},
          "text": "praveśe nārīṇāṃ ratirabhasajalpā vavṛdhire ||39"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sakhe sākṣāddāmodaravadanacandrāvakalana-"
        },
        {
          "tag": "l",
          "attributes": {},
          "text": "sphuratpremānandaprakaralaharīcumbitadhiyaḥ |"
        },
        {
          "tag": "l",
          "attributes": {},
          "text": "muhuratrābhīrīsamudayaśironyastavipada-"
        },
        {
          "tag": "l",
          "attributes": {},
          "text": "stavākṣṇorānandaṃ vidadhīta purā pauravanitāḥ ||40"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "atha bhrāmaṃ bhrāmaṃ kramaghaṭanayā saṅkaṭatarān"
        },
        {
          "tag": "l",
          "attributes": {},
          "text": "nivāsān vṛṣṇīnāmanusara purīmadhavasitam |"
        },
        {
          "tag": "l",
          "attributes": {},
          "text": "murārāteryatra sthagitagagaṇābhirvijayate"
        },
        {
          "tag": "l",
          "attributes": {},
          "text": "patābhiḥ santāpitabhuvanamantaḥpuravaram ||41"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yadutsaṅge tuṅgasphaṭikaracitāḥ santi parito"
        },
        {
          "tag": "l",
          "attributes": {},
          "text": "marālāmāṇikyaprakaraghaṭitatrauṭicaraṇāḥ |"
        },
        {
          "tag": "l",
          "attributes": {},
          "text": "suhṛdbuddhyā haṃsāḥ kalitamadhurasyāmbujabhuvaḥ"
        },
        {
          "tag": "l",
          "attributes": {},
          "text": "samaryādaṃ yeṣāṃ sapadi paricaryāṃ vidadhīta ||42"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "cirān mṛgyantīnāṃ paśuparamaṇīnāmapi kulair"
        },
        {
          "tag": "l",
          "attributes": {},
          "text": "alabdhaṃ kālindīpulinavipine {līnamaṇḍitaḥ} |"
        },
        {
          "tag": "l",
          "attributes": {},
          "text": "sadā lokollāsismitaparicitāsyaṃ sahacari"
        },
        {
          "tag": "l",
          "attributes": {},
          "text": "sphurantaṃ vīkṣiṣye punarapi kimagre murabhidam ||43"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "viṣādaṃ mā kārṣīdrutimavitatthavyāhṛtirasau"
        },
        {
          "tag": "l",
          "attributes": {},
          "text": "samāgantā rādhe dhṛtanavaśikhaṇḍastava sakhā |"
        },
        {
          "tag": "l",
          "attributes": {},
          "text": "iti brūte yasyāṃ śukamithunamindrānujakṛte"
        },
        {
          "tag": "l",
          "attributes": {},
          "text": "yadābhīrivṛndairupadhṛtamabhūduddhavakare ||44"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ghanaśyāmā bhrāmyaty upari hariharmasya śikhibhiḥ"
        },
        {
          "tag": "l",
          "attributes": {},
          "text": "kṛtastotrā mugdhairagururacitā dhūmalatikā |"
        },
        {
          "tag": "l",
          "attributes": {},
          "text": "tadālokāddhīra sphurati tava cen mānasarucir"
        },
        {
          "tag": "l",
          "attributes": {},
          "text": "jitaṃ tarhi svairaṃ jalasahanivāsapriyatayā ||45"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tato madhye kakṣaṃ prati navagavākṣastavakinaṃ"
        },
        {
          "tag": "l",
          "attributes": {},
          "text": "calanmuktālambasphuritamamalastambhanivaham |"
        },
        {
          "tag": "l",
          "attributes": {},
          "text": "bhavān draṣṭā hemollikhitadaśamaskandhacarito-"
        },
        {
          "tag": "l",
          "attributes": {},
          "text": "llasadbhittiprāntaṃ muravijayinaḥ kelinilayam ||46"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "alinde yasyāste marakatamayī yaṣṭiramalā"
        },
        {
          "tag": "l",
          "attributes": {},
          "text": "śayāluryāṃ rātrau madakalakalāpī kalayati |"
        },
        {
          "tag": "l",
          "attributes": {},
          "text": "nirāṭaṅkastsyāḥ śikharamadhiruhya śramanudaṃ"
        },
        {
          "tag": "l",
          "attributes": {},
          "text": "pratīkṣethā bhrātarvaramavasaraṃ yādavapateḥ ||47"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "niviṣṭaḥ palāṅke mṛdulataratulīdhavalite"
        },
        {
          "tag": "l",
          "attributes": {},
          "text": "trilokalakṣmīṇāṃ kakudi darasātīkṛtatanūḥ |"
        },
        {
          "tag": "l",
          "attributes": {},
          "text": "amandaṃ pūrṇendupratimamupadhānaṃ pramudito"
        },
        {
          "tag": "l",
          "attributes": {},
          "text": "nidhāyāgre tasminn upahitakaphonidvayabharam ||48"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "udañcat kālindīsalilasubhagaṃ bhāvukaruciḥ"
        },
        {
          "tag": "l",
          "attributes": {},
          "text": "kapolāntaḥ prekṣyanmaṇimakaramudrāmadhurimā |"
        },
        {
          "tag": "l",
          "attributes": {},
          "text": "vasānaḥ kauśeyaṃ jitakanakalakṣmī parimalaṃ"
        },
        {
          "tag": "l",
          "attributes": {},
          "text": "mukundaste sākṣāt pramadasudhayā sekṣyati dṛśoḥ ||49"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vikadruḥ paurāṇīrakhilakulavṛddho yadupater"
        },
        {
          "tag": "l",
          "attributes": {},
          "text": "adūrādāsīno madhurabhanitīrgāsyati sadā |"
        },
        {
          "tag": "l",
          "attributes": {},
          "text": "purastādābhīrīgaṇabhayadanāmā sa kaṭhino"
        },
        {
          "tag": "l",
          "attributes": {},
          "text": "maṇistambhālambī kurukulakathāṃ saṅkalayitā ||50"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śinīnāmuttaṃsaḥ kalitakṛtavarmāpy ubhayataḥ"
        },
        {
          "tag": "l",
          "attributes": {},
          "text": "praṇeṣyate bālavyajanayugalāndolanavidhim |"
        },
        {
          "tag": "l",
          "attributes": {},
          "text": "sa jānubhyāmaṣṭāpadabhuvanamavaṣṭabhya bhavitā"
        },
        {
          "tag": "l",
          "attributes": {},
          "text": "guroḥ śiṣyo nūnaṃ padakamalasaṃvāhanarataḥ ||51"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vihaṅgendro yugmīkṛtakarasarojo bhuvi puraḥ"
        },
        {
          "tag": "l",
          "attributes": {},
          "text": "kṛtāsaṅgo bhāvī prajavini nirdeśe.arpitamanāḥ |"
        },
        {
          "tag": "l",
          "attributes": {},
          "text": "chadadvandve yasya dhvanati mathurāvāsibaṭavo"
        },
        {
          "tag": "l",
          "attributes": {},
          "text": "vyadasyante sāmasvarajanitamanyonyakalaham ||52"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na nirvaktuṃ dāmodarapadakaniṣṭhāṅgulinakha-"
        },
        {
          "tag": "l",
          "attributes": {},
          "text": "dyutīnāṃ lāvaṇyaṃ bhavati caturāsyo.api caturaḥ |"
        },
        {
          "tag": "l",
          "attributes": {},
          "text": "tathāpi strīprajñāsulabhataralatvādahamasau"
        },
        {
          "tag": "l",
          "attributes": {},
          "text": "pravṛttā tanmūrtistavaratimahāsāhasavaśe ||53"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "virājante yasyavrajaśiśukulasteyavikala-"
        },
        {
          "tag": "l",
          "attributes": {},
          "text": "svayambhūcūḍāgrairlulitaśikharāḥ pādanakharāḥ |"
        },
        {
          "tag": "l",
          "attributes": {},
          "text": "kṣaṇaṃ yān ālokya prakaṭaparamānandavivaśaḥ"
        },
        {
          "tag": "l",
          "attributes": {},
          "text": "sa devarṣirmuktān api tanubhṛtaḥ śocati bhṛśam ||54"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarojānāṃ vyūhaḥ śriyamabhilaṣan yasya padayo-"
        },
        {
          "tag": "l",
          "attributes": {},
          "text": "ryayau rāgāḍhyānāṃ vidhuramudavāsavratavidhim |"
        },
        {
          "tag": "l",
          "attributes": {},
          "text": "himaṃ vande nīcairanucitavidhānavyasanināṃ"
        },
        {
          "tag": "l",
          "attributes": {},
          "text": "yadeṣāṃ prāṇāntaṃ damanamanuvarṣaṃ praṇayati ||55"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rucīnamullāsairmarakatamayasthūlakadalī-"
        },
        {
          "tag": "l",
          "attributes": {},
          "text": "kadambāhaṃkāraṃ kavalayati yasyoruyugalam |"
        },
        {
          "tag": "l",
          "attributes": {},
          "text": "yadālānastambhadyūutimavalalambe kalavatāṃ"
        },
        {
          "tag": "l",
          "attributes": {},
          "text": "madāduddāmānāṃ paśuparamaṇīcittakariṇīm ||56"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sakhe yasyābhīrīnayanasapharījīvanavidhau"
        },
        {
          "tag": "l",
          "attributes": {},
          "text": "nidānaṃ gāmbhīryaprasarakalitā nābhisarasī |"
        },
        {
          "tag": "l",
          "attributes": {},
          "text": "yataḥ kalpasyādau sajalajanakotpattivaḍabhī-"
        },
        {
          "tag": "l",
          "attributes": {},
          "text": "gabhīrāntaḥ kakṣādhṛtabhuvanamambhoruhamabhūt ||57"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dyutiṃ dhatte yasya trivalilatikāsaṅkaṭataraṃ"
        },
        {
          "tag": "l",
          "attributes": {},
          "text": "sakhe dāmaśreṇīkṣapaṇaracanābhijñamudaram |"
        },
        {
          "tag": "l",
          "attributes": {},
          "text": "yaśodā yasyāntaḥ suranarabhujaṅgaiḥ parivṛtaṃ"
        },
        {
          "tag": "l",
          "attributes": {},
          "text": "mukhadvārā vāradvayamavaluloke tribhuvanam ||58"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "urau yasya sphāraṃ sphurati vanamālāvalayitaṃ"
        },
        {
          "tag": "l",
          "attributes": {},
          "text": "vitanvānaṃ tanvījanamanasi sadyo manasijam |"
        },
        {
          "tag": "l",
          "attributes": {},
          "text": "marīcībhiryasmin ravinivahatulyo.api vahate"
        },
        {
          "tag": "l",
          "attributes": {},
          "text": "sadā khadyotābhāṃ bhuvanamadhuraḥ kaustubhamaṇiḥ ||59"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "samantādunmīladvalabhidupalastambhayugala-"
        },
        {
          "tag": "l",
          "attributes": {},
          "text": "prabhājaitraṃ keśidvijadalitakeyūralalitam |"
        },
        {
          "tag": "l",
          "attributes": {},
          "text": "madaklāmyadgopīpaṭalahaṭakaṇṭhagrahaparaṃ"
        },
        {
          "tag": "l",
          "attributes": {},
          "text": "bhujadvandva,ṃ yasya sphuṭasurabhigandhaṃ vijayate ||60"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jihīte sāmrājyaṃ jagati navalāvaṇyalaharī"
        },
        {
          "tag": "l",
          "attributes": {},
          "text": "parīpākasyāntarmuditamadanāveśamadhuram |"
        },
        {
          "tag": "l",
          "attributes": {},
          "text": "naṭadbhrūvallīkaṃ smitanavasudhākelisadanaṃ"
        },
        {
          "tag": "l",
          "attributes": {},
          "text": "sphuranmuktāpaṅktipratimaradanaṃ yasya vadanam ||61"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kimebhirvyāhāraiḥ kalaya kathayāmi sphuṭamahaṃ"
        },
        {
          "tag": "l",
          "attributes": {},
          "text": "sakhe niḥsandehaṃ paricayapadaṃ kevalamidam |"
        },
        {
          "tag": "l",
          "attributes": {},
          "text": "parānando yasmin nayanapadavībhrāji bhavitā"
        },
        {
          "tag": "l",
          "attributes": {},
          "text": "tvayā vijñātavyā madhurarava so.ayaṃ madhuripuḥ ||62"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vilokethāḥ kṛṣṇaḥ madakalamarālīratikalā-"
        },
        {
          "tag": "l",
          "attributes": {},
          "text": "vimugdha vyāmugdhaṃ yadi puravadhūvibhramabharaiḥ |"
        },
        {
          "tag": "l",
          "attributes": {},
          "text": "tadā nāsmān grāmyāḥ pravaṇapadavīṃ tasya gamayeḥ"
        },
        {
          "tag": "l",
          "attributes": {},
          "text": "sudhāpūrṇaṃ cetaḥ kathamapi na takraṃ mṛgayate ||63"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yadā vṛndāraṇyasmaraṇalaharīheturamaṇaṃ"
        },
        {
          "tag": "l",
          "attributes": {},
          "text": "pikānāṃ veveṣṭi pratiharitamuccaiḥ kuhurutam |"
        },
        {
          "tag": "l",
          "attributes": {},
          "text": "vahante vā vātāḥ sphurati girimallīparimalā-"
        },
        {
          "tag": "l",
          "attributes": {},
          "text": "stadaivāsmākīnāṃ giramupaharethā murabhidi ||64"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "purātiṣṭhan goṣṭhān nikhilaramaṇībhyaḥ priyatayā"
        },
        {
          "tag": "l",
          "attributes": {},
          "text": "bhavān yasyāṃ gopīramaṇa vidadhe gauravabharam |"
        },
        {
          "tag": "l",
          "attributes": {},
          "text": "sakhī tasyā vijñāpayati lalitā dhīralalita"
        },
        {
          "tag": "l",
          "attributes": {},
          "text": "praṇamya śrīpādāmbujakanakapīṭhīparisare ||65"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "prayatnādābālyaṃ navakamalinīpallavakulai-"
        },
        {
          "tag": "l",
          "attributes": {},
          "text": "stvayā bhūyo yasyāḥ kṛtamahaha saṃvardhanamabhūt |"
        },
        {
          "tag": "l",
          "attributes": {},
          "text": "cirādūdhobhāraṃ sphuraṇaparamākrāntajaghanā"
        },
        {
          "tag": "l",
          "attributes": {},
          "text": "babhūva praṣṭhauhī muramathana seyaṃ kapalikā ||66"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "samīpe nīpānāṃ tricaturadalā hanta gamitā"
        },
        {
          "tag": "l",
          "attributes": {},
          "text": "tvayā yā mākandapriyasahacarībhāvaniyatim |"
        },
        {
          "tag": "l",
          "attributes": {},
          "text": "iyaṃ sā vāsantī galadamalamādhvīkapaṭalī-"
        },
        {
          "tag": "l",
          "attributes": {},
          "text": "miṣādagre gopīramaṇa rudatī rodayatī naḥ ||67"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "prasūto devakyā madhumathana yaḥ ko.api puruṣaḥ"
        },
        {
          "tag": "l",
          "attributes": {},
          "text": "sa yāto gopālābhyudayaparamānandavasatim |"
        },
        {
          "tag": "l",
          "attributes": {},
          "text": "dhṛto yo gāndhinyā kaṭhinajaṭhare samprati tataḥ"
        },
        {
          "tag": "l",
          "attributes": {},
          "text": "samantādevāstaṃ śiva śiva gatā gokulakathā ||68"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ariṣṭenoddhatāḥ paśupasudṛśo yāti vipadaṃ"
        },
        {
          "tag": "l",
          "attributes": {},
          "text": "tṛṇāvartākrānto racayati bhayaṃ catvaracayaḥ |"
        },
        {
          "tag": "l",
          "attributes": {},
          "text": "amī vyomībhūtā vrajavasatibhūmī parisarā"
        },
        {
          "tag": "l",
          "attributes": {},
          "text": "vahante santāpaṃ murahara vidūraṃ tvayi gate ||69"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tvayā nāgantavyaṃ kathamapi hare goṣṭhamadhunā"
        },
        {
          "tag": "l",
          "attributes": {},
          "text": "latā śreṇī vṛndāvanabhuvi yato.abhūdviṣamayī |"
        },
        {
          "tag": "l",
          "attributes": {},
          "text": "prasūnānāṃ gandhaṃ madhumathana tadā vātanihitaṃ"
        },
        {
          "tag": "l",
          "attributes": {},
          "text": "bhajan sadyo mūrcchāṃ vahati nivaho gopasudṛśām ||70"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kathaṃ saṅgo.asmābhiḥ saha samucitaḥ samprati hare-"
        },
        {
          "tag": "l",
          "attributes": {},
          "text": "rayaṃ grāmyā nāryastvamasi nṛpakanyārcitapadaḥ |"
        },
        {
          "tag": "l",
          "attributes": {},
          "text": "gataḥ kālo yasmin paśuparamaṇīsaṅgamakṛte"
        },
        {
          "tag": "l",
          "attributes": {},
          "text": "bhavān vyagrastasthau tamasi gṛhavāṭiviṭapini ||71"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vayaṃ tyaktāḥ svāmin yadi tava kiṃ dūṣaṇamidaṃ"
        },
        {
          "tag": "l",
          "attributes": {},
          "text": "nisargaḥ śyāmānāmayamatitarāṃ duṣpariharaḥ |"
        },
        {
          "tag": "l",
          "attributes": {},
          "text": "kuhūkaṇṭhairaṇḍāvadhi saha nivāsāt paricitā"
        },
        {
          "tag": "l",
          "attributes": {},
          "text": "visṛjyante sadyaḥ kalitanavapakṣairvalibhujaḥ ||72"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ayaṃ pūrvo raṅgaḥ kila paricito yasya tarasā"
        },
        {
          "tag": "l",
          "attributes": {},
          "text": "rasādākhyātavyaṃ parikalaya tan nāṭakamidam |"
        },
        {
          "tag": "l",
          "attributes": {},
          "text": "mayā praṣṭavyo.asi prathamamiti vṛndāvanapate"
        },
        {
          "tag": "l",
          "attributes": {},
          "text": "kimāhā rādheti smarasi hatakaṃ varṇayugalam ||73"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aye kuñjadroṇīkuharagṛhamedhin kimadhunā"
        },
        {
          "tag": "l",
          "attributes": {},
          "text": "parokṣaṃ vakṣyante paśuparamaṇīdurniyatayaḥ |"
        },
        {
          "tag": "l",
          "attributes": {},
          "text": "pravīṇā gopīnāṃ tava caraṇapadme.api yadiyaṃ"
        },
        {
          "tag": "l",
          "attributes": {},
          "text": "yayau rādhā sādhāraṇasamucitapraśnapadavīm ||74"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tvayā goṣṭhaṃ goṣṭhītilaka kila cedvismṛtamidaṃ"
        },
        {
          "tag": "l",
          "attributes": {},
          "text": "na tūrṇaṃ dhūmorṇāpatirapi vidhatte yadi kṛpām |"
        },
        {
          "tag": "l",
          "attributes": {},
          "text": "aharvṛndaṃ vṛndāvanakusumapālīparimalair"
        },
        {
          "tag": "l",
          "attributes": {},
          "text": "darālokaṃ śokāspadamiva kathaṃ neṣyati sakhī ||75"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "taraṅgaiḥ kurvāṇā śamanabhaginīlāghavamasau"
        },
        {
          "tag": "l",
          "attributes": {},
          "text": "nadīṃ kāṃcidgoṣṭhe nayanajalapūrairajanayat |"
        },
        {
          "tag": "l",
          "attributes": {},
          "text": "itīvāsyā dveṣādabhimatadaśāprārthanamayīṃ"
        },
        {
          "tag": "l",
          "attributes": {},
          "text": "murāre vijñaptiṃ niśamayati mānī na śamanaḥ ||76"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kṛtākṛṣṭikrīḍaṃ kimapi tava rūpaṃ mama sakhī"
        },
        {
          "tag": "l",
          "attributes": {},
          "text": "sakṛddṛṣṭvā dūrādahitahitabodhojjhitamatiḥ |"
        },
        {
          "tag": "l",
          "attributes": {},
          "text": "hatā seyaṃ premānalamanu viśantī sarabhasaṃ"
        },
        {
          "tag": "l",
          "attributes": {},
          "text": "pataṅgīvātmānaṃ murahara muhurdāhitavatī ||77"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mayā vācyaḥ kiṃ vā tvamiha nijadoṣāt paramasau"
        },
        {
          "tag": "l",
          "attributes": {},
          "text": "yayau mandā vṛndāvanakusumabandho vidhuratām |"
        },
        {
          "tag": "l",
          "attributes": {},
          "text": "yadarthaṃ duḥkhāgnirvikṛśati tamadyāpi hṛdayān"
        },
        {
          "tag": "l",
          "attributes": {},
          "text": "na yasmāddurmedhā lavamapi bhavantaṃ davayati ||78"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "trivakrāho dhanyā hṛdayamiva te svaṃ puramasau"
        },
        {
          "tag": "l",
          "attributes": {},
          "text": "samāsādya svairaṃ yadiha vilasantī nivasati |"
        },
        {
          "tag": "l",
          "attributes": {},
          "text": "dhruvaṃ puṇyabhraṃśādajani saraleyaṃ mama sakhī"
        },
        {
          "tag": "l",
          "attributes": {},
          "text": "praveśastatrābhūt kṣaṇamapi yadasyā na sulabhaḥ ||79"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kimāviṣṭā bhūtaiḥ sapadi yadi vākrūraphaṇinā"
        },
        {
          "tag": "l",
          "attributes": {},
          "text": "kṣatāpasmāreṇa cyutamatirakasmāt kimapatat |"
        },
        {
          "tag": "l",
          "attributes": {},
          "text": "iti vyagrairasyāṃ gurubhirabhitaḥ kīcakarava-"
        },
        {
          "tag": "l",
          "attributes": {},
          "text": "śravādaspandāyāṃ murahara vikalpā vidadhire ||80"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "navīneyaṃ sampratyakuśalaparīpākalaharī-"
        },
        {
          "tag": "l",
          "attributes": {},
          "text": "nirīṇarti svairaṃ mama sahacarīcittakuhare |"
        },
        {
          "tag": "l",
          "attributes": {},
          "text": "jagannetraśreṇīmadhuramathurāyāṃ nivasata-"
        },
        {
          "tag": "l",
          "attributes": {},
          "text": "ścirādārtā vārtāmapi tava yadeṣā na labhate ||81"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "janān siddhādaśān namati bhajate māntrikagaṇān"
        },
        {
          "tag": "l",
          "attributes": {},
          "text": "vidhatte śuśrūṣāmadhikavinayenauṣadhavidām |"
        },
        {
          "tag": "l",
          "attributes": {},
          "text": "tvadīkṣādīkṣāyai paricarati bhaktyā girisutāṃ"
        },
        {
          "tag": "l",
          "attributes": {},
          "text": "manīṣā hi vyagrā kimapi śubhahetuṃ na manute ||82"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "paśūnāṃ pātāraṃ bhujagaripuputrapraṇayinaṃ"
        },
        {
          "tag": "l",
          "attributes": {},
          "text": "smarodvardhikrīḍaṃ niviḍaghanasāradyutiharam |"
        },
        {
          "tag": "l",
          "attributes": {},
          "text": "sadābhyarṇe nandīśvaragiribhuvo raṅgarasikaṃ"
        },
        {
          "tag": "l",
          "attributes": {},
          "text": "bhavantaṃ kaṃsāre bhajati bhavadāptyai mama sakhī ||83"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhavantaṃ santaptā vidalitatamālāṅkurarasai-"
        },
        {
          "tag": "l",
          "attributes": {},
          "text": "rvilikhya bhrūbhaṅgīkṛtamadanakodaṇḍakadanam |"
        },
        {
          "tag": "l",
          "attributes": {},
          "text": "nidhāsayantī kaṇṭhe tava nijabhujāvallarīmasau"
        },
        {
          "tag": "l",
          "attributes": {},
          "text": "dharanyāmunmīlajjāḍimaniviḍāṅgī viluṭhati ||84"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kadācin mūḍheyaṃ niviḍabhavadīyasmṛtimadā-"
        },
        {
          "tag": "l",
          "attributes": {},
          "text": "damandādātmānaṃ kalayati bhavantaṃ mama sakhī |"
        },
        {
          "tag": "l",
          "attributes": {},
          "text": "tathāsyā rādhāyā virahadahanākalpitadhiyo"
        },
        {
          "tag": "l",
          "attributes": {},
          "text": "murāre duḥsādhyā kṣaṇamapi na bādhā viramati ||85"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tvayā santāpānāmupari parimuktātirabhasā-"
        },
        {
          "tag": "l",
          "attributes": {},
          "text": "didānīmāpede tadapi tava ceṣṭāṃ priyasakhī |"
        },
        {
          "tag": "l",
          "attributes": {},
          "text": "yadeṣā kaṃsāre bhidurahṛdayaṃ tvāmavayati"
        },
        {
          "tag": "l",
          "attributes": {},
          "text": "satīnāṃ mūrdhanyā bhidurahṛdayābhūdanudinam ||86"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "samakṣaṃ sarveṣāṃ viharasi madādhipraṇayinām"
        },
        {
          "tag": "l",
          "attributes": {},
          "text": "iti śrutvā nūnaṃ gurutarasamādhiṃ kalayati |"
        },
        {
          "tag": "l",
          "attributes": {},
          "text": "sadā kaṃsārāte bhajasi yamināṃ netrapadavīm"
        },
        {
          "tag": "l",
          "attributes": {},
          "text": "iti vyaktaṃ sajjībhavati yamamālocitumapi ||87"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "murāre kālindīsaliladaladindīvararuce"
        },
        {
          "tag": "l",
          "attributes": {},
          "text": "mukunda śrīvṛndāvanamadana vṛndārakamaṇe |"
        },
        {
          "tag": "l",
          "attributes": {},
          "text": "vrajānandin nandīśvaradayita nandātmaja hare"
        },
        {
          "tag": "l",
          "attributes": {},
          "text": "sadeti krandantī parijanaśucaṃ kandalayati ||88"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "samantāduttaptastava virahadāvāgniśikharayā"
        },
        {
          "tag": "l",
          "attributes": {},
          "text": "kṛtodvegaḥ pañcāśugamṛgayuvedha vyatikaraiḥ |"
        },
        {
          "tag": "l",
          "attributes": {},
          "text": "tanūbhūtaṃ sadyastanuvanamidaṃ hāsyati hare"
        },
        {
          "tag": "l",
          "attributes": {},
          "text": "haṭhādadya śvo vā mama sahacarīprāṇahariṇaḥ ||89"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "payorāśisphītatviṣi himakarottaṃsamadhure"
        },
        {
          "tag": "l",
          "attributes": {},
          "text": "dadhāne dṛgbhaṅgyā smaravijayirūpaṃ mama sakhī |"
        },
        {
          "tag": "l",
          "attributes": {},
          "text": "hare dattasvāntā bhavati tadimāṃ kiṃ prabhavati"
        },
        {
          "tag": "l",
          "attributes": {},
          "text": "smaro hantuṃ kintu vyathayati bhavān eva kutukī ||90"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vijānīme bhāvaṃ paśuparamaṇīnāṃ yadumaṇe"
        },
        {
          "tag": "l",
          "attributes": {},
          "text": "na jānīmaḥ kasmāt tadapi tava māyā racayati |"
        },
        {
          "tag": "l",
          "attributes": {},
          "text": "samantādadhyātmaṃ yadiha pavanavyādheralapa-"
        },
        {
          "tag": "l",
          "attributes": {},
          "text": "dbalādasyāstena vyasanakulameva dviguṇitam ||91"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "gurorantevāsī sa bhajati yadūnāṃ sacivatāṃ"
        },
        {
          "tag": "l",
          "attributes": {},
          "text": "sakhīyaṃ kālindī kila bhavati kālasya bhaginī |"
        },
        {
          "tag": "l",
          "attributes": {},
          "text": "bhavedanyaḥ ko vā narapatipure matparicito"
        },
        {
          "tag": "l",
          "attributes": {},
          "text": "daśāmasyāḥ śaṃsan yadutilaka yastvāmanunayet ||92"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "viśīrṇāṅgīmantarvraṇaviluṭhanādutkalikayā"
        },
        {
          "tag": "l",
          "attributes": {},
          "text": "parītāṃ bhūyasyā satatamuparāgavyatikarām |"
        },
        {
          "tag": "l",
          "attributes": {},
          "text": "paridhvastāmodāṃ viramitasamastālikutukāṃ"
        },
        {
          "tag": "l",
          "attributes": {},
          "text": "vidho pādasparśādapi sukhaya rādhākumudinīm ||93"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vipattibhyaḥ prāṇān kathamapi bhavatsaṅgamasukha-"
        },
        {
          "tag": "l",
          "attributes": {},
          "text": "spṛhādhīnā śaure mama sahacarī rakṣitavatī |"
        },
        {
          "tag": "l",
          "attributes": {},
          "text": "atikrānte sampraty avadhidivase jīvanavidhau"
        },
        {
          "tag": "l",
          "attributes": {},
          "text": "hatāśā niḥśaṅkaṃ vitarati dṛśau cutamukule ||94"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pratīkārārambhaślathamatibhirudyatpariṇate-"
        },
        {
          "tag": "l",
          "attributes": {},
          "text": "rvimuktāyā vyaktasmarakadanabhājaḥ parijanaiḥ |"
        },
        {
          "tag": "l",
          "attributes": {},
          "text": "amuñcantī saṅgaṃ kuvalayadṛśaḥ kevalamasau"
        },
        {
          "tag": "l",
          "attributes": {},
          "text": "kalādadya prāṇān avati bhavāśāsahacarī ||95"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aye rāsakrīḍārasika mama sakhyāṃ navanavā"
        },
        {
          "tag": "l",
          "attributes": {},
          "text": "purā baddhā yena praṇayalaharī hanta gahanā |"
        },
        {
          "tag": "l",
          "attributes": {},
          "text": "sa cen muktāpekṣastvamapi dhig imāṃ tulaśakalaṃ"
        },
        {
          "tag": "l",
          "attributes": {},
          "text": "yadetasyā nāsānihitamidamadyāpi calati ||96"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mukunda bhrāntākṣī kimapi yadasaṃkalpitaśataṃ"
        },
        {
          "tag": "l",
          "attributes": {},
          "text": "vidhatte tadvaktuṃ jagati manujaḥ kaḥ prabhavati |"
        },
        {
          "tag": "l",
          "attributes": {},
          "text": "kadācit kalyāṇī vilapati ya utkaṇṭhitamati-"
        },
        {
          "tag": "l",
          "attributes": {},
          "text": "stadākhyāmi svāmin gamaya makarottaṃsapadavīm ||97"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "abhūt ko.api premā mayi murariporyaḥ sakhi purā"
        },
        {
          "tag": "l",
          "attributes": {},
          "text": "parāṃ karmāpekṣāmapi tadavalambān na gaṇayet |"
        },
        {
          "tag": "l",
          "attributes": {},
          "text": "tathedānīṃ hā dhik samajani taṭasthaḥ sphuṭamahaṃ"
        },
        {
          "tag": "l",
          "attributes": {},
          "text": "bhaje lajjāṃ yena kṣaṇamapi punarjīvitumapi ||98"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "garīyān me premā tvayi paramiti snehalaghutā"
        },
        {
          "tag": "l",
          "attributes": {},
          "text": "na jīviṣyāmīti praṇayagarimakhyāpanavidhiḥ |"
        },
        {
          "tag": "l",
          "attributes": {},
          "text": "kathaṃ nāyāsīti smaraṇaparipāṭīprakaṭanaṃ"
        },
        {
          "tag": "l",
          "attributes": {},
          "text": "harau sandeśāya priyasakhi na me vāgavasaraḥ ||99"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "amī kuñjaḥ pūrvaṃ na mama dadhire kāmapi mudaṃ"
        },
        {
          "tag": "l",
          "attributes": {},
          "text": "drumālīyaṃ cetaḥ sakhi na katiśo nanditavatī |"
        },
        {
          "tag": "l",
          "attributes": {},
          "text": "idānīṃ paśyaite yugapadapatāpaṃ vidadhate"
        },
        {
          "tag": "l",
          "attributes": {},
          "text": "prabho muktopekṣe bhajati na hi ko vā vimukhatām ||100"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kadā premonmīlanmadanamadirākṣī samudayāt"
        },
        {
          "tag": "l",
          "attributes": {},
          "text": "balādākarṣantaṃ madhuramuralīkākalikayā |"
        },
        {
          "tag": "l",
          "attributes": {},
          "text": "muhurbhrāmyaccillīculukitakulastrīvratamahaṃ"
        },
        {
          "tag": "l",
          "attributes": {},
          "text": "vilokeyaṃ līlāmadamiladapāṅgī murabhidam ||101"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yayau kālaḥ kalyāṇy adhikalitakelī parimalāṃ"
        },
        {
          "tag": "l",
          "attributes": {},
          "text": "vilāsārthī yasminn acalakuhare līnavapuṣam |"
        },
        {
          "tag": "l",
          "attributes": {},
          "text": "sa māṃ dhṛtvā dhūrtaḥ kṛtakapaṭaroṣāṃ sakhi haṭhā-"
        },
        {
          "tag": "l",
          "attributes": {},
          "text": "dakārṣīdākarṣann urasi śaśilekhāśatavṛtām ||102"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rāṇadbhṛṅgaśreṇīsuhṛdi śaradārambhamadhure"
        },
        {
          "tag": "l",
          "attributes": {},
          "text": "vanānte cāndrībhiḥ kiraṇalaharībhirdhavalite |"
        },
        {
          "tag": "l",
          "attributes": {},
          "text": "kadā premoddaṇḍasmarakalahavaitaṇḍikamahaṃ"
        },
        {
          "tag": "l",
          "attributes": {},
          "text": "kariṣye govindaṃ niviḍabhujabandhapraṇayinam ||103"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mano me hā kaṣṭaṃ jvalati kimahaṃ hanta karavai"
        },
        {
          "tag": "l",
          "attributes": {},
          "text": "na pāraṃ nāvāraṃ kimapi kalayāmy asya jaladheḥ |"
        },
        {
          "tag": "l",
          "attributes": {},
          "text": "iyaṃ vande mūrdhnā sapadi tamupāyaṃ kathaya māṃ"
        },
        {
          "tag": "l",
          "attributes": {},
          "text": "{patāmṛṣye} yasmāddhṛtikaṇikayāpe kṣaṇikayā ||104"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "prayāto māṃ hitvā yadi kaṭhinacūḍāmaṇirasau"
        },
        {
          "tag": "l",
          "attributes": {},
          "text": "paryātu svacchandaṃ mama samayadharmaḥ kila gatiḥ |"
        },
        {
          "tag": "l",
          "attributes": {},
          "text": "idaṃ soḍhuṃ kā vā prabhavati yataḥ svapnakapaṭā-"
        },
        {
          "tag": "l",
          "attributes": {},
          "text": "dihāyāto vṛndāvanabhuvi kalān māṃ ramayati ||105"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "anaucityaṃ tasya vyathayati mano hanta mathurāṃ"
        },
        {
          "tag": "l",
          "attributes": {},
          "text": "tvamāsādya svairaṃ capalahṛdayaṃ vāraya harim |"
        },
        {
          "tag": "l",
          "attributes": {},
          "text": "sakhi svapnārambhe punarapi yathā vibhrama madā-"
        },
        {
          "tag": "l",
          "attributes": {},
          "text": "dihāyāto dhūrtaḥ kṣapayati na me kiṅkiniguṇam ||106"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ayi svapno dūre viramatu samakṣaṃ śṛṇu haṭhā-"
        },
        {
          "tag": "l",
          "attributes": {},
          "text": "daviśvastā mā bhūriha sakhi manovibhramadhiyā |"
        },
        {
          "tag": "l",
          "attributes": {},
          "text": "vayasyaste govardhanavipinamāsādya kutukā-"
        },
        {
          "tag": "l",
          "attributes": {},
          "text": "dakāṇḍe yadbhūyaḥ smarakalahapāṇḍityamatanot ||107"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "amarṣāddhāvantīṃ gahanakuhare sūcitapathāṃ"
        },
        {
          "tag": "l",
          "attributes": {},
          "text": "tulākoṭikvānaiścakitapadapātadviguṇitaiḥ |"
        },
        {
          "tag": "l",
          "attributes": {},
          "text": "vidhīrṣan māṃ harṣottaralanayanāntaḥ sa kutukī"
        },
        {
          "tag": "l",
          "attributes": {},
          "text": "na vaṃśīmajñāsīdbhuvi karasarojādvigalitām ||108"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aśaktāṃ gantavye kalitanavacelāñcalatayā"
        },
        {
          "tag": "l",
          "attributes": {},
          "text": "latālībhiḥ puṣpasmitaśavalitābhirvirudatīm |"
        },
        {
          "tag": "l",
          "attributes": {},
          "text": "parīhāsārambhī priyasakhi sa māṃ lambitamukhīṃ"
        },
        {
          "tag": "l",
          "attributes": {},
          "text": "prapede cumbāya sphuradadharabimbastava sakhā ||109"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tato.ahaṃ dhammille sthagitamuralīkā sakhi śanai-"
        },
        {
          "tag": "l",
          "attributes": {},
          "text": "ralīkāmarṣeṇa bhramadaviralabhrūrudacalam |"
        },
        {
          "tag": "l",
          "attributes": {},
          "text": "kacākṛṣṭikrīḍākramaparicite cauryacarite"
        },
        {
          "tag": "l",
          "attributes": {},
          "text": "harirlabdhopādhiḥ prasabhamanayan māṃ giridarīm ||110"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kadācidvāsantīkuharabhuvi dhṛṣṭaḥ sarabhasaṃ"
        },
        {
          "tag": "l",
          "attributes": {},
          "text": "hasan pṛṣṭhālambī sthagayati karābhyāṃ mama dṛśau |"
        },
        {
          "tag": "l",
          "attributes": {},
          "text": "didhīrṣau jāterṣyaṃ mayi sakhi tadīyāṅguliśikhāṃ"
        },
        {
          "tag": "l",
          "attributes": {},
          "text": "na jāne kutrāyaṃ vrajati kitavānāṃ kila guruḥ ||111"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "atīteyaṃ vārtā viramatu puraḥ paśya sarale"
        },
        {
          "tag": "l",
          "attributes": {},
          "text": "vayasyaste so.ayaṃ smitamadhurimonmṛṣṭavadanaḥ |"
        },
        {
          "tag": "l",
          "attributes": {},
          "text": "bhujastambhollāsādabhimataparīrambharabhasaḥ"
        },
        {
          "tag": "l",
          "attributes": {},
          "text": "smarakrīḍāsindhuḥ kṣipati mayi bandhukakusumam ||112"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "taduttiṣṭha vrīḍāvati niviḍamuktālatikayā"
        },
        {
          "tag": "l",
          "attributes": {},
          "text": "vadhānemaṃ dhūrtaṃ sakhi madhupurīṃ yāti na yathā |"
        },
        {
          "tag": "l",
          "attributes": {},
          "text": "iti premonmīladbhavadanubhavārūḍhajaḍimā"
        },
        {
          "tag": "l",
          "attributes": {},
          "text": "sakhīnāmākrandaṃ na kila katiśaḥ kandalayati ||113"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aho kaṣṭ.aṃ bālyādahamiha sakhīṃ duṣṭahṛdayā"
        },
        {
          "tag": "l",
          "attributes": {},
          "text": "muhurmānagranthiṃ sahajasaralāṃ grāhitavatī |"
        },
        {
          "tag": "l",
          "attributes": {},
          "text": "tadārambhādgopīgaṇaratiguro nirbharamasau"
        },
        {
          "tag": "l",
          "attributes": {},
          "text": "na lebhe lubdhāpi tvadamalabhujastambharabhasam ||114"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "alinde kālindīkamalasurabhau kuñjavasate-"
        },
        {
          "tag": "l",
          "attributes": {},
          "text": "rvasantīṃ vāsantīnavaparimalodgāricikurām |"
        },
        {
          "tag": "l",
          "attributes": {},
          "text": "tvadutsaṅge nidrāsukhamukulitākṣīṃ punarimāṃ"
        },
        {
          "tag": "l",
          "attributes": {},
          "text": "kadāhaṃ seviṣye kiśalayakalāpavyajaninī ||115"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dhṛtānandāṃvṛndāvanaparisare śāradaniśā-"
        },
        {
          "tag": "l",
          "attributes": {},
          "text": "vilāsollāsena glapitakavarīphullakusumām |"
        },
        {
          "tag": "l",
          "attributes": {},
          "text": "tava skandhopānte vinihitabhujāvallarimahaṃ"
        },
        {
          "tag": "l",
          "attributes": {},
          "text": "kadā kuñje līnā rahasi vihasiṣyāmi sumukhīm ||116"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vidūrādāhartuṃ kusumamupayāmi tvamadhunā"
        },
        {
          "tag": "l",
          "attributes": {},
          "text": "purastīre tīre kalaya tulasīpallavamidam |"
        },
        {
          "tag": "l",
          "attributes": {},
          "text": "iti vyājādenāṃ viditabhavadīyasthitirahaṃ"
        },
        {
          "tag": "l",
          "attributes": {},
          "text": "kadā kuñje gopīramaṇa gamayiṣyāmi samaye ||117"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti śrīkaṃsāreḥ padakamalayorgokulakathāṃ"
        },
        {
          "tag": "l",
          "attributes": {},
          "text": "nivedya pratyekaṃ bhaja parijaneṣu praṇayitām |"
        },
        {
          "tag": "l",
          "attributes": {},
          "text": "nijāṅke kādambīsahacara vahan maṇḍanatayā"
        },
        {
          "tag": "l",
          "attributes": {},
          "text": "na yān uccaiḥ premapravaṇamanujagrāha bhagavān ||118"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "miladbhaṅgīṃ haṃsīramaṇa vanamālāṃ prathamato"
        },
        {
          "tag": "l",
          "attributes": {},
          "text": "mudā kṣemaṃ pṛcchann idamupaharethā mama vacaḥ |"
        },
        {
          "tag": "l",
          "attributes": {},
          "text": "ciraṃ kaṃsārāterurasi sahavāsapraṇayinīṃ"
        },
        {
          "tag": "l",
          "attributes": {},
          "text": "kimenāmenākṣīṃ guṇavati visasmāra bhavatī ||119"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "idaṃ kiṃ vā hanta smarasi rasike khaṇḍanaruṣā"
        },
        {
          "tag": "l",
          "attributes": {},
          "text": "parītāṅgī govardhanagirinitambe mama sakhī |"
        },
        {
          "tag": "l",
          "attributes": {},
          "text": "bhiyā sambhrāntākṣaṃ yadiha vicakarṣa tvayi balā-"
        },
        {
          "tag": "l",
          "attributes": {},
          "text": "dgṛhītvā vibhraśyan navaśikhiśikhaṃ gokulapatim ||120"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataḥ sambhāṣethāḥ śrutimakaramudrāmiti mudā"
        },
        {
          "tag": "l",
          "attributes": {},
          "text": "bhavatyāṃ kartavyaḥ kimiti kuśalapraśnajaḍimā |"
        },
        {
          "tag": "l",
          "attributes": {},
          "text": "rucismerā yā tvaṃ racayasi sadā cumbanakalām"
        },
        {
          "tag": "l",
          "attributes": {},
          "text": "apāṅgena spṛṣṭā sakhi murariporgaṇḍamukure ||121"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nivāsaste devi śravaṇalatikāyāmiti dhiyā"
        },
        {
          "tag": "l",
          "attributes": {},
          "text": "prayatnāt tvāmeva praṇayahṛdayā yāmi śaraṇam |"
        },
        {
          "tag": "l",
          "attributes": {},
          "text": "parokṣaṃ vṛṣṇīnāṃ nibhṛtanibhṛtaṃ karṇakuhare"
        },
        {
          "tag": "l",
          "attributes": {},
          "text": "hareḥ kākūnmiśrāṃ kathaya sakhi rādhāvidhuratām ||122"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "parīrambhaṃ premṇā mama savinayaṃ kaustubhamaṇau"
        },
        {
          "tag": "l",
          "attributes": {},
          "text": "bruvāṇaḥ kurvīthāḥ patagavara vijñāpanamidam |"
        },
        {
          "tag": "l",
          "attributes": {},
          "text": "agādhā rādhāyāmapi tava sakhe vismṛtirabhūt"
        },
        {
          "tag": "l",
          "attributes": {},
          "text": "kathaṃ vā kalyāṇaṃ vahati tarale hi praṇayitā ||123"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "muhuḥ kūjatkāñcīmaṇivalayamañjīramuralī-"
        },
        {
          "tag": "l",
          "attributes": {},
          "text": "ravālambo bhrāmyadyuvatīkulagītaiḥ suramaṇe |"
        },
        {
          "tag": "l",
          "attributes": {},
          "text": "sa kiṃ sākṣādbhāvī punarapi harestāṇḍavarasai-"
        },
        {
          "tag": "l",
          "attributes": {},
          "text": "ramandaḥ kālindīpulinabhuvi tauryātrikabharaḥ ||124"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "navīnastvaṃ kambo paśuparamaṇībhiḥ paricayaṃ"
        },
        {
          "tag": "l",
          "attributes": {},
          "text": "na dhatse rādhāyāḥ guṇagarimagandho.api na kṛtī |"
        },
        {
          "tag": "l",
          "attributes": {},
          "text": "tathāpi tvāṃ yāce hṛdayanihitaṃ dohadamahaṃ"
        },
        {
          "tag": "l",
          "attributes": {},
          "text": "vahante hi klānte praṇayamavadātaprakṛtayaḥ ||125"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "gṛhītvā govindaṃ jaladhihṛdayānandana sakhe"
        },
        {
          "tag": "l",
          "attributes": {},
          "text": "sukhena śrīvṛndāvanaparisare nandatu bhavān |"
        },
        {
          "tag": "l",
          "attributes": {},
          "text": "kathaṃ vā te goṣṭhaṃ bhavatu dayitaṃ hanta balavān"
        },
        {
          "tag": "l",
          "attributes": {},
          "text": "yadetasmin veṇorjayati cirasaubhāgyamahimā ||126"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti premodgārapravaṇamanunīya kramavaśāṃ"
        },
        {
          "tag": "l",
          "attributes": {},
          "text": "parīvārān bhrātarniśamayati cāṇūramathane |"
        },
        {
          "tag": "l",
          "attributes": {},
          "text": "punaḥ kopodbhinnapraṇayacaṭulaṃ tasya nikaṭe"
        },
        {
          "tag": "l",
          "attributes": {},
          "text": "kathāmācakṣīthāḥ daśabhiravatārairvilasitām ||127"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "grahītuṃ tvāṃ premāmiṣaparivṛtaṃ cittavaḍiśaṃ"
        },
        {
          "tag": "l",
          "attributes": {},
          "text": "mahāmīna kṣipraṃ nādhita rasapūre mama sakhī |"
        },
        {
          "tag": "l",
          "attributes": {},
          "text": "vivekākhyaṃ chittvā guṇamatha tadagrāsi bhavatā"
        },
        {
          "tag": "l",
          "attributes": {},
          "text": "hatāśeyaṃ kiṃ vā śiva śiva vidhātuṃ prabhavati ||128"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "varākīyaṃ dṛṣṭvā subhagavapuṣo vibhramabharaṃ"
        },
        {
          "tag": "l",
          "attributes": {},
          "text": "tavābhyarṇaṃ bheje paramakutukollāsitamatiḥ |"
        },
        {
          "tag": "l",
          "attributes": {},
          "text": "tirodhāya svāṅgaṃ prakaṭayasi yat tvaṃ kaṭhinatāṃ"
        },
        {
          "tag": "l",
          "attributes": {},
          "text": "tadetat kiṃ na syāt tava kamaṭhamūrteḥ samucitam ||129"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sadā kaṃsārate sphurati ciramadyāpi bhavataḥ"
        },
        {
          "tag": "l",
          "attributes": {},
          "text": "sphuṭaṃ kroḍākāre vapuṣi niviḍapremalaharī |"
        },
        {
          "tag": "l",
          "attributes": {},
          "text": "yataḥ sā sairandhrī malayaruhapaṅkapraṇayinī"
        },
        {
          "tag": "l",
          "attributes": {},
          "text": "tvayā kroḍīcakre paramarabhasādātmadayitā ||130"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "cirādantarbhūtā naraharimayī mūrtirabhita-"
        },
        {
          "tag": "l",
          "attributes": {},
          "text": "stadīyo vyāpārastava tu na yayau vismṛtipatham |"
        },
        {
          "tag": "l",
          "attributes": {},
          "text": "vinītaprahlādastvamiha paramakrūracarite"
        },
        {
          "tag": "l",
          "attributes": {},
          "text": "prasakto yadbhūyaḥ parahṛdayabhedaṃ janayasi ||131"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yadātmānaṃ darpādagaṇitagururvāmana mudā"
        },
        {
          "tag": "l",
          "attributes": {},
          "text": "manorājyenāḍhyaṃ tvayi valitayā kalpitavatī |"
        },
        {
          "tag": "l",
          "attributes": {},
          "text": "prapede tasyedaṃ phalamucitameva priyasakhī"
        },
        {
          "tag": "l",
          "attributes": {},
          "text": "vidūre yat kṣiptā praṇayamayapāśe nigaḍitā ||132"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iyaṃ nātha krūrā bhṛgupatanamakaṅkṣati tato"
        },
        {
          "tag": "l",
          "attributes": {},
          "text": "yadasyāṃ kaṭhināṃ tava samucitaṃ tadbhṛgupate |"
        },
        {
          "tag": "l",
          "attributes": {},
          "text": "asau te durbodhā kṛtiriha bhavadvismṛtipathaṃ"
        },
        {
          "tag": "l",
          "attributes": {},
          "text": "yato jātaḥ sākṣādgururapi sa nandīśvarapatiḥ ||133"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nirānandā gāvaściramupasṛtā dūṣaṇakulaiḥ"
        },
        {
          "tag": "l",
          "attributes": {},
          "text": "kharāyante sadyo raghutilaka govardhanataṭīḥ |"
        },
        {
          "tag": "l",
          "attributes": {},
          "text": "virādhatvaṃ ghoṣo vrajati bhavadīyapravasanā-"
        },
        {
          "tag": "l",
          "attributes": {},
          "text": "didānīṃ mārīcaḥ sphuṭamiha narīṇarti paritaḥ ||134"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "prasannaḥ kālo.ayaṃ punarudayituṃ rāsabhajanai-"
        },
        {
          "tag": "l",
          "attributes": {},
          "text": "rvilāsinn adyāpi sphuṭamanaparādhā vayamapi |"
        },
        {
          "tag": "l",
          "attributes": {},
          "text": "vitanvānaḥ kāntiṃ vapuṣi śaradākāśavalitāṃ"
        },
        {
          "tag": "l",
          "attributes": {},
          "text": "kṛto na tvaṃ sīradhvaja bhajasi vṛndāvanamidam ||135"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na rāgaṃ sarvajña kvacidapi vidhatte ratipatiṃ"
        },
        {
          "tag": "l",
          "attributes": {},
          "text": "muhurdveṣṭi drohaṃ kalayati balādiṣṭavidhaye |"
        },
        {
          "tag": "l",
          "attributes": {},
          "text": "ciraṃ dhyānāsaktā nivasati sadā saugatarati-"
        },
        {
          "tag": "l",
          "attributes": {},
          "text": "stathāpyasyāṃ haṃho sadayahṛdaya tvaṃ na dayase ||136"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "parikleśamlecchān samadamadhupālī madhurayā"
        },
        {
          "tag": "l",
          "attributes": {},
          "text": "nikṛntatrontapraṇayakalikākhaḍgalatayā |"
        },
        {
          "tag": "l",
          "attributes": {},
          "text": "tvamāsīnaḥ kalkinniha caturagopāhitaratiḥ"
        },
        {
          "tag": "l",
          "attributes": {},
          "text": "sadeśaṃ kurvīthāḥ pratimuditavīrādhikamidam ||137"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti premodghāṭasampuṭitavaco bhaṅgirakhilaṃ"
        },
        {
          "tag": "l",
          "attributes": {},
          "text": "tvamāvedya klidyan mukhaparisaro locanajalaiḥ |"
        },
        {
          "tag": "l",
          "attributes": {},
          "text": "tato govindasya prativacanamādhvīkapadapī-"
        },
        {
          "tag": "l",
          "attributes": {},
          "text": "mupāsīno dṛgbhyāṃ kṣaṇamavadhīthāḥ khagapate ||138"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "praṇetavyo dṛṣṭeranubhavapathaṃ nandatanayo"
        },
        {
          "tag": "l",
          "attributes": {},
          "text": "vidheyo gopīnāṃ bhuvanamahitānāmupakṛtiḥ |"
        },
        {
          "tag": "l",
          "attributes": {},
          "text": "iyaṃ yāmairgamyā catura mathurāpi tricaturai-"
        },
        {
          "tag": "l",
          "attributes": {},
          "text": "riti dvaidhaṃ nāntaḥ kalaya kalahaṃsīkulapate ||139"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "apūrvā yasyāntarvilasati mudā sāralaruci-"
        },
        {
          "tag": "l",
          "attributes": {},
          "text": "rvivektuṃ śakyete sapadi milite yena payasī |"
        },
        {
          "tag": "l",
          "attributes": {},
          "text": "kathaṃ kāraṃ yukto bhavatu bhavatastasya kṛtinā"
        },
        {
          "tag": "l",
          "attributes": {},
          "text": "vilambaḥ kādambīramaṇa mathurāsaṅgamavidhau ||140"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "prapannaḥ premāṇaṃ prabhavati sadā bhāgavatabhāk"
        },
        {
          "tag": "l",
          "attributes": {},
          "text": "parācīno janmāvadhibhavarasādbhaktimadhuraḥ |"
        },
        {
          "tag": "l",
          "attributes": {},
          "text": "ciraṃ ko.api śrīmān jayati viditaḥ śākaratayā"
        },
        {
          "tag": "l",
          "attributes": {},
          "text": "dhurīṇo dhīrāṇāmadhidharaṇi vaiyāsakiriva ||141"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rasānāmādhārairaparicitadoṣaḥ sahṛdayai-"
        },
        {
          "tag": "l",
          "attributes": {},
          "text": "rmurārāteḥ krīḍāniviḍaghaṭanārūpamahitaḥ |"
        },
        {
          "tag": "l",
          "attributes": {},
          "text": "prabandho.ayaṃ bandhorakhilajagatāṃ tasya sarasāṃ"
        },
        {
          "tag": "l",
          "attributes": {},
          "text": "prabhorantaḥ sāndrāṃ pramadalaharīṃ pallavayatu ||142"
        }
      ]
    }
  ]
}