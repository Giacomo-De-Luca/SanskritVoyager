{
  "title": "sa_gorakṣanātha-gorakṣaśataka",
  "body": "<body xmlns='http://www.tei-c.org/ns/1.0'>\n<head>Gorakṣa-śatakam</head>\n\n<p>oṃ parama-gurave gorakṣanāthāya namaḥ</p>\n\n<lg xml:id='GorS_1'>\n<l><seg type='pāda' n='a'>oṃ gorakṣa-śatakaṃ vakṣye</seg> <seg type='pāda' n='b'>bhava-pāśa-vimuktaye</seg> </l>\n<l><seg type='pāda' n='c'>ātma-bodha-karaṃ puṃsāṃ</seg> <seg type='pāda' n='d'>viveka-dvāra-kuñcikām</seg> //</l>\n</lg>\n\n<lg xml:id='GorS_2'>\n<l><seg type='pāda' n='a'>etad vimukti-sopānam</seg> <seg type='pāda' n='b'>etat kālasya vañcanam</seg> </l>\n<l><seg type='pāda' n='c'>yad vyāvṛttaṃ mano mohād</seg> <seg type='pāda' n='d'>āsaktaṃ paramātmani</seg> //</l>\n</lg>\n\n<lg xml:id='GorS_3'>\n<l><seg type='pāda' n='a'>dvija-sevita-śākhasya</seg> <seg type='pāda' n='b'>śruti-kalpa-taroḥ phalam</seg> </l>\n<l><seg type='pāda' n='c'>śamanaṃ bhava-tāpasya</seg> <seg type='pāda' n='d'>yogaṃ bhajati sajjanaḥ</seg> //</l>\n</lg>\n\n<lg xml:id='GorS_4'>\n<l><seg type='pāda' n='a'>āsanaṃ prāṇa-saṃyāmaḥ</seg> <seg type='pāda' n='b'>pratyāhāro'tha dhāraṇā</seg> </l>\n<l><seg type='pāda' n='c'>dhyānaṃ samādhir etāni</seg> <seg type='pāda' n='d'>yogāṅgāni bhavanti ṣaṭ</seg> //</l>\n</lg>\n\n<lg xml:id='GorS_5'>\n<l><seg type='pāda' n='a'>āsanāni tu tāvanti</seg> <seg type='pāda' n='b'>yāvatyo jīva-jātayaḥ</seg> </l>\n<l><seg type='pāda' n='c'>eteṣām akhilān bhedān</seg> <seg type='pāda' n='d'>vijānāti maheśvaraḥ</seg> //</l>\n</lg>\n\n<lg xml:id='GorS_6'>\n<l><seg type='pāda' n='a'>caturāśīti-lakṣāṇāṃ</seg> <seg type='pāda' n='b'>ekam ekam udāhṛtam</seg> </l>\n<l><seg type='pāda' n='c'>tataḥ śivena pīṭhānāṃ</seg> <seg type='pāda' n='d'>ṣoḍeśānaṃ śataṃ kṛtam</seg> //</l>\n</lg>\n\n<lg xml:id='GorS_7'>\n<l><seg type='pāda' n='a'>āsanebhyaḥ samastebhyo</seg> <seg type='pāda' n='b'>dvayam eva viśiṣyate</seg> </l>\n<l><seg type='pāda' n='c'>ekaṃ siddhāsanaṃ proktaṃ</seg> <seg type='pāda' n='d'>dvitīyaṃ kamalāsanam</seg> //</l>\n</lg>\n\n\n<lg xml:id='GorS_8'>\n<l><seg type='pāda' n='a'>yoni-sthānakam aṅghri-mūla-ghaṭitaṃ kṛtvā dṛḍhaṃ vinyasen</seg> <seg type='pāda' n='b'>meḍhre pādam athaikam eva niyataṃ kṛtvā samaṃ vigraham</seg> </l>\n<l><seg type='pāda' n='c'>sthāṇuḥ saṃyamitendriyo'cala-dṛśā paśyan bhruvor antaram</seg> <seg type='pāda' n='d'>etan mokṣa-kavāṭa-bheda-janakaṃ siddhāsanaṃ procyate</seg> //</l>\n</lg>\n\n\n<lg xml:id='GorS_9'>\n<l><seg type='pāda' n='a'>vāmorūpari dakṣiṇaṃ hi caraṇaṃ saṃsthāpya vāmaṃ tathā</seg> <seg type='pāda' n='b'>dakṣorūpari paścimena vidhinā dhṛtvā karābhyāṃ dṛḍham</seg> </l>\n<l><seg type='pāda' n='c'>aṅguṣṭhau hṛdaye nidhāya cibukaṃ nāsāgram ālokayed</seg> <seg type='pāda' n='d'>etad-vyādhi-vikāra-hāri yamināṃ padmāsanaṃ procyate</seg> //</l>\n</lg>\n\n\n<lg xml:id='GorS_10'>\n<l><seg type='pāda' n='a'>ādhāraḥ prathamaṃ cakraṃ</seg> <seg type='pāda' n='b'>svādhiṣṭhānaṃ dvitīyakam</seg> </l>\n<l><seg type='pāda' n='c'>yoni-sthānaṃ dvayor madhye</seg> <seg type='pāda' n='d'>kāma-rūpaṃ nigadyate</seg> //</l>\n</lg>\n\n<lg xml:id='GorS_11'>\n<l><seg type='pāda' n='a'>ādhārākhye guda-sthāne</seg> <seg type='pāda' n='b'>paṅkajaṃ yac caturdalam</seg> </l>\n<l><seg type='pāda' n='c'>tan-madhye procyate yoniḥ</seg> <seg type='pāda' n='d'>kāmākhyā siddha-vanditā</seg> //</l>\n</lg>\n\n<lg xml:id='GorS_12'>\n<l><seg type='pāda' n='a'>yoni-madhye mahāliṅgaṃ</seg> <seg type='pāda' n='b'>paścimābhimukhaṃ sthitam</seg> </l>\n<l><seg type='pāda' n='c'>mastake maṇivad bhinnaṃ</seg> <seg type='pāda' n='d'>yo jānāti sa yogavit</seg> //</l>\n</lg>\n\n<lg xml:id='GorS_13'>\n<l><seg type='pāda' n='a'>tapta-cāmīkarābhāsaṃ</seg> <seg type='pāda' n='b'>taḍil-lekheva visphurat</seg> </l>\n<l><seg type='pāda' n='c'>caturasraṃ puraṃ vahner</seg> <seg type='pāda' n='d'>adho-meḍhram evābhidhīyate</seg> //</l>\n</lg>\n\n<lg xml:id='GorS_14'>\n<l><seg type='pāda' n='a'>sva-śabdena bhavet prāṇaḥ</seg> <seg type='pāda' n='b'>svādhiṣṭhānaṃ tad-āśrayaḥ</seg> </l>\n<l><seg type='pāda' n='c'>svādhiṣṭhānākhyayā tasmān</seg> <seg type='pāda' n='d'>meḍhram evābhidhīyate</seg> //</l>\n</lg>\n\n<lg xml:id='GorS_15'>\n<l><seg type='pāda' n='a'>tantunā maṇivat proto</seg> <seg type='pāda' n='b'>yatra kandaḥ suṣumṇayā</seg> </l>\n<l><seg type='pāda' n='c'>tan-nābhi-maṇḍalaṃ cakraṃ</seg> <seg type='pāda' n='d'>procyate maṇi-pūrakam</seg> //</l>\n</lg>\n\n<lg xml:id='GorS_16'>\n<l><seg type='pāda' n='a'>ūrdhvaṃ meḍhrād adho nābheḥ</seg> <seg type='pāda' n='b'>kanda-yoniḥ sva-gāṇḍavat</seg> </l>\n<l><seg type='pāda' n='c'>tatra nāḍyaḥ samutpannāḥ</seg> <seg type='pāda' n='d'>sahasrāṇi dvisaptatiḥ</seg> //</l>\n</lg>\n\n<lg xml:id='GorS_17'>\n<l><seg type='pāda' n='a'>teṣu nāḍi-sahasreṣu</seg> <seg type='pāda' n='b'>dvisaptatir udāhṛtāḥ</seg> </l>\n<l><seg type='pāda' n='c'>prādhānyāt prāṇa-vāhinyo</seg> <seg type='pāda' n='d'>bhūyas tatra daśa smṛtāḥ</seg> //</l>\n</lg>\n\n<lg xml:id='GorS_18'>\n<l><seg type='pāda' n='a'>iḍā ca piṅgalā caiva</seg> <seg type='pāda' n='b'>suṣumṇā ca tṛtīyakā</seg> </l>\n<l><seg type='pāda' n='c'>gāndhārī hasti-jihvā ca</seg> <seg type='pāda' n='d'>pūṣā caiva yaśasvinī</seg> //</l>\n</lg>\n\n<lg xml:id='GorS_19'>\n<l><seg type='pāda' n='a'>alambuṣā kuhūś caiva</seg> <seg type='pāda' n='b'>śaṅkhinī daśamī smṛtā</seg> </l>\n<l><seg type='pāda' n='c'>etan nāḍi-mayaṃ cakraṃ</seg> <seg type='pāda' n='d'>jñātavyaṃ yogibhiḥ sadā</seg> //</l>\n</lg>\n\n<lg xml:id='GorS_20'>\n<l><seg type='pāda' n='a'>iḍā vāme sthitā bhāge</seg> <seg type='pāda' n='b'>piṅgalā dakṣiṇe tathā</seg> </l>\n<l><seg type='pāda' n='c'>suṣumṇā madhya-deśe tu</seg> <seg type='pāda' n='d'>gāndhārī vāma-cakṣuṣi</seg> //</l>\n</lg>\n\n<lg xml:id='GorS_21'>\n<l><seg type='pāda' n='a'>dakṣiṇe hasti-jihvā ca</seg> <seg type='pāda' n='b'>pūṣā karṇe ca dakṣiṇe</seg> </l>\n<l><seg type='pāda' n='c'>yaśasvinī vāma-karṇe</seg> <seg type='pāda' n='d'>cāsane vāpy alambuṣā</seg> //</l>\n</lg>\n\n<lg xml:id='GorS_22'>\n<l><seg type='pāda' n='a'>kūhuś ca liṅga-deśe tu</seg> <seg type='pāda' n='b'>mūla-sthāne ca śaṅkhinī</seg> </l>\n<l><seg type='pāda' n='c'>evaṃ dvāram upāśritya</seg> <seg type='pāda' n='d'>tiṣṭhanti daśa nāḍikāḥ</seg> //</l>\n</lg>\n\n<lg xml:id='GorS_23'>\n<l><seg type='pāda' n='a'>satataṃ prāṇa-vāhinyaḥ</seg> <seg type='pāda' n='b'>soma-sūryāgni-devatāḥ</seg> </l>\n<l><seg type='pāda' n='c'>iḍā-piṅgalā-suṣumṇā ca</seg> <seg type='pāda' n='d'>tisro nāḍya udāhṛtāḥ</seg> //</l>\n</lg>\n\n<lg xml:id='GorS_24'>\n<l><seg type='pāda' n='a'>prāṇāpānau samānaś ca hy</seg> <seg type='pāda' n='b'>udāno vyāna eva ca</seg> </l>\n<l><seg type='pāda' n='c'>nāgaḥ kūrmaś ca kṛkaro</seg> <seg type='pāda' n='d'>devadatto dhanañjayaḥ</seg> //</l>\n</lg>\n\n<lg xml:id='GorS_25'>\n<l><seg type='pāda' n='a'>nāgādyāḥ pañca vikhyātāḥ</seg> <seg type='pāda' n='b'>prāṇādyāḥ pañca vāyavaḥ</seg> </l>\n<l><seg type='pāda' n='c'>ete nāḍi-sahasreṣu</seg> <seg type='pāda' n='d'>vartante jīva-rūpiṇaḥ</seg> //</l>\n</lg>\n\n<lg xml:id='GorS_26'>\n<l><seg type='pāda' n='a'>prāṇāpāna-vaśo jīvo hy</seg> <seg type='pāda' n='b'>adhaś cordhvaṃ ca dhāvati</seg> </l>\n<l><seg type='pāda' n='c'>vāma-dakṣiṇa-mārgeṇa</seg> <seg type='pāda' n='d'>cañcalatvān na dṛśyate</seg> //</l>\n</lg>\n\n<lg xml:id='GorS_27'>\n<l><seg type='pāda' n='a'>ākṣipto bhuvi daṇḍena</seg> <seg type='pāda' n='b'>yathoccalati kandukaḥ</seg> </l>\n<l><seg type='pāda' n='c'>prāṇāpāna-samākṣiptas</seg> <seg type='pāda' n='d'>tathā jīvo'nukṛṣyate</seg> //</l>\n</lg>\n\n<lg xml:id='GorS_28'>\n<l><seg type='pāda' n='a'>rajju-baddho yathā śyeno</seg> <seg type='pāda' n='b'>gato'py ākṛṣyate(?)</seg> </l>\n<l><seg type='pāda' n='c'>guṇa-baddhas tathā jīvaḥ</seg> <seg type='pāda' n='d'>prāṇāpānena kṛṣyate</seg> //</l>\n</lg>\n\n<lg xml:id='GorS_29'>\n<l><seg type='pāda' n='a'>apānaḥ karṣati prāṇaḥ</seg> <seg type='pāda' n='b'>prāṇo'pānaṃ ca karṣati</seg> </l>\n<l><seg type='pāda' n='c'>ūrdhvādhaḥ saṃsthitāv etau</seg> <seg type='pāda' n='d'>yo jānāti sa yogavit</seg> //</l>\n</lg>\n\n<lg xml:id='GorS_30'>\n<l><seg type='pāda' n='a'>kandordhve kuṇḍalī-śaktir</seg> <seg type='pāda' n='b'>aṣṭadhā kuṇḍalī-kṛtā</seg> </l>\n<l><seg type='pāda' n='c'>brahma-dvāra-mukhaṃ nityaṃ</seg> <seg type='pāda' n='d'>mukhenāvṛtya tiṣṭhati</seg> //</l>\n</lg>\n\n<lg xml:id='GorS_31'>\n<l><seg type='pāda' n='a'>prabuddhā vahni-yogena</seg> <seg type='pāda' n='b'>manasā mārutā hatā</seg> </l>\n<l><seg type='pāda' n='c'>prajīva-guṇam ādāya</seg> <seg type='pāda' n='d'>vrajaty ūrdhvaṃ suṣumṇayā</seg> //</l>\n</lg>\n\n<lg xml:id='GorS_32'>\n<l><seg type='pāda' n='a'>mahāmudrāṃ namo-mudrām</seg> <seg type='pāda' n='b'>uḍḍiyānaṃ jalandharam</seg> </l>\n<l><seg type='pāda' n='c'>mūla-bandhaṃ ca yo vetti</seg> <seg type='pāda' n='d'>sa yogī siddhi-bhājanam</seg> //</l>\n</lg>\n\n\n<lg xml:id='GorS_33'>\n<l><seg type='pāda' n='a'>vakṣo-nyasta-hanur nipīḍya suciraṃ yoniṃ ca vāmāṅghriṇā</seg> <seg type='pāda' n='b'>hastābhyām avadhāritaṃ prasaritaṃ pādaṃ tathā dakṣiṇam</seg> </l>\n<l><seg type='pāda' n='c'>āpūrya śvasanena kukṣi-yugalaṃ baddhvā śanai recayed</seg> <seg type='pāda' n='d'>eṣā pātaka-nāśinī sumahatī mudrā nṝṇāṃ procyate</seg> //</l>\n</lg>\n\n\n<lg xml:id='GorS_34'>\n<l><seg type='pāda' n='a'>kapāla-kuhare jihvā</seg> <seg type='pāda' n='b'>praviṣṭā viparītagā</seg> </l>\n<l><seg type='pāda' n='c'>bhruvor antargatā dṛṣṭir</seg> <seg type='pāda' n='d'>mudrā bhavati khecarī</seg> //</l>\n</lg>\n\n<lg xml:id='GorS_35'>\n<l><seg type='pāda' n='a'>ūrdhvaṃ meḍhrād adho nābher</seg> <seg type='pāda' n='b'>uḍḍiyānaṃ pracakṣate</seg> </l>\n<l><seg type='pāda' n='c'>uḍḍiyāna-jayo bandho</seg> <seg type='pāda' n='d'>mṛtyu-mātaṅga-kesarī</seg> //</l>\n</lg>\n\n<lg xml:id='GorS_36'>\n<l><seg type='pāda' n='a'>jālandhare kṛte bandhe</seg> <seg type='pāda' n='b'>kaṇṭha-saṅkoca-lakṣaṇe</seg> </l>\n<l><seg type='pāda' n='c'>na pīyūṣaṃ pataty agnau</seg> <seg type='pāda' n='d'>na ca vāyuḥ prakupyati</seg> //</l>\n</lg>\n\n<lg xml:id='GorS_37'>\n<l><seg type='pāda' n='a'>pārṣṇi-bhāgena sampīḍya</seg> <seg type='pāda' n='b'>yonim ākuñcayed gudam</seg> </l>\n<l><seg type='pāda' n='c'>apānam ūrdhvam ākṛṣya</seg> <seg type='pāda' n='d'>mūla-bandho nigadyate</seg> //</l>\n</lg>\n\n<lg xml:id='GorS_38'>\n<l><seg type='pāda' n='a'>yataḥ kāla-bhayāt brahmā</seg> <seg type='pāda' n='b'>prāṇāyāma-parāyaṇaḥ</seg> </l>\n<l><seg type='pāda' n='c'>yogino munayaś caiva</seg> <seg type='pāda' n='d'>tataḥ prāṇaṃ nibandhayet</seg> //</l>\n</lg>\n\n<lg xml:id='GorS_39'>\n<l><seg type='pāda' n='a'>cale vāte calaṃ sarvaṃ</seg> <seg type='pāda' n='b'>niścale niścalaṃ bhavet</seg> </l>\n<l><seg type='pāda' n='c'>yogī sthāṇutvam āpnoti</seg> <seg type='pāda' n='d'>tato vāyuṃ nibandhayet</seg> //</l>\n</lg>\n\n<lg xml:id='GorS_40'>\n<l><seg type='pāda' n='a'>ṣaṭ-triṃśad-aṅgulaṃ haṃsaḥ</seg> <seg type='pāda' n='b'>prayāṇaṃ kurute bahiḥ</seg> </l>\n<l><seg type='pāda' n='c'>vāma-dakṣiṇa-mārgeṇa</seg> <seg type='pāda' n='d'>tataḥ prāṇo'bhidhīyate</seg> //</l>\n</lg>\n\n<lg xml:id='GorS_41'>\n<l><seg type='pāda' n='a'>baddha-padmāsano yogī</seg> <seg type='pāda' n='b'>namaskṛtya guruṃ śivam</seg> </l>\n<l><seg type='pāda' n='c'>nāsāgra-dṛṣṭir ekākī</seg> <seg type='pāda' n='d'>prāṇāyāmaṃ samabhyaset</seg> //</l>\n</lg>\n\n<lg xml:id='GorS_42'>\n<l><seg type='pāda' n='a'>prāṇo deha-sthito vāyur</seg> <seg type='pāda' n='b'>āyāmas tan-nibandhanam</seg> </l>\n<l><seg type='pāda' n='c'>eka-śvāsa-mayī mātrā</seg> <seg type='pāda' n='d'>tad yogī gaganāyate</seg> //</l>\n</lg>\n\n<lg xml:id='GorS_43'>\n<l><seg type='pāda' n='a'>baddha-padmāsano yogī</seg> <seg type='pāda' n='b'>prāṇaṃ candreṇa pūrayet</seg> </l>\n<l><seg type='pāda' n='c'>dhārayitvā yathā-śakti</seg> <seg type='pāda' n='d'>bhūyaḥ sūryeṇa recayet</seg> //</l>\n</lg>\n\n<lg xml:id='GorS_44'>\n<l><seg type='pāda' n='a'>amṛtodadhi-saṅkāśaṃ</seg> <seg type='pāda' n='b'>kṣīroda-dhavala-prabham</seg> </l>\n<l><seg type='pāda' n='c'>dhyātvā candramayaṃ bimbaṃ</seg> <seg type='pāda' n='d'>prāṇāyāme sukhī bhavet</seg> //</l>\n</lg>\n\n<lg xml:id='GorS_45'>\n<l><seg type='pāda' n='a'>prāṇaṃ sūryeṇa cākṛṣya</seg> <seg type='pāda' n='b'>pūrayed udaraṃ śanaiḥ</seg> </l>\n<l><seg type='pāda' n='c'>kumbhayitvā vidhānena</seg> <seg type='pāda' n='d'>bhūyaś candreṇa recayet</seg> //</l>\n</lg>\n\n<lg xml:id='GorS_46'>\n<l><seg type='pāda' n='a'>prajvalaj-jvalana-jvālā</seg><seg type='pāda' n='b'>puñjam āditya-maṇḍalam</seg> </l>\n<l><seg type='pāda' n='c'>dhyātvā nābhi-sthitaṃ yogī</seg> <seg type='pāda' n='d'>prāṇāyāme sukhī bhavet</seg> //</l>\n</lg>\n\n<lg xml:id='GorS_47'>\n<l><seg type='pāda' n='a'>recakaḥ pūrakaś caiva</seg> <seg type='pāda' n='b'>kumbhakaḥ praṇavātmakaḥ</seg> </l>\n<l><seg type='pāda' n='c'>prāṇāyāmo bhavet tredhā</seg> <seg type='pāda' n='d'>mātrā dvādaśa-saṃyutaḥ</seg> //</l>\n</lg>\n\n<lg xml:id='GorS_48'>\n<l><seg type='pāda' n='a'>dvādaśādhamake mātrā</seg> <seg type='pāda' n='b'>madhyame dviguṇās tataḥ</seg> </l>\n<l><seg type='pāda' n='c'>uttame triguṇā mātrāḥ</seg> <seg type='pāda' n='d'>prāṇāyāmasya nirṇayaḥ</seg> //</l>\n</lg>\n\n<lg xml:id='GorS_49'>\n<l><seg type='pāda' n='a'>adhame ca ghano gharmaḥ</seg> <seg type='pāda' n='b'>kampo bhavati madhyame</seg> </l>\n<l><seg type='pāda' n='c'>uttiṣṭhaty uttame yogī</seg> <seg type='pāda' n='d'>baddha-padmāsano muhuḥ</seg> //</l>\n</lg>\n\n<lg xml:id='GorS_50'>\n<l><seg type='pāda' n='a'>aṅgānāṃ mardanaṃ śastaṃ</seg> <seg type='pāda' n='b'>śrama-saṃjāta-vāriṇā</seg> </l>\n<l><seg type='pāda' n='c'>kaṭv-amla-lavaṇa-tyāgī</seg> <seg type='pāda' n='d'>kṣīra-bhojanam ācaret</seg> //</l>\n</lg>\n\n<lg xml:id='GorS_51'>\n<l><seg type='pāda' n='a'>mandaṃ mandaṃ pibed vāyuṃ</seg> <seg type='pāda' n='b'>mandaṃ mandaṃ viyojayet</seg> </l>\n<l><seg type='pāda' n='c'>nādhikaṃ stambhayed vāyuṃ</seg> <seg type='pāda' n='d'>na ca śīghraṃ vimocayet</seg> //</l>\n</lg>\n\n<lg xml:id='GorS_52'>\n<l><seg type='pāda' n='a'>ūrdhvam ākṛṣya cāpānaṃ</seg> <seg type='pāda' n='b'>vātaṃ prāṇe niyojayet</seg> </l>\n<l><seg type='pāda' n='c'>mūrdhānaṃ nīyate śaktyā</seg> <seg type='pāda' n='d'>sarva-pāpaiḥ pramucyate</seg> //</l>\n</lg>\n\n<lg xml:id='GorS_53'>\n<l><seg type='pāda' n='a'>prāṇāyāmo bhavaty evaṃ</seg> <seg type='pāda' n='b'>pātakendhana-pātakaḥ</seg> </l>\n<l><seg type='pāda' n='c'>enombudhi-mahā-setuḥ</seg> <seg type='pāda' n='d'>procyate yogibhiḥ sadā</seg> //</l>\n</lg>\n\n<lg xml:id='GorS_54'>\n<l><seg type='pāda' n='a'>āsanena rujo hanti</seg> <seg type='pāda' n='b'>prāṇāyāmena pātakam</seg> </l>\n<l><seg type='pāda' n='c'>vikāraṃ mānasaṃ yogī</seg> <seg type='pāda' n='d'>pratyāhāreṇa sarvadā</seg> //</l>\n</lg>\n\n<lg xml:id='GorS_55'>\n<l><seg type='pāda' n='a'>candrāmṛta-mayīṃ dhārāṃ</seg> <seg type='pāda' n='b'>pratyāhārati bhāskaraḥ</seg> </l>\n<l><seg type='pāda' n='c'>tat-pratyāharaṇaṃ tasya</seg> <seg type='pāda' n='d'>pratyāhāraḥ sa ucyate</seg> //</l>\n</lg>\n\n<lg xml:id='GorS_56'>\n<l><seg type='pāda' n='a'>ekā strī bhujyate dvābhyām</seg> <seg type='pāda' n='b'>āgatā soma-maṇḍalāt</seg> </l>\n<l><seg type='pāda' n='c'>tṛtīyo yo bhavet tābhyāṃ</seg> <seg type='pāda' n='d'>sa bhavaty ajarāmaraḥ</seg> //</l>\n</lg>\n\n<lg xml:id='GorS_57'>\n<l><seg type='pāda' n='a'>nābhideśe bhavaty eko</seg> <seg type='pāda' n='b'>bhāskaro dahanātmakaḥ</seg> </l>\n<l><seg type='pāda' n='c'>amṛtātmā sthito nityaṃ</seg> <seg type='pāda' n='d'>tālumūle ca candramāḥ</seg> //</l>\n</lg>\n\n<lg xml:id='GorS_58'>\n<l><seg type='pāda' n='a'>varṣaty adhomukhaś candro</seg> <seg type='pāda' n='b'>grasaty ūrdhva-mukho raviḥ</seg> </l>\n<l><seg type='pāda' n='c'>jñātavyaṃ karaṇaṃ tatra</seg> <seg type='pāda' n='d'>yena pīyūṣam āpyate</seg> //</l>\n</lg>\n\n<lg xml:id='GorS_59'>\n<l><seg type='pāda' n='a'>ūrdhva-nābhir adhas tālu</seg> <seg type='pāda' n='b'>ūrdhva-bhānur adhaḥ śaśī</seg> </l>\n<l><seg type='pāda' n='c'>karaṇaṃ viparītākhyaṃ</seg> <seg type='pāda' n='d'>guru-vaktreṇa labhyate</seg> //</l>\n</lg>\n\n<lg xml:id='GorS_60'>\n<l><seg type='pāda' n='a'>tridhā baddho vṛṣo yatra</seg> <seg type='pāda' n='b'>rauravīti mahāsvanam</seg> </l>\n<l><seg type='pāda' n='c'>anāhataṃ ca tac cakraṃ</seg> <seg type='pāda' n='d'>hṛdaye yogino viduḥ</seg> //</l>\n</lg>\n\n<lg xml:id='GorS_61'>\n<l><seg type='pāda' n='a'>anāhatam atikramya</seg> <seg type='pāda' n='b'>cākramya maṇipūrakam</seg> </l>\n<l><seg type='pāda' n='c'>prāpte prāṇaṃ mahāpadmaṃ</seg> <seg type='pāda' n='d'>yogitvam amṛtāyate</seg> //</l>\n</lg>\n\n<lg xml:id='GorS_62'>\n<l><seg type='pāda' n='a'>viśabdaḥ saṃsmṛto haṃso</seg> <seg type='pāda' n='b'>nirmalaḥ śuddha ucyate</seg> </l>\n<l><seg type='pāda' n='c'>ataḥ kaṇṭhe viśuddhākhye</seg> <seg type='pāda' n='d'>cakraṃ cakra-vido viduḥ</seg> //</l>\n</lg>\n\n<lg xml:id='GorS_63'>\n<l><seg type='pāda' n='a'>viśuddhe parame cakre</seg> <seg type='pāda' n='b'>dhṛtvā soma-kalā-jalam</seg> </l>\n<l><seg type='pāda' n='c'>māsena na kṣayaṃ yāti</seg> <seg type='pāda' n='d'>vañcayitvā mukhaṃ raveḥ</seg> //</l>\n</lg>\n\n<lg xml:id='GorS_64'>\n<l><seg type='pāda' n='a'>sampīḍya rasanāgreṇa</seg> <seg type='pāda' n='b'>rāja-danta-bilaṃ mahat</seg> </l>\n<l><seg type='pāda' n='c'>dhyātvāmṛtamayīṃ devīṃ</seg> <seg type='pāda' n='d'>ṣaṇ-māsena kavir bhavet</seg> //</l>\n</lg>\n\n<lg xml:id='GorS_65'>\n<l><seg type='pāda' n='a'>amṛtāpūrṇa-dehasya</seg> <seg type='pāda' n='b'>yogino dvi-tri-vatsarāt</seg> </l>\n<l><seg type='pāda' n='c'>ūrdhvaṃ pravartate reto'py</seg> <seg type='pāda' n='d'>aṇimādi-guṇodayaḥ</seg> //</l>\n</lg>\n\n<lg xml:id='GorS_66'>\n<l><seg type='pāda' n='a'>indhanāni yathā vahnis</seg> <seg type='pāda' n='b'>taila-varti ca dīpakaḥ</seg> </l>\n<l><seg type='pāda' n='c'>tathā somakalā-pūrṇaṃ</seg> <seg type='pāda' n='d'>dehī dehaṃ na muñcati</seg> //</l>\n</lg>\n\n<lg xml:id='GorS_67'>\n<l><seg type='pāda' n='a'>āsanena samāyuktaḥ</seg> <seg type='pāda' n='b'>prāṇāyāmena saṃyutaḥ</seg> </l>\n<l><seg type='pāda' n='c'>pratyāhāreṇa saṃyukto</seg> <seg type='pāda' n='d'>dhāraṇāṃ ca samabhyaset</seg> //</l>\n</lg>\n\n<lg xml:id='GorS_68'>\n<l><seg type='pāda' n='a'>hṛdaye pañca-bhūtānāṃ</seg> <seg type='pāda' n='b'>dhāraṇāṃ ca pṛthak pṛthak</seg> </l>\n<l><seg type='pāda' n='c'>manaso niścalatvena</seg> <seg type='pāda' n='d'>dhāraṇā ca vidhīyate</seg> //</l>\n</lg>\n\n\n<lg xml:id='GorS_69'>\n<l><seg type='pāda' n='a'>yā pṛthvī hari-tāla-deśa-rucirā pītā lakārānvitā</seg> <seg type='pāda' n='b'>saṃyuktā kamalāsanena hi catuṣkoṇā hṛdi sthāyinī</seg> </l>\n<l><seg type='pāda' n='c'>prāṇaṃ tatra vinīya pañca-ghaṭikāś cittānvitaṃ dhārayed</seg> <seg type='pāda' n='d'>eṣā stambhakarī sadā kṣitijayaṃ kuryād bhuvo dhāraṇā</seg> //</l>\n</lg>\n\n\n<lg xml:id='GorS_70'>\n<l><seg type='pāda' n='a'>ardhendu-pratimaṃ ca kunda-dhavalaṃ kaṇṭhe'mbu-tattavṃ sthitaṃ</seg> <seg type='pāda' n='b'>yat pīyūṣa-va-kāra-bīja-sahitaṃ yuktaṃ sadā viṣṇunā</seg> </l>\n<l><seg type='pāda' n='c'>prāṇaṃ tatra vinīya pañca-ghaṭikāś cittānvitaṃ dhārayed</seg> <seg type='pāda' n='d'>eṣā durvaha-kāla-kūṭa-jaraṇā syād vāriṇī dhāraṇā</seg> //</l>\n</lg>\n\n<lg xml:id='GorS_71'>\n<l><seg type='pāda' n='a'>yat tāla-sthitam indra-gopa-sadṛśaṃ tattvaṃ trikoṇojjvalaṃ</seg> <seg type='pāda' n='b'>tejo-repha-mayaṃ pravāla-ruciraṃ rudreṇa yat saṅgatam</seg> </l>\n<l><seg type='pāda' n='c'>prāṇaṃ tatra vinīya pañca-ghaṭikāś cittānvitaṃ dhārayed</seg> <seg type='pāda' n='d'>eṣā vahni-jayaṃ sadā vidadhate vaiśvānarī dhāraṇā</seg> //</l>\n</lg>\n\n\n<lg xml:id='GorS_72'>\n<l><seg type='pāda' n='a'>yad bhinnāñjana-puñja-sānnibham idaṃ tattvaṃ bhruvor antare</seg> <seg type='pāda' n='b'>vṛttaṃ vāyumayaṃ ya-kāra-sahitaṃ yatreśvaro devatā</seg> </l>\n<l><seg type='pāda' n='c'>prāṇaṃ tatra vinīya pañca-ghaṭikāś cittānvitaṃ dhārayed</seg> <seg type='pāda' n='d'>eṣā khe gamanaṃ karoti yamināṃ syād vāyavī dhāraṇā</seg> //</l>\n</lg>\n\n\n<lg xml:id='GorS_73'>\n<l><seg type='pāda' n='a'>ākāśaṃ suviśuddha-vāri-sadṛśaṃ yad brahma-randhre sthitaṃ</seg> <seg type='pāda' n='b'>tatrādyena sadā-śivena sahitaṃ śāntaṃ ha-kārākṣaram</seg> </l>\n<l><seg type='pāda' n='c'>prāṇaṃ tatra vinīya pañca-ghaṭikāś cittānvitaṃ dhārayed</seg> <seg type='pāda' n='d'>eṣā mokṣa-kavāṭa-pāṭana-paṭuḥ proktā nabho-dhāraṇā</seg> //</l>\n</lg>\n\n\n<lg xml:id='GorS_74'>\n<l><seg type='pāda' n='a'>stambhanī drāvaṇī caiva</seg> <seg type='pāda' n='b'>dahanī bhrāmaṇī tathā</seg> </l>\n<l><seg type='pāda' n='c'>śoṣaṇī ca bhavanty evaṃ</seg> <seg type='pāda' n='d'>bhūtānāṃ pañca dhāraṇāḥ</seg> //</l>\n</lg>\n\n<lg xml:id='GorS_75'>\n<l><seg type='pāda' n='a'>karmaṇā manasā vācā</seg> <seg type='pāda' n='b'>dhāraṇāḥ pañca durlabhāḥ</seg> </l>\n<l><seg type='pāda' n='c'>vidhāya satataṃ yogī</seg> <seg type='pāda' n='d'>sarva-pāpaiḥ pramucyate</seg> //</l>\n</lg>\n\n<lg xml:id='GorS_76'>\n<l><seg type='pāda' n='a'>sarvaṃ cintā-samāvarti</seg> <seg type='pāda' n='b'>yogino hṛdi vartate</seg> </l>\n<l><seg type='pāda' n='c'>yat tattve niścitaṃ cetas</seg> <seg type='pāda' n='d'>tat tu dhyānaṃ pracakṣate</seg> //</l>\n</lg>\n\n<lg xml:id='GorS_77'>\n<l><seg type='pāda' n='a'>dvidhā bhavati tad dhyānaṃ</seg> <seg type='pāda' n='b'>sa-guṇaṃ nirguṇaṃ tathā</seg> </l>\n<l><seg type='pāda' n='c'>saguṇaṃ varṇa-bhedena</seg> <seg type='pāda' n='d'>nirguṇaṃ kevalaṃ viduḥ</seg> //</l>\n</lg>\n\n<lg xml:id='GorS_78'>\n<l><seg type='pāda' n='a'>ādhāraṃ prathamaṃ cakraṃ</seg> <seg type='pāda' n='b'>tapta-kāñcana-sannibham</seg> </l>\n<l><seg type='pāda' n='c'>nāsāgre dṛṣṭim ādāya</seg> <seg type='pāda' n='d'>dhyātvā muñcati kilbiṣam</seg> //</l>\n</lg>\n\n<lg xml:id='GorS_79'>\n<l><seg type='pāda' n='a'>svādhiṣṭhānaṃ dvitīyaṃ tu</seg> <seg type='pāda' n='b'>san-māṇikya-suśobhanam</seg> </l>\n<l><seg type='pāda' n='c'>nāsāgre dṛṣṭim ādāya</seg> <seg type='pāda' n='d'>dhyātvā muñcati pātakam</seg> //</l>\n</lg>\n\n<lg xml:id='GorS_80'>\n<l><seg type='pāda' n='a'>taruṇāditya-saṃkāśaṃ</seg> <seg type='pāda' n='b'>cakraṃ ca maṇipūrakam</seg> </l>\n<l><seg type='pāda' n='c'>nāsāgre dṛṣṭim ādāya</seg> <seg type='pāda' n='d'>dhyātvā saṃkṣobhayej jagat</seg> //</l>\n</lg>\n\n<note>verse missing</note>\n<lg xml:id='GorS_82'>\n<l><seg type='pāda' n='a'>vidyut-prabhāvaṃ hṛt-padme</seg> <seg type='pāda' n='b'>prāṇāyāma-vibhedanaiḥ</seg> </l>\n<l><seg type='pāda' n='c'>nāsāgre dṛṣṭim ādāya</seg> <seg type='pāda' n='d'>dhyātvā brahma-mayo bhavet</seg> //</l>\n</lg>\n\n<lg xml:id='GorS_83'>\n<l><seg type='pāda' n='a'>santataṃ ghaṇṭikā-madhye</seg> <seg type='pāda' n='b'>viśuddhaṃ cāmṛtodbhavam</seg> </l>\n<l><seg type='pāda' n='c'>nāsāgre dṛṣṭim ādāya</seg> <seg type='pāda' n='d'>dhyātvā brahma-mayo bhavet</seg> //</l>\n</lg>\n\n<lg xml:id='GorS_84'>\n<l><seg type='pāda' n='a'>bhruvor madhye sthitaṃ devaṃ</seg> <seg type='pāda' n='b'>snigdha-mauktika-sannibham</seg> </l>\n<l><seg type='pāda' n='c'>nāsāgre dṛṣṭim ādāya</seg> <seg type='pāda' n='d'>dhyātvā'nandamayo bhavet</seg> //</l>\n</lg>\n\n<lg xml:id='GorS_85'>\n<l><seg type='pāda' n='a'>nirguṇaṃ ca śivaṃ śāntaṃ</seg> <seg type='pāda' n='b'>gagane viśvatomukham</seg> </l>\n<l><seg type='pāda' n='c'>nāsāgre dṛṣṭim ādāya</seg> <seg type='pāda' n='d'>dhyātvā duḥkhād vimucyate</seg> //</l>\n</lg>\n\n<lg xml:id='GorS_86'>\n<l><seg type='pāda' n='a'>gudaṃ meḍhraṃ ca nābhiṃ ca</seg> <seg type='pāda' n='b'>hṛt-padme ca tad-ūrdhvataḥ</seg> </l>\n<l><seg type='pāda' n='c'>ghaṇṭikāṃ lampikā-sthānaṃ</seg> <seg type='pāda' n='d'>bhrū-madhye parameśvaram</seg> //</l>\n</lg>\n\n<lg xml:id='GorS_87'>\n<l><seg type='pāda' n='a'>nirmalaṃ gaganākāraṃ</seg> <seg type='pāda' n='b'>marīci-jala-sannibham</seg> </l>\n<l><seg type='pāda' n='c'>ātmānaṃ sarvagaṃ dhyātvā</seg> <seg type='pāda' n='d'>yogī yogam avāpnuyāt</seg> //</l>\n</lg>\n\n<lg xml:id='GorS_88'>\n<l><seg type='pāda' n='a'>kathitāni yathaitāni</seg> <seg type='pāda' n='b'>dhyāna-sthānāni yoginām</seg> </l>\n<l><seg type='pāda' n='c'>upādhi-tattva-yuktāni</seg> <seg type='pāda' n='d'>kurvanty aṣṭa-guṇodayam</seg> //</l>\n</lg>\n\n<lg xml:id='GorS_89'>\n<l><seg type='pāda' n='a'>upādhiś ca tathā tattvaṃ</seg> <seg type='pāda' n='b'>dvayam evam udāhṛtam</seg> </l>\n<l><seg type='pāda' n='c'>upādhiḥ procyate varṇas</seg> <seg type='pāda' n='d'>tattvam ātmābhidhīyate</seg> //</l>\n</lg>\n\n<lg xml:id='GorS_90'>\n<l><seg type='pāda' n='a'>upādhir anyathā-jñānaṃ</seg> <seg type='pāda' n='b'>tattvaṃ saṃsthitam anyathā</seg> </l>\n<l><seg type='pāda' n='c'>samastopādhi-vidhvaṃsi</seg> <seg type='pāda' n='d'>sadābhyāsena yoginām</seg> //</l>\n</lg>\n\n<lg xml:id='GorS_91'>\n<l><seg type='pāda' n='a'>ātma-varṇena bhedena</seg> <seg type='pāda' n='b'>dṛśyate sphāṭiko maṇiḥ</seg> </l>\n<l><seg type='pāda' n='c'>mukto yaḥ śakti-bhedena</seg> <seg type='pāda' n='d'>so'yam ātmā praśasyate</seg> //</l>\n</lg>\n\n<lg xml:id='GorS_92'>\n<l><seg type='pāda' n='a'>nirātaṅkaṃ nirālambaṃ</seg> <seg type='pāda' n='b'>niṣprapañcaṃ nirāśrayam</seg> </l>\n<l><seg type='pāda' n='c'>nirāmayaṃ nirākāraṃ</seg> <seg type='pāda' n='d'>tattvaṃ tattvavido viduḥ</seg> //</l>\n</lg>\n\n<lg xml:id='GorS_93'>\n<l><seg type='pāda' n='a'>śabdādyāḥ pañca yā mātrā</seg> <seg type='pāda' n='b'>yāvat karṇādiṣu smṛtāḥ</seg> </l>\n<l><seg type='pāda' n='c'>tāvad eva smṛtaṃ dhyānaṃ</seg> <seg type='pāda' n='d'>tat-samādhir ataḥ param</seg> //</l>\n</lg>\n\n<lg xml:id='GorS_94'>\n<l><seg type='pāda' n='a'>yadā saṃkṣīyate prāṇo</seg> <seg type='pāda' n='b'>mānasaṃ ca vilīyate</seg> </l>\n<l><seg type='pāda' n='c'>tadā sama-rasaikatvaṃ</seg> <seg type='pāda' n='d'>samādhir abhidhīyate</seg> //</l>\n</lg>\n\n<note>verse missing</note>\n<lg xml:id='GorS_96'>\n<l><seg type='pāda' n='a'>dhāraṇāḥ pañca-nāḍyas tu</seg> <seg type='pāda' n='b'>dhyānaṃ ca ṣaṣṭhi-nāḍikāḥ</seg> </l>\n<l><seg type='pāda' n='c'>dina-dvādaśakenaiva</seg> <seg type='pāda' n='d'>samādhiḥ prāṇa-saṃyamaḥ</seg> //</l>\n</lg>\n\n<lg xml:id='GorS_97'>\n<l><seg type='pāda' n='a'>na gandhaṃ na rasaṃ rūpaṃ</seg> <seg type='pāda' n='b'>na sparśaṃ na ca niḥsvanam</seg> </l>\n<l><seg type='pāda' n='c'>ātmānaṃ na paraṃ vetti</seg> <seg type='pāda' n='d'>yogī yuktaḥ samādhinā</seg> //</l>\n</lg>\n\n<lg xml:id='GorS_98'>\n<l><seg type='pāda' n='a'>khādyate na ca kālena</seg> <seg type='pāda' n='b'>bādhyate na ca karmaṇā</seg> </l>\n<l><seg type='pāda' n='c'>sādhyate na ca kenāpi</seg> <seg type='pāda' n='d'>yogī yuktaḥ samādhinā</seg> //</l>\n</lg>\n\n<lg xml:id='GorS_99'>\n<l><seg type='pāda' n='a'>nirmalaṃ niścalaṃ nityaṃ</seg> <seg type='pāda' n='b'>niṣkriyaṃ nirguṇaṃ mahat</seg> </l>\n<l><seg type='pāda' n='c'>vyoma-vijñānam ānandaṃ</seg> <seg type='pāda' n='d'>brahma brahma-vido viduḥ</seg> //</l>\n</lg>\n\n<lg xml:id='GorS_100'>\n<l><seg type='pāda' n='a'>dugdhe kṣīraṃ dhṛte sarpir</seg> <seg type='pāda' n='b'>agnau vahnir ivārpitaḥ</seg> </l>\n<l><seg type='pāda' n='c'>advayatvaṃ vrajen nityaṃ</seg> <seg type='pāda' n='d'>yogavit parame pade</seg> //</l>\n</lg>\n\n<lg xml:id='GorS_101'>\n<l><seg type='pāda' n='a'>bhava-bhaya-vane vahnir</seg> <seg type='pāda' n='b'>mukti-sopāna-mārgataḥ</seg> </l>\n<l><seg type='pāda' n='c'>advayatvaṃ vrajen nityaṃ</seg> <seg type='pāda' n='d'>yogavit parame pade</seg> //</l>\n</lg>\n\n<trailer>gorakṣa-śatakaṃ samāptam</trailer>\n  </body>\n\n"
}