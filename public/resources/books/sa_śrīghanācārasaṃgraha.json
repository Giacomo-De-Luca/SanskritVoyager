{
  "title": "sa_śrīghanācārasaṃgraha",
  "body": "<body xmlns='http://www.tei-c.org/ns/1.0'>\n\n<p>śrīghanācārasaṃgrahaḥ</p>\n\n<p>prathamo 'dhyāyaḥ</p>\n\n<p>buddhanamaskāraḥ</p>\n\n<lg>\n<l>prahīṇāśeṣasaṃkleśajñeyāmbhonidhipāragaṃ |</l>\n<l>praṇamya śrāmaṇerāṇāmācāraḥ saṃgrahīṣyate || Śghs_1.1 ||</l>\n</lg>\n\n<p>iti saṃghasenena saṃvihitoddhāre śrīghanācārasaṃgrahe buddhanamaskāro nāma prathamo 'dhyāyaḥ ||</p>\n\n<p>dvitīyo 'dhyāyaḥ</p>\n\n<p>śrāmaṇerabhāvaḥ</p>\n\n<lg>\n<l>śaraṇaṃ gatavān buddhaṃ dharmaṃ saṃghaṃ ca bhaktitaḥ |</l>\n<l>śikṣāpañcakamādāya yo 'nupravrajito jinaṃ || Śghs_2.1 ||</l>\n</lg>\n\n<lg>\n<l>yāvajjīvaṃ vadhasteyamaithunānṛtavākyataḥ |</l>\n<l>virataḥ madyapānācca mahoccaiḥ śayanāsanāt || Śghs_2.2 ||</l>\n</lg>\n\n<p>nṛtyāder gandhamālyādyāt vikālāśanatastathā |\n<l>rukmarūpyagrahāccaiṣa śrāmaṇero munermataḥ | Śghs_2.3 ||</l></p>\n\n<p>iti saṃghasenena saṃvihitoddhāre śrīghanācārasaṃgrahe śrāmaṇerabhāvo nāma dvitīyo 'dhyāyaḥ ||</p>\n\n<p>tṛtīyo 'dhyāyaḥ</p>\n\n<p>śrāmaṇerabhāvopāyaḥ</p>\n\n<p>1 prāṇivadhaviratiśikṣāpadaṃ</p>\n\n<p>saṃvaratyāgaḥ</p>\n\n<lg>\n<l>sakalena śarīreṇa śarīrānyatareṇa vā |</l>\n<l>pañcaśākhādinirvṛttaṃ na hanyāt prāṇinaṃ [yatiḥ] || Śghs_3,1.1 ||</l>\n</lg>\n\n<lg>\n<l>mṛtyorvarṇa na bhāṣeta śastrahāraṃ na caiṣayet |</l>\n<l>vadhakena na cittena māraṇāya niyojayet || Śghs_3,1.2 ||</l>\n</lg>\n\n<lg>\n<l>virekavamanālepaviṣaśastrābhisaṃskṛti |</l>\n<l>na kuryāt prāṇighātāya na ca garbhasya śātanaṃ || Śghs_3,1.3 ||</l>\n</lg>\n\n<lg>\n<l>nimittaṃ na vratī kuryāt svapnolūkādivāśitaiḥ |</l>\n<l>[dauḥśīlaṃ] (vāpi kāryaṃ na) dānaśīlaphalāptibhiḥ || Śghs_3,1.4 ||</l>\n</lg>\n\n<lg>\n<l>madhyapaścātpurogeṣu yatraiva vadhakaṃ manaḥ |</l>\n<l>[taṃ puruṣaṃ] dhnato hiṃsā nānyamityāha sarvavit || Śghs_3,1.5 ||</l>\n</lg>\n\n<lg>\n<l>kūṭāvamārthāvaṣṭambhavetālā[dya]bhisaṃskṛti |</l>\n<l>avapayañca kuryānna māraṇāya śarīriṇāṃ || Śghs_3,1.6 ||</l>\n</lg>\n\n<lg>\n<l>taskarā[dya]hisenābhyaḥ yatra mārge bhayaṃ[bhavet] |</l>\n<l>tatpanthānaṃ na nāśāya dehināṃ kathayedyatiḥ || Śghs_3,1.7 ||</l>\n</lg>\n\n<lg>\n<l>bhujagāvartakābhyāṃ ca yatra tīrthe[bhayaṃ bhavet] |</l>\n<l>[nadīprataraṇārthāya] tattīrthaṃ na prakāśayet || Śghs_3,1.8 ||</l>\n</lg>\n\n<lg>\n<l>kiñcid bhūpataye mā dāstvaṃ varaṃ jīvitaṃ tyaja |</l>\n<l>iti baddhāyukte 'yuktaṃ vacanaṃ na vaded [yatiḥ] || Śghs_3,1.9 ||</l>\n</lg>\n\n<lg>\n<l>bhujaga [vyāḍayakṣe]bhyaḥ yadvihāre[bhayaṃ bhavet] |</l>\n<l>tadvadhakābhiprāyeṇāgantukāya na coddiśet || Śghs_3,1.10 ||</l>\n</lg>\n\n<lg>\n<l>vyāghrādivyapadeśena śatruṃ hanyād hi yaḥ śaṭhaḥ |</l>\n<l>vihārādāśu[nirdvāraṃ] ghaṭṭanīyaḥ sa cellakaiḥ || Śghs_3,1.11 ||</l>\n</lg>\n\n<lg>\n<l>tathā kāryaṃ yathaiko 'pi nānirjīvecca kaścana |</l>\n<l>adharmyā na kriyā kāryā saṃsmṛtya krakacopamaṃ || Śghs_3,1.12 ||</l>\n</lg>\n\n<lg>\n<l>vadhaśca śrāmaṇerā ye ghātayituṃ vadhīkṛtāḥ |</l>\n<l>yugapat tatprayoge te nāśanīyā vihārataḥ || Śghs_3,1.13 ||</l>\n</lg>\n\n<lg>\n<l>upakramo nṛsaṃjñā ca naro vadhakacetanā |</l>\n<l>jīvitasya kṣayaśceti pañcāṃgāni nṛghātane || Śghs_3,1.14 ||</l>\n</lg>\n\n<lg>\n<l>śrāmaṇereṇa nāśāya viṣaśastrādi yat[kṛtaṃ] |</l>\n<l>mriyate narastenaivāsau tadāsaṃvarī bhavet || Śghs_3,1.15 ||</l>\n</lg>\n\n<lg>\n<l>avakrītādirajñānāt manuṣyaṃ mārayan khalu |</l>\n<l>saṃvarakṣobhalābhī sa [yatir] nonmattādikaḥ || Śghs_3,1.16 ||</l>\n</lg>\n\n<p>duṣkṛtāni</p>\n\n<lg>\n<l>kāyamaitrādi sattveṣu yatinā kāryaṃ sarvadā |</l>\n<l>yasmāt kāruṇikairuktaṃ tasmāt[sattvānna pīḍayet] || Śghs_3,1.17 ||</l>\n</lg>\n\n<lg>\n<l>na sattvān pīḍayeddārurajvayaścarmabandhanaiḥ |</l>\n<l>jalānalapraveśānutyāgādau na niyojayet || Śghs_3,1.18 ||</l>\n</lg>\n\n<lg>\n<l>kṛmigorūpa[kādīnāṃ] mithyājīvaśca hiṃsanaṃ |</l>\n<l>karṣaṇe[hi] bhavedyasmāt tasmāt[tad]dūrato tyajet || Śghs_3,1.19 ||</l>\n</lg>\n\n<lg>\n<l>nāṃkayed gomahiṣyādi nāsikāṃ nāsya vedhayet |</l>\n<l>[yatiśca vividhān sattvān] vetrādinā na tāḍayet || Śghs_3,1.20 ||</l>\n</lg>\n\n<lg>\n<l>uddiśya yat kṛtaṃ māṃsavyañjanaṃ [khādato] yateḥ |</l>\n<l>nighṛṇaṃ jāyate cittaṃ tasmāttannaiva bhakṣayet || Śghs_3,1.21 ||</l>\n</lg>\n\n<lg>\n<l>jñeyaṃ tu tribhirākārairīkṣitaśrutaśaṃkitaiḥ |</l>\n<l>īkṣitaṃ yat svayaṃ dṛṣṭaṃ śrutaṃ pratyāyitoditaṃ || Śghs_3,1.22 ||</l>\n</lg>\n\n<lg>\n<l>gṛhābaddhamṛgādīnāṃ śrṛṃgapakṣādidarśanāt |</l>\n<l>āśaṃkotpadyate [tatra] mamoddiśya hatā na vā || Śghs_3,1.23 ||</l>\n</lg>\n\n<lg>\n<l>pṛṣṭo dātā vadedevaṃ tvannimittamamī hatā |</l>\n<l>tasmin gṛhe na bhuñjīta virataḥ prāṇināṃ vadhāt || Śghs_3,1.24 ||</l>\n</lg>\n\n<lg>\n<l>śyenakādihatā vai[te] śāliyavamudgabhakṣaṇāt |</l>\n<l>mātāpitrośca yajñasya kṛte doṣo 'sti nāśnatāṃ || Śghs_3,1.25 ||</l>\n</lg>\n\n<lg>\n<l>ekaṃ śrīghanamuddiśya māṃsaṃ matsyādikaṃ kṛtaṃ |</l>\n<l>anyeṣāṃ śrāmaṇerāṇāṃ tadbhogāya na kalpate || Śghs_3,1.26 ||</l>\n</lg>\n\n<lg>\n<l>nādeyādijalaṃ jānan nāpi pibet sajantukaṃ |</l>\n<l>jantavo 'bhimatāḥ sūkṣmās trasikormikirādayaḥ || Śghs_3,1.27 ||</l>\n</lg>\n\n<lg>\n<l>vāri[pūtyā]yadhiṣṭheyaḥ karako [hi] sakhallakaḥ |</l>\n<l>vighātaparihārārthaṃ kośo 'ntaśaḥ suvāsasaḥ || Śghs_3,1.28 ||</l>\n</lg>\n\n<lg>\n<l>divyanetrāndhayorneṣṭaṃ jalasya pratyavekṣaṇaṃ |</l>\n<l>hastāṃguṣṭhāgrakāvartadarśino na nivāryate || Śghs_3,1.29 ||</l>\n</lg>\n\n<lg>\n<l>locanavibhramo mā bhūditi paśyenna tacciraṃ |</l>\n<l>kalpamātraṃ na vai kuryāt māyāśāṭhayasamanvitaḥ || Śghs_3,1.30 ||</l>\n</lg>\n\n<lg>\n<l>yenāntareṇa ṣaṣṭayabdaḥ paribhramyate kuñjaraḥ |</l>\n<l>śakaṭaṃ vaṃśapūrṇaṃ vā sa kālaḥ salilekṣaṇe || Śghs_3,1.31 ||</l>\n</lg>\n\n<lg>\n<l>ūrdhvādhomadhyamāstistraḥ salilasyāpi bhūmayaḥ |</l>\n<l>yāyā bhūḥ śuddhimāyāti kāryaṃ kuryāttayā[yatiḥ] || Śghs_3,1.32 ||</l>\n</lg>\n\n<lg>\n<l>yatrādhaḥ prāṇakā yānti sthūlāḥ karatalāhatāḥ |</l>\n<l>[grāhyaṃ] tadudakaṃ [srāvyaṃ] paṃcāṃgulikayā na cet || Śghs_3,1.33 ||</l>\n</lg>\n\n<lg>\n<l>bhaveyurudake yasmin kare lagnā[śca] prāṇinaḥ |</l>\n<l>na tatra pāṇipādāsyavastrādi kṣālayedyatiḥ || Śghs_3,1.34 ||</l>\n</lg>\n\n<lg>\n<l>kule gatena praṣṭavyaṃ jalaṃ [hi] srāvitaṃ na vā |</l>\n<l>neti cet saṃjñiko vācyaḥ srāvayetyitaro na tu || Śghs_3,1.35 ||</l>\n</lg>\n\n<lg>\n<l>[kintu] srāvyaṃ jalaṃ pātre kṛtvātmīye sajantukaṃ |</l>\n<l>[pṛṣṭvā] yastadānītaṃ muñcet tatraiva [sa] svayaṃ || Śghs_3,1.36 ||</l>\n</lg>\n\n<lg>\n<l>saptāhaṃ vā[tathā] yatra pānīyamavatiṣṭhati |</l>\n<l>vihāre vā kaṭāhādau sthāpayet tadaśuṣyati || Śghs_3,1.37 ||</l>\n</lg>\n\n<lg>\n<l>pravṛṣṭe vā [yatir] deve svacchanīraughavāhini |</l>\n<l>nimnagānāṃ patiṃ pātaṃ gacchateti visarjayet || Śghs_3,1.38 ||</l>\n</lg>\n\n<lg>\n<l>sudīrghatalikāvaktrarajjudvayā[va]baddhayā |</l>\n<l>ghaṭikayodakaṃ muñcedadhastādudake 'dhvagaḥ || Śghs_3,1.39 ||</l>\n</lg>\n\n<p>ghaṭikātritayaṃ vīkṣya mārgageṇodapānataḥ |\n<l>pariśuddhāścet peyaṃ jalaṃ tat srāvyamanyathā | Śghs_3,1.40 ||</l></p>\n\n<lg>\n<l>na rajjughaṭikādānaṃ śastaṃ saprāṇake jale |</l>\n<l>pibeti vaktuṃ dātuṃ vā na jātu kṣamate yatiḥ || Śghs_3,1.41 ||</l>\n</lg>\n\n<lg>\n<l>sajantukaṃ taḍāgādi na pareṣāmuccairvadet |</l>\n<l>[kṛtyaṃ] kuru samīkṣyeti pṛṣṭaḥ prativadetparān || Śghs_3,1.42 ||</l>\n</lg>\n\n<lg>\n<l>upādhyāye 'pi vaktavyaṃ saprāṇakamidaṃ na vā |</l>\n<l>taḍāgādīti [vai] śāṭhayaṃ karttavyaṃ [yatinā] na [tu] || Śghs_3,1.43 ||</l>\n</lg>\n\n<lg>\n<l>vṛkṣaseko na dātavyo 'pariśuddhena vāriṇā |</l>\n<l>upādhyāyādikasnānaṃ karttavyaṃ ca tathaiva na || Śghs_3,1.44 ||</l>\n</lg>\n\n<lg>\n<l>mastukāñjikasauvīramaṇḍadaṇḍāhatādikaṃ |</l>\n<l>na pibet na yatirdadyāt parasmai na bhuvi tyajet || Śghs_3,1.45 ||</l>\n</lg>\n\n<lg>\n<l>samatkuṇaṃ yacchayanamātape tanna śoṣayet |</l>\n<l>na hime kardame vā[pi] śītoṣṇavāriṇi kṣipet || Śghs_3,1.46 ||</l>\n</lg>\n\n<lg>\n<l>navakarma sa no kuryāt sajantukena [vāriṇā] |</l>\n<l>dināntaṃ srāvayitvā tad dhāryaṃ [trikoṇa]khallakaṃ || Śghs_3,1.47 ||</l>\n</lg>\n\n<lg>\n<l>bhṛtakaṃ śikṣayedevaṃ vadhāna tvaṃ trikoṇakaṃ |</l>\n<l>kapāt[tat] srāvayotkṣipya khallakaṃ ca vimocaya || Śghs_3,1.48 ||</l>\n</lg>\n\n<lg>\n<l>trikoṇasaptakenāmbhaḥ srāvyaṃ khallakena tat |</l>\n<l>[pratikūpyatha] kāryā[vā] tyaktvā deśāntaraṃ [vrajet] || Śghs_3,1.49 ||</l>\n</lg>\n\n<lg>\n<l>abhūtvā sambhavantyete bhūtvā yānti bhavāntaraṃ |</l>\n<l>navakarma tadā kārya yathoktavidhikāriṇā || Śghs_3,1.50 ||</l>\n</lg>\n\n<lg>\n<l>satpaṭābaddhamañcāderucchīdaccaturāṃgulāt |</l>\n<l>nadyādau jalamālokya kāryaṃ ca navakarmaṇi || Śghs_3,1.51 ||</l>\n</lg>\n\n<lg>\n<l>chidrakarṇadvayāsaktasūtrabaddhadvidaṇḍakaṃ |</l>\n<l>dhāraṇapātrakaṃ dadhyāt khallakasya bahir[yatiḥ] || Śghs_3,1.52 ||</l>\n</lg>\n\n<lg>\n<l>kṛpāparītacittena svādu vāri sajantukaṃ |</l>\n<l>kṣāre 'mbhasi na moktavyamanāpat mṛṣṭasaṃjñinaḥ || Śghs_3,1.53 ||</l>\n</lg>\n\n<p>2 adattādānaviratiśikṣāpadaṃ</p>\n\n<p>saṃvaratyāgaḥ</p>\n\n<lg>\n<l>kālikaṃ [yāmikaṃ] yāvajjīvikaṃ sarpirādikaṃ |</l>\n<l>pārihāryamanādheyaṃ kalpyākalpyamakalpikaṃ || Śghs_3,2.1 ||</l>\n</lg>\n\n<lg>\n<l>pṛthivyudakadvicatuṣpadāpadakapādapa |</l>\n<l>tadgataṃ ca yatiḥ kiñcinnādadīta parasvakaṃ || Śghs_3,2.2 ||</l>\n</lg>\n\n<lg>\n<l>kārṣāpaṇacaturbhāgaṃ tadardhamathavā dhanaṃ |</l>\n<l>steyacitto harannanyair nāśanīyo[yatir] laghu || Śghs_3,2.3 ||</l>\n</lg>\n\n<lg>\n<l>vāṭāddhṛte gaje pādaiś caturbhirayatiś cyute |</l>\n<l>niṣkrānte saṃvṛtadvārād dvipahṛtsyād yatiḥ [khalu] || Śghs_3,2.4 ||</l>\n</lg>\n\n<lg>\n<l>gulphābaddhekṣadaṇḍāre dūrākṛṣṭe mahītalāt |</l>\n<l>saṃvarabhaṃga utkṣipte pañjarādgajavaddvije || Śghs_3,2.5 ||</l>\n</lg>\n\n<lg>\n<l>deśānnayed hi sandeśadraviṇaṃ ca sañcārayet |</l>\n<l>aṃgāt stainyena cittena saṃvaraghūtamāpnute || Śghs_3,2.6 ||</l>\n</lg>\n\n<lg>\n<l>mṛto 'sau matvā śrutvaivādhvagād vai brahmacāriṇaḥ |</l>\n<l>sīmāntasthāyine datvā gṛhṇan syādayatiryatiḥ || Śghs_3,2.7 ||</l>\n</lg>\n\n<lg>\n<l>yadvittaṃ śrāmaṇerasya mṛtasya nirvṛtārhataḥ |</l>\n<l>upādhyāyasya prāpnoti tadityevaṃ jagau muniḥ || Śghs_3,2.8 ||</l>\n</lg>\n\n<lg>\n<l>hartturiṣṭāṃ diśaṃ yāyād vratī ced hastinaṃ haret |</l>\n<l>asau harttā vratī cauraḥ karipe hṛtasaṃjñini || Śghs_3,2.9 ||</l>\n</lg>\n\n<lg>\n<l>pūjācīvaramālāntadvayasya khalu mocanāt |</l>\n<l>avanau taccyutau satyāṃ bhraśyate saṃvarād [yatiḥ] || Śghs_3,2.10 ||</l>\n</lg>\n\n<p>kṣiptaṃ mauktikahārādi gṛhītvā tad mahākulāt ||</p>\n\n<l>nyasya prasevikāyāṃ ca sahāyena ca hārayan || Śghs_3,2.11 ||</l>\n\n<lg>\n<l>jaṭālenāthavā vatsa haran ki saṃvaracyutaḥ |</l>\n<l>ki pādacyutimātreṇa hyupacāravyatikrame || Śghs_3,2.12 ||</l>\n</lg>\n\n<lg>\n<l>rātrau gośakaṭāśvādīn kaścid vadhnāti ced yatiḥ |</l>\n<l>etānete hariṣyanti tat kiṃ syāccyutasaṃvaraḥ || Śghs_3,2.13 ||</l>\n</lg>\n\n<lg>\n<l>ṛjuke kīlake bandhe kaṭhine hāra[kaṃ] haran |</l>\n<l>utkṣepaṇe ca cauraḥ syāt kuṭile śithile na tu || Śghs_3,2.14 ||</l>\n</lg>\n\n<lg>\n<l>chidrayitvā ghaṭaṃ sarpiḥ kṣaudraṃ tailaṃ jalaṃ haran |</l>\n<l>yatiḥ pūrasya vicchede saṃvarakṣobhamāpnute || Śghs_3,2.15 ||</l>\n</lg>\n\n<lg>\n<l>vaṇṭayamāṇe gṛhe bhrātrorbhāgādekasya lipsayā |</l>\n<l>bālamātraṃ bhūmiṃ yatiḥ syāt kṣatasaṃvaraḥ || Śghs_3,2.16 ||</l>\n</lg>\n\n<lg>\n<l>taskaropāttapātrādi nirāśaḥ punarādadan |</l>\n<l>saṃvarād bhraśyate hītotarastvāpnoti nāpadaṃ || Śghs_3,2.17 ||</l>\n</lg>\n\n<lg>\n<l>mitrabhāvena labdhaṃ syād dattaṃ gopādibhiś[ca]vā |</l>\n<l>tadā [tad] ādadānasya yaternāpattiriṣyate || Śghs_3,2.18 ||</l>\n</lg>\n\n<lg>\n<l>bhayopadarśanaṃ kāryaṃ pātracīvaramuktaye |</l>\n<l>rājani na vaded gatvaibhiścaurair muṣitā vayaṃ || Śghs_3,2.19 ||</l>\n</lg>\n\n<lg>\n<l>niṣkāsayasyupādhyāyācāryāṇāṃ yattadāvathoḥ |</l>\n<l>tadityuktvā haredekaḥ syātāṃ dvāvapi taskarau || Śghs_3,2.20 ||</l>\n</lg>\n\n<lg>\n<l>svadravyaṃ stainyacittenāpaharantāyimau yatī |</l>\n<l>bhāgārdhenāyatistveko niṣkāsitārdhenetaraḥ || Śghs_3,2.21 ||</l>\n</lg>\n\n<lg>\n<l>dāsyāmaste samaṃ tiṣṭha dvāre kuryāma caurikāṃ |</l>\n<l>ityuktakṛta āpattiḥ sahaiva cauracellakaiḥ || Śghs_3,2.22 ||</l>\n</lg>\n\n<lg>\n<l>uṣitvāgantuke yāte vismṛtya pātracīvaraṃ |</l>\n<l>āgatya yo yatistacced gopayeccaura eva saḥ || Śghs_3,2.23 ||</l>\n</lg>\n\n<lg>\n<l>evamāvāsikā sarve bhavanti kṣatasaṃvarāḥ |</l>\n<l>sa eva yadi saṃsmṛtya nayatīha na kilviṣī || Śghs_3,2.24 ||</l>\n</lg>\n\n<lg>\n<l>anyena steyacittena pātramanyasya ced yatiḥ |</l>\n<l>ānāyayati sa tato doṣavān bhavati vratī || Śghs_3,2.25 ||</l>\n</lg>\n\n<lg>\n<l>yāvat pūjā munestāvat saṃghasyāpi pravartate |</l>\n<l>iti yo 'nyasya datte sa bhavati kṣatasaṃvaraḥ || Śghs_3,2.26 ||</l>\n</lg>\n\n<lg>\n<l>likhitvoddhārakaṃ grāhyaṃ mithaḥ stūpācca saṃghataḥ |</l>\n<l>karmādāne ca vaktavyamiyat noktakṛto 'nyathā || Śghs_3,2.27 ||</l>\n</lg>\n\n<lg>\n<l>svāṃśamuktaharaścauro[yatyora]madhye tayordvayoḥ |</l>\n<l>dāsyāmīti ca viśvāsaṃ kṛtvā prāpnoti nāpadaṃ || Śghs_3,2.28 ||</l>\n</lg>\n\n<lg>\n<l>labhase tvaṃ labhe cāhaṃ yaṃ lābhaṃ tadāvayoḥ |</l>\n<l>iti lābhe samutpanne tato 'rdhena [sa] taskaraḥ || Śghs_3,2.29 ||</l>\n</lg>\n\n<lg>\n<l>dakṣiṇādeśane 'pyevaṃ pāṃśukūlikayordvayoḥ |</l>\n<l>bhinatti yaḥ kriyākāraṃ tataḥ sa cyutasaṃvaraḥ || Śghs_3,2.30 ||</l>\n</lg>\n\n<lg>\n<l>upakāryapakāribhyaścānnapānādi sāṃghikaṃ |</l>\n<l>vihārasvāmirājādicaurādibhyo yathākramaṃ || Śghs_3,2.31 ||</l>\n</lg>\n\n<lg>\n<l>śrīghanebhyo 'pi dātavyaṃ prātarāśādi sāṃghikaṃ |</l>\n<l>ālepanādi kurvanti vihāre yadi nānyathā || Śghs_3,2.32 ||</l>\n</lg>\n\n<lg>\n<l>sīmāntasthāyine datvā bhikṣūpasthānakāriṇe |</l>\n<l>dārakaprasthavyājena gṛhṇīyāttaṇḍulādikaṃ || Śghs_3,2.33 ||</l>\n</lg>\n\n<lg>\n<l>atyaktāśo[hi]gṛhṇīyāt naṣṭaṃ svapātracīvaraṃ |</l>\n<l>matvaivaṃ naṣṭapātrādirāśāṃ naiva tyajed [yatiḥ] || Śghs_3,2.34 ||</l>\n</lg>\n\n<lg>\n<l>svādhyāyādhyayanoddeśaṃ kṛtvā ye saṃghaśīlakaṃ |</l>\n<l>kriyākāraṃ na kurvanti te jinoditalaṃghinaḥ || Śghs_3,2.35 ||</l>\n</lg>\n\n<lg>\n<l>patākālakṣaṇaṃ stūpānna grāhyaṃ yatinā[khalu] |</l>\n<l>prāṃśukūlamiti grāhyamaniloddhūtapātitaṃ || Śghs_3,2.36 ||</l>\n</lg>\n\n<lg>\n<l>śulkakṛtyaṃ paradravyaṃ na nayet nāpi nāyayeta |</l>\n<l>śulkapradānamokṣārthopāyaṃ nopadiśed yatiḥ || Śghs_3,2.37 ||</l>\n</lg>\n\n<lg>\n<l>ratnaṃ datvā yatibhyaḥ prāk paścāt mārgayate vaṇik |</l>\n<l>visaṃvādayasītyevaṃ dātavyaṃ paribhāṣya tat || Śghs_3,2.38 ||</l>\n</lg>\n\n<lg>\n<l>nāsti śulkaṃ munerevaṃ vratināṃ pāribhogike |</l>\n<l>krayavikrayakṛddadyāt śulkamanyatra vastuni || Śghs_3,2.39 ||</l>\n</lg>\n\n<lg>\n<l>varṣāvāsikalābho [hi] deyo varṣoṣitasya ca |</l>\n<l>jīvitabrahmacaryasya yayornāśastayorapi || Śghs_3,2.40 ||</l>\n</lg>\n\n<lg>\n<l>prākprāgupagataiḥ kāryā varṣāvāsikayācanā |</l>\n<l>paścādupagataiḥ paścāt saṃghe yugapadeva ca || Śghs_3,2.41 ||</l>\n</lg>\n\n<lg>\n<l>punargṛhṇāti dīkṣāṃ yo vastukarmajugupsayā |</l>\n<l>bhikṣubhāvaṃ parityajya tasmai cāpyāha sarvavit || Śghs_3,2.42 ||</l>\n</lg>\n\n<lg>\n<l>avarṣoṣitavibhrāntakudṛṣṭimṛtakās[tathā] |</l>\n<l>deśāntaragatā lābhaṃ nārhanti paṃcapudgalāḥ || Śghs_3,2.43 ||</l>\n</lg>\n\n<lg>\n<l>amuṣmai deyamityevaṃ lābhotpanne yatau mṛte |</l>\n<l>dātavyo niyataṃ tasmai sa vikalpitabhikṣave || Śghs_3,2.44 ||</l>\n</lg>\n\n<lg>\n<l>deśāntaragatasyāpi sthāpayet kalpamandire |</l>\n<l>traye kurvanti cānarthaṃ tebhyo deyaṃbudharna hi || Śghs_3,2.45 ||</l>\n</lg>\n\n<lg>\n<l>ācchādaṃ cīvaraṃ mūlyaṃ dāsyāmīti catuṣpadaiḥ |</l>\n<l>āpnoti sammukhībhūtān lābho netareṣu ca || Śghs_3,2.46 ||</l>\n</lg>\n\n<lg>\n<l>varṣāvāsikalābhaśca varṣoṣitasya [gacchati] |</l>\n<l>tadetarasya doṣo na gṛhṇato dāyakecchayā || Śghs_3,2.47 ||</l>\n</lg>\n\n<lg>\n<l>kāliko yāmiko yāvajjīvikaḥ sāptāhikaḥ |</l>\n<l>mṛtakṣudrapariṣkāranaityakākālacīvaraṃ || Śghs_3,2.48 ||</l>\n</lg>\n\n<lg>\n<l>kuṭīpratiṣṭhājātyādisambodhyādimahodbhavaḥ |</l>\n<l>prāpnoti daśadhā lābhaḥ sammukhībhūtapudgalān || Śghs_3,2.49 ||</l>\n</lg>\n\n<lg>\n<l>anādheyaṃ [gurudravyaṃ] sāṃghikaṃ śayanāsanaṃ |</l>\n<l>vikretavyaṃ na bhoktavyaṃ kṛtvā paudgalikaṃ na ca || Śghs_3,2.50 ||</l>\n</lg>\n\n<p>cāturdiśāya buddhāya sammukhībhūtasāṃghike\n<l>yatirdravyāntare datte tatra tatropanāmayet || Śghs_3,2.51 ||</l></p>\n\n<lg>\n<l>tūṣṇīṃ datvā gate deyaṃ buddhe muktāphalādikaṃ |</l>\n<l>cāturdiksammukhībhūte śayanāsanamaṃśukaṃ || Śghs_3,2.52 ||</l>\n</lg>\n\n<lg>\n<l>pṛthu dravyaṃ paropāttaṃ tatsaṃjñī steyacetanā |</l>\n<l>sthānacyutiśca paṃcāṃgairyuktaścedayatirbhavet || Śghs_3,2.53 ||</l>\n</lg>\n\n<lg>\n<l>dattasvakāparopāttasaṃjñī cānyo 'pi saṃvarī |</l>\n<l>na tāvatkālikaṃ svāṃśād gṛhṇan jahāti saṃvaraṃ || Śghs_3,2.54 ||</l>\n</lg>\n\n<lg>\n<l>ādāyādattamutplutya khaṃ gatvāśācatuṣṭayaṃ |</l>\n<l>tatraiva punarāsīno bhavati kṣatasaṃvaraḥ || Śghs_3,2.55 ||</l>\n</lg>\n\n<lg>\n<l>avakrītādirajñānāt paradravyaṃ haran khalu |</l>\n<l>saṃvarakṣobhalābhī sa yatirnonmattādikaḥ || Śghs_3,2.56 ||</l>\n</lg>\n\n<p>3 maithunaviratiśikṣāpadaṃ</p>\n\n<p>saṃvaratyāgaḥ</p>\n\n<lg>\n<l>nṛstrīpaṇḍakaviṇmūtravaktrarandhreṃ'gajāta[kaṃ] |</l>\n<l>kṣiptvā nigamayet svādaṃ sa [yatiḥ] kṣatasaṃvaraḥ || Śghs_3,3.1 ||</l>\n</lg>\n\n<lg>\n<l>mānuṣā'mānuṣāste tu tiryañcaśca narādayaḥ |</l>\n<l>mṛtāḥ suptāśca jāgranto jñeyā [hi] maithunāśrayāḥ || Śghs_3,3.2 ||</l>\n</lg>\n\n<lg>\n<l>hastinīmāditaḥ [kṛtvā] yāvat kukkuṭajāti[kāṃ] |</l>\n<l>kṣudrikāṃ mahatīṃ gacchan[sa yatiś] cyavate vratāt || Śghs_3,3.3 ||</l>\n</lg>\n\n<p>duṣkṛtāni</p>\n\n<lg>\n<l>raktaḥ san na striyaṃ paśyet śabdamākarṇayenna ca |</l>\n<l>nirvastraḥ san na copeyādaṃgajāta na nirbhujet || Śghs_3,3.4 ||</l>\n</lg>\n\n<lg>\n<l>bhittidvaye kṛtāṃ śuṣkāṃ klinnāṃ saṃyojya [koṭarīṃ] |</l>\n<l>[vipratipattito] nāśyaḥ saṃgrahe sati nānyadā || Śghs_3,3.5 ||</l>\n</lg>\n\n<lg>\n<l>adha ūrdhvaṃ trikhaṇḍāyā vinīlādhmātikāṃ ca na |</l>\n<l>na cāsthisaṃkalāṃ yāyāt nābhyaktāṃ rudhirādibhiḥ || Śghs_3,3.6 ||</l>\n</lg>\n\n<lg>\n<l>sitāsthisaṃkalāṃ śailadārupustamayīṃ[yatiḥ] |</l>\n<l>na ca gacchet striyaṃ yo 'tra virato maithunātsadā || Śghs_3,3.7 ||</l>\n</lg>\n\n<lg>\n<l>dhyānamiddhagataṃ mattamabhibhūtaṃ ca nidrayā |</l>\n<l>vikṣiptaṃ vedanātunnaṃ gṛhītvābhiniṣīdati || Śghs_3,3.8 ||</l>\n</lg>\n\n<lg>\n<l>ādimadhyāvasāneṣu svādayet dhyānavyutthitaḥ |</l>\n<l>vihārād ghaṭṭanīyaḥ so 'bhāve tu svādanasya na || Śghs_3,3.9 ||</l>\n</lg>\n\n<lg>\n<l>nānāvyaṃjana[ko]petarasaśālyupabhogavat |</l>\n<l>āsvādanā ca tailācchaśauṇḍāsavapānavat || Śghs_3,3.10 ||</l>\n</lg>\n\n<lg>\n<l>anāsvādo yuvagrīvāmṛtakukkurabandhavat |</l>\n<l>vijñeyaḥ sukumārasya pradīptalohasparśavat || Śghs_3,3.11 ||</l>\n</lg>\n\n<p>avakrītādi[rajñānāt] |</p>\n\n<l>[āpattibhāg yatirnaivonmattavikṣiptacetasaḥ] || Śghs_3,3.12 ||</l>\n\n<lg>\n<l>rāgā[manuṣyasaṃyogāt] praguṇībhūtāṃgajāta[kaṃ] |</l>\n<l>na spṛśet śukramokṣārthaṃ sa pṛthivyādidhātubhiḥ || Śghs_3,3.13 ||</l>\n</lg>\n\n<lg>\n<l>tiryak[pramatta]saṃyogāt śukramuktirbhaved yadi |</l>\n<l>[sva]mānasaṃ yatigarhet kṛtaṃ me nu virūpakaṃ || Śghs_3,3.14 ||</l>\n</lg>\n\n<lg>\n<l>majjajakṣaraṇaṃ yasya yateḥ svapneṣu jāyate |</l>\n<l>svapnaśukravinirmuktau taddoṣo na manāgapi || Śghs_3,3.15 ||</l>\n</lg>\n\n<lg>\n<l>rāgāviṣṭena cittena nārīṃ na śrīghanaḥ spṛśet |</l>\n<l>[anyaṃ spṛśettathārūpaṃ nāpi ca] puṃnapuṃsakaṃ || Śghs_3,3.16 ||</l>\n</lg>\n\n<lg>\n<l>stanakakṣauṣṭhanābhyūrupārśva kukṣimalabhramān |</l>\n<l>saṃraktaḥ [san] yatiḥ strīṇāṃ na nindet na ca saṃstuyāt || Śghs_3,3.17 ||</l>\n</lg>\n\n<lg>\n<l>yadyad vadet striyaṃ[tāvat] kartukāmo yathā yathā |</l>\n<l>tattat tathā tathā brūyāt śrīghano nāntike striyāḥ || Śghs_3,3.18 ||</l>\n</lg>\n\n<lg>\n<l>agrā bhavati sā yoṣid yā māṃ paricared rahaḥ |</l>\n<l>lābhinī cāyurādīnāṃ vyādhihīnā yaśasvinī || Śghs_3,3.19 ||</l>\n</lg>\n\n<lg>\n<l>ityādi na vaco brūyād rāgāgnipluṣṭamānasaḥ |</l>\n<l>purastācchroghanaḥ strīṇāṃ punapuṃsakayostathā || Śghs_3,3.20 ||</l>\n</lg>\n\n<lg>\n<l>vivāhāvāhayordautyaṃ na kuryāt śrāmaṇerakaḥ |</l>\n<l>[na ca kuryāt tathārūpanimittamapi dautyakaṃ] || Śghs_3,3.21 ||</l>\n</lg>\n\n<lg>\n<l>dāpayeyamimāṃ śrāddhāṃ tathāsmai dārikāmiti |</l>\n<l>arthasaṃsyandanāsūtraṃ ghaṭate na [sa] bhāṣituṃ || Śghs_3,3.22 ||</l>\n</lg>\n\n<lg>\n<l>bījārthaṃ na vratī dadyāt [svayameva] gavādikaṃ |</l>\n<l>etāneva parebhyo 'pi kadācinna [hi] prārthayet || Śghs_3,3.23 ||</l>\n</lg>\n\n<lg>\n<l>tulyametāsu tvaṃ tiṣṭha mā striyā caikayā vasa |</l>\n<l>ityevaṃ hi bahustrīkaṃ puruṣaṃ na yatirvadet || Śghs_3,3.24 ||</l>\n</lg>\n\n<p>4 mṛṣāvādaviratiśikṣāpadaṃ</p>\n\n<lg>\n<l>pratyekabuddhasaṃbuddhatacchiṣyajñānadarśanaṃ |</l>\n<l>mamāstīti bruvan mithyā nāśyo 'nyatrābhimānataḥ || Śghs_3,4.1 ||</l>\n</lg>\n\n<lg>\n<l>jñānaṃ satyābhisaṃbodhirabhijñāḥ paṃca darśanaṃ |</l>\n<l>dharmānvayādikajñānāṃgīkaraṇe kṣamo na saḥ || Śghs_3,4.2 ||</l>\n</lg>\n\n<lg>\n<l>āryamlecchavacolekhalipyā [ca] hastamudrayā |</l>\n<l>jñānādi pratijānīte boddhavyamapi tanmṛṣā || Śghs_3,4.3 ||</l>\n</lg>\n\n<lg>\n<l>vṛkṣamūle 'hamekākī viharāmi rame [gṛhe] |</l>\n<l>samāhitaṃ ca me cittaṃ na ca vācyamatīndriyaṃ || Śghs_3,4.4 ||</l>\n</lg>\n\n<lg>\n<l>buddhādīnāṃ vaded varṇamātmano na kathaṃcana |</l>\n<l>parakīyaṃ guṇaṃ pṛṣṭo brūyāttatsaṃmukhaṃ na tu || Śghs_3,4.5 ||</l>\n</lg>\n\n<lg>\n<l>dṛṣṭaṃ śrutaṃ mataṃ yadyad vijñātaṃ caiva tad vadet |</l>\n<l>[śrīghano] vaiparītyena gadanmithyābhidhāyakaḥ || Śghs_3,4.6 ||</l>\n</lg>\n\n<lg>\n<l>vastu cālīkasaṃjñī ca cittaṃ vinihitaṃ [tathā] |</l>\n<l>mṛṣāsaṃjñī vadedvācaṃ paṃcāṃgo 'nṛtavādikaḥ || Śghs_3,4.7 ||</l>\n</lg>\n\n<lg>\n<l>catustridvayeka[kai] raṃgairyukto yo 'tra mṛṣāṃ vadeta |</l>\n<l>anyaiḥ sa yatibhirjñeyo mṛṣāvādīti [śrīghanaḥ] || Śghs_3,4.8 ||</l>\n</lg>\n\n<lg>\n<l>abhūtenānidānena yatiḥ [prāṇivadhādinā] |</l>\n<l>dhvaṃsanacyāvanākūtaḥ saṃmukhaṃ na ca codayet || Śghs_3,4.9 ||</l>\n</lg>\n\n<lg>\n<l>kṣudrāpattinimittena leśamātreṇa tena vā |</l>\n<l>śrāmaṇero[hi] pratyakṣaṃ [śrīghanān] na kṣipet parān || Śghs_3,4.10 ||</l>\n</lg>\n\n<lg>\n<l>jātiliṃgakriyāvādair hīnamadhyottamairvratī |</l>\n<l>jihmaniṣpratibhānārthaṃ na prāṇān jātu codayet || Śghs_3,4.11 ||</l>\n</lg>\n\n<lg>\n<l>upakleśagadākrośāpattyādyairhi yatiṃ vratī |</l>\n<l>āśayena puroktena brūyānnaiva kadācana || Śghs_3,4.12 ||</l>\n</lg>\n\n<lg>\n<l>bhedaṃ yāsyati so 'nyena saṃdhāsyati mayā saha |</l>\n<l>yatira jātyādivādena paiśunyaṃ na samācaret || Śghs_3,4.13 ||</l>\n</lg>\n\n<p>5 surāmaireyamadyapānaviratiśikṣāpadaṃ</p>\n\n<lg>\n<l>madyaṃ surā ca maireyaṃ pramādasyāspadaṃ yataḥ |</l>\n<l>na parasmai[hi] taddeyaṃ na ca peyaṃ śvamūtravata || Śghs_3,5.1 ||</l>\n</lg>\n\n<lg>\n<l>valkalaiḥ saguḍaiḥ kācidaparā kevalena ca |</l>\n<l>piṣṭakiṇvajalairebhirapi saṃcīyate surā || Śghs_3,5.2 ||</l>\n</lg>\n\n<lg>\n<l>maireyaṃ guḍadhātryambudhātakīsaṃskṛtaṃ hi yat |</l>\n<l>kuśāgreṇāpi tat pātuṃ yatīnāṃ na prakalpate || Śghs_3,5.3 ||</l>\n</lg>\n\n<p>kodravānnaṃ na bhuñjīta tatpalāle ca na svapet ||</p>\n\n<l>pītaṃ sata madayed yacca pātavyaṃ tadapīha na || Śghs_3,5.4 ||</l>\n\n<p>6 uccaśayanamahāśayanaviratiśikṣāpadaṃ</p>\n\n<lg>\n<l>śayane yatirāsīta jināṣṭāṃgulapādake |</l>\n<l>[vinā] śalyena[maṃce vā] hemarūpyakṛte na tu || Śghs_3,6.1 ||</l>\n</lg>\n\n<lg>\n<l>sāṃghike śayane dadyāt tat pratyāstaraṇaṃ yatiḥ |</l>\n<l>vastrakambalayoriṣṭaṃ yat tridvayekapuṭaṃ kramāt || Śghs_3,6.2 ||</l>\n</lg>\n\n<lg>\n<l>nyasya gartteṣu tatpādānatirekapramāṇakān |</l>\n<l>prakṣipya pratipādeṣu ṭaṃkitvā kīlakeṣu vā || Śghs_3,6.3 ||</l>\n</lg>\n\n<lg>\n<l>evaṃ vekṣuyavādīnāṃ rakṣārthaṃ maṃcake svapet |</l>\n<l>yatirna laṃbayetpādāvadhvago dīrghapādake || Śghs_3,6.4 ||</l>\n</lg>\n\n<p>alpaṃ ced dvādaśebhyo hi deyamekaṃ vihārakaṃ |\n<l>nirmuṣṭahastaṃ svalpatve bahutve tu viparyayāt | Śghs_3,6.5 ||</l></p>\n\n<lg>\n<l>stokaṃ ced navakaḥ pīṭhe vṛddho maṃce[tadā] svapet |</l>\n<l>svaptavyaṃ vṛkṣamūle ['pi] navenābhyavakāśake || Śghs_3,6.6 ||</l>\n</lg>\n\n<lg>\n<l>antarvarṣāsu nopasthāpyo 'nyaḥ sabrahmacārikaḥ |</l>\n<l>yatinā [sva] vihāre[tu] yathāvṛddhikayā yatiḥ || Śghs_3,6.7 ||</l>\n</lg>\n\n<lg>\n<l>saṃskāraparibhogārthaṃ paripālanārthameva ca |</l>\n<l>uddiśyate [yatibhyo vai] sāṃghikaṃ śayanāsanaṃ || Śghs_3,6.8 ||</l>\n</lg>\n\n<lg>\n<l>hīnamadhyottamaṃ [sthāpyaṃ bhikṣubhyo] layanatrayaṃ |</l>\n<l>vṛddhādyāgantukebhyastaduddiśeddaharakramāt || Śghs_3,6.9 ||</l>\n</lg>\n\n<lg>\n<l>śayanāsanamatyuccaṃ pratiṣiddhaṃ yaterhi tat |</l>\n<l>madauddhatyakaraṃ yasmād lokāvadhyānakāraṇaṃ || Śghs_3,6.10 ||</l>\n</lg>\n\n<p>7 nṛtyagītavāditraviratiśikṣāpadaṃ</p>\n\n<lg>\n<l>bāhuvikṣepakaṃ nṛtyaṃ gītamuccaiḥ svareṇa ca |</l>\n<l>vīṇāvaṃśamṛdaṃgādivāditraṃ na ca vādayet || Śghs_3,7.1 ||</l>\n</lg>\n\n<p>8 gandhamālyavilepanaviratiśikṣāpadaṃ</p>\n\n<lg>\n<l>candanādika[gandhaṃ hi dhārayed] vyādhito yatiḥ |</l>\n<l>dattvā [ca] munaye pūrvaṃ bhiṣagādervacanena [saḥ] || Śghs_3,8.1 ||</l>\n</lg>\n\n<lg>\n<l>na tiṣṭhet prakaṭe deśe kṣālayitvā bahirvrajet |</l>\n<l>anenaiva vidhānena dhārayet kusumasrajaṃ || Śghs_3,8.2 ||</l>\n</lg>\n\n<lg>\n<l>netraduḥkhaśiraḥśūlapūtanāgraharugvataḥ |</l>\n<l>mālayā veṣṭayet śīrṣaṃ mekhalāṃ na ca laṃbayet || Śghs_3,8.3 ||</l>\n</lg>\n\n<lg>\n<l>haritālādicūrṇena tailena vā sugandhinā |</l>\n<l>na vadanādikaṃ gātraṃ varṇārthaṃ marṣayed yatiḥ || Śghs_3,8.4 ||</l>\n</lg>\n\n<lg>\n<l>yaterapratirūpatvād gandhamālya[vilepanaṃ] |</l>\n<l>rāgauddhatyakaraṃ yasmāt tasmāttad garhitaṃ jinaiḥ || Śghs_3,8.5 ||</l>\n</lg>\n\n<lg>\n<l>na darpaṇe nirīkṣeta mukhaṃ vā tailabhājane |</l>\n<l>muktvānyenekṣaṇīyaṃ[hi] śirovyathāgadāturaṃ || Śghs_3,8.6 ||</l>\n</lg>\n\n<lg>\n<l>vibhūṣaṇāya tailenātmano nābhyaṃjayed mukhaṃ |</l>\n<l>sphuṭitāsyaśirorogādanyenābhyaṃjanaṃ na ca || Śghs_3,8.7 ||</l>\n</lg>\n\n<lg>\n<l>na kuṃkumādicūrṇena maṇḍayed vadanaṃ yatiḥ |</l>\n<l>piṭakaśamanārthaṃ tu lepa iṣṭastilā[dibhiḥ] || Śghs_3,8.8 ||</l>\n</lg>\n\n<p>9 vikālabhojanaviratiśikṣāpadaṃ</p>\n\n<lg>\n<l>rātreranyatra[bhuṃjāne mayi babhūvālparogatā] |</l>\n<l>tathaiva [khalu] vaḥ kāryaṃ [bhoktavyaṃ dinayevaca] || Śghs_3,9.1 ||</l>\n</lg>\n\n<lg>\n<l>viṇmūtragarta[ke] pātaḥ caurāhibhiḥ samāgamaḥ |</l>\n<l>udarārthaṃ gṛhe no 'ṭantītyavadhyātavān janaḥ || Śghs_3,9.2 ||</l>\n</lg>\n\n<lg>\n<l>sāyaṃ prātaśca piṇḍārthamaṭanti bhuṃjate [tathā] |</l>\n<l>sabhācatvaraśrṛṃgāṭamandireṣu gṛheṣu ca || Śghs_3,9.3 ||</l>\n</lg>\n\n<p>sugataḥ prāha bhuṃjīta kāle yatiḥ ||</p>\n\n<l>uditādityamadhyāhnakeśamātrānatītake || Śghs_3,9.4 ||</l>\n\n<lg>\n<l>sakturodanakulmāṣaṃ matsya- māṃsaṃ ca kālikaṃ |</l>\n<l>yāvajjīvikatailādipippalīpānavarjitaṃ || Śghs_3,9.5 ||</l>\n</lg>\n\n<lg>\n<l>yatkiṃcidadyate dantairgalake vā praveśyate |</l>\n<l>kukṣiviṣṭabhmakaṃ kāle tattadadyādyathodite || Śghs_3,9.6 ||</l>\n</lg>\n\n<lg>\n<l>saktvādyāmiṣanirmuktaṃ nīrajaṃ kardamādikaṃ |</l>\n<l>varṣopalakamaśnīyāt pipāsārtto yatirhimaṃ || Śghs_3,9.7 ||</l>\n</lg>\n\n<lg>\n<l>kalpyavārigrahe tāvat prakṣālyau na [saśoṇitau] |</l>\n<l>hastau dvau cāṃgulīkṣāle na grāhyaṃ kalpikodakaṃ || Śghs_3,9.8 ||</l>\n</lg>\n\n<lg>\n<l>māyāśāṭhaya[yutaḥ] kuryāt na ca prakṣālanaṃ tayoḥ |</l>\n<l>saśabdau [yadi] tau śuddhau vedyau snigdhatvaco yateḥ || Śghs_3,9.9 ||</l>\n</lg>\n\n<lg>\n<l>na dāsyatha[mahyaṃ] bhoktuṃ kṣuttṛṣṇāpīḍito [mriye] |</l>\n<l>ityevaṃ [sa] viruktaḥ syāt kṣeptavyo maṇḍakuṇḍa[ke] || Śghs_3,9.10 ||</l>\n</lg>\n\n<lg>\n<l>aṣṭāsu dhautadhānyaṃ yat pātre diśedanāmiṣe |</l>\n<l>sphuṭaṃ tu yadi pātuṃ tannaiva glānāya kalpate || Śghs_3,9.11 ||</l>\n</lg>\n\n<lg>\n<l>lobhotyāpitavākkāyakarmaṇā samupārjitaṃ |</l>\n<l>vihāracīvarāhāraṃ varjayed viṣabhaktavat || Śghs_3,9.12 ||</l>\n</lg>\n\n<lg>\n<l>madyaśastraviṣaprāṇilākṣavikrayaṇaṃ vratī |</l>\n<l>na kārayet na kuryānna jīvikāṃ tena kalpayet || Śghs_3,9.13 ||</l>\n</lg>\n\n<lg>\n<l>satkārārthaṃ [ca lābhārtha] kuhanā hyakṣasaṃvaraḥ |</l>\n<l>vastrādikasya prāptayarthaṃ lapanā cāṭuvāditā || Śghs_3,9.14 ||</l>\n</lg>\n\n<lg>\n<l>naiṣpeṣikatvamannādi-lābhāya parakutsanaṃ |</l>\n<l>anyadīyasya pātrādernaimittikaṃ [tu] varṇanaṃ || Śghs_3,9.15 ||</l>\n</lg>\n\n<lg>\n<l>lābhena lipsā lābhānāṃ vṛddhiṣaryeṣaṇaṃ ca [yat] |</l>\n<l>yatirvivarjayedetān mithyājīvān purīṣavat || Śghs_3,9.16 ||</l>\n</lg>\n\n<lg>\n<l>krīḍāparopaghātaṃ ca kāyavāgucchitaṃ [sadā] |</l>\n<l>vratī vivarjayennityaṃ viṭpradigdhamivoragaṃ || Śghs_3,9.17 ||</l>\n</lg>\n\n<lg>\n<l>vipaṇitaragulmādau dyūtabandhagṛhe tathā |</l>\n<l>agocaro yadākhyātastiṣṭhettatra na cellakaḥ || Śghs_3,9.18 ||</l>\n</lg>\n\n<p>10 jātarūparajatapratigrahaṇaviratiśikṣāpadaṃ</p>\n\n<lg>\n<l>kāyena hastapādābhyāṃ vastrachatrādibhirvratī |</l>\n<l>rajataṃ jātarūpaṃ ca na spṛśet jvalitāgnivat || Śghs_3,10.1 ||</l>\n</lg>\n\n<p>iti saṃghasenena saṃvihitoddhāre śrīghanācārasaṃgrahe śrāmaṇerabhāvopāyo nāma tṛtīyo 'dhyāya ||</p>\n\n<p>caturtho 'dhyāyaḥ\nanye cācārāḥ</p>\n\n<lg>\n<l>campūkalahadantādakāṣṭho vṛddhāntiko yatiḥ |</l>\n<l>snānapānāśanastotravyagro nagnaikavastra[kaḥ] || Śghs_4.1 ||</l>\n</lg>\n\n<lg>\n<l>mṛtkarmavyāpṛtas tūrṇaṃ gacchan [ca] dvitribhūmikaṃ |</l>\n<l>āśu vrajan pacan pātraṃ vyagraś cīvarakarmaṇā || Śghs_4.2 ||</l>\n</lg>\n\n<lg>\n<l>cūrṇacailakriyāsakto 'ktākṣo[ca] dhūmramāpiban |</l>\n<l>likhan yo pustakaṃ vāpi yo vācayati so 'pi na || Śghs_4.3 ||</l>\n</lg>\n\n<lg>\n<l>viṭprasrāvakuṭīṃ gacchan tiṣṭhan tamasi voddiśan |</l>\n<l>vāsayannatha prāvṛṇvana na vandyo yatinā yatiḥ || Śghs_4.4 ||</l>\n</lg>\n\n<lg>\n<l>avaguṇṭhitaśīrṣeṇa sopānatkena jānunoḥ |</l>\n<l>muṇḍasphoṭaṃ hi jaṃghāyāṃ na dadyādavinā yathā || Śghs_4.5 ||</l>\n</lg>\n\n<lg>\n<l>samavasthāniṣaṇṇena vandyamānena padyuge |</l>\n<l>gṛhītvā karkaṭagrāhaṃ vācyamārogyamastviti || Śghs_4.6 ||</l>\n</lg>\n\n<lg>\n<l>bhikṣuvinayasaṃkṣepādācārāntaramuddhṛtaṃ |</l>\n<l>śrotavyo 'nyadupādhyāyād bhāvyaṃ sagauraveṇa ca || Śghs_4.7 ||</l>\n</lg>\n\n<lg>\n<l>śatadvayena saṃhatya śrīghanācāra saṃgrahaṃ |</l>\n<l>sukṛtaṃ karma yattena jano prāpnotvasaṃskṛtaṃ || Śghs_4.8 ||</l>\n</lg>\n\n<p>iti saṃghasenena saṃvihitoddhāre śrīghanācārasaṃgrahe\nanye cācārā nāma caturtho 'dhyāyaḥ ||</p>\n\n<p>iti śrīghanācārasaṃgrahaḥ ||</p>\n\n  </body>\n\n"
}