{
  "file_title": "subhāṣitaratnakaraṇḍakathā",
  "file_title_normal": "subhasitaratnakarandakatha",
  "metadata": {
    "original_title": "Subhāṣitaratnakaraṇḍakathā",
    "contributors": [
      {
        "role": "data entry",
        "name": "Klaus Wille",
        "when": ""
      },
      {
        "role": "contribution to GRETIL",
        "name": "Klaus Wille",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31",
    "source": "M. Hahn: Die Subhāṣitaratnakaraṇḍakathā, Ein spätbuddhistischer Text zur Verdienstlehre\". NAWG, phil.-hist. Kl. 1983, pp. 313-374."
  },
  "body": [
    {
      "tag": "p",
      "attributes": {},
      "text": "I. Puṇyaprotsāhanakathā",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "mānuṣyaṃ samavāpya duṣkaraśatair labdhvā durāpaṃ kṣaṇaṃ"
            },
            {
              "tag": "l",
              "attributes": {},
              "text": "mṛtyau niṣpratikāradāruṇatare nityaṃ puraḥsthāyini /"
            },
            {
              "tag": "l",
              "attributes": {},
              "text": "pātheyaṃ damadānasaṃyamamayaṃ yair na prabhūtaṃ kṛtaṃ"
            },
            {
              "tag": "l",
              "attributes": {},
              "text": "saṃsārogramaruprapātapatitāḥ prāpsyanti duḥkhāni te // SRKK_1 //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mānuṣyaṃ durlabhaṃ prāpya vidyutsaṃpātacañcalam /"
        },
        {
          "tag": "l",
          "attributes": {},
          "text": "bhavakṣaye matiḥ kāryā bhavopakaraṇeṣu vā // SRKK_2 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "manuṣyatvaṃ samāsādya vidyujjvālormicañcalam /"
        },
        {
          "tag": "l",
          "attributes": {},
          "text": "puṇyam evātra kurvīta yataś cintāmaṇir nṛṇām // SRKK_3 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yasyānubhāvān mānuṣyaṃ prāptaṃ bhūyo 'pi sāṃpratam /"
        },
        {
          "tag": "l",
          "attributes": {},
          "text": "puṇyaṃ tad vardhyasveha yasmād dhetuḥ sukhasya te // SRKK_4 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mānuṣyaṃ yadupāśrayeṇa bhavatā labdhaṃ punaḥ sāṃprataṃ"
        },
        {
          "tag": "l",
          "attributes": {},
          "text": "rūpaudāryakulonnatiprabhṛtibhir yuktaṃ vicitrair guṇaiḥ /"
        },
        {
          "tag": "l",
          "attributes": {},
          "text": "tat puṇyaṃ suhṛd eka eva jagatāṃ bandhuś ca janmāntare"
        },
        {
          "tag": "l",
          "attributes": {},
          "text": "tasmāt tūrṇam idaṃ kuru tvam asakṛt sarvārthasaṃpatkaram // SRKK_5 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "lakṣmīniketaṃ yadupāśrayeṇa prāpto 'si lokābhimataṃ prabhutvam /"
        },
        {
          "tag": "l",
          "attributes": {},
          "text": "tāny eva puṇyāni vivardhayethā na karṣaṇīyo hy upakāripakṣaḥ // SRKK_6 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "viramata pāpataḥ kuruta puṇyam udārataraṃ"
        },
        {
          "tag": "l",
          "attributes": {},
          "text": "damayata durdamaṃ viṣayalolamanasturagam /"
        },
        {
          "tag": "l",
          "attributes": {},
          "text": "bhavata munīndravat parahitābhiratāḥ satataṃ"
        },
        {
          "tag": "l",
          "attributes": {},
          "text": "daśati na yāvad eva maraṇāhir asahyaviṣaḥ // SRKK_7 //"
        }
      ]
    },
    {
      "tag": "p",
      "attributes": {},
      "text": "// iti puṇyaprotsāhanakathā //"
    },
    {
      "tag": "p",
      "attributes": {},
      "text": "II. Dharmaśravaṇaprotsāhanakathā",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jalanidhikūrmakanṭhayugarandhrasamāgamavat"
            },
            {
              "tag": "l",
              "attributes": {},
              "text": "kṣaṇam anavāpyam adbhutam imaṃ samavetya calam /"
            },
            {
              "tag": "l",
              "attributes": {},
              "text": "praśamapuraikavartma vinipātabhayāpaharaṃ"
            },
            {
              "tag": "l",
              "attributes": {},
              "text": "śṛṇuta sudurlabhaṃ kṣaṇam apīha muner vacanam // SRKK_8 //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yad durlabham kalpaśatair anekair mānuṣyam aṣṭākṣaṇadoṣamuktam /"
        },
        {
          "tag": "l",
          "attributes": {},
          "text": "tat sāṃprataṃ prāptam ato bhavadbhiḥ kāryo hi dharmaśravaṇāya yatnaḥ // SRKK_9 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pallavāgrajalabinducañcale kleśajālapariveṣṭite bhave /"
        },
        {
          "tag": "l",
          "attributes": {},
          "text": "yo na cintayati karmasatpatham tasya janma bhavatīha niṣphalam // SRKK_10 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na narakagataiḥ pretais tiryaggatair vikalendriyair"
        },
        {
          "tag": "l",
          "attributes": {},
          "text": "amaragurubhiḥ pratyantasthaiḥ kudṛkkaravikṣataiḥ /"
        },
        {
          "tag": "l",
          "attributes": {},
          "text": "munisavitari prajñālokena cānudite jine"
        },
        {
          "tag": "l",
          "attributes": {},
          "text": "sanaravibudhaiḥ śakyaṃ pātuṃ munīndravacomṛtam // SRKK_11 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tasmāt kukāryam vyapahāya sarvaṃ matvā svakāryaṃ paramāryadharmam /"
        },
        {
          "tag": "l",
          "attributes": {},
          "text": "śrotavya eva prayatena dharmo yasmād ataḥ sarvaguṇā bhavanti // SRKK_12 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "maunīndraṃ vākyaratnam janayati sudhiyām etad ādau pramodaṃ"
        },
        {
          "tag": "l",
          "attributes": {},
          "text": "śrotrāpāte tataś ca prabalagurughanadhvāntavṛndaṃ nihanti /"
        },
        {
          "tag": "l",
          "attributes": {},
          "text": "cintādhyānāvasāne sphuṭayati sakalam janmacakraprabandhaṃ"
        },
        {
          "tag": "l",
          "attributes": {},
          "text": "niḥśeṣātaṅkapaṅktiṃ vighaṭayati sadā sarvasaṃpannidhānam // SRKK_13 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "harati tīvrabhavaprabhavāpadaṃ diśati nirvṛtisaukhyam anuttaram /"
        },
        {
          "tag": "l",
          "attributes": {},
          "text": "tad idam evam avetya muner vacaḥ śṛṇuta saṃprati nirmalamānasāḥ // SRKK_14 //"
        }
      ]
    },
    {
      "tag": "p",
      "attributes": {},
      "text": "// iti dharmaśravanaprotsāhanakathā //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "III. Durlabhamanuṣyakatha"
        },
        {
          "tag": "l",
          "attributes": {},
          "text": "yat prāpya janmajaladher api yānti pāram āropayanti śivam uttamabodhibījam /"
        },
        {
          "tag": "l",
          "attributes": {},
          "text": "cintāmaṇer api samabhyadhikaṃ guṇaughair mānuṣyakaṃ ka iha tad viphalī karoti // SRKK_15 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yo manuṣyaṃ kuśalavibhavaiḥ prāpya kalpair analpair"
        },
        {
          "tag": "l",
          "attributes": {},
          "text": "mohāt puṇyadraviṇam iha na svalpam apy ācinoti /"
        },
        {
          "tag": "l",
          "attributes": {},
          "text": "so 'smāl lokāt param upagatas tīvram abhyeti śokaṃ"
        },
        {
          "tag": "l",
          "attributes": {},
          "text": "ratnadvīpād vaṇig iva gataḥ svaṃ gṛhaṃ śūnyahastaḥ // SRKK_16 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nākuśalaiḥ karmapathair mānuṣyaṃ labhyate punaḥ /"
        },
        {
          "tag": "l",
          "attributes": {},
          "text": "alabhyamāne mānuṣye duḥkham eva kutaḥ sukham // SRKK_17 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nātaḥ paraṃ vañcanāsti na ca moho 'sty ataḥ param /"
        },
        {
          "tag": "l",
          "attributes": {},
          "text": "yad īdṛśaṃ kṣaṇaṃ prāpya na kuryāt kuśalaṃ bahu // SRKK_18 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ekakṣaṇakṛtāt pāpād avīcau kalpam āsyate /"
        },
        {
          "tag": "l",
          "attributes": {},
          "text": "naikajanmakṛtāt pāpāt kā punaḥ sugatau kathā // SRKK_19 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ata evāha bhagavān mānuṣyam atidurlabham /"
        },
        {
          "tag": "l",
          "attributes": {},
          "text": "mahārṇavayugacchidrakūrmagrīvārpanopamam // SRKK_20 //"
        }
      ]
    },
    {
      "tag": "p",
      "attributes": {},
      "text": "// iti durlabhamānuṣyakathā //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "IV. Dānakathā"
        },
        {
          "tag": "l",
          "attributes": {},
          "text": "annapānaśayanāsanasaṃpad ratnamālyavasanābharaṇāni /"
        },
        {
          "tag": "l",
          "attributes": {},
          "text": "kīrtir uttamaguṇāś ca yuvatyo dānataḥ kathitam etad aśesam // SRKK_21 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ājñādīptir bhogasaṃpat prakṛṣṭā rūpaudāryaṃ varṇamādhuryam ojaḥ /"
        },
        {
          "tag": "l",
          "attributes": {},
          "text": "vāksaubhāgyaṃ kāntir ārogyam āyus tat tad dānād iṣṭam iṣṭaṃ phalaṃ ca // SRKK_22 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aśvāḥ kṣaumāṇi nāgā bahukusumasitaṃ cāmaraṃ cātapatraṃ"
        },
        {
          "tag": "l",
          "attributes": {},
          "text": "saudhaṃ saṃgītigarbhaṃ madhupaṭaharavāḥ puṣpamālā yuvatyaḥ /"
        },
        {
          "tag": "l",
          "attributes": {},
          "text": "bhojyaṃ ratnāni hārāḥ puranagaramahīṃ kuṅkumaṃ devalokaḥ"
        },
        {
          "tag": "l",
          "attributes": {},
          "text": "saṃbuddhatvaṃ ca buddhaiḥ kathitam iha phalaṃ dānakalpadrumasya // SRKK_23 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yan nīlotpalakomalāmaladalapraspardhinetrāḥ striyaś"
        },
        {
          "tag": "l",
          "attributes": {},
          "text": "cañcanmekhalacumbitorujaghanā visrastaraktāṃśukāḥ /"
        },
        {
          "tag": "l",
          "attributes": {},
          "text": "dāsyaṃ yānti vikampitastanataṭā vyāvalgitabhrūlatās"
        },
        {
          "tag": "l",
          "attributes": {},
          "text": "tan mātsaryakapāṭapāṭanapaṭor dānasya visphūrjitam // SRKK_24 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aśvaiś cāmarabhāranāmitaśirorūpaiḥ khalīnonmukhair"
        },
        {
          "tag": "l",
          "attributes": {},
          "text": "nāgair bhinnamadaiś ca yan naravarā gacchanti chattrocchrayaiḥ /"
        },
        {
          "tag": "l",
          "attributes": {},
          "text": "bhṛtyaiḥ sābharaṇaiḥ kṛtāñjalipuṭair abhyarcyamānāḥ sadā"
        },
        {
          "tag": "l",
          "attributes": {},
          "text": "tad dānasya phalaṃ vadanti munayaḥ pūrvārjitasyedṛśam // SRKK_25 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "hārair vajravicitrahemavalayair yat pārthivā bhūṣitāḥ"
        },
        {
          "tag": "l",
          "attributes": {},
          "text": "keyūrair mukuṭaiś ca ratnakhacitaiḥ siṃhāsanasthāḥ sadā /"
        },
        {
          "tag": "l",
          "attributes": {},
          "text": "madhye 'ntaḥpurikājanasya vividhaiḥ krīḍanti vikrīḍitais"
        },
        {
          "tag": "l",
          "attributes": {},
          "text": "tad dānasya phalaṃ vadanti munayaḥ śārdūlavikrīḍitam // SRKK_26 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "prāsāde maṇiratnahemakhacite chattradhvajālaṃkṛte"
        },
        {
          "tag": "l",
          "attributes": {},
          "text": "vīṇāvallariveṇugītamudite ratnaprabhodbhāsite /"
        },
        {
          "tag": "l",
          "attributes": {},
          "text": "yac chakro ramate śacīsahacaro yoṣitsahasrākule"
        },
        {
          "tag": "l",
          "attributes": {},
          "text": "tad dānasya phalaṃ vadanti munayaḥ pūrvārjitasyedṛśam // SRKK_27 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dātā priyatvam upayāti janasya śaśvat saṃsevyate ca baḥubhiḥ samupetya sadbhiḥ /"
        },
        {
          "tag": "l",
          "attributes": {},
          "text": "kīrtiś ca dikṣu visaraty amalaṃ yaśo 'sya tat tat padaṃ samupayāti viśārado 'sau // SRKK_28 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhedāt kāyasya deveṣv avikalavividhottaptabhogāspadeṣu"
        },
        {
          "tag": "l",
          "attributes": {},
          "text": "prāpyotpattiṃ vicitrastabakakusumitasphītakalpadrumeṣu /"
        },
        {
          "tag": "l",
          "attributes": {},
          "text": "udyāneṣu prakāmaṃ suciram atisukhaṃ nandanādiṣv akhinnaḥ"
        },
        {
          "tag": "l",
          "attributes": {},
          "text": "prāpnoty utkṛṣṭarūpāmarayuvatijanaiḥ sevyamānaḥ pradānāt // SRKK_29 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dānaṃ nāma mahānidhānam anugaṃ caurādyasādhāraṇaṃ"
        },
        {
          "tag": "l",
          "attributes": {},
          "text": "dānaṃ matsaralobhadoṣarajasaḥ prakṣālaṇaṃ cetasaḥ /"
        },
        {
          "tag": "l",
          "attributes": {},
          "text": "saṃsārādhvapariśramāpanayanaṃ dānaṃ sukhaṃ vāhanaṃ"
        },
        {
          "tag": "l",
          "attributes": {},
          "text": "dānaṃ naikasukhopadhānasumukhaṃ sanmitram ātyantikam // SRKK_30 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śroṇīsaṃgatamekhalāḥ kalagiro līlācalaikabhruvaḥ"
        },
        {
          "tag": "l",
          "attributes": {},
          "text": "karṇāsannaviśālacārunayanāḥ keśāntasaktasrajaḥ /"
        },
        {
          "tag": "l",
          "attributes": {},
          "text": "yad dāsyaṃ svayam aṅganāḥ sukṛtinām āyānti pīnoravas"
        },
        {
          "tag": "l",
          "attributes": {},
          "text": "tan māhātmyam uvāca saṃbhṛtaphalaṃ dānasya śauddhodaniḥ // SRKK_31 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "paryasyatsahakārabhaṅgasurabhi preṅkhannimagnotpalaṃ"
        },
        {
          "tag": "l",
          "attributes": {},
          "text": "śrīmatkāñcanabhājane vinihutaṃ bandhūkatāmraṃ madhu /"
        },
        {
          "tag": "l",
          "attributes": {},
          "text": "kāminyā śapathopanītam asakṛd yat pīyate kāminā"
        },
        {
          "tag": "l",
          "attributes": {},
          "text": "hetuṃ tatra vadanti śuddhamatayo dānaṃ paraṃ śreyasaḥ // SRKK_32 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti dānaguṇān niśamya saumya prayatātmā kuru dāna eva yatnam /"
        },
        {
          "tag": "l",
          "attributes": {},
          "text": "tribhavogramahābhaye narāṇāṃ na hi dānāt param asti bandhur anyaḥ // SRKK_33 //"
        }
      ]
    },
    {
      "tag": "p",
      "attributes": {},
      "text": "// iti dānakathā //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "V. Puṇyakathā"
        },
        {
          "tag": "l",
          "attributes": {},
          "text": "yad dṛśyate jagati cārutaraṃ priyaṃ vā rūpaṃ kulaṃ priyajano vibhavāḥ sukhaṃ vā /"
        },
        {
          "tag": "l",
          "attributes": {},
          "text": "tat puṇyaśilpikṛtam eva vadanti santaḥ kalyāṇakāripuruṣasya na puṇyatulyam // SRKK_34 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "atyucchritonnatasitadhvajapaṅkticitrair nāgāśvapattirathasaṃkṣubhitair balaughaiḥ /"
        },
        {
          "tag": "l",
          "attributes": {},
          "text": "uddhūtacāmaravirājitagātraśobhāḥ puṇyādhikāḥ kṣitibhujo bhuvi saṃcaranti // SRKK_35 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kauśeyakāśikadukūlavicitravastrā muktāvalīkanakaratnavibhūṣitāṅgāḥ /"
        },
        {
          "tag": "l",
          "attributes": {},
          "text": "yat ke cid eva puruṣāḥ śriyam udvahanti puṇyasya pūrvacaritasya kṛtajñatā sā // SRKK_36 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "āyuḥ sudīrghaṃ sukule ca janma kāntaṃ vapur vyādhibhayaṃ na cāsti /"
        },
        {
          "tag": "l",
          "attributes": {},
          "text": "dhanaṃ prabhūtaṃ parivārasaṃpad bhavanti puṇyasya mahāvipākāḥ // SRKK_37 //"
        }
      ]
    },
    {
      "tag": "p",
      "attributes": {},
      "text": "yac cakravartī pravarais tu ratnaiḥ sahasraputraiś ca samanvito 'pi",
      "children": [
        {
          "tag": "l",
          "attributes": {},
          "text": "samudrasīmāṃ bubhuje dharitrīṃ tat puṇyaratnasya phalaṃ viśālam // SRKK_38 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vicitrapadmāsanamadhyasaṃsthitaḥ surāsurendrādinamaskṛtaḥ sadā /"
        },
        {
          "tag": "l",
          "attributes": {},
          "text": "yad brahmalokaṃ tv abhibhūya tejasā brahmā sadā bhāti tad eva puṇyataḥ // SRKK_39 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yad devanāgāsurasiddhasaṃghair gandharvayakṣottamakinnaraiś ca /"
        },
        {
          "tag": "l",
          "attributes": {},
          "text": "saṃpūjyate devaguruḥ sadaiva tat puṇyaratnasya phalaṃ viśālam // SRKK_40 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rūpaṃ vīryaṃ ca śilpaṃ ca vihāya vivaśā narāḥ /"
        },
        {
          "tag": "l",
          "attributes": {},
          "text": "paralokam ito yānti karmavāyubhir īritāḥ // SRKK_41 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "puṇyaṃ tv ekam ihātyantam anugāmi sukhodayam /"
        },
        {
          "tag": "l",
          "attributes": {},
          "text": "puṇyam anyair ahāryatvād dhanānāṃ pravaraṃ dhanam // SRKK_42 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ye merum api vegena vikiranti diśo daśa /"
        },
        {
          "tag": "l",
          "attributes": {},
          "text": "te 'pi puṇyasya bhaṅgāya nālaṃ pralayavāyavaḥ // SRKK_43 //"
        }
      ]
    },
    {
      "tag": "p",
      "attributes": {},
      "text": "saṃvartasalilodvṛttaniraṅkuśavisarpiṇā/",
      "children": [
        {
          "tag": "l",
          "attributes": {},
          "text": "puṇyaṃ na kledam āyāti catuḥsāgaravāriṇā // SRKK_44 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pradīptakiraṇāṅgāraiḥ saptabhir bhāskarānalaiḥ /"
        },
        {
          "tag": "l",
          "attributes": {},
          "text": "kṣitau vā dahyamānāyāṃ puṇyam ekaṃ na dahyate // SRKK_45 //"
        }
      ]
    },
    {
      "tag": "p",
      "attributes": {},
      "text": "// iti puṇyakathā //"
    },
    {
      "tag": "p",
      "attributes": {},
      "text": "VI. Bimbakathā\nāḍhyo nirnaṣṭaśokaḥ kṣatasakalakalir locanānandapātraṃ",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "saubhāgyaśrīnidhānaṃ samupacitabalākrāntagātro yaśasvī/"
            },
            {
              "tag": "l",
              "attributes": {},
              "text": "tejasvī kāntarūpaḥ pravacanacaturo dāntasarvendriyāśvo"
            },
            {
              "tag": "l",
              "attributes": {},
              "text": "vyakto dhīmān pradātā bhavati bhagavato buddhabimbaṃ vidhāya // SRKK_46 //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yāvantaḥ paramāṇavo bhagavataḥ stūpeṣu bimbeṣu vā"
        },
        {
          "tag": "l",
          "attributes": {},
          "text": "tatkartur divi bhūtale ca niyataṃ tāvanti rājyāny api /"
        },
        {
          "tag": "l",
          "attributes": {},
          "text": "rūpārūpyasamādhisaṃpad akhilaṃ bhuktvā ca sarvaṃ sukham"
        },
        {
          "tag": "l",
          "attributes": {},
          "text": "ante janmajarāvipattirahitaṃ prāpnoti bauddhaṃ padam // SRKK_47 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dvātriṃśatā bhūṣitacārugātraḥ sallakṣaṇair lakṣitacakravartī /"
        },
        {
          "tag": "l",
          "attributes": {},
          "text": "bhavej jino 'nte jitadoṣaśatruḥ tāthāgatīṃ yaḥ pratimāṃ vidhatte // SRKK_48 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "indriyāṇām avaikalyaṃ strītvadurgatidūratā /"
        },
        {
          "tag": "l",
          "attributes": {},
          "text": "janma mānuṣyakaṃ vaṃśa uccair ādeyavākyatā // SRKK_49 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jātiḥ śrutiḥ smṛtir dhairyam abhivāñchitasaṃpadaḥ /"
        },
        {
          "tag": "l",
          "attributes": {},
          "text": "sthāneṣv abhiniveśaś ca rāgādibhir abādhanā // SRKK_50 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "saṃbodhir iti jāyante viśeṣāḥ sādhusaṃmatāḥ /"
        },
        {
          "tag": "l",
          "attributes": {},
          "text": "vidhāya buddhapratimāṃ stūpaṃ vā prāṇināṃ sadā // SRKK_51 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na yāti dāsyaṃ na daridrabhāvaṃ na preṣyatāṃ nāpi ca hīnajanma /"
        },
        {
          "tag": "l",
          "attributes": {},
          "text": "na cāpi vaikalyam ihendriyāṇāṃ yo lokanāthapratimāṃ karoti // SRKK_52 //"
        }
      ]
    },
    {
      "tag": "p",
      "attributes": {},
      "text": "// iti bimbakathā //"
    },
    {
      "tag": "p",
      "attributes": {},
      "text": "VII. Snānakathā",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nānāgandhaiḥ sugandhaiḥ snapayati sugataṃ puṣpadhūpāṅgarāgair"
            },
            {
              "tag": "l",
              "attributes": {},
              "text": "yo vā pūjāṃ karoti pramuditamanasā śravyavāditraśabdaiḥ /"
            },
            {
              "tag": "l",
              "attributes": {},
              "text": "mandākinyāṃ vijṛmbhatkanakamayasarojasya kiñjalkareṇu-"
            },
            {
              "tag": "l",
              "attributes": {},
              "text": "vyāptāyāṃ snāti so 'nte sakalakalimalakṣālito yāti mokṣam // SRKK_53 //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "divyastrīpīnatuṅgastanajaghanaghanāghātavikṣobhitāyāṃ"
        },
        {
          "tag": "l",
          "attributes": {},
          "text": "jṛmbhajjāmbūnadābjacyutasurabhirasodgāragandhaṃ kṣipatyām /"
        },
        {
          "tag": "l",
          "attributes": {},
          "text": "mandākinyāṃ suraughāḥ pratidinam udakakrīḍayā yad ramante"
        },
        {
          "tag": "l",
          "attributes": {},
          "text": "nānāgandhodakena snapanaphalam idaṃ buddhabhaṭṭārakasya // SRKK_54 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mṛgamadacandanaṃ vidhusukuṅkumasevyarasaṃ"
        },
        {
          "tag": "l",
          "attributes": {},
          "text": "surabhimanoramāsitasitāruṇapītaruci /"
        },
        {
          "tag": "l",
          "attributes": {},
          "text": "snapanam idaṃ ya eva vidadhāti muner manujaḥ"
        },
        {
          "tag": "l",
          "attributes": {},
          "text": "sa bhavati vītamānasamalo jagur astamalāḥ // SRKK_55 //"
        }
      ]
    },
    {
      "tag": "p",
      "attributes": {},
      "text": "// iti snānakathā //"
    },
    {
      "tag": "p",
      "attributes": {},
      "text": "VIII. Kuṅkumādikathā",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "majjadvāravilāsinīkarakucaśroṇyūruvisphāritāṃ"
            },
            {
              "tag": "l",
              "attributes": {},
              "text": "yat sphītasphuṭapaṅkajāṃ surapatir mandākinīṃ gāhate /"
            },
            {
              "tag": "l",
              "attributes": {},
              "text": "kāntābhiḥ smaravihvalābhir asakṛl lokottamāyādarāt"
            },
            {
              "tag": "l",
              "attributes": {},
              "text": "tad gandhodakapādyadhūpakusumasraggandhadānāt phalam // SRKK_56 //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yad rājā cakravartī viyati gataghanaiḥ kuṅkumāmbhaḥpravāhaiḥ"
        },
        {
          "tag": "l",
          "attributes": {},
          "text": "karpūrāmodavadbhir malayajasurabhiśleṣaśītair yutāyām /"
        },
        {
          "tag": "l",
          "attributes": {},
          "text": "gaṅgāyām aṅgasaukhyaṃ paramam anubhavan modate sundarībhis"
        },
        {
          "tag": "l",
          "attributes": {},
          "text": "tat tyāgāt kuṅkumāder guṇamaṇinidhaye buddhabhaṭṭārakāya // SRKK_57 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mṛdaṅgavīṇāpaṭahapradānaiḥ kṛtvā tu pūjāṃ sugatottamānām /"
        },
        {
          "tag": "l",
          "attributes": {},
          "text": "śṛṇoti śabdān suramānuṣāṇāṃ śrotraṃ ca divyaṃ labhate viśiṣṭam // SRKK_58 //"
        }
      ]
    },
    {
      "tag": "p",
      "attributes": {},
      "text": "// iti kuṅkumādikathā //"
    },
    {
      "tag": "p",
      "attributes": {},
      "text": "IX. Chattrakathā",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gajaturagapadātisyandanaiḥ saptaratnair"
            },
            {
              "tag": "l",
              "attributes": {},
              "text": "vrajati sutasahasrair vyomni yac cakravartī /"
            },
            {
              "tag": "l",
              "attributes": {},
              "text": "śaśadharapariveṣacchattraruddārkapādas"
            },
            {
              "tag": "l",
              "attributes": {},
              "text": "tad api phalam udāraṃ chattradānāt prasūtam // SRKK_59 //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vācālapracalālicakracaraṇavyālolapuṣpotkaraṃ"
        },
        {
          "tag": "l",
          "attributes": {},
          "text": "nānāvarṇasugandhibhūrikusumanyāsena citrīkṛtam /"
        },
        {
          "tag": "l",
          "attributes": {},
          "text": "chattraṃ cāruvicitrapattasahitaṃ caityāya yo yacchati"
        },
        {
          "tag": "l",
          "attributes": {},
          "text": "prāpnoti kṣitipārcitaṃ sa hi caturdvīpeśvaratvaṃ dhruvam // SRKK_60 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "hemacchattratiraskṛtārkakiraṇāḥ śrīmadvinītadvipa-"
        },
        {
          "tag": "l",
          "attributes": {},
          "text": "skandhasthā bahuratnabhūṣaṇavarāḥ śakrarddhivispardhinaḥ /"
        },
        {
          "tag": "l",
          "attributes": {},
          "text": "cāturdvīpakacakravartyavanipā yad yānti khe līlayā"
        },
        {
          "tag": "l",
          "attributes": {},
          "text": "tat tāthāgatadhātucaityakusumacchattrapradānāt phalam // SRKK_61 //"
        }
      ]
    },
    {
      "tag": "p",
      "attributes": {},
      "text": "// iti chattrakathā //"
    },
    {
      "tag": "p",
      "attributes": {},
      "text": "X. Dhātvāropaṇakathā",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "pade sugatasaṃpadāṃ sapadi satpratiṣṭho bhuvi"
            },
            {
              "tag": "l",
              "attributes": {},
              "text": "prakāśitayaśā bhavaty akhilasattvadhātvāśrayaḥ /"
            },
            {
              "tag": "l",
              "attributes": {},
              "text": "samunnatatarasthiraprakṛtisaṃpadā saṃśrito"
            },
            {
              "tag": "l",
              "attributes": {},
              "text": "jinapratikṛtau janena yadi dhātur āropyate // SRKK_62 //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śākrīṃ samantād adhigamya lakṣmīṃ dvīpāṃś ca bhuktvā caturo narendrāḥ /"
        },
        {
          "tag": "l",
          "attributes": {},
          "text": "ante viśuddhaṃ padam āpnuvanti dhātoḥ samāropaṇato jinasya // SRKK_63 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dṛśyante kāntimantaḥ śaśadharavadanāḥ subhruvo dīrghanetrā"
        },
        {
          "tag": "l",
          "attributes": {},
          "text": "martyā yan martyaloke varakanakanibhāḥ kṣāntisauratyayuktāḥ /"
        },
        {
          "tag": "l",
          "attributes": {},
          "text": "pṛthvīṃ yac cāpi rājā jalanidhivasanāṃ pālayaṃś cakravartī"
        },
        {
          "tag": "l",
          "attributes": {},
          "text": "tat sarvaṃ buddhabimbe bhavati tanubhṛtāṃ dhātum āropya bhaktyā // SRKK_64 //"
        }
      ]
    },
    {
      "tag": "p",
      "attributes": {},
      "text": "// iti dhātvāropaṇakathā //"
    },
    {
      "tag": "p",
      "attributes": {},
      "text": "XI. Maṇḍalakathā\nbhavati kanakavarṇaḥ sarvarogair vimuktaḥ suramanujaviśiṣṭaś candravad dīptakāntiḥ / dhanakanakasamṛddho jāyate rājavaṃśe sugatavaragṛhe 'smin maṇḍalaṃ yaḥ karoti // SRKK_65 //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "te prāpnuvanti sahasaiva janādhipatyaṃ dīrghāyuṣo vividharogabhayair vimuktāḥ /"
        },
        {
          "tag": "l",
          "attributes": {},
          "text": "buddhasya ye hi bhuvanatrayapūjitasya kṛtvā bhavanti kusumaiḥ saha maṇḍalāni // SRKK_66 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dānaṃ gomayam ambunā ca sahitaṃ śīlaṃ ca saṃmārjanaṃ"
        },
        {
          "tag": "l",
          "attributes": {},
          "text": "kṣāntiḥ kṣudrapipīlikāpanayanaṃ vīryaṃ kriyotthāpanam /"
        },
        {
          "tag": "l",
          "attributes": {},
          "text": "dhyānaṃ tatkṣaṇam ekacittakaraṇaṃ prajñā surekhojjvalā"
        },
        {
          "tag": "l",
          "attributes": {},
          "text": "etāḥ pāramitāḥ ṣaḍ eva labhate kṛtvā muner maṇḍalam // SRKK_67 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "divyaiḥ sukhaiḥ sakalabhogavaraiś ca yuktā martyā bhavanti kanakādhikacāruvarṇāḥ /"
        },
        {
          "tag": "l",
          "attributes": {},
          "text": "padmānanāḥ svavikalāṅgaviśālanetrāḥ puṣpair gaṇasya vividhair vasudhāṃ vicitrya // SRKK_68 //"
        }
      ]
    },
    {
      "tag": "p",
      "attributes": {},
      "text": "// iti maṇḍalakathā //"
    },
    {
      "tag": "p",
      "attributes": {},
      "text": "XII. Bhojanakathā",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kāntāpāṇisarojapattravidhṛtāṃ sadvarṇagandhojjvalāṃ"
            },
            {
              "tag": "l",
              "attributes": {},
              "text": "svāḍusparśasukhāṃ surāḥ surapure yad devavṛndārakaiḥ /"
            },
            {
              "tag": "l",
              "attributes": {},
              "text": "bhāsvatkāñcanabhājaneṣu nihitām aśnanti divyāṃ sudhāṃ"
            },
            {
              "tag": "l",
              "attributes": {},
              "text": "tad buddhapramukhāryasaṃghaviṣaye nyastānnadānāt phalam // SRKK_69 //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "maitryā yaḥ saha kiṃkaraiḥ smararipuṃ nirjitya vajrāsane"
        },
        {
          "tag": "l",
          "attributes": {},
          "text": "kleśārīn api yo durantaviṣayān antaścarān durjanān /"
        },
        {
          "tag": "l",
          "attributes": {},
          "text": "skandhārātim api prasahya sugato mṛtyuṃ ca nītvā vaśaṃ"
        },
        {
          "tag": "l",
          "attributes": {},
          "text": "prāptaḥ sarvarasāgrabhogavaśitāṃ so 'py annadānodayāt // SRKK_70 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "saṃpūrṇasarvāṅgasamanvitaṃ ca śrīmatsukhādyapratibhānayuktam /"
        },
        {
          "tag": "l",
          "attributes": {},
          "text": "āyur balaṃ varṇam udārarūpaṃ prāpnoti vidvān aśanapradānāt // SRKK_71 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nirjitya śatrūn balavīryayuktān lakṣmīṃ samāsādya ca ye narendrāḥ /"
        },
        {
          "tag": "l",
          "attributes": {},
          "text": "svādūni bhojyāni samāpnuvanti bhojyapradānād dhi sadā tad etat // SRKK_72 //"
        }
      ]
    },
    {
      "tag": "p",
      "attributes": {},
      "text": "// iti bhojanakathā //"
    },
    {
      "tag": "p",
      "attributes": {},
      "text": "XIII. Pānakathā",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "preṅkhannīlasarojagarbham amalaṃ yat padmarāgāruṇaṃ"
            },
            {
              "tag": "l",
              "attributes": {},
              "text": "kāmyaṃ kāñcanabhājane vinihitaṃ prāleyamiśraṃ madhu /"
            },
            {
              "tag": "l",
              "attributes": {},
              "text": "kiṃcittāmravilocanapriyatamāpratyarpitaṃ pīyate"
            },
            {
              "tag": "l",
              "attributes": {},
              "text": "saṃgītadhvanisaṃgataṃ naravarais tat pānadānāt phalam // SRKK_73 //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yad vaiḍūryendranīlapravaramaṇicitair bhājanaiḥ śātakaumbhair"
        },
        {
          "tag": "l",
          "attributes": {},
          "text": "devā divyāṅganābhiḥ stanakalaśabharavyāptavakṣaḥsthalābhiḥ /"
        },
        {
          "tag": "l",
          "attributes": {},
          "text": "pānaṃ prītiprasaktāḥ saha madhu madhuraṃ mādhavaṃ vā pibanti"
        },
        {
          "tag": "l",
          "attributes": {},
          "text": "proktaṃ prājñaiḥ phalaṃ tad guṇanicitagaṇe pānadānasya ramyam // SRKK_74 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yat pānaṃ varṇagandhaprabhṛtiguṇayutaṃ kalpitaṃ tṛḍvināśi"
        },
        {
          "tag": "l",
          "attributes": {},
          "text": "śleśmāghātogravātapraśamanacaturaṃ pipphalīkhaṇḍacūrṇam /"
        },
        {
          "tag": "l",
          "attributes": {},
          "text": "grīṣme prāleyabhinnaṃ śaśikarasadṛśe bhājane saṃskṛtaṃ tad"
        },
        {
          "tag": "l",
          "attributes": {},
          "text": "dattvā saṃghāya bhaktyāmarabhavanagato divyam āpnoti pānam // SRKK_75 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "madhumadhuram udāram ādareṇa pravaragaṇāya dadāti pānakaṃ yaḥ /"
        },
        {
          "tag": "l",
          "attributes": {},
          "text": "divi bhuvi sakale sa pānam agryaṃ pibati ciraṃ pravarāṅganopanītam // SRKK_76 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śraddhāprasannamanaso bhuvi ye manuṣyāḥ saṃghāya pānakavaraṃ pradiśanti kāle /"
        },
        {
          "tag": "l",
          "attributes": {},
          "text": "saṃsāraparvatadarītaṭavāsasaṃsthās te prāpnuvanti satataṃ madhuraṃ supānam // SRKK_77 //"
        }
      ]
    },
    {
      "tag": "p",
      "attributes": {},
      "text": "// iti pānakathā //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "XIV. Vastrakathā"
        },
        {
          "tag": "l",
          "attributes": {},
          "text": "ye nīlapītaharitāruṇaśuklacitravarṇaprabhedaracitojjvalavastramālām /"
        },
        {
          "tag": "l",
          "attributes": {},
          "text": "yacchanti lokagurave sagaṇottamāya te prāpnuvanty abhimatapravarāmbarāṇi // SRKK_78 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yaḥ saṃghāyāśeṣagaṇānāṃ pravarāya śrāddho bhaktyā cīvaramālāṃ pradadāti /"
        },
        {
          "tag": "l",
          "attributes": {},
          "text": "sa prāpnoti hrīvasanaṃ vastravariṣṭhaṃ kāṣāyaṃ ca kleśakaṣāyapratipakṣam // SRKK_79 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dattvā satpiṅgacitrastabakaviracitā nīlapītāvadātai"
        },
        {
          "tag": "l",
          "attributes": {},
          "text": "raktair anyaiś ca ramyaiḥ suruciravasanaiś cīvaraiś cārumālāḥ /"
        },
        {
          "tag": "l",
          "attributes": {},
          "text": "divyaṃ vāmuktavastraṃ sugatasutagaṇāyābhirūpo manojño"
        },
        {
          "tag": "l",
          "attributes": {},
          "text": "hrīvastrālaṃkṛtātmā bhavati paṭumatiḥ sarvadharmeśvaraḥ saḥ // SRKK_80 //"
        }
      ]
    },
    {
      "tag": "p",
      "attributes": {},
      "text": "// iti vastrakathā //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "XV. Puṣpādikathā"
        },
        {
          "tag": "l",
          "attributes": {},
          "text": "śakrādhikāḥ pravarabhogasamanvitās te padmendukāntivapuṣo varakīrtiyuktāḥ /"
        },
        {
          "tag": "l",
          "attributes": {},
          "text": "śatrūn vijitya rabhasā satataṃ bhavanti saṃghasya ye sukusumaiḥ prakiranti pūjām // SRKK_81 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nīlotpalapracayatulyaśarīragandhā vikhyātakīrtivimalāyatacārunetrāḥ /"
        },
        {
          "tag": "l",
          "attributes": {},
          "text": "ratnopamā bhuvi caranti manuṣyabhūtā dattvā jine pravaradhūpam udāragandham // SRKK_82 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vaiḍūryamuktāmaṇibhūṣitāṅgāḥ kauśeyavastrāvṛtasarvakāyāḥ /"
        },
        {
          "tag": "l",
          "attributes": {},
          "text": "narottamāḥ sarvajanair upetā bhavanti buddhe surabhipradānāt // SRKK_83 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rogādibhiḥ prabaladuḥkhakarair vimuktāḥ snigdhānanāḥ kanakatulyamanojñavarṇāḥ /"
        },
        {
          "tag": "l",
          "attributes": {},
          "text": "rājyaṃ hi ye vigatakaṇṭakam āpnuvanti bhaiṣajyadānavidhinā tad uśanti saṃghe // SRKK_84 //"
        }
      ]
    },
    {
      "tag": "p",
      "attributes": {},
      "text": "// iti puṣpādikathā //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "XVI. Praṇāmakathā"
        },
        {
          "tag": "l",
          "attributes": {},
          "text": "yac cakravartī kṣitipapradhānaiḥ kṛtvāñjaliṃ kuṇḍalacārugaṇḍaiḥ /"
        },
        {
          "tag": "l",
          "attributes": {},
          "text": "bhaktyā svamūrdhnā bahu vandyate tad buddhapraṇāmāt kathayanti tajjñāḥ // SRKK_85 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ye jātamātrāḥ prabhutāṃ prayānti śreṣṭhe kule janma sadaiva yeṣām /"
        },
        {
          "tag": "l",
          "attributes": {},
          "text": "hastyaśvayānaiś ca paribhramanti kṛtvā tu te śreṣṭhatare praṇāmam // SRKK_86 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "prathayati yaśo dhatte śreyo vivardhayati dyutiṃ"
        },
        {
          "tag": "l",
          "attributes": {},
          "text": "harati duritaṃ sarvaṃ sarvaṃ hy arātim apāhate /"
        },
        {
          "tag": "l",
          "attributes": {},
          "text": "sugatiniyatāṃ loke nṝṇāṃ karoti ca saṃtatiṃ"
        },
        {
          "tag": "l",
          "attributes": {},
          "text": "phalati ca śivāyānte 'vaśyaṃ munīndranamaskriyā // SRKK_87 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "cakrī nṛpo yad balakīrtiyukto dvātriṃśatā lakṣaṇabhūṣitāṅgaḥ /"
        },
        {
          "tag": "l",
          "attributes": {},
          "text": "saṃjāyate vai kṣitipapradhāno buddhapraṇāmād dhi phalaṃ tad uktam // SRKK_88 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evaṃ bahuguṇaṃ matvā matvā kāyaṃ ca bhaṅguram /"
        },
        {
          "tag": "l",
          "attributes": {},
          "text": "buddhapraṇāmāt ko vidvān kāyakarmānyad ācaret // SRKK_89 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kas taṃ na namaḥ kuryād dṛṣṭvā dūrāt punarbhavād bhītaḥ /"
        },
        {
          "tag": "l",
          "attributes": {},
          "text": "kṛtvaikanamaskāraṃ bhavapāram avāpa yaddhetoḥ // SRKK_90 //"
        }
      ]
    },
    {
      "tag": "p",
      "attributes": {},
      "text": "// iti praṇāmakathā //"
    },
    {
      "tag": "p",
      "attributes": {},
      "text": "XVII. Ujjvālikādānakathā",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nānāsāraṅgarūpaprabhavamṛdumahadromasaṃślāghyavastrā"
            },
            {
              "tag": "l",
              "attributes": {},
              "text": "hemante garbhagehe priyatamavanitābāhuyugmopagūḍhāḥ /"
            },
            {
              "tag": "l",
              "attributes": {},
              "text": "yat krīḍanti kṣitīśā vividharasavarair annapānaiḥ samṛddhās"
            },
            {
              "tag": "l",
              "attributes": {},
              "text": "tat syād ujjvālikāyāḥ phalam atimadhuraṃ bhikṣusaṃghārpitāyāḥ // SRKK_91 //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jvālātaraṅgavikasaddahanopagūḍhāṃ bhīmasvanāṃ śiśiraśītavināśakartrīm /"
        },
        {
          "tag": "l",
          "attributes": {},
          "text": "ujjvālikāṃ munivarapravarāya dattvā dīptaprabho bhavati devamanuṣyaloke // SRKK_92 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "gandharvāsurakinnaraiḥ sahacarā dedīpyamānānanā"
        },
        {
          "tag": "l",
          "attributes": {},
          "text": "vidyujjvālaśaracchaśāṅkasadṛśāḥ kāntābhir āliṅgitāḥ /"
        },
        {
          "tag": "l",
          "attributes": {},
          "text": "svarge yad vicaranti dīptavapuṣo līlāyamānāḥ surās"
        },
        {
          "tag": "l",
          "attributes": {},
          "text": "tad dattvāryagaṇāya śītasamaye cojjvālikāṃ śraddhayā // SRKK_93 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jitvā ripūn ye gajavājiyuktān pṛthvīṃ samantād anuśāsayanti /"
        },
        {
          "tag": "l",
          "attributes": {},
          "text": "dīptānanā hemavibhūṣitāṅgā ujjvālikāyāḥ phalam eva teṣām // SRKK_94 //"
        }
      ]
    },
    {
      "tag": "p",
      "attributes": {},
      "text": "// ity ujjvālikādānakathā //"
    },
    {
      "tag": "p",
      "attributes": {},
      "text": "XVIII. Pradīpakathā",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dharādharatiraskṛtaṃ paramadūradeśasthitaṃ"
            },
            {
              "tag": "l",
              "attributes": {},
              "text": "susūkṣmam api vastu cātitimirotkarair āvṛtam /"
            },
            {
              "tag": "l",
              "attributes": {},
              "text": "karāgra iva saṃsthitaṃ yad aniruddhabhikṣur dṛśā"
            },
            {
              "tag": "l",
              "attributes": {},
              "text": "dadarśa sugatasya dīpaparibodhanāt tat phalam // SRKK_95 //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "buddhatvaṃ kila sugataḥ pradīpakena vyākārṣīn nanu nagarāvalambikāyāḥ /"
        },
        {
          "tag": "l",
          "attributes": {},
          "text": "ko dadyād bhagavati na pradīpamālāṃ prāptyarthaṃ vimalamunīndralocanasya // SRKK_96 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dūraṃ sūkṣmaṃ vyavahitaṃ dṛśyaṃ paśyanti ye janāḥ /"
        },
        {
          "tag": "l",
          "attributes": {},
          "text": "jinapradīpamālāyās tat phalaṃ munayo jaguḥ // SRKK_97 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dṛśyante yat kṣitīśāḥ śaśadharavapuṣo dīrghanīlotpalākṣā"
        },
        {
          "tag": "l",
          "attributes": {},
          "text": "devā yad devalokaṃ varakanakanibhā bhāsayanti svakāntyā /"
        },
        {
          "tag": "l",
          "attributes": {},
          "text": "rājā yac cakravartī maṇikiraṇaśatair bhāsayan gāṃ prayāti"
        },
        {
          "tag": "l",
          "attributes": {},
          "text": "tat sarvaṃ dīpadānād bhavati tanubhṛtāṃ śākyasiṃhāya bhaktyā // SRKK_98 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "loke yad bhānti martyāḥ kuvalayanayanāḥ subhruvo hemavarṇāḥ"
        },
        {
          "tag": "l",
          "attributes": {},
          "text": "śakro yad devarājo daśaśatanayano bhāti divyāsanasthaḥ /"
        },
        {
          "tag": "l",
          "attributes": {},
          "text": "yad brahmā vītakāmaḥ pravarasuranato bhāti divye vimāne"
        },
        {
          "tag": "l",
          "attributes": {},
          "text": "dattvā tad dīpamālāṃ prabhavati suphalaṃ śāstṛcaitye narāṇām // SRKK_99 //"
        }
      ]
    },
    {
      "tag": "p",
      "attributes": {},
      "text": "// iti pradīpakathā //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "XIX. Vihārakathā"
        },
        {
          "tag": "l",
          "attributes": {},
          "text": "sarvarturamyavaraharmyatale narendrāḥ saṃgītigarbhajayajīvagirā ramante /"
        },
        {
          "tag": "l",
          "attributes": {},
          "text": "śuddhāntavāravanitābhir aśītatāyāś cāturdiśāryayatisaṃghavihāradānāt // SRKK_100 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "buddhapracodanavaco 'pi muner aśeṣam ārocya sāryayatisaṃghavihārahetoḥ /"
        },
        {
          "tag": "l",
          "attributes": {},
          "text": "yaj jāgrato 'pi carataḥ svapataḥ sthitasya puṇyābhivṛddhir upariprabhavāpramāṇā // SRKK_101 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "prajñāvajraprahārapravidalitakalikṣmādharasya prasādāt"
        },
        {
          "tag": "l",
          "attributes": {},
          "text": "saṃghasyoddiśya sarvopakaraṇasubhagaṃ yo vihāraṃ karoti /"
        },
        {
          "tag": "l",
          "attributes": {},
          "text": "prāsāde vaijayante pravaramaṇimaye stambhabhittau priyābhiḥ"
        },
        {
          "tag": "l",
          "attributes": {},
          "text": "sārdhaṃ sarvarturamye ciram abhiramate devaloke sa eva // SRKK_102 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrīmadvitānavarapaṅkajacitravastraṃ nīlādisaṃsthagitabhittigṛhaṃ pradhānam /"
        },
        {
          "tag": "l",
          "attributes": {},
          "text": "dattvā gaṇāya guṇine pravarāya śākraṃ prāsādaratnam adhigacchati vaijayantam // SRKK_103 //"
        }
      ]
    },
    {
      "tag": "p",
      "attributes": {},
      "text": "// iti vihārakathā //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "XX. Śayanāsanadānakathā"
        },
        {
          "tag": "l",
          "attributes": {},
          "text": "paryaṅkaviṣṭarasamāstṛtatūlikāsu sīmantinīghanapayodharapīḍitāṅgāḥ /"
        },
        {
          "tag": "l",
          "attributes": {},
          "text": "saṃśerate kṣitibhujo niśi yaiḥ pradattaṃ śayyāsanaṃ śamitadoṣagaṇottamāya // SRKK_104 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "divyastrīcārikāṇāṃ kalaravakalite citravastrāvṛtāyām"
        },
        {
          "tag": "l",
          "attributes": {},
          "text": "śayyāyāṃ ratnamayyāṃ surabhiparimalāmodavatyāṃ mahatyām /"
        },
        {
          "tag": "l",
          "attributes": {},
          "text": "kāntābāhūpadhānaś ciraṃ amarapure nirbhayas tatra śete"
        },
        {
          "tag": "l",
          "attributes": {},
          "text": "yat tac chayyāsanānāṃ phalam idam uditaṃ bhikṣusaṃghāya dānāt // SRKK_105 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "karpūracandanavarāguruliptagātrā divyāṅganāstanayugāntaravartidehāḥ /"
        },
        {
          "tag": "l",
          "attributes": {},
          "text": "nityaṃ svapanti varavastrasutūlikāyāṃ stūpāya cātra śayanāsanadānatas tat // SRKK_106 //"
        }
      ]
    },
    {
      "tag": "p",
      "attributes": {},
      "text": "// iti śayanāsanadānakathā //"
    },
    {
      "tag": "p",
      "attributes": {},
      "text": "XXI. Kṣetrakathā",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yad dvīpāṃś caturo vijitya rabhasād yāto maghonaḥ puraṃ"
            },
            {
              "tag": "l",
              "attributes": {},
              "text": "māndhātā tridaśādhipāc ca mudito lebhe yad ardhāsanam /"
            },
            {
              "tag": "l",
              "attributes": {},
              "text": "saptāhaṃ ca hiraṇyavṛṣṭir atulāyātāsya yan mandire"
            },
            {
              "tag": "l",
              "attributes": {},
              "text": "tat pātrapratipāditasya mahato dānasya citraṃ phalam // SRKK_107 //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tac ca pātraṃ caturdhā tu gatiduḥkhādibhedataḥ /"
        },
        {
          "tag": "l",
          "attributes": {},
          "text": "pṛthak pṛthak phalaṃ tasmād viśiṣṭaṃ jāyate nṛṇām // SRKK_108 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vṛttānanāḥ kuvalayendusamānavarṇā martyāḥ sadā vimaladṛṣṭiviśālavakṣāḥ /"
        },
        {
          "tag": "l",
          "attributes": {},
          "text": "dānān manuṣyagatikeṣu samāpnuvanti ramyāṇi yānaśayanāsanabhojanāni // SRKK_109 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "glāneṣu yan naravarāḥ pradiśanti dānaṃ dīneṣu durbaladhaneṣu kṛpānvitā ye /"
        },
        {
          "tag": "l",
          "attributes": {},
          "text": "lakṣmīṃ hi te samadhigamya narendratulyāḥ krīḍanti nityamuditāḥ saha putrabhṛtyaiḥ // SRKK_110 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "candrānanāḥ pravaradehaviśālanetrā bālārkatulyavapuṣaḥ śubhakīrtiyuktāḥ /"
        },
        {
          "tag": "l",
          "attributes": {},
          "text": "rājyaṃ narā vigataśatrubhayaṃ labhante sarvaṃ hi tat svagurumātṛjaneṣu dānāt // SRKK_111 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yad gacchanti kṣitīśā hayarathakaribhir vandyamānā janaughaiś"
        },
        {
          "tag": "l",
          "attributes": {},
          "text": "chattraiḥ sauvarṇadaṇḍaiḥ śaśikarasadṛśai ruddhatīkṣṇārkapādaḥ /"
        },
        {
          "tag": "l",
          "attributes": {},
          "text": "rājā yac chakravartī varanṛpatiśatair yāti sārdhaṃ pṛthivyāṃ"
        },
        {
          "tag": "l",
          "attributes": {},
          "text": "kṣetre samyak tad etat pravaraguṇaphalaṃ śodhite dānabījāt // SRKK_112 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "māndhātā mudgadānāt kṣitipatir abhavat pāṃśudānād aśoko"
        },
        {
          "tag": "l",
          "attributes": {},
          "text": "rājā vai kapphiṇākhyas tridaśapatir abhūt pañcasārapradānāt /"
        },
        {
          "tag": "l",
          "attributes": {},
          "text": "citrākhyaḥ kṣīradānān madhu panasayutaṃ kṣīṇadoṣāya dattvā"
        },
        {
          "tag": "l",
          "attributes": {},
          "text": "prāptaṃ vai kṣmāpatitvaṃ surapatibhavane siṃhanāmnādhipatyam // SRKK_113 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dattaṃ bahv api naiva tad bahuphalaṃ satpātrahīnaṃ dhanaṃ"
        },
        {
          "tag": "l",
          "attributes": {},
          "text": "kṣiptaṃ balbajakaṇṭakākulatale kṣetre kṣite bījavat /"
        },
        {
          "tag": "l",
          "attributes": {},
          "text": "rāgadveṣatamomalavyapagate pātre guṇālaṃkṛte"
        },
        {
          "tag": "l",
          "attributes": {},
          "text": "dānaṃ svalpam api prayāti bahutāṃ nyagrodhabījaṃ yathā // SRKK_114 //"
        }
      ]
    },
    {
      "tag": "p",
      "attributes": {},
      "text": "// iti kṣetrakathā //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "XXII. Vicitrakathā"
        },
        {
          "tag": "l",
          "attributes": {},
          "text": "yo dharmaratnaṃ likhatīha nityaṃ śṛṇoti tac cintayate sadaiva /"
        },
        {
          "tag": "l",
          "attributes": {},
          "text": "saṃbhāvanāṃ vā yadi cātra kuryāj jātismaratvaṃ labhate sa nityam // SRKK_115 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yad devaloke varakalpavṛkṣāḥ sarvārthasaṃsiddhikarā bhavanti /"
        },
        {
          "tag": "l",
          "attributes": {},
          "text": "devottamānāṃ sukhahetubhūtās tat gopradānasya phalaṃ viśālam // SRKK_116 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yad garbhe paripuṣṭim eti śucibhiḥ pronnīyamāno rasair"
        },
        {
          "tag": "l",
          "attributes": {},
          "text": "bālye yan madhusarpiṣī ca pibati kṣīraṃ ca kāle punaḥ /"
        },
        {
          "tag": "l",
          "attributes": {},
          "text": "bhinnendīvarakesaradyutiyutaṃ pānaṃ ca yad yauvane"
        },
        {
          "tag": "l",
          "attributes": {},
          "text": "vṛddhatve ca yathepsitaṃ vararasaṃ tad gopradānodbhavam // SRKK_117 //"
        }
      ]
    },
    {
      "tag": "p",
      "attributes": {},
      "text": "siṃhāsanaṃ pramudito ruciraṃ gaṇāya bhaktyā dadāti vidhivat khalu yaḥ sa dātā / siṃhāsanāni labhate pravarāṇy abhedyaṃ vajrāsanaṃ ca surapannagasiddhavandyam // SRKK_118 //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sauvarṇapātre satataṃ narendrā yat kṣīram aśnanti rasādiyuktam /"
        },
        {
          "tag": "l",
          "attributes": {},
          "text": "lakṣmīsamṛddhāś ca narīr labhante padmānanās tan mahiṣīpradānāt // SRKK_119 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yānapradānena sadāturāṇāṃ sudurbalānāṃ vahanena caiva /"
        },
        {
          "tag": "l",
          "attributes": {},
          "text": "saṃmānanāṃ vai kurute gurūṇām ṛddhiṃ samāpnoti naras tu tena // SRKK_120 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aśvair vicitraiḥ satataṃ vahanti suvarṇapattracchuritair narendrāḥ /"
        },
        {
          "tag": "l",
          "attributes": {},
          "text": "ṛddhyā ca gacchanti sudūradeśaṃ yānapradānāt tu tad eva martyāḥ // SRKK_121 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "hārārdhahāraiḥ kaṭakair upetāḥ krīḍanti deveṣu manojñavarṇāḥ /"
        },
        {
          "tag": "l",
          "attributes": {},
          "text": "sārdhaṃ hi yat tat tridaśādhipena niḥsaṅgadānāt pravadanti santaḥ // SRKK_122 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhītān samāśvāsayate sadaiva dhīmān naro vākpratipādanena /"
        },
        {
          "tag": "l",
          "attributes": {},
          "text": "sarvair na māraiḥ paribhūyate 'sau vākyaṃ ca nityaṃ madhuraṃ śṛṇoti // SRKK_123 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yad arhayantīha jinasya vākyaiḥ kleśāribhaṅgair bhuvi dharmadhātum /"
        },
        {
          "tag": "l",
          "attributes": {},
          "text": "saṃsārasaukhyaṃ tv anubhūya sarvaṃ dharmeśvaratvaṃ pravaraṃ labhante // SRKK_124 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pratiśrayaṃ te pradiśanti santaḥ sarvatra kāle śramapīḍitānām /"
        },
        {
          "tag": "l",
          "attributes": {},
          "text": "te yānti nākaṃ satataṃ prahṛṣṭāḥ śakreṇa sārdhaṃ ca sadā ramante // SRKK_125 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ye ropayantīha sukānanāni vṛkṣāṃś ca puṣpāṇi ca gandhavanti /"
        },
        {
          "tag": "l",
          "attributes": {},
          "text": "cyutvāpi te yānti divaṃ manuṣyā udyānamālādyupabhogayuktāḥ // SRKK_126 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kurvanti setuṃ viṣame pradeśe pānīyamadhye 'pi ca ye manuṣyāḥ /"
        },
        {
          "tag": "l",
          "attributes": {},
          "text": "svargaṃ sadā bhogasamanvitaṃ hi yānty uttamaṃ te varahemagātrāḥ // SRKK_127 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vāpītaḍāgāni suśobhanāni kṛtvā narāḥ svargam avāpnuvanti /"
        },
        {
          "tag": "l",
          "attributes": {},
          "text": "ihaiva loke ca manuṣyabhūtā rājyāni ramyāṇi sukhāvahāni // SRKK_128 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kūpān maṭhān sattvasamāśrayāṃś ca vātātapatrāṇanimittabhūtān /"
        },
        {
          "tag": "l",
          "attributes": {},
          "text": "ye kārayanti pravarān manuṣyās te devabhūtāḥ sukhino bhavanti // SRKK_129 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "chattrāṇi ye vā pratipādayanti sūryāṃśutāpena suduḥkhiteṣu /"
        },
        {
          "tag": "l",
          "attributes": {},
          "text": "chattropagās te jitaśatrusaṃghā bhavanti nityaṃ varasaukhyayuktāḥ // SRKK_130 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pādāśrayaṃ citram upānahau ca sarveṣu sattveṣu diśanti bhaktyā /"
        },
        {
          "tag": "l",
          "attributes": {},
          "text": "yānottamais te suciraṃ prayānti deveṣu martyesu sadopapannāḥ // SRKK_131 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śaṃsanti ye jinavaraṃ guṇakīrtanena kāyapraṇāmakriyayā ca gurūṃś ca sarvān /"
        },
        {
          "tag": "l",
          "attributes": {},
          "text": "saṃmānanāṃ gurukulāt samavāpnuvanti jātiṃ tathaiva vacanapratisaṃvidaṃ ca // SRKK_132 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mṛdaṅgavīṇāpaṭahādibhir ye kurvanti pūjāṃ sugatottamānām /"
        },
        {
          "tag": "l",
          "attributes": {},
          "text": "manuṣyabhūtāḥ sumanojñavākyāḥ śṛṇvanti śabdān sumanojñarūpān // SRKK_133 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yaṣṭiṃ samāropayati prahṛṣṭaś chattraṃ ca ghaṇṭāṃ sugatasya caitye /"
        },
        {
          "tag": "l",
          "attributes": {},
          "text": "chattrāvalīṃ vā kurute sa tena lakṣmīṃ samāpnoti naro viśālām // SRKK_134 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "manuṣyabhūto bhuvi yaḥ samantād īśatvam āpnoti balena yuktaḥ /"
        },
        {
          "tag": "l",
          "attributes": {},
          "text": "keyūramuktābharaṇair upeto bhūmipradānāt tad uśanti santaḥ // SRKK_135 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bimbaṃ karoti pravaraṃ jinasya stūpaṃ ca vā chattravarair upetam /"
        },
        {
          "tag": "l",
          "attributes": {},
          "text": "dhātuṃ samāropayatīha yaś ca svargaṃ samāpnoti naras tu tena // SRKK_136 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ye buddham uddiśya mahānti nityaṃ kurvanti mṛdgomayalepanāni /"
        },
        {
          "tag": "l",
          "attributes": {},
          "text": "puṣpaṃ phalaṃ bhojanapānakaṃ vā yacchanti te rājabalaṃ labhante // SRKK_137 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dīpān udārān vividhāṃś ca gandhān puṣpāṇi dhūpaṃ guḍapānakaṃ vā /"
        },
        {
          "tag": "l",
          "attributes": {},
          "text": "diśanti saṃghasya tathā ca hema bhavanti te devasukhena yuktāḥ // SRKK_138 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "stūpāṅganaṃ dhātuvaraṃ vihāraṃ ye śodhayantīha narāḥ prayatnaiḥ /"
        },
        {
          "tag": "l",
          "attributes": {},
          "text": "nirmālyam ebhyaś ca samudvahanti te hemavarṇāḥ sudṛśo bhavanti // SRKK_139 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ujjvālikāṃ ye pradiśanti sadbhyaḥ śītāgame vastram athāpi geham /"
        },
        {
          "tag": "l",
          "attributes": {},
          "text": "pānaṃ vicitraṃ varakanyakāṃ vā te janmabhūmau sukhino bhavanti // SRKK_140 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dīrghāyur eva bhuvi sarvarujā vimuktaḥ prāpnoti saukḥyam atulaṃ satataṃ prahṛṣṭaḥ /"
        },
        {
          "tag": "l",
          "attributes": {},
          "text": "devodbhavāni vividhāni sukhāni bhuṅkte prāṇātipātavirataḥ khalu yas tu vidvān // SRKK_141 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dṛṣṭvā parasya vibhavaṃ na karoti cauryaṃ guptiṃ ca yaḥ prakurute parirakṣaṇārtham /"
        },
        {
          "tag": "l",
          "attributes": {},
          "text": "prāpnoty asau draviṇasaṃpadam aprameyāṃ sarvais tu taskaranṛpādiśatair ahāryām // SRKK_142 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dārān parasya parivarjayatīha yo 'sau dārān asau labhata eva manojñarūpān /"
        },
        {
          "tag": "l",
          "attributes": {},
          "text": "śatrūdbhavo na hi janasya kadā cid eva lokasya vai bhavati viśvasanīya eva // SRKK_143 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nīlotpalasyaiva yathā hi gandho manojñarūpaḥ satataṃ pravāti /"
        },
        {
          "tag": "l",
          "attributes": {},
          "text": "tadvan manuṣyasya hi vāti gandho mukhād asatyaṃ tu na vakti yaś ca // SRKK_144 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sanmitrasamdhiṃ nṛpateś ca pūjāṃ bhaktyānvitaṃ putrakalatrabhṛtyam /"
        },
        {
          "tag": "l",
          "attributes": {},
          "text": "bhogān udārān sukham aprameyaṃ prāpnoti nityaṃ piśunād vimuktaḥ // SRKK_145 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ānandaśabdaṃ madhuraṃ śṛṇoti vākyāni nityaṃ sumanojñakāni /"
        },
        {
          "tag": "l",
          "attributes": {},
          "text": "deveṣu martyeṣu ca jāyate 'sau pāruṣyavākyād virato naro yaḥ // SRKK_146 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dharmārthasatyaniratā khalu yasya vāṇī loke sadā priyatamā bhavatīha nityam /"
        },
        {
          "tag": "l",
          "attributes": {},
          "text": "saṃpūjanāṃ sa labhate bahuratnajātair yāyāc cyuto vibudhalokam anantasaukhyam // SRKK_147 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sa tīvrarāgo bhavatīha naiva bhogair udāraiḥ satataṃ ca yuktaḥ /"
        },
        {
          "tag": "l",
          "attributes": {},
          "text": "ādeyavākyaḥ pṛthukīrtiyuktaḥ parasvatṛṣṇāvirato hi yo vai // SRKK_148 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "prāsādikatvaṃ labhate sa nityaṃ sphītaṃ sukhaṃ rājyadhanādi loke /"
        },
        {
          "tag": "l",
          "attributes": {},
          "text": "brahmatvam āsādayatīha samyaṅ maitrasya cittasya vaśān manuṣyaḥ // SRKK_149 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "svargāpavargaṃ samavāptukāmair narais tu nityaṃ samupārjanīyā /"
        },
        {
          "tag": "l",
          "attributes": {},
          "text": "astitvadṛṣṭiḥ paramā hi yasmāt sarvasya sā vai kuśalasya mūlam // SRKK_150 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śraddhānirākṛtamater na virohatīha puṇyaṃ hy udārabhuvanatrayasaukhyakāri /"
        },
        {
          "tag": "l",
          "attributes": {},
          "text": "tasmān nareṇa viduṣā satataṃ niṣevyā śraddhā samastaguṇaratnanidhānabhūtā // SRKK_151 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śraddhā śubhasya jananī jananī yathaiva saivādito manasi sādhujanair niveśyā /"
        },
        {
          "tag": "l",
          "attributes": {},
          "text": "śraddhākarena rahito na hi bodhipakṣasaddharmaratnanikaragrahaṇe samarthaḥ // SRKK_152 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhraṣṭo yathādhipatyād aiśvaryaphalāni na hy avāpnoti /"
        },
        {
          "tag": "l",
          "attributes": {},
          "text": "śraddhendriyavibhraṣṭo na tathāryaphalāny avāpnoti // SRKK_153 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tasmān nareṇa viduṣā sugatādikeṣu kāryaṃ manaḥprasadanaṃ satataṃ hiteṣu /"
        },
        {
          "tag": "l",
          "attributes": {},
          "text": "niḥśeṣadoṣaśamanāya na cānyad asti śraddhā yathā dahati doṣagaṇaṃ samastam // SRKK_154 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dīnāḥ kuvāsavo mūḍhāḥ kapālāṅkitapāṇayaḥ /"
        },
        {
          "tag": "l",
          "attributes": {},
          "text": "darśayanty eva lokasya hy adātuḥ phalam īdṛśam // SRKK_155 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dagdhasthūṇasamucchrayāḥ pratigṛhaṃ pretopamā bhaikṣukāḥ"
        },
        {
          "tag": "l",
          "attributes": {},
          "text": "śaśvat kṣudvihatā bhramanti yad amī dehīti bāhūcchritāḥ /"
        },
        {
          "tag": "l",
          "attributes": {},
          "text": "dūropadrutasārameyanivahā vyāvṛtya tiṣṭhanty api"
        },
        {
          "tag": "l",
          "attributes": {},
          "text": "prāyo 'lpaṃ sakṛd apy amībhir aśanam dattaṃ na kasmai cana // SRKK_156 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sūcīmukhāḥ kuharanetraviśuṣkagātrāḥ keśāmbarā ravikaraiḥ paripītabhāsaḥ /"
        },
        {
          "tag": "l",
          "attributes": {},
          "text": "pretāḥ sadā salilalālasayā yad ārtās tat pānadānavikalasya phalaṃ vadanti // SRKK_157 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dānaṃ sarvasukhaṃ mahābhayaharaṃ bhāgyaṃ mahac cārthadaṃ"
        },
        {
          "tag": "l",
          "attributes": {},
          "text": "nānākāraviśālakauśalapadaṃ sarvair guṇālaṃkṛtam /"
        },
        {
          "tag": "l",
          "attributes": {},
          "text": "tasmād dānam anekadoṣaśamanaṃ saṃsāraghorāpahaṃ"
        },
        {
          "tag": "l",
          "attributes": {},
          "text": "kṣuttṛṣṇādisuśoṣaṇaṃ śubhakaraṃ kuryur narā yatnataḥ // SRKK_158 //"
        }
      ]
    },
    {
      "tag": "p",
      "attributes": {},
      "text": "// iti vicitrakathā //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "Saṃgrahaślokāḥ"
        },
        {
          "tag": "l",
          "attributes": {},
          "text": "puṇyotsāhanaṃ śravaṇaṃ durlabhaṃ tyāgapuṇyayoḥ /"
        },
        {
          "tag": "l",
          "attributes": {},
          "text": "bimbaṃ snānaṃ tathā gandhaś chattraṃ dhātoś ca ropaṇam // 1 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "maṇḍalaṃ bhojanaṃ pānaṃ vastraṃ puṣpādivarṇanam /"
        },
        {
          "tag": "l",
          "attributes": {},
          "text": "praṇāmojjvālikādīpavihāraśayanāsanam // 2 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kṣetraṃ vicitraṃ caivānta ity etā bahudhā bhṛśam /"
        },
        {
          "tag": "l",
          "attributes": {},
          "text": "kathā dvāviṃśatiḥ proktā bhūyo dānasya varṇane // 3 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "XXIII. Śīlakathā"
        },
        {
          "tag": "l",
          "attributes": {},
          "text": "yathāmbupūrṇaḥ sabhujaṅgamo hradaḥ praphullaśākhaś ca sakaṇṭako drumaḥ /"
        },
        {
          "tag": "l",
          "attributes": {},
          "text": "śrutena vittena kulena cānvitas tathāvidhaḥ śīlaparāṅmukho janaḥ // SRKK_159 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "varaṃ daridro 'pi suśīlavān bhaven na cārthavān apy analaṃkṛto guṇaiḥ /"
        },
        {
          "tag": "l",
          "attributes": {},
          "text": "daridrabhāve 'pi hi sajjanaḥ stuto raso guṇānām amṛtād viśiṣyate // SRKK_160 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "saṃmānayanti guravo guṇavantam āryaṃ tejasvino 'pi dhanino 'pi manasvino 'pi /"
        },
        {
          "tag": "l",
          "attributes": {},
          "text": "tasmān naro narapater api yaḥ sakāśāt saṃmānam icchati sa rakṣatu śīlam eva // SRKK_161 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "loke sukhaṃ viṣayajaṃ sabhayaṃ savairaṃ dharmātmanaḥ kṛtamateḥ sukham uttamaṃ tu /"
        },
        {
          "tag": "l",
          "attributes": {},
          "text": "tasmān naraḥ sukham udāram ahāryam āryaṃ yaḥ prāptum icchati sa rakṣatu śīlam eva // SRKK_162 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yo bhraṣṭaśīlavinayasya vināśakāle trāsaḥ samāviśati śīlavato na so 'sti /"
        },
        {
          "tag": "l",
          "attributes": {},
          "text": "tasmāt prahṛṣṭavinayaḥ paralokam ante yo gantum icchati sa rakṣatu śīlam eva // SRKK_163 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śīlena niścayadṛḍhena divaṃ prayāti nātmaklamena na kudṛṣṭikṛtair vimārgaiḥ /"
        },
        {
          "tag": "l",
          "attributes": {},
          "text": "tasmād ṛte 'pi vanavāsam ṛte 'pi liṅgaṃ yaḥ svargam icchati sa rakṣatu śīlam eva // SRKK_164 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śīlaṃ vināśaharaṇāvaraṇādirakṣā śīlaṃ dhanaṃ paramam āryam ahāryam anyaiḥ /"
        },
        {
          "tag": "l",
          "attributes": {},
          "text": "śīlaṃ sthiraṃ vyupaśame 'py anugāmi mitraṃ śīlaṃ vibhūṣaṇam ṛte 'pi vibhūṣaṇebhyaḥ // SRKK_165 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na hy asti śīlasadṛśaṃ hitakāri mitraṃ snigdhāśayo na khalu śīlasamo 'sti bandhuḥ /"
        },
        {
          "tag": "l",
          "attributes": {},
          "text": "mātā pitā ca tanayāya vidhātum icched yaḥ śīlam ūrjitaphalaṃ hitam ādadhātu // SRKK_166 //"
        }
      ]
    },
    {
      "tag": "p",
      "attributes": {},
      "text": "// iti śīlakathā //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "XXIV. Kṣāntikathā"
        },
        {
          "tag": "l",
          "attributes": {},
          "text": "sarvam etat sucaritaṃ dānaṃ sugatapūjanam /"
        },
        {
          "tag": "l",
          "attributes": {},
          "text": "kṛtaṃ kalpasahasrair yat pratighaḥ pratihanti tat // SRKK_167 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na ca dveṣasamaṃ pāpaṃ na ca kṣāntisamaṃ tapaḥ /"
        },
        {
          "tag": "l",
          "attributes": {},
          "text": "tasmāt kṣāntiṃ prayatnena bhāvayed vividhair nayaiḥ // SRKK_168 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "manaḥ śamaṃ na gṛhṇāti na prītisukham aśnute /"
        },
        {
          "tag": "l",
          "attributes": {},
          "text": "na nidrāṃ na dhṛtiṃ yāti dveṣaśalye hṛdi sthite // SRKK_169 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na dviṣantaḥ kṣayaṃ yānti yāvajjīvam api ghnataḥ /"
        },
        {
          "tag": "l",
          "attributes": {},
          "text": "krodham ekaṃ tu yo hanyāt tena sarvadviṣo hatāḥ // SRKK_170 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vikalpendhanadīptena jantuḥ krodhahavirbhujā /"
        },
        {
          "tag": "l",
          "attributes": {},
          "text": "dahaty ātmānam evādau paraṃ dhakṣyati vā na vā // SRKK_171 //"
        }
      ]
    },
    {
      "tag": "p",
      "attributes": {},
      "text": "jarā rūpavatāṃ krodhaḥ tamaś cakṣuṣmatām api/",
      "children": [
        {
          "tag": "l",
          "attributes": {},
          "text": "vadho dharmārthakāmānāṃ tasmāt krodhaṃ nivārayet // SRKK_172 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "matkarmacoditā hy ete jātā mayy apakāriṇaḥ /"
        },
        {
          "tag": "l",
          "attributes": {},
          "text": "yena yāsyanti narakān mayaivaite hatā nanu // SRKK_173 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "etān āśritya me pāpaṃ kṣīyate kṣamato bahu /"
        },
        {
          "tag": "l",
          "attributes": {},
          "text": "mām āśritya tu yānty ete narakān dīrghavedanān // SRKK_174 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aham evāpakāry eṣāṃ mamaite copakāriṇaḥ /"
        },
        {
          "tag": "l",
          "attributes": {},
          "text": "kasmād viparyayaṃ kṛtvā khalacetaḥ prakupyasi // SRKK_175 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mukhyaṃ daṇḍādikaṃ hitvā prerake yadi kupyasi /"
        },
        {
          "tag": "l",
          "attributes": {},
          "text": "dveṣeṇa preritaḥ so 'pi dveṣe dveṣo 'stu me varam // SRKK_176 //"
        }
      ]
    },
    {
      "tag": "p",
      "attributes": {},
      "text": "// iti kṣāntikathā //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "XXV. Vīryakathā"
        },
        {
          "tag": "l",
          "attributes": {},
          "text": "vīryaṃ hi sarvaguṇaratnanidhānabhūtaṃ sarvāpadas tarati vīryamahāplavena /"
        },
        {
          "tag": "l",
          "attributes": {},
          "text": "naivāsti taj jagati vastu vicintyamānaṃ nāvāpnuyād yad iha vīryarathādhirūḍhaḥ // SRKK_177 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yuddheṣu yat karituraṅgapadātimatsu nārācatomaraparaśvadhasaṃkuleṣu /"
        },
        {
          "tag": "l",
          "attributes": {},
          "text": "hatvā ripūñ jayam anuttamam āpnuvanti visphūrjitaṃ tad iha vīryamahābhaṭasya // SRKK_178 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ambhonidhīn makaravṛndavighaṭṭitāmbūttuṅgākulākulataraṅgavibhaṅgabhīmān /"
        },
        {
          "tag": "l",
          "attributes": {},
          "text": "vīryeṇa goṣpadam iva pravilaṅghya śūrāḥ kurvanty anarghaguṇaratnadhanārjanāni // SRKK_179 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rāgādīn uragān ivogravapuṣo viṣkambhavīryānvitāḥ"
        },
        {
          "tag": "l",
          "attributes": {},
          "text": "śīlaṃ sajjanacittanirmalataraṃ samyak samādāpayan /"
        },
        {
          "tag": "l",
          "attributes": {},
          "text": "martyāḥ kāntatareṣu meruśikharopānteṣu vīryānvitā"
        },
        {
          "tag": "l",
          "attributes": {},
          "text": "modante surasundarībhujalatāpāśopagūḍhāś ciram // SRKK_180 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yad devā viyati vimānavāsino ye nirdvandvāḥ samanubhavanti saumanasyam /"
        },
        {
          "tag": "l",
          "attributes": {},
          "text": "atyantaṃ vipulaphalaprasūtihetor vīryasya sthiravihitasya sā vibhūtiḥ // SRKK_181 //"
        }
      ]
    },
    {
      "tag": "p",
      "attributes": {},
      "text": "// iti vīryakathā //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "XXVI. Dhyānakathā"
        },
        {
          "tag": "l",
          "attributes": {},
          "text": "kleśārivargaṃ tv abhibhūya dhīrāḥ saṃbodhilakṣmīpadam āpnuvanti /"
        },
        {
          "tag": "l",
          "attributes": {},
          "text": "bodhyaṅgadānaṃ pradiśanti sadbhyo dhyānaṃ hi tatra pravadanti hetum // SRKK_182 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "janmaprabandhakaraṇaikanimittabhūtān rāgādidoṣanicayān pravidārya sarvān /"
        },
        {
          "tag": "l",
          "attributes": {},
          "text": "ākāśatulyamanasaḥ samaloṣṭahemā dhyānād bhavanti manujā guṇahetubhūtāḥ // SRKK_183 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jitvā kleśārivṛndaṃ śubhabalamathane sarvathālabdhalakṣyaṃ"
        },
        {
          "tag": "l",
          "attributes": {},
          "text": "prāptāḥ saṃbodhilakṣmīṃ pravaraguṇamayīṃ durlabhām anyabhūtaiḥ /"
        },
        {
          "tag": "l",
          "attributes": {},
          "text": "sattve jñānādhipatyaṃ vigataripubhayāḥ kurvate yan narendrā"
        },
        {
          "tag": "l",
          "attributes": {},
          "text": "dhyānaṃ tatraikahetuṃ sakalaguṇanidhiṃ prāhur āryā guṇaughāḥ // SRKK_184 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mohāndhakāraṃ pravidārya śaśvaj jñānāvabhāsaṃ kurute samantāt /"
        },
        {
          "tag": "l",
          "attributes": {},
          "text": "saṃbuddhasūryaḥ suramānuṣāṇāṃ hetuḥ sa tatra pravaraḥ samādhiḥ // SRKK_185 //"
        }
      ]
    },
    {
      "tag": "p",
      "attributes": {},
      "text": "// iti dhyānakathā //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "XXVII. Prajñākathā"
        },
        {
          "tag": "l",
          "attributes": {},
          "text": "prajñādhanena vikalaṃ tu narasya rūpam ālekhyarūpam iva sāravihīnam antaḥ /"
        },
        {
          "tag": "l",
          "attributes": {},
          "text": "buddhyānvitasya phalam iṣṭam udeti vīryād vīryaṃ tu buddhirahitaṃ svavadhāya śatruḥ // SRKK_186 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yo 'nekajanmāntaritaṃ svajanma bhūtaṃ bhaviṣyat kulanāmagotraiḥ /"
        },
        {
          "tag": "l",
          "attributes": {},
          "text": "madhyāntavidyo 'pi janaḥ pravetti prajñābalaṃ tat kathayanti tajjñāḥ // SRKK_187 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yad buddho martyaloke malatimiragaṇaṃ dārayitvā mahāntaṃ"
        },
        {
          "tag": "l",
          "attributes": {},
          "text": "jñānālokaṃ karoti praharati ca sadā doṣavṛndaṃ narāṇām /"
        },
        {
          "tag": "l",
          "attributes": {},
          "text": "ādeṣṭā cendriyāṇāṃ paramanujamano vetti sarvaiḥ prakāraiḥ"
        },
        {
          "tag": "l",
          "attributes": {},
          "text": "prajñāṃ tatrāpi nityaṃ śubhavarajananīṃ hetum utkīrtayanti // SRKK_188 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kāryārṇave cāpi drdhaṃ nimagnāḥ saṃgrāmamadhye manujāḥ pradhānāḥ /"
        },
        {
          "tag": "l",
          "attributes": {},
          "text": "prajñāvaśāt te vijayaṃ labhante prajñā yataḥ sā śubhahetubhūtā // SRKK_189 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tasmāt sarvaguṇārthasādhanakarī prajñaiva saṃvardhyatāṃ"
        },
        {
          "tag": "l",
          "attributes": {},
          "text": "na prajñāvikalā vibhānti puruṣāḥ prātaḥ pradīpā iva /"
        },
        {
          "tag": "l",
          "attributes": {},
          "text": "[matvaivaṃ svaparātmabhadracaraṇe saddharmasaṃsādhane"
        },
        {
          "tag": "l",
          "attributes": {},
          "text": "jitvā kleśagaṇāñ chubhārthaniratāḥ krīḍantu dharmārthinaḥ //] 190 //"
        }
      ]
    },
    {
      "tag": "p",
      "attributes": {},
      "text": "// iti prajñākathā //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "svargāpavargaguṇaratnanidhānabhūtā etāḥ ṣaḍ eva bhuvi pāramitā narāṇām /"
        },
        {
          "tag": "l",
          "attributes": {},
          "text": "jñātvā naraḥ svahitasādhanatatparaḥ san kuryān na kaḥ satatam āsu dṛḍhaṃ prayatnam // SRKK_191 //"
        }
      ]
    },
    {
      "tag": "p",
      "attributes": {},
      "text": "// iti pāramitāparikathā subhāṣitaratnakaraṇḍake samāptā //"
    },
    {
      "tag": "p",
      "attributes": {},
      "text": "kṛtir ācāryaśūrasya //"
    }
  ]
}