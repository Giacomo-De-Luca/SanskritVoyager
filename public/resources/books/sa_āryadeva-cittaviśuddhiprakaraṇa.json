{
  "title": "sa_āryadeva-cittaviśuddhiprakaraṇa",
  "body": "<body xmlns='http://www.tei-c.org/ns/1.0'>\n\n<p>Cittaviśuddhiprakaraṇa (Cvp)</p>\n\n<lg>\n<l>[anādinidhanaṃ śāntaṃ bhāvābhāvavivarjitam /</l>\n<l>nirvikalpaṃ nirālambamanavasthitamadvayam // Cvp_1 //</l>\n</lg>\n\n<lg>\n<l>adṛṣṭāntamanākhyānamacintyamanidarśanam /</l>\n<l>anāśrayāpratiṣṭhānaṃ nirvikāramasaṃskṛtam // Cvp_2 //</l>\n</lg>\n\n<lg>\n<l>sarveṣāmāśrayaṃ buddhaṃ karuṇāmayavigraham /</l>\n<l>nānādhimuktasattvānāṃ nānopāyapradarśakam // Cvp_3 //</l>\n</lg>\n\n<lg>\n<l>mahārāgaṃ namaskṛtya padmanarteśvaraṃ prabhum /</l>\n<l>iha stokaṃ pravakṣyāmi svacittapratyavekṣaṇāt // Cvp_4 //</l>\n</lg>\n\n<lg>\n<l>yogācārasya nayataḥ sarvameva suniścitam /</l>\n<l>tatsarvamiha vaktavyaṃ tasmādevatsamācaret] // Cvp_5 //</l>\n</lg>\n\n<lg>\n<l>yena yena hi bandhyante jantavo raudrakarmaṇā /</l>\n<l>sopāyena tu tenaiva mucyante bhavabandhanāt // Cvp_6 //</l>\n</lg>\n\n<lg>\n<l>[viśuddhereva sattvasya viśuddhaṃ jāyate phalam] /</l>\n<l>mahāyāne suvispaṣṭamuktametatsuvistaram // Cvp_7 //</l>\n</lg>\n\n<lg>\n<l>dharmapudgalanairātmyaṃ cittamātraṃ jagau muniḥ /</l>\n<l>tato 'pi sarvamutpannamāgamātyanukūlakam // Cvp_8 //</l>\n</lg>\n\n<lg>\n<l>bhāvagrāhagrahāveśagṛhītānpraticoditaḥ /</l>\n<l>āgame 'pi hi suvyakto vistaraḥ karuṇātmanā // Cvp_9 //</l>\n</lg>\n\n<lg>\n<l>manaḥpūrvaṅgamā dharmā manaḥśreṣṭhā manojavāḥ /</l>\n<l>manasā hi prasannena bhāṣate vā karoti vā // Cvp_10 //</l>\n</lg>\n\n<lg>\n<l>svapitā bhikṣuṇā vṛddhaḥ śīghraṃ gaccheti preritaḥ /</l>\n<l>patanācca mṛte tasminnānantaryeṇa yujyate // Cvp_11 //</l>\n</lg>\n\n<lg>\n<l>sumlānenārhatādioṣṭo maṅgalaṃ paripīḍaya /</l>\n<l>upasthāyakabhikṣuḥ sa mṛte tasminna doṣabhāk // Cvp_12 //</l>\n</lg>\n\n<lg>\n<l>andhasaṃjñayā nāndhāṃstu mārayandoṣamaśrute /</l>\n<l>ityuktaṃ vinaye vyaktaṃ na doṣo 'duṣṭacetasām // Cvp_13 //</l>\n</lg>\n\n<lg>\n<l>na stūpakhanane doṣastatsaṃskāradhiyā yataḥ /</l>\n<l>kevalaṃ puṇyarāśiḥ syādupānantaryakāraṇāt // Cvp_14 //</l>\n</lg>\n\n<lg>\n<l>upānadyugalaṃ dattvā munermūrdhni śubhāśayāt /</l>\n<l>apanīya tathā cāndho rājyaṃ phalamavāpnutaḥ // Cvp_15 //</l>\n</lg>\n\n<lg>\n<l>tasmādāśayamūlā hi pāpapuṇyavyavasthitiḥ /</l>\n<l>ityuktamāgame yasmānnāpattiḥ śubhacetasām // Cvp_16 //</l>\n</lg>\n\n<lg>\n<l>svādhidaivatayogātmā jagadarthakvatodyamaḥ /</l>\n<l>bhuñjāno viṣayān yogī mucyate na ca lipyate // Cvp_17 //</l>\n</lg>\n\n<lg>\n<l>yathaiva viṣatattvajño viṣamālokya bhakṣayan /</l>\n<l>kevalaṃ muhyate nāsau rogamuktaśca jāyate // Cvp_18 //</l>\n</lg>\n\n<lg>\n<l>māyāmarīcigandharvanagarasvaprasannibham /</l>\n<l>jagatsarvaṃ samālokya kiṃ kathaṃ kena bhujyate // Cvp_19 //</l>\n</lg>\n\n<lg>\n<l>bālā rajyanti rūpeṣu vairāgyaṃ yānti madhyamāḥ /</l>\n<l>svabhāvajñā vimucyante rūpasyottamabuddhayaḥ // Cvp_20 //</l>\n</lg>\n\n<lg>\n<l>vicintya samayaṃ sarvaṃ devatāpūjanāvidhim /</l>\n<l>śuddhamālokya niḥśaṅkaṃ bhoktavyaṃ mantracoditam // Cvp_21 //</l>\n</lg>\n\n<lg>\n<l>śodhyaṃ bodhyaṃ tathā dīpyamakṣaratrayayogataḥ /</l>\n<l>aṅguṣṭhānāmikāgrābhyāṃ prīṇayecca tathāgatān // Cvp_22 //</l>\n</lg>\n\n<lg>\n<l>yatsatyamiti bālānāṃ tanmithyā khalu yoginām /</l>\n<l>gacchannantamanenaiva na baddho na ca mucyate // Cvp_23 //</l>\n</lg>\n\n<lg>\n<l>saṃsāraṃ caiva nirvāṇaṃ manyante 'tattvadarśinaḥ /</l>\n<l>na saṃsāraṃ na nirvāṇaṃ manyante 'tattvadarśinaḥ // Cvp_24 //</l>\n</lg>\n\n<lg>\n<l>vikalpo hi mahāgrāhaḥ saṃsārodadhipātakaḥ /</l>\n<l>avikalpā mahātmāno mucyante bhavabandhanāt // Cvp_25 //</l>\n</lg>\n\n<lg>\n<l>śaṅkāviṣeṇa bādhyante viṣeṇeva pṛthagjanāḥ /</l>\n<l>tāmevotkhātya nirmūlaṃ vicaretkaruṇātmakaḥ // Cvp_26 //</l>\n</lg>\n\n<lg>\n<l>yathaiva sphaṭikaḥ svacchaḥ pararāgeṇa rajyate /</l>\n<l>tathaiva cittaratnaṃ tu kalpanārāgarañjitam // Cvp_27 //</l>\n</lg>\n\n<lg>\n<l>prakṛtyā kalpanārāgairviviktaṃ cittaratnakam /</l>\n<l>ādiśuddhamanutpannaṃ niḥsvabhāvamanāvilam // Cvp_28 //</l>\n</lg>\n\n<lg>\n<l>tattadyatnena kartavyaṃ yadyadbālairvigarhitam /</l>\n<l>svādhidaivatayogena cittanirmalakāraṇāt // Cvp_29 //</l>\n</lg>\n\n<lg>\n<l>rāgāgniviṣasaṃmugdhā yogināṃ śubhacetasā /</l>\n<l>kāmitāḥ khalu kāminyaḥ kāmamokṣaphalāvahāḥ // Cvp_30 //</l>\n</lg>\n\n<lg>\n<l>yathā svagarūḍaṃ dhyātvā viṣamākṛṣya saṃpiban /</l>\n<l>karoti nirviṣaṃ sādhyaṃ na viṣeṇābhibhūyate // Cvp_31 //</l>\n</lg>\n\n<lg>\n<l>dvādaśayojanavyāsaṃ cakraṃ vai śirasi bhramat /</l>\n<l>bodhicittaṃ samutpādya apanītamiti śrutiḥ // Cvp_32 //</l>\n</lg>\n\n<lg>\n<l>bodhicittaṃ samutpādya sambodhau kṛtacetasā /</l>\n<l>tatrāsti yanna kartavyaṃ jagadudvaraṇāśayā // Cvp_33 //</l>\n</lg>\n\n<lg>\n<l>ādiśuddhamanutpannaṃ niḥsvabhāvamanāvilam /</l>\n<l>jagadbhāvena sampaśyanna baddho na ca mucyate // Cvp_34 //</l>\n</lg>\n\n<lg>\n<l>vicintya vidhivadyogī devatāguṇavistaram /</l>\n<l>rajyate rāgacittena rāgabhogeṇa mucyate // Cvp_35 //</l>\n</lg>\n\n<lg>\n<l>kiṃ kurmaḥ kutra vai labhyā vicitrā bhāvaśaktayaḥ /</l>\n<l>viṣākrānto yathā kaścidviṣeṇaiva tu nirviṣaḥ // Cvp_36 //</l>\n</lg>\n\n<lg>\n<l>karṇājjalaṃ jalenaiva kaṇṭakenaiva kaṇṭakam /</l>\n<l>rāgeṇaiva tathārāgamudvaranti maṇīṣiṇaḥ // Cvp_37 //</l>\n</lg>\n\n<lg>\n<l>yathaiva rajako vastraṃ malenaiva tu nirmalam /</l>\n<l>kuryādvijñastathātmānaṃ malenaiva tu nirmalam // Cvp_38 //</l>\n</lg>\n\n<lg>\n<l>yathā bhavati saṃśuddho rajonirghṛṣṭadarpaṇaḥ /</l>\n<l>sevitastu tathā vijñairdoṣo doṣavināśanaḥ // Cvp_39 //</l>\n</lg>\n\n<lg>\n<l>lohapiṇḍo jale kṣipto majjatyeva tu kevalam /</l>\n<l>pātrīkṛto sa evāndhaṃ tārayettarati svayam // Cvp_40 //</l>\n</lg>\n\n<lg>\n<l>tavdatpātrīkṛtaṃ cittaṃ prajñopāyavidhānataḥ /</l>\n<l>bhuñjāno mucyate kāmo mocayatyaparānapi // Cvp_41 //</l>\n</lg>\n\n<lg>\n<l>durvijñaiḥ sevitaḥ kāmaḥ kāmo bhavati bandhanam /</l>\n<l>sa eva sevito vijñaiḥ kāmo mokṣaprasādhakaḥ // Cvp_42 //</l>\n</lg>\n\n<lg>\n<l>prasiddhaṃ sakale loke kṣīraṃ viṣavināśanam /</l>\n<l>tadeva phaṇibhiḥ pītaṃ sutarāṃ viṣavardhanam // Cvp_43 //</l>\n</lg>\n\n<lg>\n<l>jale kṣīraṃ yathāviṣṭaṃ haṃso pibati paṇḍitaḥ /</l>\n<l>saviṣān viṣāyāṃstadvad bhuktvā muktaśca paṇḍitaḥ // Cvp_44 //</l>\n</lg>\n\n<lg>\n<l>yathaiva vidhivadbhuktaṃ viṣamapyamṛtāyate /</l>\n<l>durbhuktaṃ ghṛtapūrādi bālānāntu viṣāyate // Cvp_45 //</l>\n</lg>\n\n<lg>\n<l>idameva hi yaccittaṃ śodhitaṃ hetubhiḥ śubhaiḥ /</l>\n<l>nirvikalpaṃ nirālambaṃ bhāti prakṛtinirmalam // Cvp_46 //</l>\n</lg>\n\n<lg>\n<l>yathā vahniḥ kṛśopyeṣa tailavartyādisaṃskṛtaḥ /</l>\n<l>dīpo nirmalaniṣkampaḥ sthirastimiranāśanaḥ // Cvp_47 //</l>\n</lg>\n\n<lg>\n<l>vaṭabījaṃ yathā sūkṣmaṃ sahakārasamanvitam /</l>\n<l>śākhāmūlaphalopetaṃ mahāvṛkṣavidhāyakam // Cvp_48 //</l>\n</lg>\n\n<lg>\n<l>haridrācūrṇasaṃyogādvarṇāntaramiti smṛtam /</l>\n<l>prajñopāyasamāyogāddharmadhātuṃ tathā viduḥ // Cvp_49 //</l>\n</lg>\n\n<lg>\n<l>ghṛtaṃ ca madhusaṃyuktaṃ samāṃśaṃ viṣatāṃ vrajet /</l>\n<l>tadeva vidhivadbhuiktamutkṛṣṭaṃ tu rasāyanam // Cvp_50 //</l>\n</lg>\n\n<lg>\n<l>rasaghṛṣṭaṃ yathā tāmraṃ nirdoṣaṃ kāñcanaṃ bhavet /</l>\n<l>jñānaśuddhyā tathā kleśāḥ samyak kalyāṇakārakāḥ // Cvp_51 //</l>\n</lg>\n\n<lg>\n<l>hīnayānābhirūḍhānāṃ mṛtyuśaṅkā pade pade /</l>\n<l>saṃgrāmajayacittastu dūra eva vyavasthitaḥ // Cvp_52 //</l>\n</lg>\n\n<lg>\n<l>mahāyānābhirūḍhastu karuṇādharmavarmitaḥ /</l>\n<l>prajñātantudhanurbāṇo jagaduḍvaraṇāśayaḥ // Cvp_53 //</l>\n</lg>\n\n<lg>\n<l>mahāsattvo mahopāyaḥ sthirabudviratandritaḥ /</l>\n<l>jitvā dustarasaṅgrāmaṃ tārayedaparānapi // Cvp_54 //</l>\n</lg>\n\n<lg>\n<l>paśavo 'pi hi kliśyante svārthamātraparāyaṇāḥ /</l>\n<l>jagadarthavidhātāro dhanyāste viralā janāḥ // Cvp_55 //</l>\n</lg>\n\n<lg>\n<l>śītavātādiduḥkhāni sahante svārthalampaṭāḥ /</l>\n<l>jagadarthapravṛttāste na sahante kathaṃ nu te // Cvp_56 //</l>\n</lg>\n\n<lg>\n<l>nārakāṇyapi duḥkhāni soḍhavyāni kṛpālubhiḥ /</l>\n<l>śītavātādiduḥkhāni kastānyapi vicārayet // Cvp_57 //</l>\n</lg>\n\n<lg>\n<l>na kaṣṭakalpanāṃ kuryānnopavāsena ca kriyām /</l>\n<l>snānaṃ śaucaṃ na caivātra grāmadharmaṃ vivarjayet // Cvp_58 //</l>\n</lg>\n\n<lg>\n<l>nakhadantāsthimajjānaḥ pituḥ śukravikārajāḥ /</l>\n<l>māṃsaśoṇitakeśādi mātṛśoṇitasambhavam // Cvp_59 //</l>\n</lg>\n\n<lg>\n<l>itthamaśucisambhūtaḥ piṇḍo yo 'śucipūritaḥ /</l>\n<l>kathaṃ saṃstādṛśaḥ kāyo gaṅgāsnānena śudhyati // Cvp_60 //</l>\n</lg>\n\n<lg>\n<l>na hyaśucirghaṭastoyaiḥ kṣālito 'pi punaḥ punaḥ /</l>\n<l>tadvadaśucisampūrṇaḥ piṇḍo 'pi na viśudhyati // Cvp_61 //</l>\n</lg>\n\n<lg>\n<l>pratarannapi gaṅgāyāṃ naiva śvā śuddhimarhati /</l>\n<l>taddadvarmadhiyāṃ puṃsāṃ tīrthasnānaṃ tu niṣphalam // Cvp_62 //</l>\n</lg>\n\n<lg>\n<l>dharmo yadi bhavetsnānātkaivartānāṃ kṛtārthatā /</l>\n<l>naktandivaṃ jalasthānāṃ matsyādīnāṃ tu kā kathā // Cvp_63 //</l>\n</lg>\n\n<lg>\n<l>pāpakṣayo 'pi snānena naiva syāditi niścayaḥ /</l>\n<l>yato rāgādivṛddhistu dṛśyate tīrthasevinām // Cvp_64 //</l>\n</lg>\n\n<lg>\n<l>rāgo dveṣaśca mohaśca īrṣyā tṛṣṇā ca sarvadā /</l>\n<l>pāpānāṃ mūlamākhyātaṃ naiṣāṃ snānena śodhanam // Cvp_65 //</l>\n</lg>\n\n<lg>\n<l>ātmātmīyagrahādete sambhavantīha janminaḥ /</l>\n<l>avidyāhetukaḥ so 'pi sāvidyā bhrāntiriṣyate // Cvp_66 //</l>\n</lg>\n\n<lg>\n<l>raupyabuddhiryathā śuktau śuktidṛṣṭau nivartate /</l>\n<l>nairātmyadarśanātsāpi nirmūlamavasīdati // Cvp_67 //</l>\n</lg>\n\n<lg>\n<l>sarpabuddhiryathā rajjau rajjudṛṣṭau nivartate /</l>\n<l>sarpabuddhiḥ punastatra naiva syādiha janmani // Cvp_68 //</l>\n</lg>\n\n<lg>\n<l>sattvabuddhistathātrāpi vajrajñānānnivartate /</l>\n<l>na bhāvaḥ sambhavettatra dagdhabīja ivāṅkuraḥ // Cvp_69 //</l>\n</lg>\n\n<lg>\n<l>nairātmyaśucisaṅgātaḥ piṇḍaḥ prakṛtinirmalaḥ /</l>\n<l>tasya santāpane dharmaḥ kaṣṭaṃ bālairvikalpitaḥ // Cvp_70 //</l>\n</lg>\n\n<lg>\n<l>candrodayavyayañjāpi apekṣya tithikalpanā /</l>\n<l>sūryodayavyayenāpi divārātrivyavasthitiḥ // Cvp_71 //</l>\n</lg>\n\n<lg>\n<l>pūrvādivyavahāro 'pi kalpanāpekṣayā kṛtaḥ /</l>\n<l>grahanakṣatrarāśyādi sarvalokairvikalpitam // Cvp_72 //</l>\n</lg>\n\n<lg>\n<l>śītoṣṇavarṣaṇāpekṣā tathaiva ṛtukalpanā /</l>\n<l>svakarmaphalabhogo 'yaṃ śubhāśubhagrahoditaḥ // Cvp_73 //</l>\n</lg>\n\n<lg>\n<l>avidyākardamāliptaṃ cittacintāmaṇiṃ pumān /</l>\n<l>pravṛttaḥ kṣālituṃ vidvān ko 'vidyāṃ vṛṃhayetpunaḥ // Cvp_74 //</l>\n</lg>\n\n<lg>\n<l>na grahatithinakṣatradeśakālādyapekṣaṇam /</l>\n<l>viharennirvikalpastu nirnimittamaśaṅkitaḥ // Cvp_75 //</l>\n</lg>\n\n<lg>\n<l>yadyadindriyamārgatvaṃ yāyāttattatsvabhāvataḥ /</l>\n<l>susamāhitayogena sarvaṃ buddhamayaṃ vadet // Cvp_76 //</l>\n</lg>\n\n<lg>\n<l>cakṣurvairocano buddhaḥ śravaṇaṃ vajrasūryakaḥ /</l>\n<l>ghrāṇaṃ ca paramāśvastu padmanarteśvaro mukham // Cvp_77 //</l>\n</lg>\n\n<lg>\n<l>kāyaḥ śrīheruko rājā vajrasattvaśca mānasam /</l>\n<l>evaṃ samyak sadā yogī vicaretkaruṇātmakaḥ // Cvp_78 //</l>\n</lg>\n\n<lg>\n<l>siddhāntī nirvikalpo 'sau sthirakalpastu dhīdhanaḥ /</l>\n<l>yatheṣṭaceṣṭāvyāpāraḥ sarvabhuk sarvakṛttathā // Cvp_79 //</l>\n</lg>\n\n<lg>\n<l>sarvakāmakriyākārī yathārucitaceṣṭitaḥ /</l>\n<l>utthito vā niṣaṇo vā caṅkramanvā svapaṃstathā // Cvp_80 //</l>\n</lg>\n\n<lg>\n<l>amaṇḍalapraviṣṭo vā sarvāvaraṇavānapi /</l>\n<l>svādhidaivatayogātmā mandapuṇyo 'pi sidhyati // Cvp_81 //</l>\n</lg>\n\n<lg>\n<l>anena sarvasauritvaṃ sarvabuddhatvameva vā /</l>\n<l>janmanīhaiva tattvajñaḥ samprāpnoti na saṃśayaḥ // Cvp_82 //</l>\n</lg>\n\n<lg>\n<l>yathā prākṛtalokena yogiloko na bādhyate /</l>\n<l>bādhyante dhīviśeṣeṇa yogino 'pyuttarottaraiḥ // Cvp_83 //</l>\n</lg>\n\n<lg>\n<l>mahāprajñāmahopāyamahākṛpādhimokṣataḥ /</l>\n<l>mahāyānasamuddiṣṭaṃ mahāsattvasya gocaram // Cvp_84 //</l>\n</lg>\n\n<lg>\n<l>yatkalpānāmasaṃkhyeyairna prāptaṃ bahubhirmatam /</l>\n<l>janmanyatraiva buddhatvaṃ prāpyate nātra saṃśayaḥ // Cvp_85 //</l>\n</lg>\n\n<lg>\n<l>mahāyānasya māhātmyaṃ puṇyajñānena sambhṛtam /</l>\n<l>sarvajñatvaṃ padaṃ ramyaṃ sadyo janmani labhyate // Cvp_86 //</l>\n</lg>\n\n<lg>\n<l>āgamaśruticintā tu mahāyāne na gṛhyate /</l>\n<l>āśayānuśayābhedād yānābhedaḥ prakāśyate // Cvp_87 //</l>\n</lg>\n\n<lg>\n<l>anya evādhimokṣo 'yaṃ tathānyā bodhicārikā /</l>\n<l>anyā cittaviśuddhiśca phalamandhadihocyate // Cvp_88 //</l>\n</lg>\n\n<lg>\n<l>samīpe nirmalādarśe rūpaṃ nirmalacakṣuṣaḥ /</l>\n<l>yathā bhāti suvispaṣṭaṃ svacchaprakṛtinirmalam // Cvp_89 //</l>\n</lg>\n\n<lg>\n<l>vidhūtakalpanājālaviṣpraṣṭaśuddhacetasāṃ /</l>\n<l>yogināñca tathā jñānaṃ prajñānirmaladarpaṇaiḥ // Cvp_90 //</l>\n</lg>\n\n<lg>\n<l>sūryakāntisamāśliṣṭasūryakāntamaṇau yathā /</l>\n<l>sahasā prajvalatyagniḥ samathaḥ svārthasādhane // Cvp_91 //</l>\n</lg>\n\n<lg>\n<l>apāstakalpanājālaṃ sūryakāntanibhaṃ manaḥ /</l>\n<l>prajñāsūryāṃ śusaṃśliṣṭaṃ tadvajjvalati yoginām // Cvp_92 //</l>\n</lg>\n\n<lg>\n<l>kāṣṭhadvayanigharṣeṇa yathā jvalati pāvakaḥ /</l>\n<l>ādimadhyāntasaṃśuddhaḥ sarvavastuprakāśakaḥ /</l>\n<l>prajñopāyasamāyogādyogijñānaṃ tathā viduḥ // Cvp_93 //</l>\n</lg>\n\n<lg>\n<l>yathaivaikaḥ pradīpo 'yaṃ varttyantarasamāśritaḥ /</l>\n<l>yathāsvārthaṃ yathāsthānaṃ karotyuccaiḥ prakāśanam // Cvp_94 //</l>\n</lg>\n\n<lg>\n<l>sphuraṇānantamūrtistu prajñopāyavibhāvanaiḥ /</l>\n<l>nānādhimuktasattvānāṃ yathākṛtyamanuṣṭhayet // Cvp_95 //</l>\n</lg>\n\n<lg>\n<l>vidhi jñohi yathā kaścitkṣīrādamṛtamuddharet /</l>\n<l>nirdoṣaṃ śītalaṃ hṛdyaṃ sarvavyādhivināśanam // Cvp_96 //</l>\n</lg>\n\n<lg>\n<l>prajñākṣīramahopāyādvidhivanmathanotthitaḥ /</l>\n<l>viśuddhadharmadhātuḥ sa sukhāsukhavināśanaḥ // Cvp_97 //</l>\n</lg>\n\n<lg>\n<l>yathā latā samudbhūtā phalapuṣpasamanvitā /</l>\n<l>tathaikakṣaṇasambodhiḥ sambhāradvayasaṃyutā // Cvp_98 //</l>\n</lg>\n\n<lg>\n<l>[vaśadveṣagatistambha] varṣaṇākarṣaṇādikam /</l>\n<l>madyamāṃsarato yogī kurvannāpyupalipyate // Cvp_99 //</l>\n</lg>\n\n<lg>\n<l>[hastakaṅkaṇabimbāya ki]mādarśaḥ samīkṣyate /</l>\n<l>mahāyāne yato 'dyāpi mantrasāmarthyadarśanam // Cvp_100 //</l>\n</lg>\n\n<lg>\n<l>mātṛduhitṛsambandha[stattvato 'tra na kalpyate /</l>\n<l>bhagnāyodhūpavarttīva] jagadāha tathāgataḥ // Cvp_101 //</l>\n</lg>\n\n<lg>\n<l>pañcabhūtātmakaṃ śukraṃ śoṇitañcāpi tādṛśam /</l>\n<l>tanmayaḥ khalu piṇḍo 'yaṃ ko vipraḥ kaśca vāntyajaḥ // Cvp_102 //</l>\n</lg>\n\n<lg>\n<l>[pañcaskandhātmakaṃ sarvaṃ]śarīraṃ khalu bhikṣavaḥ /</l>\n<l>anityaṃ duḥkhaśūnyañca na jātirna ca jātimān // Cvp_103 //</l>\n</lg>\n\n<lg>\n<l>kaivarttīgarbhambhūtaḥ kaściñcā[ṇḍālajātimān /</l>\n<l>tapasā brāhmaṇo jātastasmājjātirakāraṇam // Cvp_104 //</l>\n</lg>\n\n<lg>\n<l>svasāraṃ mātaraṃ śvaśrūṃ svaputrīṃ bhāgineyikām /</l>\n<l>brāhmaṇīṃ kṣatriyāṃ vaiśyāṃ vidhijñānena śūdrikām] // Cvp_105 //</l>\n</lg>\n\n<lg>\n<l>ekāṅgavikalāṃ hīnāṃ garhītāmantyajāmapi /</l>\n<l>yoṣitaṃ pūjayennityaṃ jñānavajraprabhāvanaiḥ // Cvp_106 //</l>\n</lg>\n\n<lg>\n<l>[sarvadā smitavakreṇa mantravistṛtacakṣuṣā /</l>\n<l>sambodhau cittamutpādyasvādhidaivatabhāvataḥ // Cvp_107 //</l>\n</lg>\n\n<lg>\n<l>paśyeddṛśyaṃ kṣaṇaṃkiñcicchotavyaṃ śṛṇuyāttathā /</l>\n<l>satyāsatyaviyuktaṃ tuvadedvākyamatandritaḥ] // Cvp_108 //</l>\n</lg>\n\n<lg>\n<l>snānābhyañjanavastrādikhānapānādiyantataḥ /</l>\n<l>svādhidaivatayogenacintayetpūjanāvidhim // Cvp_109 //</l>\n</lg>\n\n<lg>\n<l>[gītaṃvādyaṃ tathā nṛtyaṃ sopāyena vratī bhajet /</l>\n<l>akurvanniha bhāveṣusarveṣvabhiniveśanam // Cvp_110 //</l>\n</lg>\n\n<lg>\n<l>svātmabhāvaprahāṇenatāpayenna tapasyayā] /</l>\n<l>sukhādyathā sukhaṃdhyāyetsambuddho 'yamanāgataḥ // Cvp_111 //</l>\n</lg>\n\n<lg>\n<l>sarvakāmopabhogaistu ramathamuktito 'bhayāt /</l>\n<l>mā bhaiṣṭa nāsti vaḥ pāpaṃsamayo duratikramaḥ // Cvp_112 //</l>\n</lg>\n\n<lg>\n<l>mantrasaṃskṛtakāṣṭhādidevatvamadhigacchati /</l>\n<l>kiṃ punaḥ jñānavān kāyaḥkaṣṭaṃ mohaviceṣṭitam // Cvp_113 //</l>\n</lg>\n\n<lg>\n<l>prākṛtatvamahaṅkāraṃparityajya samāhitaḥ /</l>\n<l>prajñopāyavidhānenakriyāmimāṃ samācaret // Cvp_114 //</l>\n</lg>\n\n<lg>\n<l>paṅkajātaṃ yathā padmaṃpaṅkadoṣairna lipyate /</l>\n<l>vikalpavāsanādoṣaistathāyogī na lipyate // Cvp_115 //</l>\n</lg>\n\n<lg>\n<l>[vikalpovimbasaṅkāśo dṛṣṭidoṣairna lipyate /</l>\n<l>anbhasā lipyate naivayadvadudakacandramāḥ] // Cvp_116 //</l>\n</lg>\n\n<lg>\n<l>anādivāsanāpaṅkairviliptaṃcittaratnakam /</l>\n<l>prajñopāyajalenaiva[kṣālitaṃsamprakāśate] // Cvp_117 //</l>\n</lg>\n\n<lg>\n<l>svādhidevatayogasyasthiracittasya dhīmataḥ /</l>\n<l>muktaḥ kudṛṣṭimeghaiścabhāsate cittabhāskaraḥ // Cvp_118 //</l>\n</lg>\n\n<lg>\n<l>[prajñālakṣmaparicchedebhūtārthasya viniścayāt /</l>\n<l>dharmadhāturupādeyo 'vidyāvyatyayavarjanāt // Cvp_119 //</l>\n</lg>\n\n<lg>\n<l>prajñāmudgaravidhvaste]sahasā kalpanāghaṭe /</l>\n<l>prakṛtyā nirmalaḥ svacchojñānadīpaḥ prakāśate // Cvp_120 //</l>\n</lg>\n\n<lg>\n<l>suprasiddhāni bhūtānikṣityagnijalavāyavaḥ /</l>\n<l>kriyante hyanyathāvijñairmantrasāmarthyayogataḥ // Cvp_121 //</l>\n</lg>\n\n<lg>\n<l>sarvavādaṃ parityajyamantravādaṃ samācaret /</l>\n<l>yasya mantrasyasāmarthyātsaukhyabhāvo 'pi sidhyati // Cvp_122 //</l>\n</lg>\n\n<lg>\n<l>triratnaṃ na parityājyaṃbodhicittaṃ tathā guruḥ /</l>\n<l>na vadhyāḥ prāṇinaḥ ke 'pisamayānyapyadhiṣṭhayet // Cvp_123 //</l>\n</lg>\n\n<lg>\n<l>madhu raktaṃ sakarpūraṃraktacandanayojitam /</l>\n<l>munivajrodakaṃ caivapañcaitānyapyadhiṣṭhayet // Cvp_124 //</l>\n</lg>\n\n<lg>\n<l>anyaiścasamayairdivyaiścittasyotkarṣakārakaiḥ /</l>\n<l>mārutakṣobhaśāntyarthaṃprīṇayeccittavajrakam // Cvp_125 //</l>\n</lg>\n\n<lg>\n<l>[nāśucibhāvaāśaṅkyo 'vikalpyayogalīlayā /</l>\n<l>samāyuktena cittena mantrīsarvaṃ samācaret] // Cvp_126 //</l>\n</lg>\n\n<lg>\n<l>makṣikāpadamātreṇaviṣeṇāpyabhibhūyate /</l>\n<l>aṇumātrā ghṛṇā śaṅkāmṛtyukaṣṭena saṃyutā // Cvp_127 //</l>\n</lg>\n\n<lg>\n<l>suyuddhaṃ vācaredvijñaḥsupalāyanameva vā /</l>\n<l>āntarālikabhāvastu vyarthovai patanaṃ bhavet // Cvp_128 //</l>\n</lg>\n\n<lg>\n<l>gurorājñāñca mudrāñcachāyāmapi na laṅghayet /</l>\n<l>guṇāstasya paraṃ grāhyā doṣānaiva kadācana // Cvp_129 //</l>\n</lg>\n\n<lg>\n<l>ācāryaḥ paramo devaḥpūjanīyaḥ prayatnataḥ /</l>\n<l>svayaṃ vajradharo rājāsākṣādrūpeṇa saṃsthitaḥ // Cvp_130 //</l>\n</lg>\n\n<lg>\n<l>yathodakamaṇiḥ śuddhaḥkaluṣodakaśodhakaḥ /</l>\n<l>śraddhāmaṇistathāproktaścittaratnaviśodhakaḥ // Cvp_131 //</l>\n</lg>\n\n<lg>\n<l>śraddhāvānmuhyate ko 'piprajñācakṣurvivarjitaḥ /</l>\n<l>utpādayedataḥprajñāmāgamādhigamātmikām // Cvp_132 //</l>\n</lg>\n\n<lg>\n<l>śrāddho bahuśrutaḥ prājñaḥprakṛtyā karuṇātmakaḥ /</l>\n<l>jagadduḥkhavināśāyasukhopāyaṃ sa vindati // Cvp_133 //</l>\n</lg>\n\n<lg>\n<l>cittaviśuddhimādhāyayanmayopārjitaṃ sukham /</l>\n<l>cittaviśuddhimādhāya tenāstusukhito janaḥ // Cvp_134 //</l>\n</lg>\n\n<p>// kṛtiriyamāryadevapādānāmiti //</p>\n\n  </body>\n\n"
}