{
  "title": "sa_bhaṭṭanārāyaṇa-veṇīsaṃhāra",
  "body": "<body xmlns='http://www.tei-c.org/ns/1.0'>\n<div>\n\n</div>\n<div>\n<p>NOTE: This e-text is converted from Unicode Devanagari encoding.\nTherefore word boundaries are not spaced.\n</p>\n</div>\n<div>\n\n</div>\n<div>\n\n<p>*...** = stage\n&amp;...&amp;: = speaker\n{Pkt_n} = Prakrit Text\nSktCh_n: = Sanskrit Chaya of Prakrit text\n[s...] = divisions of the plot</p>\n\n</div>\n<div>\n\n<p>Bhaṭṭanārāyaṇa: Veṇīsaṃhāra</p>\n\n<p>DRAMATIS PERSONAE:</p>\n\n<p>Stage director\nAssistant of the stage director\nYudhiṣṭhira\nBhīmasena\nArjuna\nSahadeva\nKṛṣṇa\nDhṛtarāṣṭra\nDuryodhana\nKarṇa\nKṛpa\nAśvatthāman\nSaṃjaya\nSundaraka, an attendant on Karṇa\nChamberlain of Yudhiṣṭhira\nChamberlain of Duryodhana\nRākṣasa (Rudhirapriya), an attendant on Hiḍimbā\nRākṣasa, a friend of Duryodhana\nCharioteers, doorkeepers\nDraupadī\nBhānumatī, wife of Duryodhana\nGāndhārī\nDuḥśalā, sister of Duryodhana and wife of Jayadratha\nRākṣasī, wife of Rudhirapriya\nMother of Jayadratha\nAttendants on Draupadī and Bhānumatī</p>\n\n</div>\n<div>\n\n<p>veṇīsaṃhāram /\nACT_1\nprathamo 'ṅkaḥ /</p>\n\n<lg>\n<l>VERSE_1.1</l>\n<l>niṣiddhairapyebhirlulitamakarando madhukaraiḥ $ karairindorantaśchurita iva saṃbhinnamukulaḥ &amp;</l>\n<l>vidhattāṃ siddhiṃ no nayanasubhagāmasya sadasaḥ ē̃ prakīrṇaḥ puṣpāṇāṃ haricaraṇayorañjalirayam // 1.1 //</l>\n</lg>\n\n<p>api ca\n<lg>\n<l>VERSE_1.2</l>\n<l>kālindyāḥ pulineṣu kelikupitāmutsṛjya rāse rasaṃ $ gacchantīmanugacchato 'śrukaluṣāṃ kaṃsadviṣo rādhikām &amp;</l>\n<l>tatpādapratimāniveśitapadasyodbhūtaromodgate- ē̃ rakṣuṇṇo 'nunayaḥ prasannadayitādṛṣṭasya puṣṇātu vaḥ // 1.2 //</l>\n</lg></p>\n\n<p>api ca\n<lg>\n<l>VERSE_1.3</l>\n<l>dṛṣṭaḥ saprema devyā kimidamiti bhayātsaṃbhramāccāsurībhiḥ $ śāntāntastattvasāraiḥ sakaruṇamṛṣibhirviṣṇunā sasmitena &amp;</l>\n<l>ākṛṣyāstraṃ sagarvairupaśamitavadhūsaṃbhramairdaityavīraiḥ ē̃ sānandaṃ devatābhirmayapuradahane dhūrjaṭiḥ pātu yuṣmān // 1.3 //</l>\n</lg></p>\n\n<p>*nāndyante**</p>\n\n<p>&amp;sūtradhāraḥ&amp;:\nalamatiprasaṅgena /\n<lg>\n<l>VERSE_1.4</l>\n<l>śravaṇāñjalipuṭapeyaṃ viracitavānbhāratākhyamamṛtaṃ yaḥ /</l>\n<l>tamahamarāgamakṛṣṇaṃ kṛṣṇadvaipāyanaṃ vande // 1.4 //</l>\n</lg></p>\n\n<p>*samantādavalokya**\ntadbhavantaḥ pariṣadagresarāḥ vijñāpyaṃ naḥ kiṃcidasti /\n<lg>\n<l>VERSE_1.5</l>\n<l>kusumāñjalirapara iva prakīryate kāvyabandha eṣo 'tra /</l>\n<l>madhuliha iva madhubindūnviralānapi bhajata guṇaleśān // 1.5 //</l>\n</lg></p>\n\n<p>tadidaṃ kavermṛgarājalakṣmaṇo bhaṭṭanārāyaṇasya kṛtiṃ veṇīsaṃhāraṃ nāma nāṭakaṃ prayoktumudyatā vayam / tadatra kavipariśramānurodhādvodāttakathāvastugauravādvā navanāṭakadarśanakutūhalādvā bhavadbhiravadhānaṃ dīyamānamabhyarthaye /</p>\n\n<p>*nepathye**</p>\n\n<p>bhāva tvaryatāṃ tvaryatām / ete khalvāryavidurājñayā puruṣāḥ sakalameva śailūṣajanaṃ vyāharanti / pravartyantāmaparihīyamānamātodyavinyāsādikā vidhayaḥ / praveśakālaḥ kila tatrabhavataḥ pārāśaryanāradatumburujāmadagnyaprabhṛtibhirmunivṛndārakairanugamyamānasya bharatakulahitakāmyayā svayaṃ pratipannadautyasya devakīsūnoścakrapāṇermahārājaduryodhanaśibiraṃ prati prasthātukāmasyeti /</p>\n\n<p>&amp;sūtradhāraḥ&amp;:\n*ākarṇya sānandam**\naho nu khalu bho bhagavatā jagatprabhavasthitinirodhaprabhaviṣṇunā viṣṇunādyānugṛhītamidaṃ bharatakulaṃ sakalaṃ ca rājakamanayoḥ kurupāṇḍavarājaputrayorāhavakalpāntānalapraśamahetunā svayaṃ saṃdhikāriṇā kaṃsāriṇā dūtena / tatkimiti pāripārśvika nārambhayasi kuśīlavaiḥ saha saṃgītakam /</p>\n\n<p>*praviśya**</p>\n\n<p>&amp;pāripārśvikaḥ&amp;:\nbhavatu / ārambhayāmi / kaṃ samayamāśritya gīyatām /</p>\n\n<p>&amp;sūtradhāraḥ&amp;:\nnanvamumeva tāvaccandrātapanakṣatrakrauñcahaṃsakulasaptacchadakumudapuṇḍarīkakāśakusumaparāgadhavalitagaganadiṅmaṇḍalaṃ svādujalajalāśayaṃ śaratsamayamāśritya pravartyatāṃ saṃgītakam / tathā hyasyāṃ śaradi\n<lg>\n<l>VERSE_1.6</l>\n<l>satpakṣā madhuragiraḥ prasādhitāśā madoddhatārambhāḥ /</l>\n<l>nipatanti dhārtarāṣṭrāḥ kālavaśānmedinīpṛṣṭhe // 1.6 //</l>\n</lg></p>\n\n<p>&amp;pāripārśvikaḥ&amp;:\n*sasaṃbhramam**\nbhāva śāntaṃ pāpaṃ pratihatamamaṅgalam /</p>\n\n<p>&amp;sūtradhāraḥ&amp;:\n*savailakṣyasmitam**\nmāriṣa śaratsamayavarṇanāśaṃsayā haṃsā dhārtarāṣṭrā iti vyapadiśyante / tatkiṃ śāntaṃ pāpaṃ pratihatamamaṅgalam /</p>\n\n<p>&amp;pāripārśvikaḥ&amp;:\nna khalu na jāne / kiṃ tvamaṅgalāśaṃsayāsya vo vacanasya yatsatyaṃ kampitamiva me hṛdayam /</p>\n\n<p>&amp;sūtradhāraḥ&amp;:\nmāriṣa nanu sarvamevedānīṃ pratihatamamaṅgalaṃ svayaṃ pratipannadautyena saṃdhikāriṇā kaṃsāriṇā / tathā hi\n<lg>\n<l>VERSE_1.7</l>\n<l>nirvāṇavairadahanāḥ praśamādarīṇāṃ $ nandantu pāṇḍutanayāḥ saha mādhavena &amp;</l>\n<l>raktaprasādhitabhuvaḥ kṣatavigrahāśca ē̃ svasthā bhavantu kururājatanayāḥ sabhṛtyāḥ // 1.7 //</l>\n</lg></p>\n\n<p>*nepathye / sādhikṣepam**</p>\n\n<p>āḥ durātmanvṛthāmaṅgalapāṭhaka śailūṣāpasada /\n<lg>\n<l>VERSE_1.8</l>\n<l>lākṣāgṛhānalaviṣānnasabhāpraveśaiḥ $ prāṇeṣu vittanicayeṣu ca naḥ prahṛtya &amp;</l>\n<l>ākṛṣṭapāṇḍavavadhūparidhānakeśāḥ ē̃ svasthā bhavanti mayi jīvati dhārtarāṣṭrāḥ // 1.8 //</l>\n</lg></p>\n\n<l>[saṃdhyaṅga / value='upakṣepa' resp='V 6.69' from='pl1']</l>\n<p>*sūtradhārapāripārśvikāvākarṇayataḥ**</p>\n\n<p>&amp;pāripārśvikaḥ&amp;:\nbhāva kuta etat /</p>\n\n<p>&amp;sūtradhāraḥ&amp;:\n*pṛṣṭhato vilokya**\naye eṣa khalu vāsudevagamanātkurusaṃdhānamamṛṣyamāṇaḥ pṛthulalāṭataṭaghaṭitavikaṭakīnāśatoraṇatriśūlāyamānabhīṣaṇabhrukuṭirāpibanniva naḥ sarvāndṛṣṭipātena sahadevānugamyamānaḥ kruddho bhīmasena ita evābhivartate / tanna yuktamasya purataḥ sthātum / tadita āvāmanyatra gacchāvaḥ /</p>\n\n<p>*iti niṣkrāntau**</p>\n\n<p>prastāvanā /</p>\n\n<p>*tataḥ praviśati sahadevānugamyamānaḥ kruddho bhīmasenaḥ**</p>\n\n<p>&amp;bhīmasenaḥ&amp;:\nāḥ durātmanvṛthāmaṅgalapāṭhaka śailūṣāpasada* /lākṣāgṛhetyādi punaḥ paṭhati**</p>\n\n<p>&amp;sahadevaḥ&amp;:\n*sānunayam**\nārya marṣaya marṣaya / anumatameva no bharataputrasyāsya vacanam / nirvāṇavairadahanā iti yathārthameva / sabhṛtyāḥ kuravaḥ kṣatajālaṃkṛtavasuṃdharāḥ kṣataśarīrāśca svargasthā bhavantviti bravīti /</p>\n\n<p>&amp;bhīmasenaḥ&amp;:\n*sopālambham**\nna khalu na khalvamaṅgalāni cintayitumarhanti bhavantaḥ kauravāṇām / saṃdheyāste bhrātaro yuṣmākam /</p>\n\n<p>&amp;sahadevaḥ&amp;:\n*saroṣam**\nārya\n<lg>\n<l>VERSE_1.9</l>\n<l>dhṛtarāṣṭrasya tanayānkṛtavairānpade pade /</l>\n<l>rājā na cenniṣeddhā syātkaḥ kṣameta tavānujaḥ // 1.9 //</l>\n</lg></p>\n\n<p>&amp;bhīmasenaḥ&amp;:\nevamidam / ata evāhamadyaprabhṛti bhinno bhavadbhyaḥ / paśya /\n<lg>\n<l>VERSE_1.10</l>\n<l>pravṛddhaṃ yadvairaṃ mama khalu śiśoreva kurubhi- $ rna tatrāryo heturna bhavati kirīṭī na ca yuvām &amp;</l>\n<l>jarāsaṃdhasyoraḥsthalamiva virūḍhaṃ punarapi ē̃ krudhā saṃdhiṃ bhīmo vighaṭayati yūyaṃ ghaṭayata // 1.10 //</l>\n</lg></p>\n\n<l>[saṃdhyaṅga / value='parikara' resp='V' from='pl2']</l>\n\n<p>&amp;sahadevaḥ&amp;:\n*sānunayam**\nārya evamatisaṃbhṛtakrodheṣu yuṣmāsu kadācitkhidyate guruḥ /</p>\n\n<p>&amp;bhīmasenaḥ&amp;:\nkiṃ nāma khidyate guruḥ / guruḥ khedamapi jānāti / paśya /\n<lg>\n<l>VERSE_1.11</l>\n<l>tathābhūtāṃ dṛṣṭvā nṛpasadasi pāñcālatanayāṃ $ vane vyādhaiḥ sārdhaṃ suciramuṣitaṃ valkaladharaiḥ &amp;</l>\n<l>virāṭasyāvāse sthitamanucitārambhanibhṛtaṃ ē̃ guruḥ khedaṃ khinne mayi bhajati nādyāpi kuruṣu // 1.11 //</l>\n</lg></p>\n\n<p>tatsahadeva nivartasva / evaṃ cāticirapravṛddhāmarṣoddīptasya bhīmasya vacanādvijñāpaya rājānam /</p>\n\n<p>&amp;sahadevaḥ&amp;:\nārya kimiti /</p>\n\n<p>&amp;bhīmasenaḥ&amp;:\nevaṃ vijñāpaya /\n<lg>\n<l>VERSE_1.12</l>\n<l>yuṣmacchāsanalaṅghanāṃhasi mayā magnena nāma sthitaṃ $ prāptā nāma vigarhaṇā sthitimatāṃ madhye 'nujānāmapi &amp;</l>\n<l>krodhollāsitaśoṇitāruṇagadasyocchindataḥ kauravā- ē̃ nadyaikaṃ divasaṃ mamāsi na gururnāhaṃ vidheyastava // 1.12 //</l>\n</lg></p>\n\n<p>*ityuddhataṃ parikrāmati**</p>\n\n<p>&amp;sahadevaḥ&amp;:\n*tamevānugacchannātmagatam**\naye kathamāryaḥ pāñcālyāścatuḥśālaṃ praviṣṭaḥ / bhavatu tāvadahamatraiva tiṣṭhāmi* /iti sthitaḥ**</p>\n\n<p>&amp;bhīmasenaḥ&amp;:\n*pratinivṛtyāvalokya ca**\nsahadeva gaccha tvaṃ gurumanuvartasva / ahamapyāyudhāgāraṃ praviśyāyudhasahāyo bhavāmi /</p>\n\n<p>&amp;sahadevaḥ&amp;:\nārya nedamāyudhāgāraṃ pāñcālyāścatuḥśālamidam /</p>\n\n<p>&amp;bhīmasenaḥ&amp;:\n*savitarkam**\nkiṃ nāma nedamāyudhāgāraṃ pāñcālyāścatuḥśālamidam* /kiṃcidvihasya saharṣam**\nāmantrayitavyā mayā pāñcālī* /sapraṇayaṃ sahadevaṃ haste gṛhītvā**\nvatsa āgamyatām / yadāryaḥ kurubhiḥ saṃdhānamicchannasmānpīḍayati tadbhavānapi paśyatu /</p>\n\n<p>*ubhau praveśaṃ nāṭayataḥ**</p>\n\n<p>&amp;sahadevaḥ&amp;:\nārya idamāsanamāstīrṇam / atropaviśya pratipālayatvāryaḥ kṛṣṇāgamanam /</p>\n\n<p>&amp;bhīmasenaḥ&amp;:\n*upaviśya**\nvatsa kṛṣṇāgamanamityanenopodghātena smṛtam / atha bhagavānkṛṣṇaḥ kena paṇena saṃdhiṃ kartuṃ suyodhanaṃ prati prahitaḥ /</p>\n\n<p>&amp;sahadevaḥ&amp;:\nārya pañcabhirgrāmaiḥ /</p>\n\n<p>&amp;bhīmasenaḥ&amp;:\n*karṇau pidhāya**\nahaha hanta devasyājātaśatrorapyayamīdṛśastejopakarṣa iti yatsatyaṃ kampitamiva me hṛdayam* /parivṛtya sthitvā**\ntadvatsa na tvayā kathitaṃ na mayā śrutam /\n<lg>\n<l>VERSE_1.13</l>\n<l>yattadūrjitamatyugraṃ kṣātraṃ tejo 'sya bhūpateḥ /</l>\n<l>dīvyatākṣaistadānena nūnaṃ tadapi hāritam // 1.13 //</l>\n</lg></p>\n\n<p>*nepathye**</p>\n\n<p>{Pkt_1}samassasadu samassasadu bhaṭṭiṇī /</p>\n\n<p>SktCh_1: samāśvasitu samāśvasitu bhaṭṭinī /</p>\n\n<p>&amp;sahadevaḥ&amp;:\n*nepathyābhimukhamavalokyātmagatam**\naye kathaṃ yājñasenī muhurupacīyamānabāṣpapaṭalasthagitanayanāryasamīpamupasarpati / tatkaṣṭataramāpatitam /\n<lg>\n<l>VERSE_1.14</l>\n<l>yadvaidyutamiva jyotirārye kruddhe 'dya saṃbhṛtam /</l>\n<l>tatprāvṛḍiva kṛṣṇeyaṃ nūnaṃ saṃvardhayiṣyati // 1.14 //</l>\n</lg></p>\n\n<p>*tataḥ praviśati yathānirdiṣṭā draupadī ceṭī ca / draupadī sāsraṃ niśvasiti**</p>\n\n<p>&amp;ceṭī&amp;:\n{Pkt_2}samassasadu samassasadu bhaṭṭiṇī / abaṇaissadi de maṇṇuṃ ṇiccāṇubaddhakuruvelo kumālo bhīmaseṇo /</p>\n\n<p>SktCh_2: samāśvasitu samāśvasitu bhaṭṭinī / apaneṣyati te manyuṃ nityānubaddhakuruvairaḥ kumāro bhīmasenaḥ /</p>\n\n<p>&amp;draupadī&amp;:\n{Pkt_3}hañje buddhimadie hodi edaṃ jai mahārāassa paḍiulo huvissadi /</p>\n\n<p>SktCh_3: hañje buddhimatike bhavatyetadyadi mahārājasya pratikūlo bhaviṣyati /</p>\n\n<p>&amp;ceṭī&amp;:\n{Pkt_4}*vilokya**\neso kumālo ciṭṭhadi / tā ṇaṃ ubasappadu bhaṭṭiṇī /</p>\n\n<p>SktCh_4: eṣa kumārastiṣṭhati / tadenamupasarpatu bhaṭṭinī /</p>\n\n<p>&amp;draupadī&amp;:\n{Pkt_5}hañje evvaṃ karemha /</p>\n\n<p>SktCh_5: hañje evaṃ kurvaḥ /</p>\n\n<p>*iti parikrāmataḥ**</p>\n\n<p>&amp;ceṭī&amp;:\n{Pkt_6}*upasṛtya**\njaadu jaadu kumālo /</p>\n\n<p>SktCh_6: jayatu jayatu kumāraḥ /</p>\n\n<p>&amp;bhīmasenaḥ&amp;:\n*aśṛṇvanyattadūrjitamiti punaḥ paṭhati**</p>\n\n<p>&amp;ceṭī&amp;:\n{Pkt_7}*parivṛtya**\nbhaṭṭiṇi parikubido via kumālo lakkhīadi /</p>\n\n<p>SktCh_7: bhaṭṭini parikupita iva kumāraḥ lakṣyate /</p>\n\n<p>&amp;draupadī&amp;:\n{Pkt_8}hañje jai evvaṃ tā avahīraṇā bi esā maṃ assāsaadi / tā ettha ubaviṭṭhā bhavia suṇomi dāva ṇāhassa vavasidaṃ /</p>\n\n<p>SktCh_8: hañje yadyevaṃ tadavadhīraṇāpyeṣā māmāśvāsayati / tadatropaviṣṭā bhūtvā śṛṇomi tāvannāthasya vyavasitam /</p>\n\n<p>*ubhe tathā kurutaḥ**</p>\n\n<p>&amp;bhīmasenaḥ&amp;:\n*sakrodhaṃ sahadevamadhikṛtya**\nkiṃ nāma pañcabhirgrāmaiḥ saṃdhiḥ /\n<lg>\n<l>VERSE_1.15</l>\n<l>mathnāmi kauravaśataṃ samare na kopā- $ dduḥśāsanasya rudhiraṃ na pibāmyurastaḥ &amp;</l>\n<l>saṃcūrṇayāmi gadayā na suyodhanorū ē̃ saṃdhiṃ karotu bhavatāṃ nṛpatiḥ paṇena // 1.15 //</l>\n</lg></p>\n\n<p>&amp;draupadī&amp;:\n{Pkt_9}*saharṣaṃ janāntikam**\nṇāha assudapuvvaṃ khu de īdisaṃ vaaṇaṃ / tā puṇo bi dāva bhaṇāhi /</p>\n\n<p>SktCh_9: nātha aśrutapūrvaṃ khalu ta īdṛśaṃ vacanam / tatpunarapi tāvadbhaṇa /</p>\n\n<p>&amp;bhīmasenaḥ&amp;:\n*aśṛṇvanneva mathnāmītyādi punaḥ paṭhati**</p>\n\n<p>&amp;sahadevaḥ&amp;:\nārya kiṃ mahārājasya saṃdeśo 'vyutpanna iva gṛhītaḥ /</p>\n\n<p>&amp;bhīmasenaḥ&amp;:\nkā punaratra vyutpattiḥ /</p>\n\n<p>&amp;sahadevaḥ&amp;:\nārya evaṃ guraṇā saṃdiṣṭam /</p>\n\n<p>&amp;bhīmasenaḥ&amp;:\nkasya /</p>\n\n<p>&amp;sahadevaḥ&amp;:\nsuyodhanasya /</p>\n\n<p>&amp;bhīmasenaḥ&amp;:\nkimiti /</p>\n\n<p>&amp;sahadevaḥ&amp;:\n<lg>\n<l>VERSE_1.16</l>\n<l>indraprasthaṃ vṛkaprasthaṃ jayantaṃ vāraṇāvatam /</l>\n<l>prayaccha caturo grāmānkaṃcidekaṃ tu pañcamam // 1.16 //</l>\n</lg></p>\n\n<p>&amp;bhīmasenaḥ&amp;:\ntataḥ kim /</p>\n\n<p>&amp;sahadevaḥ&amp;:\ntadevamanayā pratināmagrāmaprārthanayā pañcamasya cākīrtanādviṣabhojanajatugṛhadāhadyūtasabhādyapakārasthānodghāṭanamevedaṃ manye /</p>\n\n<p>&amp;bhīmasenaḥ&amp;:\n*sāṭopam**\nvatsa evaṃ kṛte kiṃ kṛtaṃ bhavati /</p>\n\n<p>&amp;sahadevaḥ&amp;:\nārya evaṃ kṛte loke tāvatsvagotrakṣayāśaṅki hṛdayamāviṣkṛtaṃ bhavati kururājasyāsaṃdheyatā ca darśitā bhavati /</p>\n\n<p>&amp;bhīmasenaḥ&amp;:\nsarvamapyetadanarthakam / kururājasya tāvadasaṃdheyatā tadaiva niveditā yadaivāsmābhirito vanaṃ gacchadbhiḥ sarvaireva kurukulasya nidhanaṃ pratijñātam / loke 'pi ca dhārtarāṣṭrakulakṣayaḥ kiṃ lajjākaro bhavatām / api ca re mūrkha\n<lg>\n<l>VERSE_1.17</l>\n<l>yuṣmānhrepayati krodhālloke śatrukulakṣayaḥ /</l>\n<l>na lajjayati dārāṇāṃ sabhāyāṃ keśakarṣaṇam // 1.17 //</l>\n</lg></p>\n\n<p>&amp;draupadī&amp;:\n{Pkt_10}*janāntikam**\nṇāha ṇa lajjanti ede / tumaṃ bi dāva mā visumarehi /</p>\n\n<p>SktCh_10: nātha na lajjanta ete / tvamapi tāvanmā vismārṣīḥ /</p>\n\n<p>&amp;bhīmasenaḥ&amp;:\n*sasmaraṇam**\nvatsa kathaṃ cirayati pāñcālī /</p>\n\n<p>&amp;sahadevaḥ&amp;:\nārya kā khalu velā tatrabhavatyāḥ prāptāyāḥ / kiṃ tu roṣāveśavaśādāgatāpyāryeṇa nopalakṣitā /</p>\n\n<p>&amp;bhīmasenaḥ&amp;:\n*dṛṣṭvā sādarām**\ndevi samuddhatāmarṣairasmābhirāgatāpi bhavatī nopalakṣitā / ato na manyuṃ kartumarhasi /</p>\n\n<p>&amp;draupadī&amp;:\n{Pkt_11}ṇāha udāsīṇesu tumhesu maṇṇū ṇa uṇa kubidesu /</p>\n\n<p>SktCh_11: nātha udāsīneṣu yuṣmāsu manyurna punaḥ kupiteṣu /</p>\n\n<p>&amp;bhīmasenaḥ&amp;:\nyadyevamapagataparībhavamātmānaṃ samarthayasva* /hastaṃ gṛhītvā pārśve samupaveśya mukhamavalokya**\nkiṃ punaratrabhavatīmudvignāmivopalakṣayāmi /</p>\n\n<p>&amp;draupadī&amp;:\n{Pkt_12}ṇāha kiṃ uvveakālaṇaṃ tumhesu saṇṇihidesu /</p>\n\n<p>SktCh_12: nātha kimudvegakāraṇaṃ yuṣmāsu saṃnihiteṣu /</p>\n\n<p>&amp;bhīmasenaḥ&amp;:\nkimiti nāvedayasi* /keśānavalokya**\natha vā kimāveditena\n<lg>\n<l>VERSE_1.18</l>\n<l>jīvatsu pāṇḍuputreṣu dūramaproṣiteṣu ca /</l>\n<l>pāñcālarājatanayā vahate yadimāṃ daśām // 1.18 //</l>\n</lg></p>\n\n<p>&amp;draupadī&amp;:\n{Pkt_13}hañje buddhimadie ṇivedehi dāva ṇāhassa / ko aṇṇo maha parihaveṇa khijjadi /</p>\n\n<p>SktCh_13: hañje buddhimatike nivedaya tāvannāthasya / ko 'nyo mama parībhavena khidyate /</p>\n\n<p>&amp;ceṭī&amp;:\n{Pkt_14}jaṃ devī āṇavedi* /bhīmamupasṛtyāñjaliṃ baddhvā**\nkumāla ido bi ahiaṃ ajja maṇṇukālaṇaṃ āsī devīe /</p>\n\n<p>SktCh_14: yaddevyājñāpayati / kumāra ito 'pyadhikamadya manyukāraṇamāsīddevyāḥ /</p>\n\n<p>&amp;bhīmasenaḥ&amp;:\nkiṃ nāmāsmādapyadhikataram / tatkathaya kathaya /\n<lg>\n<l>VERSE_1.19</l>\n<l>kauravyavaṃśadāve 'sminka eṣa śalabhāyate /</l>\n<l>muktaveṇīṃ spṛśannenāṃ kṛṣṇāṃ dhūmaśikhāmiva // 1.19 //</l>\n</lg></p>\n\n<p>&amp;ceṭī&amp;:\n{Pkt_15}suṇādu kumālo / ajja khu devī ambāsahidā subhaddappamuheṇa sabattivaggeṇa parivudā ajjāe gandhālīe pādavandaṇaṃ kāduṃ gadā āsī /</p>\n\n<p>SktCh_15: śṛṇotu kamāraḥ / adya khalu devyambāsahitā subhadrāpramukheṇa sapatnīvargeṇa parivṛtāryāyā gāndhāryāḥ pādavandanaṃ kartuṃ gatāsīt /</p>\n\n<p>&amp;bhīmasenaḥ&amp;:\nyuktametat / vandyāḥ khalu guravaḥ / tatastataḥ /</p>\n\n<p>&amp;ceṭī&amp;:\n{Pkt_16}tado paḍiṇiuttamāṇā bhāṇumadīe diṭṭhā /</p>\n\n<p>SktCh_16: tataḥ pratinivartamānā bhānumatyā dṛṣṭā /</p>\n\n<p>&amp;bhīmasanaḥ&amp;:\n*sakrodham**\nāḥ śatrorbhāryayā dṛṣṭā / hanta sthānaṃ krodhasya devyāḥ / tatastataḥ /</p>\n\n<p>&amp;ceṭī&amp;:\n{Pkt_17}tado tāe deviṃ pekkhia sahīvaaṇadiṇṇadiṭṭhīe sagavvaṃ īsi vihasia bhaṇidaṃ /</p>\n\n<p>SktCh_17: tatastayā devīṃ prekṣya sakhīvadanadattadṛṣṭyā sagarvamīṣadvihasya bhaṇitam /</p>\n\n<p>&amp;bhīmasenaḥ&amp;:\nna kevalaṃ dṛṣṭoktā ca / aho kiṃ kurmaḥ / tatastataḥ /</p>\n\n<p>&amp;ceṭī&amp;:\n{Pkt_18}ai jaṇṇaseṇi pañca gāmā patthīanti tti suṇīadi / kīsa dāṇiṃ bi de kesā ṇa saṃjamīanti /</p>\n\n<p>SktCh_18: ayi yājñaseni pañcagrāmāḥ prārthyanta iti śrūyate / kasmādidānīmapi te keśā na saṃyamyante /</p>\n\n<p>&amp;bhīmasenaḥ&amp;:\nsahadeva śrutam /</p>\n\n<p>&amp;sahadevaḥ&amp;:\nkimihocyate / duryodhanakalatraṃ hi sā / paśya /\n<lg>\n<l>VERSE_1.20</l>\n<l>strīṇāṃ hi sāhacaryādbhavanti cetāṃsi bhartṛsadṛśāni /</l>\n<l>madhurāpi hi mūrcchayate viṣaviṭapisamāśritā vallī // 1.20 //</l>\n</lg></p>\n\n<p>&amp;bhīmasenaḥ&amp;:\nbuddhimatike tato devyā kimabhihitam /</p>\n\n<p>&amp;ceṭī&amp;:\n{Pkt_19}kumāla jai parijaṇahīṇā bhave tado devī bhaṇādi /</p>\n\n<p>SktCh_19: kumāra yadi parijanahīnā bhavettadā devī bhaṇati /</p>\n\n<p>&amp;bhīmasenaḥ&amp;:\nkiṃ punarabhihitaṃ bhavatyā /</p>\n\n<p>&amp;ceṭī&amp;:\n{Pkt_20}mae evvaṃ bhaṇidaṃ / ai bhāṇumadi tumhāṇaṃ amukkesu kesesu kahaṃ amhāṇaṃ devīe kesā saṃjamīanti tti /</p>\n\n<p>SktCh_20: mayā evaṃ bhaṇitam / ayi bhānumati yuṣmākamamukteṣu keśeṣu kathamasmākaṃ devyāḥ keśāḥ saṃyamyanta iti /</p>\n\n<p>&amp;bhīmasenaḥ&amp;:\n*saparitoṣam**\nsādhu buddhimatike sādhu / tadabhihitaṃ yadasmatparijanocitam* /svābharaṇāni buddhimatikāyai prayacchati**\natrabhavati pāñcālarājatanaye śrūyatām / acireṇaiva kālena\n<lg>\n<l>VERSE_1.21</l>\n<l>cañcadbhujabhramitacaṇḍagadābhighāta- $ saṃcūrṇitoruyugalasya suyodhanasya &amp;</l>\n<l>styānāvanaddhaghanaśoṇitaśoṇapāṇi- ē̃ ruttaṃsayiṣyati kacāṃstava devi bhīmaḥ // 1.21 //</l>\n</lg></p>\n\n<l>[saṃdhyaṅga / value='parinyāsa' resp='V 6.71' from='pl3']</l>\n\n<p>&amp;draupadī&amp;:\n{Pkt_21}kiṃ ṇāha dukkaraṃ tue parikubideṇa /\n aṇugeṇhantu edaṃ vavasidaṃ de bhādaro /</p>\n\n<p>SktCh_21: kiṃ nātha duṣkaraṃ tvayā parikupitena / anugṛhṇantvetadvyavasitaṃ te bhrātaraḥ /</p>\n\n<l>[saṃdhyaṅga / value='vilobhana' resp='V 6.72' from='ch21' to='pl4']</l>\n\n<p>&amp;sahadevaḥ&amp;:\nanugṛhītametadasmābhiḥ /</p>\n\n<p>*nepathye mahānkalakalaḥ / sarve savismayamākarṇayanti**</p>\n\n<p>&amp;bhīmasenaḥ&amp;:\n<lg>\n<l>VERSE_1.22</l>\n<l>manthāyastārṇavāmbhaḥplutakuharavalanmandaradhvānadhīraḥ $ koṇāghāteṣu garjatpralayaghanaghaṭānyo 'nyasaṃghaṭṭacaṇḍaḥ &amp;</l>\n<l>kṛṣṇākrodhāgradūtaḥ kurukulanidhanotpātanirghātavātaḥ ē̃ kenāsmatsiṃhanādapratirasitasakho dundubhistāḍyate 'yam // 1.22 //</l>\n</lg></p>\n\n<p>*praviśya saṃbhrāntaḥ**</p>\n\n<p>&amp;kañcukī&amp;:\nkumāra eṣa khalu bhagavānvāsudevaḥ /</p>\n\n<p>*sarve kṛtāñjalayaḥ samuttiṣṭhanti**</p>\n\n<p>&amp;bhīmasenaḥ&amp;:\n*sasaṃbhramam**\nkvāsau bhagavān /</p>\n\n<p>&amp;kañcukī&amp;:\npāṇḍavapakṣapātāmarṣitena suyodhanena saṃyantumārabdhaḥ /</p>\n\n<p>*sarve saṃbhramaṃ nāṭayanti**</p>\n\n<p>&amp;bhīmasenaḥ&amp;:\nkiṃ saṃyataḥ /</p>\n\n<p>&amp;kañcukī&amp;:\nna hi na hi saṃyantumārabdhaḥ /</p>\n\n<p>&amp;bhīmasenaḥ&amp;:\nkiṃ kṛtaṃ devena /</p>\n\n<p>&amp;kañcukī&amp;:\ntataḥ sa mahātmā darśitaviśvarūpatejaḥsaṃpātamūrcchitamavadhūya kurukulamasmacchibirasaṃniveśamanuprāptaḥ / kamāramavilambitaṃ draṣṭumicchati /</p>\n\n<p>&amp;bhīmasenaḥ&amp;:\n*sopahāsam**\nkiṃ nāma durātmā suyodhano bhagavantaṃ saṃyantumicchati* /ākāśe dattadṛṣṭiḥ**\nāḥ durātmankurukulapāṃsana evamatikrāntamaryāde tvayi nimittamātreṇa pāṇḍavakrodhena bhavitavyam /</p>\n\n<p>&amp;sahadevaḥ&amp;:\nārya kimasau durātmā suyodhano vāsudevamapi bhagavantaṃ svena rūpeṇa na jānāti /</p>\n\n<p>&amp;bhīmasenaḥ&amp;:\nvatsa mūḍhaḥ khalvayaṃ durātmā / kathaṃ jānātu / paśya /\n<lg>\n<l>VERSE_1.23</l>\n<l>ātmārāmā vihitamatayo nirvikalpe samādhau $ jñānodrekādvighaṭitatamogranthayaḥ sattvaniṣṭhāḥ &amp;</l>\n<l>yaṃ vīkṣante kamapi tamasāṃ jyotiṣāṃ vā parastā- ē̃ ttaṃ mohāndhaḥ kathamayamamuṃ vettu devaṃ purāṇam // 1.23 //</l>\n</lg></p>\n\n<p>ārya jayaṃdhara kimidānīmadhyavasyati guruḥ /</p>\n\n<p>&amp;kañcukī&amp;:\nsvayameva gatvā mahārājasyādhyavasitaṃ jñāsyati kumāraḥ /\n*iti niṣkrāntaḥ**</p>\n\n<p>*nepathye kalakalānantaram**</p>\n\n<p>bho bho drupadavirāṭavṛṣṇyandhakasahadevaprabhṛtayo 'smadakṣauhiṇīpatayaḥ kauravacamūpradhānayodhāśca śṛṇvantu bhavantaḥ /\n<lg>\n<l>VERSE_1.24</l>\n<l>yatsatyavratabhaṅgabhīrumanasā yatnena mandīkṛtaṃ $ yadvismartumapīhitaṃ śamavatā śāntiṃ kulasyecchatā &amp;</l>\n<l>taddyūtāraṇisaṃbhṛtaṃ nṛpavadhūkeśāmbarākarṣaṇaiḥ ē̃ krodhajyotiridaṃ mahatkuruvane yaudhiṣṭhiraṃ jṛmbhate // 1.24 //</l>\n</lg></p>\n\n<p>&amp;bhīmasenaḥ&amp;:\n*ākarṇya / saharṣam**\njṛmbhatāṃ jṛmbhatāmapratihataprasaramāryasya krodhajyotiḥ /</p>\n\n<p>&amp;draupadī&amp;:\n{Pkt_22}ṇāha kiṃ dāṇiṃ eso palaajalaharatthaṇidamaṃsalo khaṇe khaṇe samaradunduhī tāḍīadi /</p>\n\n<p>SktCh_22: nātha kimidānīmeṣa pralayajaladharastanitamāṃsalaḥ kṣaṇe kṣaṇe samaradundubhistāḍyate /</p>\n\n<p>&amp;bhīmasenaḥ&amp;:\ndevi kimanyat / yajñaḥ pravartate /</p>\n\n<p>&amp;draupadī&amp;:\n{Pkt_23}*savismayam**\nko eso jaṇṇo /</p>\n\n<p>SktCh_23: ka eṣa yajñaḥ /</p>\n\n<p>&amp;bhīmasenaḥ&amp;:\nraṇayajñaḥ / tathā hi\n<lg>\n<l>VERSE_1.25</l>\n<l>catvāro vayamṛtvijaḥ sa bhagavānkarmopadeṣṭā hariḥ $ saṃgrāmādhvaradīkṣito narapatiḥ patnī gṛhītavratā &amp;</l>\n<l>kauravyāḥ paśavaḥ priyāparibhavakleśopaśāntiḥ phalaṃ ē̃ rājanyopanimantraṇāya rasati sphītaṃ yaśodundubhiḥ // 1.25 //</l>\n</lg></p>\n\n<p>&amp;sahadevaḥ&amp;:\nārya gacchāmo vayamidānīṃ gurujanānujñāptā kikramānurūpamācaritum /</p>\n\n<p>&amp;bhīmasenaḥ&amp;:\nvatsa ete vayamudyatā evāryasyānujñānamanuṣṭhātum* /\nutthāya**\ndevi gacchāmo vayamidānīṃ kurukulakṣayāya /</p>\n\n<p>&amp;draupadī&amp;:\n{Pkt_24}*bāṣpaṃ dhārayantī**\nṇāha asurasamarāhimuhassa hariṇo via maṅgalaṃ tumhāṇaṃ hodu /</p>\n\n<p>SktCh_24: nātha asurasamarābhimukhasya hareriva maṅgalaṃ yuṣmākaṃ bhavatu /</p>\n\n<p>&amp;ubhau&amp;:\npratigṛhītaṃ maṅgalavacanamasmābhiḥ /</p>\n\n<p>&amp;draupadī&amp;:\n{Pkt_25}aṇṇaṃ ca ṇāha puṇo bi tumhehiṃ samarādo āacchia ahaṃ samāsāsaidavvā /</p>\n\n<p>SktCh_25: anyacca nātha punarapi yuṣmābhiḥ samarādāgatyāhaṃ samāśvāsayitavyā /</p>\n\n<p>&amp;bhīmasenaḥ&amp;:\nnanu pāñcālarājatanaye kimadyāpyalīkāśvāsanayā /\n<lg>\n<l>VERSE_1.26</l>\n<l>bhūyaḥ paribhavaklāntilajjāvidhuritānanam /</l>\n<l>aniḥśeṣitakauravyaṃ na paśyasi vṛkodaram // 1.26 //</l>\n</lg></p>\n\n<p>&amp;draupadī&amp;:\n{Pkt_26}ṇāha mā khu mā khu jaṇṇaseṇīparihavuddībidakobāṇalā aṇavekkhidasarīrā saṃcarissaha / jado appamattasaṃcaraṇijjāiṃ riubalāiṃ suṇīanti /</p>\n\n<p>SktCh_26: nātha mā khalu mā khalu yājñasenīparibhavoddīpitakopānalā anapekṣitaśarīrāḥ saṃcariṣyatha / yato 'pramattasaṃcaraṇīyāni ripubalāni śrūyante /</p>\n\n<p>&amp;bhīmasenaḥ&amp;:\nayi sukṣatriye\n<lg>\n<l>VERSE_1.27</l>\n<l>anyo 'nyāsphālabhinnadviparudhiravasāmāṃsamastiṣkapaṅke $ magnānāṃ syandanānāmuparikṛtapadanyāsavikrāntapattau &amp;</l>\n<l>sphītāsṛkpānagoṣṭhīrasadaśivaśivātūryanṛtyatkabandhe ē̃ saṃgrāmaikārṇavāntaḥpayasi vicarituṃ paṇḍitāḥ pāṇḍuputrāḥ // 1.27 //</l>\n</lg></p>\n\n<p>*iti niṣkrāntāḥ sarve**</p>\n\n<p>iti prathamo 'ṅkaḥ /\n\nACT_2\ndvitīyo 'ṅkaḥ /</p>\n\n<p>*tataḥ praviśati kañcukī**</p>\n\n<p>&amp;kañcukī&amp;:\nādiṣṭo 'smi mahārājaduryodhanena / vinayaṃdhara satvaraṃ gaccha tvam / anviṣyatāṃ devī bhānumatī / api nivṛttāmbāyāḥ pādavandanasamayānna veti / yatastāṃ vilokya nihatābhimanyavo rādheyajayadrathaprabhṛtayo 'smatsenāpatayaḥ samarabhūmiṃ gatvā sabhājayitavyā iti / tanmayā drutataraṃ gantavyam / aho prabhaviṣṇutā mahārājasya yanmama jarasābhibhūtasya maryādāmātramevāvarodhavyāpāraḥ / atha vā kimiti jarāmupālabheya yataḥ sarvāntaḥpurikāṇāmeva vyāvahāriko veṣaśceṣṭā ca / tathā hi\n<lg>\n<l>VERSE_2.1</l>\n<l>noccaiḥ satyapi cakṣuṣīkṣitamalaṃ śrutvāpi nākarṇitaṃ $ śaktenāpyadhikāra ityadhikṛtā yaṣṭiḥ samālambitā &amp;</l>\n<l>sarvatra skhaliteṣu dattamanasā yātaṃ mayā noddhataṃ ē̃ sevāsvīkṛtajīvitasya jarasā kiṃ nāma yanme kṛtam // 2.1 //</l>\n</lg></p>\n\n<p>*parikramya dṛṣṭvākāśe**\nvihaṃgike api śvaśrūjanapādavandanaṃ kṛtvā pratinivṛttā bhānumatī* /karṇaṃ dattvā**\nkiṃ kathayasi / eṣā bhānumatī devī patyuḥ samaravijayāśaṃsayā nirvartitagurudevapādavandanādyaprabhṛtyārabdhaniyamā bālodyāne tiṣṭhatīti / tadbhadre gaccha tvamātmavyāpārāya yāvadahamapyatrasthāṃ devīṃ mahārājāya nivedayāmi* /iti parikramya**\nsādhu pativrate sādhu strībhāve 'pi vartamānā varaṃ bhavatī na punarmahārājaḥ yo 'yamudyateṣu balavatsvabalavatsu vā vāsudevasahāyeṣu pāṇḍuputreṣvariṣvadyāpyantaḥpuravihāramanubhavati* /vicintya**\nidamaparamayathātathaṃ svāminaśceṣṭitam / kutaḥ\n<lg>\n<l>VERSE_2.2</l>\n<l>ā śastragrahaṇādakuṇṭhaparaśostasyāpi jetā mune- $ stāpāyāsya na pāṇḍusūnubhirayaṃ bhīṣmaḥ śaraiḥ śāyitaḥ &amp;</l>\n<l>prauḍhānekadhanurdharārivijayaśrāntasya caikākino ē̃ bālasyāyamarātilūnadhanuṣaḥ prīto 'bhimanyorvadhāt // 2.2 //</l>\n</lg></p>\n\n<p>sarvathā daivaṃ naḥ svasti kariṣyati / tadyāvadatrasthāṃ devīṃ mahārājāya nivedayāmi* /iti niṣkrāntaḥ**</p>\n\n<p>viṣkambhakaḥ /</p>\n\n<p>*tataḥ praviśatyāsanasthā devī bhānumatī sakhī ceṭī ca**</p>\n\n<p>&amp;sakhī&amp;:\n{Pkt_27}sahi bhāṇumadi kīsa dāṇiṃ tumaṃ sibiṇaadaṃsaṇamettassa kide ahimāṇiṇo mahārāadujjohaṇassa mahisī bhavia evvaṃ vialiadhīrabhāvā adimettaṃ saṃtappasi /</p>\n\n<p>SktCh_27: sakhi bhānumati kasmādidānīṃ tvaṃ svapnadarśanamātrasya kṛte 'bhimānino mahārājaduryodhanasya mahiṣī bhūtvaivaṃ vigalitadhīrabhāvātimātraṃ saṃtapyase /</p>\n\n<p>&amp;ceṭī&amp;:\n{Pkt_28}bhaṭṭiṇi sohaṇaṃ bhaṇādi suvaaṇā / sibiṇaanto jaṇo kiṃ ṇa khu palabadi /</p>\n\n<p>SktCh_28: bhaṭṭini śobhanaṃ vadati suvadanā / svapañjanaḥ kiṃ na khalu pralapati /</p>\n\n<p>&amp;bhānumatī&amp;:\n{Pkt_29}hañje evvaṃ edaṃ / kiṃ du edaṃ sibiṇaaṃ adimettaṃ akusaladaṃsaṇaṃ me paḍibhādi /</p>\n\n<p>SktCh_29: hañje evametat / kiṃ tvayaṃ svapno 'timātramakuśaladarśano me pratibhāti /</p>\n\n<p>&amp;sakhī&amp;:\n{Pkt_30}piasahi jai evvaṃ tā kahehi sibiṇaaṃ jeṇa amhe bi paḍiṭṭhābaantīo dhammappasaṃsāe devadāsaṃkittaṇeṇa duvvādipaḍiggaheṇa a paḍihaḍissāmo /</p>\n\n<p>SktCh_30: priyasakhi yadyevaṃ tatkathaya svapnaṃ yenāvāmapi pratiṣṭhāpayantyau dharmapraśaṃsayā devatāsaṃkīrtanena dūrvādiparigraheṇa ca parihariṣyāvaḥ /</p>\n\n<p>&amp;ceṭī&amp;:\n{Pkt_31}sohaṇaṃ kkhu bhaṇādi suvaaṇā / akusaladaṃsaṇā sibiṇaā devadāṇaṃ pasaṃsāe kusalapariṇāmā honti tti suṇīadi /</p>\n\n<p>SktCh_31: śobhanaṃ khalu bhaṇati suvadanā / akuśaladarśanāḥ svapnā devatānāṃ praśaṃsayā kuśalapariṇāmā bhavantīti śrūyate /</p>\n\n<p>&amp;bhānumatī&amp;:\n{Pkt_32}jai evvaṃ tā kahaissaṃ / avahidā dāva hohi /</p>\n\n<p>SktCh_32: yadyevaṃ tatkathayiṣye / avahitā tāvadbhava /</p>\n\n<p>&amp;sakhī&amp;:\n{Pkt_33}avahidamhi / kahedu piasahī /</p>\n\n<p>SktCh_33: avahitāsmi / kathayatu priyasakhī /</p>\n\n<p>&amp;bhānumatī&amp;:\n{Pkt_34}halā bhaeṇa visumaridamhi / tā ciṭṭha jāva savvaṃ sumaria kahaissaṃ* /iti cintāṃ nāṭayati**</p>\n\n<p>SktCh_34: halā bhayena vismṛtāsmi / tattiṣṭha yāvatsarvaṃ smṛtvā kathayiṣyāmi /</p>\n\n<p>*tataḥ praviśati duryodhanaḥ kañcukī ca**</p>\n\n<p>&amp;duryodhanaḥ&amp;:\nsūktamidaṃ kasyacit /\n<lg>\n<l>VERSE_2.3</l>\n<l>guptyā sākṣānmahānalpaḥ svayamanyena vā kṛtaḥ /</l>\n<l>karoti mahatīṃ prītimapakāro 'pakāriṇām // 2.3 //</l>\n</lg></p>\n\n<p>yenādya droṇakarṇajayadrathādibhirhatamabhimanyumupaśrutya samucchvāsitamiva naścetasā /</p>\n\n<p>&amp;kañcukī&amp;:\ndeva nedamatiduṣkaramācāryaśastraprabhāvāṇāṃ karṇajayadrathayorvā / kā nāmātra ślāghā /</p>\n\n<p>&amp;rājā&amp;:\nvinayaṃdhara kimāha bhavān / eko bahubhirbālo lūnaśarāsanaśca nihata ityatra kā ślāghā kurupuṃgavānāmiti / mūḍha paśya /\n<lg>\n<l>VERSE_2.4</l>\n<l>hate jarati gāṅgeye puraskṛtya śikhaṇḍinam /</l>\n<l>yā ślāghā pāṇḍuputrāṇāṃ saivāsmākaṃ bhaviṣyati // 2.4 //</l>\n</lg></p>\n\n<p>&amp;kañcukī&amp;:\n*savailakṣyam**\ndeva na mamāyaṃ saṃkalpaḥ / kiṃ tu bhavatpauruṣapratīghāto 'smābhirnāvalokitapūrva ityata evaṃ vijñāpayāmi /</p>\n\n<p>&amp;rājā&amp;:\nevamidam /\n<lg>\n<l>VERSE_2.5</l>\n<l>sahabhṛtyagaṇaṃ sabāndhavaṃ sahamitraṃ sasutaṃ sahānujam /</l>\n<l>svabalena nihanti saṃyuge na cirātpāṇḍusutaḥ suyodhanam // 2.5 //</l>\n</lg></p>\n\n<p>&amp;kañcukī&amp;:\n*karṇau pidhāya sabhayam**\nśāntaṃ pāpam / pratihatamamaṅgalam /</p>\n\n<p>&amp;rājā&amp;:\nvinayaṃdhara kiṃ mayoktam /</p>\n\n<p>&amp;kañcukī&amp;:\n*sahabhṛtyagaṇaṃ sabāndhavaṃ sahamitraṃ sasutaṃ sahānujam / svabalena nihanti saṃyuge na cirātpāṇḍusutaṃ suyodhanaḥ // iti paṭhati**\netadviparītamabhihitaṃ devena /</p>\n\n<p>&amp;rājā&amp;:\nvinayaṃdhara adya khalu bhānumatī yathāpūrvaṃ māmanāmantrya vāsabhavanātprātareva niṣkrānteti vyākṣiptaṃ me manaḥ / tadādeśaya tamuddeśaṃ yatrasthā bhānumatī /</p>\n\n<p>&amp;kañcukī&amp;:\nita ito devaḥ /</p>\n\n<p>*ubhau parikrāmataḥ**</p>\n\n<p>&amp;kañcukī&amp;:\n*puro 'valokya samantato gandhamāghrāya**</p>\n\n<p>deva paśya paśya / etattuhinakaṇaśiśirasamīraṇodvellitabandhanacyutaśephālikāviracitakusumaprakaramīṣadālohitamugdhavadhūkapolapāṭalalodhraprasūnavijitaśyāmalatāsaubhāgyamunmīlitabakulakundakusumasurabhiśītalaṃ prabhātakālaramaṇīyamagrataste bālodyānam / tadavalokayatu devaḥ / tathā hi\n<lg>\n<l>VERSE_2.6</l>\n<l>prāleyamiśramakarandakarālakośaiḥ $ puṣpaiḥ samaṃ nipatitā rajanīprabuddhaiḥ &amp;</l>\n<l>arkāṃśubhinnamukulodarasāndragandha- ē̃ saṃsūcitāni kamalānyalayaḥ patanti // 2.6 //</l>\n</lg></p>\n\n<p>&amp;rājā&amp;:\n*samantādavalokya**\nvinayaṃdhara idamaparamamuṣminnuṣasi ramaṇīyam / paśya /\n<lg>\n<l>VERSE_2.7</l>\n<l>jṛmbhārambhapravitatadalopāntajālapraviṣṭai- $ rhastairbhānornṛpataya iva spṛśyamānā vibuddhāḥ &amp;</l>\n<l>strībhiḥ sārdhaṃ ghanaparimalastokalakṣyāṅgarāgā ē̃ muñcantyete vikacanalinīgarbhaśayyāṃ dvirephāḥ // 2.7 //</l>\n</lg></p>\n\n<p>&amp;kañcukī&amp;:\ndeva nanveṣā devī bhānumatī suvadanayā taralikayā ca paryupāsyamānā tiṣṭhati / tadupasarpatu devaḥ /</p>\n\n<p>&amp;rājā&amp;:\n*dṛṣṭvā**\nārya vinayaṃdhara gaccha tvaṃ sāṃgrāmikaṃ me rathamupakalpayitum / ahamapyeṣa devīṃ dṛṣṭvānupadamāgata eva /</p>\n\n<p>&amp;kañcukī&amp;:\neṣa kṛto devādeśaḥ* /iti niṣkrāntaḥ**</p>\n\n<p>&amp;sakhī&amp;:\n{Pkt_35}piasahi abi sumaridaṃ tue /</p>\n\n<p>SktCh_35: priyasakhi api smṛtaṃ tvayā /</p>\n\n<p>&amp;bhānumatī&amp;:\n{Pkt_36}sahi sumaridaṃ / ajja kila pamadavaṇe āsīṇāe mama aggado keṇa bi adisaidadivvarūbiṇā ṇauleṇa ahisadaṃ vābādidaṃ /</p>\n\n<p>SktCh_36: sakhi smṛtam / adya kila pramadavana āsīnāyā mamāgrataḥ kenāpyatiśayitadivyarūpiṇā nakulenāhiśataṃ vyāpāditam /</p>\n\n<p>&amp;ubhe&amp;:\n{Pkt_37}*apavāryātmagatam**\nsantaṃ pābaṃ paḍihadaṃ amaṅgalaṃ* /prakāśam**\ntado tado /</p>\n\n<p>SktCh_37: śāntaṃ pāpaṃ pratihatamamaṅgalam / tatastataḥ /</p>\n\n<p>&amp;bhānumatī&amp;:\n{Pkt_38}adisaṃdābobagahīahiaāe visumaridaṃ mae / tā puṇo bi sumaria kahaissaṃ /</p>\n\n<p>SktCh_38: atisaṃtāpopagṛhītahṛdayayā vismṛtaṃ mayā / tatpunarapi smṛtvā kathayiṣye /</p>\n\n<p>&amp;rājā&amp;:\naho devī bhānumatī suvadanātaralikābhyāṃ saha kimapi mantrayamāṇā tiṣṭhati / bhavatu / anena latājālenāntaritaḥ śṛṇomi tāvadāsāṃ viśrabdhālāpam* /iti tathā sthitaḥ**</p>\n\n<p>&amp;sakhī&amp;:\n{Pkt_39}sahi alaṃ saṃdābeṇa / kahedu piasahī /</p>\n\n<p>SktCh_39: sakhi alaṃ saṃtāpena / kathayatu priyasakhī /</p>\n\n<p>&amp;rājā&amp;:\nkiṃ nu khalvasyāḥ saṃtāpakāraṇam / atha vānāmantrya māmiyamadya vāsabhavanānniṣkrānteti samarthita evāsyā mayā kopaḥ / ayi bhānumati aviṣayaḥ khalu duryodhano bhavatyāḥ kopasya /\n<lg>\n<l>VERSE_2.8</l>\n<l>kiṃ kaṇṭhe śithilīkṛto bhujalatāpāśaḥ pramādānmayā $ nidrācchedavivartaneṣvabhimukhaṃ nādyāsi saṃbhāvitā &amp;</l>\n<l>anyastrījanasaṃkathālaghurahaṃ svapne tvayā lakṣito ē̃ doṣaṃ paśyasi kaṃ priye parijanopālambhayogye mayi // 2.8 //</l>\n</lg></p>\n\n<p>*vicintya**\natha vā\n<lg>\n<l>VERSE_2.9</l>\n<l>iyamasmadupāśrayaikacittā manasā premanibaddhamatsareṇa /</l>\n<l>niyataṃ kupitātivallabhatvātsvayamutprekṣya mamāparādhaleśam // 2.9 //</l>\n</lg></p>\n\n<p>tathāpi śṛṇumastāvatkiṃ vakṣyatīti /</p>\n\n<p>&amp;bhānumatī&amp;:\n{Pkt_40}halā haṃ tado tassa adisaidadivvarūbiṇo ṇaulassa daṃsaṇeṇa ussuā jādā /</p>\n\n<p>SktCh_40: halā ahaṃ tatastasyātiśayitadivyarūpiṇo nakulasya darśanenotsukā jātā /</p>\n\n<p>&amp;rājā&amp;:\n*savailakṣyam**\nkiṃ nāmātiśayitadivyarūpiṇo nakulasya darśanenotsukā jātā / tatkimanayā pāpayā mādrīsutānuraktayā vayamevaṃ vipralabdhāḥ* /sotprekṣamiyamasmaditi paṭhitvā**\nmūḍha duryodhana kulaṭāvipralabhyamānamātmānaṃ bahumanyamāno 'dhunā kiṃ vakṣyasi* /kiṃ kaṇṭha ityādi paṭhitvā diśo 'valokya**\naho etadarthamevāsyāḥ prātareva viviktasthānābhilāṣaḥ sakhījanasaṃkathāsu ca pakṣapātaḥ / duryodhanastu mohādavijñātabandhakīhṛdayasāraḥ kvāpi paribhrāntaḥ / āḥ pāpe matparigrahapāṃsule\n<lg>\n<l>VERSE_2.10</l>\n<l>tadbhīrutvaṃ tava mama puraḥ sāhasānīdṛśāni $ ślāghā sāsmadvapuṣi vinayavyutkrame 'pyeṣa rāgaḥ &amp;</l>\n<l>taccaudāryaṃ mayi jaḍamatau cāpale ko 'pi panthāḥ ē̃ khyāte tasminvitamasi kule janma kaulīnametat // 2.10 //</l>\n</lg></p>\n\n<p>&amp;sakhī&amp;:\n{Pkt_41}tado tado /</p>\n\n<p>SktCh_41: tatastataḥ /</p>\n\n<p>&amp;bhānumatī&amp;:\n{Pkt_42}tado ujjhia taṃ āsaṇaṭṭhāṇaṃ ladāmaṇḍabaṃ paviṭṭhā / tado so bi maṃ aṇusaranto evva ladāmaṇḍabaṃ paviṭṭho /</p>\n\n<p>SktCh_42: tata ujjhitvā tadāsanasthānaṃ latāmaṇḍapaṃ praviṣṭā / tataḥ so 'pi māmanusaranneva latāmaṇḍapaṃ praviṣṭaḥ /</p>\n\n<p>&amp;rājā&amp;:\naho kuṭalocitamasyāḥ pāpāyā aśālīnatvam /\n<lg>\n<l>VERSE_2.11</l>\n<l>yasmiṃścirapraṇayanirbharabaddhabhāva- $ māvedito rahasi matsuratopabhogaḥ &amp;</l>\n<l>tatraiva duścaritamadya nivedayantī ē̃ hrīṇāsi pāpahṛdaye na sakhījane 'smin // 2.11 //</l>\n</lg></p>\n\n<p>&amp;ubhe&amp;:\n{Pkt_43}tado tado /</p>\n\n<p>SktCh_43: tatastataḥ /</p>\n\n<p>&amp;bhānumatī&amp;:\n{Pkt_44}tado teṇa sagavvaṃ pasāriakareṇa apahariaṃ me thaṇaṃsuaṃ /</p>\n\n<p>SktCh_44: tatastena sagarvaṃ prasāritakareṇāpahṛtaṃ me stanāṃśukam /</p>\n\n<p>&amp;rājā&amp;:\n*vicintya**\nsagarvaṃ prasāritakareṇāpahṛtaṃ me stanāṃśukam* /sakrodham**\nalamataḥ paraṃ śrutvā / bhavatu tāvattasya paravanitāskandanapragalbhasya mādrīsutahatakasya jīvitamapaharāmi* /kiṃcidgatvā vicintya**\natha veyameva tāvatpāpaśīlā prathamamanuśāsanīyā* /iti nivartate**</p>\n\n<p>&amp;ubhe&amp;:\n{N_45}tado tado /</p>\n\n<p>SktCh_45: tatastataḥ /</p>\n\n<p>&amp;bhānumatī&amp;:\n{Pkt_46}tado haṃ ajjauttassa pabhādamaṅgalatūraravamisseṇa vāravilāsiṇīsaṃgīdasaddeṇa paḍibodhidamhi /</p>\n\n<p>SktCh_46: tato 'hamāryaputrasya prabhātamaṅgalatūryaravamiśreṇa vāravilāsinīsaṃgītaśabdena pratibodhitāsmi /</p>\n\n<p>&amp;rājā&amp;:\n*savitarkam**\nkiṃ nu pratibodhitāsmīti svapnadarśanamanayā varṇitaṃ bhavet* /vicintya**\nbhavatu sakhīvacanādvyaktirbhaviṣyati /</p>\n\n<p>*ubhe saviṣādamanyo 'nyaṃ paśyataḥ**</p>\n\n<p>&amp;suvadanā&amp;:\n{Pkt_47}jaṃ kiṃ bi ettha accāhidaṃ taṃ bhāīrahīppamuhāṇaṃ ṇaīṇaṃ salileṇa avaharīadu / bhaavadāṇaṃ bamhaṇāṇaṃ bi āsīsāe āhudihudeṇa pajjalideṇa bhaavadā hudāsaṇeṇa a ṇassadu /</p>\n\n<p>SktCh_47: yatkimapyatrātyāhitaṃ tadbhāgīrathīpramukhāṇāṃ nadīnāṃ salilenāpahriyatām / bhagavatāṃ brāhmaṇānāmapyāśiṣāhutihutena prajvalitena bhagavatā hutāśanena ca naśyatu /</p>\n\n<p>&amp;rājā&amp;:\nalaṃ vikalpena / svapnadarśanamevaitadanayā varṇitam / mayā punarmandadhiyānyathaiva saṃbhāvitam /\n<lg>\n<l>VERSE_2.12</l>\n<l>diṣṭyārdhaśrutivipralambhajanitakrodhādahaṃ no gato $ diṣṭyā no paruṣaṃ ruṣārdhakathane kiṃcinmayā vyāhṛtam &amp;</l>\n<l>māṃ pratyāyayituṃ vimūḍhahṛdayaṃ diṣṭyā kathāntaṃ gatā ē̃ mithyādūṣitayānayā virahitaṃ diṣṭyā na jātaṃ jagat // 2.12 //</l>\n</lg></p>\n\n<p>&amp;bhānumatī&amp;:\n{Pkt_48}halā kahehi kiṃ ettha suhasūaaṃ /</p>\n\n<p>SktCh_48: halā kathaya kimatra śubhasūcakam /</p>\n\n<p>&amp;sakhī ceṭī ca&amp;:\n{Pkt_49}*anyo 'nyamavalokyāpavārya**\nettha ṇatthi thoaṃ bi suhasūaaṃ / jai ettha alīaṃ kahaissaṃ tā piasahīe abarāhiṇī bhavissaṃ / so evva siṇiddho jaṇo jo pucchido parusaṃ bi hidaṃ bhaṇādi* /prakāśam**\nsahi savvaṃ evva edaṃ asuhaṇivedaṇaṃ / tā devadāṇaṃ paṇāmeṇa dujādijaṇapaḍiggaheṇa a antarīadu / ṇa hu dāṭhiṇo ṇaulassa vā daṃsaṇaṃ ahisadavahaṃ a sibiṇae pasaṃsanti viakkhaṇā /</p>\n\n<p>SktCh_49: atra nāsti stokamapi śubhasūcakam / yadyatrālīkaṃ kathayiṣye tatpriyasakhyā aparādhinī bhaviṣyāmi / sa eva snigdho jano yaḥ pṛṣṭaḥ paruṣamapi hitaṃ bhaṇati / sakhi sarvamevaitadaśubhanivedanam / taddevatānāṃ praṇāmena dvijātijanapratigraheṇa cāntaryatām / na khalu daṃṣṭriṇo nakulasya vā darśanamahiśatavadhaṃ ca svapne praśaṃsanti vicakṣaṇāḥ /</p>\n\n<p>&amp;rājā&amp;:\navitathamāha suvadanā / nakulena pannagaśatavadhaḥ stanāṃśukāpaharaṇaṃ ca niyatamariṣṭodarkaṃ tarkayāmi /\n<lg>\n<l>VERSE_2.13</l>\n<l>paryāyeṇa hi dṛśyante svapnāḥ kāmaṃ śubhāśubhāḥ /</l>\n<l>śatasaṃkhyā punariyaṃ sānujaṃ spṛśatīva mām // 2.13 //</l>\n</lg></p>\n\n<p>*vāmākṣispandanaṃ sūcayitvā**\nāḥ mamāpi nāma duryodhanasyānimittāni hṛdayakṣobhamāvedayanti* /sāvaṣṭambham**\natha vā bhīrujanahṛdayaprakampaneṣu kā gaṇanā duryodhanasyaivaṃvidheṣu / gītaścāyamartho 'ṅgirasā /\n<lg>\n<l>VERSE_2.14</l>\n<l>grahāṇāṃ caritaṃ svapno 'nimittānyupayācitam /</l>\n<l>phalanti kākatālīyaṃ tebhyaḥ prājñā na bibhyati // 2.14 //</l>\n</lg></p>\n\n<p>tadbhānumatyāḥ strīsvabhāvasulabhāmalīkāśaṅkāmapanayāmi /</p>\n\n<p>&amp;bhānumatī&amp;:\n{Pkt_50}halā suvaaṇe pekkha dāva udaagirisiharantaridavimukkarahavaro vialidasaṃjhārāappasaṇṇadurāloamaṇḍalo jādo bhaavaṃ diahaṇāho /</p>\n\n<p>SktCh_50: halā suvadane paśya tāvadudayagiriśikharāntaritavimuktarathavaro vigalitasaṃdhyārāgaprasannadurālokamaṇḍalo jāto bhagavāndivasanāthaḥ /</p>\n\n<p>&amp;sakhī&amp;:\n{Pkt_51}sahi rosāṇidakaṇaapattasariseṇa ladājālantarobahidakiraṇaṇivaheṇa piñjaridujjāṇabhūmibhāo duppekkhaṇijjo bhaavaṃ sahassarassī saṃvutto / tā samao de lohidacandaṇakusumagabbheṇa aggheṇa pajjubaṭṭhāduṃ /</p>\n\n<p>SktCh_51: sakhi roṣāṇitakanakapatrasadṛśena latājālāntaropahitakiraṇanivahena piñjaritodyānabhūmibhāgo duḥprekṣaṇīyo bhagavānsahasraraśmiḥ saṃvṛttaḥ / tatsamayaste lohitacandanakusumagarbheṇārgheṇa paryupasthātum /</p>\n\n<p>&amp;bhānumatī&amp;:\n{Pkt_52}hañje taralie ubaṇehi me agghabhāaṇaṃ jāva bhaavado sahassarassiṇo sabariaṃ ṇivvattemi /</p>\n\n<p>SktCh_52: hañje taralike upanaya me 'rghyabhājanaṃ yāvadbhagavataḥ sahasraraśmeḥ saparyāṃ nirvartayāmi /</p>\n\n<p>&amp;ceṭī&amp;:\n{Pkt_53}jaṃ devī āṇabedi* /iti niṣkrāntā**</p>\n\n<p>SktCh_53: yaddevyājñāpayati /</p>\n\n<p>&amp;rājā&amp;:\nayameva sādhutarovasaraḥ priyāsamīpamupagantum* /ityupasarpati**</p>\n\n<p>*praviśya**</p>\n\n<p>&amp;ceṭī&amp;:\n{Pkt_54}bhaṭṭiṇi edaṃ agghabhāaṇaṃ / tā ṇivvattīadu bhaavado sahassarassiṇo sabariā /</p>\n\n<p>SktCh_54: bhaṭṭini idamarghyabhājanam / tannivartyatāṃ bhagavataḥ sahasraraśmeḥ saparyā /</p>\n\n<p>&amp;sakhī&amp;:\n{Pkt_55}*vilokyātmagatam**\nkahaṃ mahārāo āado / hanta jādo se ṇiamabhaṅgo /</p>\n\n<p>SktCh_55: kathaṃ mahārāja āgataḥ / hanta jāto 'syā niyamabhaṅgaḥ /</p>\n\n<p>*rājopasṛtya saṃjñayā parijanamutsārya svayamevārghyapātraṃ gṛhītvā dadāti**</p>\n\n<p>&amp;bhānumatī&amp;:\n{Pkt_56}*dinakarābhimukhī bhūtvā**\nbhaavaṃ ambaramahāsarekkasahassapatta puvvadihāvahūmuhamaṇḍalakuṅkumavisesaa saalabhuaṇekkaraaṇappadība jaṃ ettha sibiṇaadaṃsaṇe kiṃ bi accāhidaṃ taṃ bhaavado paṇāmeṇa sabhāduassa ajjauttassa kusalapariṇāmi hodu* /arghyaṃ dattvā**\nhañje taralie ubaṇehi me kusumāiṃ / abarāṇaṃ bi devadāṇaṃ sabariaṃ ṇivvattemi* /hastau prasārayati**</p>\n\n<p>SktCh_56: bhagavannambaramahāsaraekasahasrapatra pūrvadiśāvadhūmukhamaṇḍalakuṅkumaviśeṣaka sakalabhuvanaikaratnapradīpa yadatra svapnadarśane kimapyatyāhitaṃ tadbhagavataḥ praṇāmena sabhrātṛkasyāryaputrasya kuśalapariṇāmi bhavatu / hañje taralike upanaya me kusumāni / aparāsāmapi devatānāṃ saparyāṃ nirvartayāmi /</p>\n\n<p>*rājā puṣpāṇyupanayati sparśasukhamabhinīya ca kusumāni bhūmau pātayati**</p>\n\n<p>&amp;bhānumatī&amp;:\n{Pkt_57}*saroṣam**\naho pamādo pariaṇassa* /parivṛtya dṛṣṭvā sasaṃbhramam**\nkahaṃ ajjautto /</p>\n\n<p>SktCh_57: aho pramādaḥ parijanasya / kathamāryaputraḥ /</p>\n\n<p>&amp;rājā&amp;:\ndevi anipuṇaḥ parijano 'yamevaṃvidhe sevāvakāśe / tatprabhavatyatrānuśāsane devī /</p>\n\n<p>*bhānumatī lajjāṃ nāṭayati**</p>\n\n<p>&amp;rājā&amp;:\nayi priye\n<lg>\n<l>VERSE_2.15</l>\n<l>vikira dhavaladīrghāpāṅgasaṃsarpi cakṣuḥ $ parijanapathavartinyatra kiṃ saṃbhrameṇa &amp;</l>\n<l>smitamadhuramudāraṃ devi māmālapoccaiḥ ē̃ prabhavati mama pāṇyorañjaliḥ sevituṃ tvām // 2.15 //</l>\n</lg></p>\n\n<p>&amp;bhānumatī&amp;:\n{Pkt_58}ajjautta abbhaṇuṇṇādāe tue atthi me kassiṃ bi ṇiame ahilāso /</p>\n\n<p>SktCh_58: āryaputra abhyanujñātāyāstvayāsti me kasminnapi niyame 'bhilāṣaḥ /</p>\n\n<p>&amp;rājā&amp;:\nśrutavistāra evāsmi bhavatyāḥ svapnavṛttāntaṃ prati / tadalamevaṃ prakṛtisukumāramātmānaṃ khedayitum /</p>\n\n<p>&amp;bhānumatī&amp;:\n{Pkt_59}ajjautta adimettaṃ me saṅkā bāhei / tā aṇumaṇṇadu maṃ ajjautta /</p>\n\n<p>SktCh_59: āryaputra atimātraṃ māṃ śaṅkā bādhate / tadanumanyatāṃ māmāryaputraḥ /</p>\n\n<p>&amp;rājā&amp;:\n*sagarvam**\ndevi alamanayā śaṅkayā / paśya /\n<lg>\n<l>VERSE_2.16</l>\n<l>kiṃ no vyāptadiśāṃ prakampitabhuvāmakṣauhiṇīnāṃ phalaṃ $ kiṃ droṇena kimaṅgarājaviśikhairevaṃ yadi klāmyasi &amp;</l>\n<l>bhīru bhrātṛśatasya me bhujavanacchāyāṃ sukhopasthitā ē̃ tvaṃ duryodhanakesarīndragṛhiṇī śaṅkāspadaṃ kiṃ tava // 2.16 //</l>\n</lg></p>\n\n<p>&amp;bhānumatī&amp;:\n{Pkt_60}ajjautta ṇa hu kiṃ bi me saṅkākālaṇaṃ tumhesu saṇṇihidesu / kiṃ tu ajjauttassa evva maṇorahasaṃpattiṃ abhiṇandāmi /</p>\n\n<p>SktCh_60: āryaputra na khalu kimapi me śaṅkākāraṇaṃ yuṣmāsu saṃnihiteṣu / kiṃ tvāryaputrasyaiva manorathasaṃpattimabhinandāmi /</p>\n\n<p>&amp;rājā&amp;:\nayi sundari etāvanta eva manorathā yadahaṃ dayitayā saṃgataḥ svecchayā viharāmīti / paśya /\nVERSE_2.17\npremābaddhastimitanayanāpīyamānābjaśobhaṃ $ lajjāyogādaviśadakathaṃ mandamandasmitaṃ vā &amp;\nvaktrenduṃ te niyamamuṣitālaktakāgrādharaṃ vā / ē̃ pātuṃ vāñchā paramasulabhaṃ kiṃ nu duryodhanasya // 2.17 //</p>\n\n<p>*nepathye mahānkalakalaḥ / sarva ākarṇayanti**</p>\n\n<p>&amp;bhānumatī&amp;:\n{Pkt_61}*sabhayaṃ rājānaṃ pariṣvajya**\nparittāadu parittāadu ajjautto /</p>\n\n<p>SktCh_61: paritrāyatāṃ paritrāyatāmāryaputraḥ /</p>\n\n<p>&amp;rājā&amp;:\n*samantādavalokya**\npriye alaṃ saṃbhrameṇa / paśya /\n<lg>\n<l>VERSE_2.18</l>\n<l>dikṣu vyūḍhāṅghripāṅgastṛṇajaṭilacalatpāṃśudaṇḍo 'ntarikṣe $ jhāṃkārī śarkarālaḥ pathiṣu viṭapināṃ skandhakāṣaiḥ sadhūmaḥ &amp;</l>\n<l>prāsādānāṃ nikuñjeṣvabhinavajaladodgāragambhīradhīra- ē̃ ścaṇḍārambhaḥ samīro vahati paridiśaṃ bhīru kiṃ saṃbhrameṇa // 2.18 //</l>\n</lg></p>\n\n<p>&amp;sakhī&amp;:\n{Pkt_62}mahārāo pavisadu edaṃ dārupavvaapāsādaṃ / uvveakārī khu aaṃ utthidaparusaraakalusīkidaṇaaṇo ummūlidataruvarasaddavittatthamandurāparibbhaṭṭhavallahatulaṃgamapajjāulīkidajaṇapaddhaī bhīsaṇo samīraṇāsāro /</p>\n\n<p>SktCh_62: mahārājaḥ praviśatvimaṃ dāruparvataprāsādam / udvegakārī khalvayamutthitaparuṣarajaḥkaluṣīkṛtanayana unmūlitataruvaraśabdavitrastamandurāparibhraṣṭavallabhaturaṃgamaparyākulīkṛtajanapaddhatirbhīṣaṇaḥ samīraṇāsāraḥ /</p>\n\n<p>&amp;rājā&amp;:\n*saharṣam**\nupakāri khalvidaṃ vātyācakraṃ suyodhanasya / yasya prasādādayatnaparityaktaniyamayā devyā saṃpādito 'smanmanorathaḥ / kathamiti /\n<lg>\n<l>VERSE_2.19</l>\n<l>nyastā na bhrukuṭirna bāṣpasalilairācchādite locane $ nītaṃ nānanamanyataḥ saśapathaṃ nāhaṃ spṛśanvāritaḥ &amp;</l>\n<l>tanvyā magnapayodharaṃ bhayavaśādābaddhamāliṅgitaṃ ē̃ bhaṅktāsyā niyamasya bhīṣaṇamarunnāyaṃ vayasyo mama // 2.19 //</l>\n</lg></p>\n\n<p>tatsaṃpūrṇamanorathasya me kāmacāraḥ saṃprati vihāreṣu / tadito dāruparvataprāsādameva gacchāmaḥ /</p>\n\n<p>*sarve vātyābādhāṃ rūpayanto yatnataḥ parikrāmanti**</p>\n\n<p>&amp;rājā&amp;:\n<lg>\n<l>VERSE_2.20</l>\n<l>kuru ghanoru padāni śanaiḥ śanairayi vimuñca gatiṃ parivepinīm /</l>\n<l>patasi bāhulatoparibandhanaṃ mama nipīḍaya gāḍhamuraḥsthalam // 2.20 //</l>\n</lg></p>\n\n<p>*praveśaṃ rūpayitvā**\npriye alabdhāvakāśaḥ samīraṇaḥ saṃvṛtatvādgarbhagṛhasya / visrabdhamunmīlaya cakṣurunmṛṣṭareṇunikaram /</p>\n\n<p>&amp;bhānumatī&amp;:\n{Pkt_63}*saharṣam**\ndiṭṭhiā iha dāva uppādasamīraṇo ṇa bādhedi /</p>\n\n<p>SktCh_63: diṣṭyeha tāvadutpātasamīraṇo na bādhate /</p>\n\n<p>&amp;sakhī&amp;:\n{Pkt_64}mahārāa ārohaṇasaṃbhamaṇissahaṃ piasahīe ūrujualaṃ / tā kīsa dāṇiṃ mahārāo āsaṇavediṃ ṇa bhūsedi /</p>\n\n<p>SktCh_64: mahārāja ārohaṇasaṃbhramaniḥsahaṃ priyasakhyā ūruyugalam / tatkasmādidānīṃ mahārāja āsanavedīṃ na bhūṣayati /</p>\n\n<p>&amp;rājā&amp;:\n*devīmavalokya**\nbhavati analpamevāpakṛtaṃ vātyāsaṃbhrameṇa / tathā hi\n<lg>\n<l>VERSE_2.21</l>\n<l>reṇurbādhāṃ vidhatte tanurapi mahatīṃ netrayorāyatatvā- $ dutkampo 'lpo 'pi pīnastanabharitamuraḥ kṣiptahāraṃ dunoti &amp;</l>\n<l>ūrvormande 'pi yāte pṛthujaghanabharādvepathurvardhate 'syā ē̃ vātyā khedaṃ kṛśāṅgayāḥ suciramavayavairdattahastā karoti // 2.21 //</l>\n</lg></p>\n\n<p>*sarva upaviśanti**</p>\n\n<p>&amp;rājā&amp;:\ntatkimityanāstīrṇaṃ kaṭhinaṃ śilātalamadhyāste devī /\n<lg>\n<l>VERSE_2.22</l>\n<l>lolāṃśukasya pavanākulitāṃśukāntaṃ $ tvaddṛṣṭihāri mama locanabāndhavasya &amp;</l>\n<l>adhyāsituṃ tava ciraṃ jaghanasthalasya ē̃ paryāptameva karabhoru mamoruyugmam // 2.22 //</l>\n</lg></p>\n\n<p>*praviśya paṭākṣepeṇa saṃbhrāntaḥ**</p>\n\n<p>&amp;kañcukī&amp;:\ndeva bhagnaṃ bhagnam /</p>\n\n<p>*sarve sātaṅkaṃ paśyanti**</p>\n\n<p>&amp;rājā&amp;:\nkiṃ nāma /</p>\n\n<p>&amp;kañcukī&amp;:\nbhagnaṃ bhīmena /</p>\n\n<p>&amp;rājā&amp;:\nāḥ kiṃ pralapasi /</p>\n\n<p>&amp;bhānumatī&amp;:\n{Pkt_65}ajja kiṃ aṇatthaṃ mantesi /</p>\n\n<p>SktCh_65: ārya kimanarthaṃ mantrayase /</p>\n\n<p>&amp;kañcukī&amp;:\n*sabhayam**\nnanu bhagnaṃ bhīmena bhavataḥ /</p>\n\n<p>&amp;rājā&amp;:\ndhikpralāpinvṛddhāpasada ko 'yamadya te vyāmohaḥ /</p>\n\n<p>&amp;kañcukī&amp;:\ndeva na khalu kaścidvyāmohaḥ / satyameva bravīmi /\n<lg>\n<l>VERSE_2.23</l>\n<l>bhagnaṃ bhīmena bhavato marutā rathaketanam /</l>\n<l>patitaṃ kiṅkiṇīkvāṇabaddhākrandamiva kṣitau // 2.23 //</l>\n</lg></p>\n\n<p>&amp;rājā&amp;:\nbalavatsamīraṇavegātkampite bhuvane bhagnaḥ syandanaketuḥ / tatkimityuddhataṃ pralapasi bhagnaṃ bhagnamiti /</p>\n\n<p>&amp;kañcukī&amp;:\ndeva na kiṃcit / kiṃ tu śamanārthamasyānimittasya vijñāpayitavyo deva iti svāmibhaktirmāṃ mukharayati /</p>\n\n<p>&amp;bhānumatī&amp;:\n{Pkt_66}ajjautta pariharīadu edaṃ aṇimittaṃ pasaṇṇabamhaṇaveāṇughoseṇa homeṇa a /</p>\n\n<p>SktCh_66: āryaputra parihāryatāmetadanimittaṃ prasannabrāhmaṇavedānughoṣeṇa homena ca /</p>\n\n<p>&amp;rājā&amp;:\n*sāvajñam**\nnanu gaccha / purohitasumitrāya nivedaya /</p>\n\n<p>&amp;kañcukī&amp;:\nyadājñāpayati devaḥ* /iti niṣkrāntaḥ**</p>\n\n<p>*praviśya**</p>\n\n<p>&amp;pratīhārī&amp;:\n{Pkt_67}*sodvegamupasṛtya**\njaadu jaadu mahārāo / mahārāa esā khu jāmāduṇo sindhurāassa mādā dussalā a paḍihārabhūmīe ciṭṭhadi /</p>\n\n<p>SktCh_67: jayatu jayatu mahārājaḥ / mahārāja eṣā khalu jāmātuḥ sindhurājasya mātā duḥśalā ca pratīhārabhūmau tiṣṭhati /</p>\n\n<p>&amp;rājā&amp;:\n*kiṃcidvicintyātmagatam**\nkiṃ jayadrathamātā duḥśalā ceti / kaccidabhimanyuvadhāmarṣitaiḥ pāṇḍuputrairna kiṃcidatyāhitamāceṣṭitaṃ bhavet* /prakāśam**\ngaccha / praveśaya śīghram /</p>\n\n<p>&amp;pratīhārī&amp;:\n{Pkt_68}jaṃ mahārāo āṇabedi* /iti niṣkrāntaḥ**</p>\n\n<p>SktCh_68: yanmahārāja ājñāpayati /</p>\n\n<p>*tataḥ praviśati saṃbhrāntā jayadrathamātā duḥśalā ca / ubhe sāsraṃ duryodhanasya pādayoḥ patataḥ**</p>\n\n<p>&amp;mātā&amp;:\n{Pkt_69}parittāadu parittāadu kuluṇāho /</p>\n\n<p>SktCh_69: paritrāyatāṃ paritrāyatāṃ kurunāthaḥ /</p>\n\n<p>*duḥśalā roditi**</p>\n\n<p>&amp;rājā&amp;:\n*sasaṃbhramamutthāpya**\namba samāśvasihi samāśvasihi / kimatyāhitam / api kuśalaṃ samarāṅgaṇeṣvapratirathasya jayadrathasya /</p>\n\n<p>&amp;mātā&amp;:\n{Pkt_70}jāda kudo kusalaṃ /</p>\n\n<p>SktCh_70: jāta kutaḥ kuśalam /</p>\n\n<p>&amp;rājā&amp;:\nkathamiva /</p>\n\n<p>&amp;mātā&amp;:\n{Pkt_71}*sāśaṅkam**\najja khu puttavahāmarisuddībideṇa gaṇḍīviṇā aṇatthamide diasaṇāhe tassa vaho paḍiṇṇādo /</p>\n\n<p>SktCh_71: adya khalu putravadhāmarṣoddīpitena gāṇḍīvinānastamite divasanāthe tasya vadhaḥ pratijñātaḥ /</p>\n\n<p>&amp;rājā&amp;:\n*sasmitam**\nidaṃ tadaśrukāraṇamambāyā duḥśalāyāśca / putraśokādunmattasya kirīṭinaḥ pralāpairevamavasthā / aho mugdhatvamabalānām / amba kṛtaṃ viṣādena / vatse duḥśale alamaśrupātena / kutaścāyaṃ tasya dhanaṃjayasya prabhāvo duryodhanabāhuparigharakṣitasya mahārathajayadrathasya vipattimutpādayitum /</p>\n\n<p>&amp;mātā&amp;:\n{Pkt_72}jāda puttabandhuvahāmarisuddībidakobāṇalā aṇavekkhidasarīrā vīrā parikkamanti /</p>\n\n<p>SktCh_72: jāta putrabandhuvadhāmarṣoddīpitakopānalā anapekṣitaśarīrā vīrāḥ parikrāmanti /</p>\n\n<p>&amp;rājā&amp;:\n*sopahāsam**\nevametat / sarvajanaprasiddhaivāmarṣitā pāṇḍavānām / paśya /\n<lg>\n<l>VERSE_2.24</l>\n<l>hastākṛṣṭavilolakeśavasanā duḥśāsanenājñayā $ pāñcālī mama rājacakrapurato gaurgauriti vyāhṛtā &amp;</l>\n<l>tasminneva sa kiṃ nu gāṇḍivadharo nāsītpṛthānandano ē̃ yūnaḥ kṣatriyavaṃśajasya kṛtinaḥ krodhāspadaṃ kiṃ na tat // 2.24 //</l>\n</lg></p>\n\n<p>&amp;mātā&amp;:\n{Pkt_73}asamattapaḍiṇṇābharassa attavaho se paḍiṇṇādo /</p>\n\n<p>SktCh_73: asamāptapratijñābharasyātmavadho 'sya pratijñātaḥ /</p>\n\n<p>&amp;rājā&amp;:\nyadyevamalamānandasthāne 'pi te viṣādena / nanu vaktavyamutsannaḥ sānujo yudhiṣṭhira iti / anyacca mātaḥ kā śaktirasti dhanaṃjayasyānyasya vā kuruśataparivāravardhitamahimnaḥ kṛpakarṇadroṇāśvatthāmādimahārathadviguṇīkṛtanirāvaraṇavikramasya nāmāpi grahītuṃ te tanayasya / ayi sutaparākramānabhijñe\n<lg>\n<l>VERSE_2.25</l>\n<l>dharmātmajaṃ prati yamau ca kathaiva nāsti $ madhye vṛkodarakirīṭabhṛtorbalena &amp;</l>\n<l>eko 'pi visphuritamaṇḍalacāpacakraṃ ē̃ kaḥ sindhurājamabhiṣeṇayituṃ samarthaḥ // 2.25 //</l>\n</lg></p>\n\n<p>&amp;bhānumatī&amp;:\n{Pkt_74}ajjautta jai bi evvaṃ taha bi gurukidapaḍiṇṇābharo dhaṇaṃjao ṇidāṇaṃ kkhu saṃkāe /</p>\n\n<p>SktCh_74: āryaputra yadyapyevaṃ tathāpi gurukṛtapratijñābharo dhanaṃjayaḥ nidānaṃ khalu śaṅkāyāḥ /</p>\n\n<p>&amp;mātā&amp;:\n{Pkt_75}jāde sāhu kāloidaṃ tue mantidaṃ /</p>\n\n<p>SktCh_75: jāte sādhu kālocitaṃ tvayā mantritam /</p>\n\n<p>&amp;rājā&amp;:\nāḥ mamāpi nāma duryodhanasya śaṅkāsthānaṃ pāṇḍavāḥ / paśya /\n<lg>\n<l>VERSE_2.26</l>\n<l>kodaṇḍajyākiṇāṅkairagaṇitaripubhiḥ kaṅkaṭonmuktadehaiḥ $ śliṣṭānyo 'nyātapatraiḥ sitakamalavanabhrāntimutpādayadbhiḥ &amp;</l>\n<l>reṇugrastārkabhāsāṃ pracaladasilatādanturāṇāṃ balānā- ē̃ mākrāntā bhrātṛbhirme diśi diśi samare koṭayaḥ saṃpatanti // 2.26 //</l>\n</lg></p>\n\n<p>api ca bhānumati vijñātapāṇḍavaprabhāve kiṃ tvamapyevamāśaṅkase / paśya /\n<lg>\n<l>VERSE_2.27</l>\n<l>duḥśāsanasya hṛdayakṣatajāmbupāne $ duryodhanasya ca yathā gadayorubhaṅge &amp;</l>\n<l>tejasvināṃ samaramūrdhani pāṇḍavānāṃ ē̃ jñeyā jayadrathavadhe 'pi tathā pratijñā // 2.27 //</l>\n</lg></p>\n\n<p>kaḥ ko 'tra bhoḥ / jaitraṃ me rathamupakalpaya tāvat / yāvadahamapi tasya pragalbhapāṇḍavasya jayadrathaparirakṣaṇenaiva mithyāpratijñāvailakṣyasaṃpāditamaśastrapūtaṃ maraṇamupadiśāmi /</p>\n\n<p>*praviśya**</p>\n\n<p>&amp;kañcukī&amp;:\ndeva\n<lg>\n<l>VERSE_2.28</l>\n<l>udghātakvaṇitavilolahemaghaṇṭaḥ $ prālambadviguṇitacāmaraprahāsaḥ &amp;</l>\n<l>sajjo 'yaṃ niyamitavalgitākulāśvaḥ ē̃ śatrūṇāṃ kṣapitamanoratho rathaste // 2.28 //</l>\n</lg></p>\n\n<p>&amp;rājā&amp;:\ndevi praviśa tvamabhyantarameva* /yāvadahamapi tasya pragalbhapāṇḍavasya ityādi paṭhanparikrāmati**</p>\n\n<p>*iti niskrāntāḥ sarve**</p>\n\n<p>iti dvitīyo 'ṅkaḥ /\nACT_3\ntṛtīyo 'ṅkaḥ /</p>\n\n<p>*tataḥ praviśati vikṛtaveṣā rākṣasī**</p>\n\n<p>&amp;rākṣasī&amp;:\n*vikṛtaṃ vihasya saparitoṣam**</p>\n\n<lg>\n<l>VERSE_3.1</l>\n<l>hadamāṇuśamaṃśabhālae kumbhaśahaśśavaśāhiṃ śaṃcide /</l>\n<l>aṇiśaṃ a pibāmi śoṇiaṃ valiśaśadaṃ śamale huvīadu // 3.1 //</l>\n</lg>\n\n<p>{Pkt_77}*nṛtyantī saparitoṣam**\njai śindhulāavahadiahe via diahe diahe śamalakamma paḍibajjai ajjuṇe tado pajjattabhalidakoṭṭhāgāle maṃśaśoṇiehiṃ me gehe huvīadi* /parikramya diśo 'valokya**\naha kahiṃ ṇu khu luhilappie huvīadi / tā jāva imaśśiṃ śamale piabhattālaṃ luhilappiaṃ aṇṇeśāmi* /parikramya**\nhodu śaddābaiśśaṃ dāva / ale luhilappiā luhilappiā ido ehi ido ehi /</p>\n\n<p>SktCh_76: hatamānuṣamāṃsabhārake kumbhasahasravasābhiḥ saṃcite / aniśaṃ ca pibāmi śoṇitaṃ varṣaśataṃ samaro bhavatu // 1 //</p>\n\n<p>SktCh_77: yadi sindhurājavadhadivasa iva divase divase samarakarma pratipadyate 'rjunastadā paryāptabhṛtakoṣṭhāgāraṃ māṃsaśoṇitairme gṛhaṃ bhaviṣyati / atha kva nu khalu rudhirapriyo bhaviṣyati / tadyāvadetasminsamare priyabhartāraṃ rudhirapriyamanveṣyāmi / bhavatu śabdāyiṣye tāvat / are rudhirapriya rudhirapriya ita ehīta ehi /</p>\n\n<p>*tataḥ praviśati tathāvidho rākṣasaḥ**</p>\n\n<p>&amp;rākṣasaḥ&amp;:\n*śramaṃ nāṭayan**</p>\n\n<lg>\n<l>VERSE_3.2</l>\n<l>paccaggahadāṇaṃ maṃśae jai uṇhe luhile a lambhai /</l>\n<l>tā eśe maha paliśśame khaṇamettaṃ evva lahu ṇaśśai // 3.2 //</l>\n</lg>\n\n<p>SktCh_78: pratyagrahatānāṃ māṃsaṃ yadyuṣṇaṃ rudhiraṃ ca labhyeta / tadeṣa mama pariśramaḥ kṣaṇamātrameva laghu naśyet // 2 //</p>\n\n<p>*rākṣasī punarvyāharati**</p>\n\n<p>&amp;rākṣasaḥ&amp;:\n{Pkt_79}*ākarṇya**\nale ke eśe maṃ saddābedi* /vilokya**\nkahaṃ piā me vaśāgandhā* /upasṛtya**\nvaśāgandhe kīśa maṃ śaddābeśi /</p>\n\n<lg>\n<l>VERSE_3.3</l>\n<l>luhilāśavapāṇamattie laṇahiṇḍaṇakhalantagattie /</l>\n<l>śaddāaśi kīśa maṃ pie puliśaśahaśśaṃ hadaṃ śuṇīadi // 3.3 //</l>\n</lg>\n\n<p>SktCh_79: are kaiṣā māṃ śabdāyate / kathaṃ priyā me vasāgandhā / vasāgandhe kasmānmāṃ śabdāyase /</p>\n\n<p>SktCh_80: rudhirāsavapānamattike raṇahiṇḍanaskhaladgātrike / śabdāyase kasmānmāṃ priye puruṣasahasraṃ hataṃ śrūyate // 3 //</p>\n\n<p>&amp;rākṣasī&amp;:\n{Pkt_81}ale luhilappiā edaṃ kkhu mae tuha kālaṇādo paccaggahadaśśa kaśśa bi lāeśiṇo pahūdavaśāśiṇehacikkaṇaṃ koṇhaṃ ṇavaluhilaṃ aggamaṃśaṃ a āṇīdaṃ / tā pibāhi ṇaṃ /</p>\n\n<p>SktCh_81: are rudhirapriya idaṃ khalu mayā tava kāraṇātpratyagrahatasya kasyāpi rājarṣeḥ prabhūtavasāsnehacikkaṇaṃ koṣṇaṃ navarudhiramagramāṃsaṃ cānītam / tatpibaitat /</p>\n\n<p>&amp;rākṣasaḥ&amp;:\n{Pkt_82}*saparitoṣam**\nśāhu vaśāgandhe śāhu / śohaṇaṃ tue kidaṃ / baliamhi pibāśide / tā ubaṇehi /</p>\n\n<p>SktCh_82: sādhu vasāgandhe sādhu / śobhanaṃ tvayā kṛtam / balavadasmi pipāsitaḥ / tadupanaya /</p>\n\n<p>&amp;rākṣasī&amp;:\n{Pkt_83}ale luhilappiā ediśe hadaṇalagaatulaṃgamaśoṇiavaśāśamuddaduśśaṃcale śamalāṅgaṇe paḍibbhamante tumaṃ pibāśie śi tti accaliaṃ accaliaṃ /</p>\n\n<p>SktCh_83: are rudhirapriya īdṛśe hatanaragajaturaṃgamaśoṇitavasāsamudraduḥsaṃcare samarāṅgaṇe paribhramaṃstvaṃ pipāsito 'sītyāścaryamāścaryam /</p>\n\n<p>&amp;rākṣasaḥ&amp;:\n{Pkt_84}ai śutthide ṇaṃ puttaśoaśaṃtattahiaaṃ śāmiṇiṃ hiḍimbādeiṃ pekkhiduṃ gadamhi /</p>\n\n<p>SktCh_84: ayi susthite nanu putraśokasaṃtaptahṛdayāṃ svāminīṃ hiḍimbādevīṃ prekṣituṃ gato 'smi /</p>\n\n<p>&amp;rākṣasī&amp;:\n{Pkt_85}luhilappiā ajja bi śāmiṇīe hiḍimbādeīe ghaḍukkaaśoe ṇa ubaśammadi /</p>\n\n<p>SktCh_85: radhirapriya adyāpi svāminyā hiḍimbādevyā ghaṭotkacaśoko nopaśāmyati /</p>\n\n<p>&amp;rākṣasaḥ&amp;:\n{Pkt_86}vaśāgandhe kudo śe ubaśame / kevalaṃ ahimaṇṇuvahaśoaśamāṇadukkhāe śubhaddādevīe jaṇṇaśeṇīe a kadhaṃ kadhaṃ vi śamāśāśīadi /</p>\n\n<p>SktCh_86: vasāgandhe kuto 'syā upaśamaḥ / kevalamabhimanyuvadhaśokasamānaduḥkhayā subhadrādevyā yājñasenyā ca kathaṃ kathamapi samāśvāsyate /</p>\n\n<p>&amp;rākṣasī&amp;:\n{Pkt_87}luhilappiā geṇha edaṃ hatthiśilakabālaśaṃciaṃ aggamaṃśobadaṃśaṃ / pibāhi ṇavaśoṇiāsavaṃ /</p>\n\n<p>SktCh_87: rudhirapriya gṛhāṇaitaddhastiśiraḥkapālasaṃcitamagramāṃsopadaṃśam / piba navaśoṇitāsavam /</p>\n\n<p>&amp;rākṣasaḥ&amp;:\n{Pkt_88}*tathā kṛtvā**\nvaśāgandhe aha kiappahūdaṃ tue śaṃciaṃ luhilaṃ aggamaṃśaṃ a /</p>\n\n<p>SktCh_88: vasāgandhe atha kiyatprabhūtaṃ tvayā saṃcitaṃ rudhiramagramāṃsaṃ ca /</p>\n\n<p>&amp;rākṣasī&amp;:\n{Pkt_89}ale luhilappiā puvvaśaṃciaṃ jāṇāśi jevva tumaṃ / ṇavaśaṃciaṃ śiṇu dāva / bhaadattaśoṇiakumbhe śindhulāavaśākumbhe duve dubadamacchāhibabhūliśśavaśomadattabalhīappamuhāṇaṃ ṇalindāṇaṃ aṇṇāṇaṃ bi pākidapuliśāṇaṃ luhilavaśāmaṃśaśśa ghaḍā abiṇaddhamuhā śahaśśaśaṃkkhā śanti me gehe /</p>\n\n<p>SktCh_89: are rudhirapriya pūrvasaṃcitaṃ jānāsyeva tvam / navasaṃcitaṃ śṛṇu tāvat / bhagadattaśoṇitakumbhaḥ sindhurājavasākumbhau dvau drupadamatsyādhipabhūriśravaḥsomadattabālhīkapramukhāṇāṃ narendrāṇāmanyeṣāmapi prākṛtapuruṣāṇāṃ rudhiravasāmāṃsasya ghaṭā apinaddhamukhāḥ sahasrasaṃkhyāḥ santi me gehe /</p>\n\n<p>&amp;rākṣasaḥ&amp;:\n{Pkt_90}*saparitoṣamāliṅgya**\nśāhu śugghaliṇīe śāhu / imiṇā de śugghaliṇitteṇa ajja uṇa śāmiṇīe hiḍimbādevīe śaṃvihāṇeṇa a paṇaṭṭhaṃ me jammadāliddaṃ /</p>\n\n<p>SktCh_90: sādhu sugṛhiṇi sādhu / anena te sugṛhiṇītvenādya punaḥ svāminyā hiḍimbādevyāḥ saṃvidhānena ca pranaṣṭaṃ me janmadāridryam /</p>\n\n<p>&amp;rākṣasī&amp;:\n{Pkt_91}luhilappiā kediśe śāmiṇīe śaṃvihāṇe kide /</p>\n\n<p>SktCh_91: rudhirapriya kīdṛśaṃ svāminyā saṃvidhānaṃ kṛtam /</p>\n\n<p>&amp;rākṣasaḥ&amp;:\n{Pkt_92}vaśāgandhe ajja kkhu ahaṃ śāmiṇīe hiḍimbādevīe śavahumāṇaṃ śaddābia āṇatte jaha luhilappiā ajja pahudi tue ajjauttaśśa bhīmaśeṇaśśa piṭṭhadoṇupiṭṭhaṃ śamale āhiṇḍidavvaṃ tti / tā taśśa aṇumaggagāmiṇo hadamāṇuśaśoṇiaṇaīdaṃśaṇappaṇaṭṭhabubhukkhāpibāśaśśa iha evva me śaggaloo huvīadi / tumaṃ bi viśśaddhā bhavia luhilavaśāhiṃ kumbhaśahaśśaṃ śaṃcehi /</p>\n\n<p>SktCh_92: vasāgandhe adya khalvahaṃ svāminyā hiḍimbādevyā sabahumānaṃ śabdāyyājñapto yathā rudhirapriya adya prabhṛti tvayāryaputrasya bhīmasenasya pṛṣṭhato 'nupṛṣṭhaṃ samara āhiṇḍitavyamiti / tattasyānumārgagāmino hatamānuṣaśoṇitanadīdarśanapranaṣṭabubhukṣāpipāsasyehaiva me svargaloko bhaviṣyati / tvamapi visrabdhā bhūtvā rudhiravasābhiḥ kumbhasahasraṃ saṃcinu /</p>\n\n<p>&amp;rākṣasī&amp;:\n{Pkt_93}luhilappiā kiṃṇimittaṃ kumālabhīmaśeṇaśśa piṭṭhadoṇupiṭṭhaṃ āhiṇḍīadi /</p>\n\n<p>SktCh_93: rudhirapriya kiṃnimittaṃ kumārabhīmasenasya pṛṣṭhato 'nupṛṣṭhamāhiṇḍyate /</p>\n\n<p>&amp;rākṣasaḥ&amp;:\n{Pkt_94}vaśāgandhe teṇa hi śāmiṇā viodaleṇa duśśāśaṇaśśa luhilaṃ pāduṃ paḍiṇṇādaṃ / taṃ ca amhehiṃ lakkhaśehiṃ aṇuppaviśia pādavvaṃ tti /</p>\n\n<p>SktCh_94: vasāgandhe tena hi svāminā vṛkodareṇa duḥśāsanasya rudhiraṃ pātuṃ pratijñātam / taccāsmābhī rākṣasairanupraviśya pātavyamiti /</p>\n\n<p>&amp;rākṣasī&amp;:\n{Pkt_95}*saharṣam**\nśāhu śāmiṇi śāhu / śuśaṃvihāṇe me bhattā tue kade /</p>\n\n<p>SktCh_95: sādhu svāmini sādhu / susaṃvidhāno me bhartā tvayā kṛtaḥ /</p>\n\n<p>*nepathye mahānkalakalaḥ / ubhāvākarṇayataḥ**</p>\n\n<p>&amp;rākṣasī&amp;:\n{Pkt_96}*ākarṇya sasaṃbhramam**\nale luhilappiā kiṃ ṇu kkhu eśe mahante kalaale śuṇīadi /</p>\n\n<p>SktCh_96: are rudhirapriya kiṃ nu khalveṣa mahānkalakalaḥ śrūyate /</p>\n\n<p>&amp;rākṣasaḥ&amp;:\n{Pkt_97}*dṛṣṭvā**\nvaśāgandhe eśe kkhu dhiṭṭhajjuṇṇeṇa doṇe keśeśu ākiṭṭhia aśibatteṇa vābādīadi /</p>\n\n<p>SktCh_97: vasāgandhe eṣa khalu dhṛṣṭadyumnena droṇaḥ keśeṣvākṛṣyāsipatreṇa vyāpādyate /</p>\n\n<p>&amp;rākṣasī&amp;:\n{Pkt_98}*saharṣam**\nluhilappiā ehi / gacchia doṇaśśa luhilaṃ pivamha /</p>\n\n<p>SktCh_98: rudhirapriya ehi / gatvā droṇasya rudhiraṃ pibāvaḥ /</p>\n\n<p>&amp;rākṣasaḥ&amp;:\n{Pkt_99}*sabhayam**\nvaśāgandhe bamhaṇaśoṇiaṃ kkhu edaṃ galaaṃ dahante dahante paviśadi / tā kiṃ ediṇā /</p>\n\n<p>SktCh_99: vasāgandhe brāhmaṇaśoṇitaṃ khalvetadgalaṃ dahaddahatpraviśati / tatkimetena /</p>\n\n<p>*nepathye punaḥ kalakalaḥ**</p>\n\n<p>&amp;rākṣasī&amp;:\n{Pkt_100}luhilappiā puṇo bi eśe mahante kalaale śuṇīadi /</p>\n\n<p>SktCh_100: rudhirapriya punarapyeṣa mahānkalakalaḥ śrūyate /</p>\n\n<p>&amp;rākṣasaḥ&amp;:\n{Pkt_101}vaśāgandhe eśe kkhu aśśatthāme ākiṭṭhidāśibatte ido evva āacchadi / kadā bi dubadasudalośeṇa amhe bi vābādaiśśadi / tā ehi / atikkamamha /</p>\n\n<p>SktCh_101: vasāgandhe eṣa khalvaśvatthāmākṛṣṭāsipatra ita evāgacchati / kadāciddrupadasutaroṣeṇāvāmapi vyāpādayiṣyati / tadehi / atikramāvaḥ /</p>\n\n<p>*iti niṣkrāntau**</p>\n\n<p>praveśakaḥ /</p>\n\n<p>*tataḥ praviśatyutkhātakhaḍgaḥ kalakalamākarṇayannaśvatthāmā**</p>\n\n<p>&amp;aśvatthāmā&amp;:\n<lg>\n<l>VERSE_3.4</l>\n<l>mahāpralayamārutakṣubhitapuṣkarāvartaka- $ pracaṇḍaghanagarjitapratiravānukārī muhuḥ &amp;</l>\n<l>ravaḥ śravaṇabhairavaḥ sthagitarodasīkandaraḥ ē̃ kuto 'dya samarodadherayamabhūtapūrvaḥ puraḥ // 3.4 //</l>\n</lg></p>\n\n<p>*vicintya**\ndhruvaṃ gāṇḍīvinā sātyakinā vṛkodareṇa vā yauvanadarpādatikrāntamaryādena parikopitastātaḥ samullaṅghya śiṣyapriyatāmātmaprabhāvasadṛśamāceṣṭate / tathā hi\n<lg>\n<l>VERSE_3.5</l>\n<l>yadduryodhanapakṣapātasadṛśaṃ yuktaṃ yadastragrahe $ rāmāllabdhasamastahetiguruṇo vīryasya yatsāṃpratam &amp;</l>\n<l>loke sarvadhanuṣmatāmadhipateryaccānurūpaṃ ruṣaḥ ē̃ prārabdhaṃ ripughasmareṇa niyataṃ tatkarma tātena me // 3.5 //</l>\n</lg></p>\n\n<p>*pṛṣṭhato vilokya**\ntadalamidānīṃ mama rathapratīkṣayānayā / saśastra evāsmi sajalajaladharaprabhābhāsureṇa supragrahavimalakaladhautatsaruṇāmunā khaḍgena / yāvatsamarabhuvamavatarāmi* /parikramya / vāmākṣispandanaṃ sūcayitvā**\nāḥ kathaṃ mamāpi nāmāśvatthāmnaḥ samaramahotsavapramodanirbharasya tātavikramadarśanalālasasyānimittāni samaragamanavighnamutpādayanti / bhavatu gacchāmi* /sāvaṣṭambhaṃ parikramyāgrato vilokya**\nkathamavadhīritakṣātradharmāṇāmujjhitasatpuruṣocitalajjāvaguṇṭhanānāṃ vismṛtasvāmisatkāralaghucetasāṃ dviradaturaṃgamacaraṇacāriṇāmagaṇitakulayaśaḥsadṛśaparākramavratānāṃ raṇabhūmeḥ samantādapakrāmatāmayaṃ mahānnādo balānām* /nirūpya**\nhā dhikkaṣṭam / kathamete mahārathāḥ karṇādayo 'pi samarātparāṅmukhā bhavanti / kathaṃ nu tātādhiṣṭhitānāmapi balānāmiyamavasthā bhavet / bhavatu saṃstambhayāmi / bho bhoḥ kauravasenāsamudravelāparipālanamahāmahīdharā narapatayaḥ kṛtaṃ kṛtamamunā samaraparityāgasāhasena /\n<lg>\n<l>VERSE_3.6</l>\n<l>yadi samaramapāsya nāsti mṛtyo- $ rbhayamiti yuktamito 'nyataḥ prayātum &amp;</l>\n<l>atha maraṇamavaśyameva jantoḥ ē̃ kimiti mudhā malinaṃ yaśaḥ kurudhve // 3.6 //</l>\n</lg></p>\n\n<p>api ca\n<lg>\n<l>VERSE_3.7</l>\n<l>astrajvālāvalīḍhapratibalajaladherantaraurvāyamāṇe $ senānāthe sthite 'sminmama pitari gurau sarvadhanvīśvarāṇām &amp;</l>\n<l>karṇālaṃ saṃbhrameṇa vraja kṛpa samaraṃ muñca hārdikya śaṅkāṃ ē̃ tāte cāpadvitīye vahati raṇadhurāṃ ko bhayasyāvakāśaḥ // 3.7 //</l>\n</lg></p>\n\n<p>*nepathye**</p>\n\n<p>kuto 'dyāpi te tātaḥ /</p>\n\n<p>&amp;aśvatthāmā&amp;:\n*śrutvā**\nkiṃ brūtha / kuto 'dyāpi te tāta iti* /saroṣam**\nāḥ kṣudrāḥ samarabhīravaḥ kathamevaṃ pralapatāṃ vaḥ sahasradhā na dīrṇamanayā jihvayā /\n<lg>\n<l>VERSE_3.8</l>\n<l>dagdhuṃ viśvaṃ dahanakiraṇairnoditā dvādaśārkā $ vātā vātā diśi diśi na vā saptadhā sapta bhinnāḥ &amp;</l>\n<l>channaṃ meghairna gaganatalaṃ puṣkarāvartakādyaiḥ ē̃ pāpaṃ pāpāḥ kathayata kathaṃ śauryarāśeḥ piturme // 3.8 //</l>\n</lg></p>\n\n<p>*praviśya saṃbhrāntaḥ saprahāraḥ**</p>\n\n<p>&amp;sūtaḥ&amp;:\nparitrāyatāṃ paritrāyatāṃ kumāraḥ* /iti pādayoḥ patati**</p>\n\n<p>&amp;aśvatthāmā&amp;:\n*vilokya**\naye kathaṃ tātasya sārathiraśvasenaḥ / ārya nanu trailokyatrāṇakṣamasya sārathirasi / kiṃ mattaḥ paritrāṇamicchasi /</p>\n\n<p>&amp;sūtaḥ&amp;:\n*utthāya sakaruṇam**\nkuto 'dyāpi te tātaḥ /</p>\n\n<p>&amp;aśvatthāmā&amp;:\n*sāvegam**\nkiṃ tāta eva nāsti /</p>\n\n<p>&amp;sūtaḥ&amp;:\natha kim /</p>\n\n<p>&amp;aśvatthāmā&amp;:\nhā tāta* /iti mohamupagataḥ**</p>\n\n<p>&amp;sūtaḥ&amp;:\nkamāra samāśvasihi samāśvasihi /</p>\n\n<p>&amp;aśvatthāmā&amp;:\n*labdhasaṃjñaḥ sāsram**\nhā tāta hā sutavatsala hā lokatrayaikadhanurdhara hā jāmadagĀÇènyāstrasarvasvapratigrahapraṇayin kvāsi / prayaccha me prativacanam /</p>\n\n<p>&amp;sūtaḥ&amp;:\nkamāra alamatyantaśokāvegena / vīrapuruṣocitāṃ vipattimupagate pitari tvamapi tadanurūpeṇaiva vīryeṇa śokasāgaramuttīrya sukhī bhava /</p>\n\n<p>&amp;aśvatthāmā&amp;:\n*aśrūṇi vimucya**\nārya kathaya kathaya kathaṃ tādṛgbhujavīryasāgarastāto 'pi nāmāstamupagataḥ /\nVERSE_3.9\nkiṃ bhīmādgurudakṣiṇāṃ gurugadādbhīmapriyaḥ prāptavān</p>\n\n<p>&amp;sūtaḥ&amp;:\nśāntaṃ pāpam / śāntaṃ pāpam /</p>\n\n<p>&amp;aśvatthāmā&amp;:\nVERSE_3.9\nantevāsidayālurujjhitanayenāsādito jiṣṇunā /</p>\n\n<p>&amp;sūtaḥ&amp;:\nkathamevaṃ bhaviṣyati /</p>\n\n<p>&amp;aśvatthāmā&amp;:\nVERSE_3.9\ngovindena sudarśanasya niyataṃ dhārāpathaṃ prāpitaḥ</p>\n\n<p>&amp;sūtaḥ&amp;:\netadapi nāsti /</p>\n\n<lg>\n<l>&amp;aśvatthāmā&amp;:</l>\n<l>VERSE_3.9</l>\n<l>śaṅke nāpadamanyataḥ khalu gurorebhyaścaturthādaham // 3.9 //</l>\n</lg>\n\n<p>&amp;sūtaḥ&amp;:\nkumāra\n<lg>\n<l>VERSE_3.10</l>\n<l>ete 'pi tasya kupitasya mahāstrapāṇeḥ $ kiṃ dhūrjaṭeriva tulāmupayānti saṃkhye &amp;</l>\n<l>śokoparuddhahṛdayena yadā tu śastraṃ ē̃ tyaktaṃ tadāsya vihitaṃ ripuṇātighoram // 3.10 //</l>\n</lg></p>\n\n<p>&amp;aśvatthāmā&amp;:\nkiṃ punaḥ kāraṇaṃ śokasyāstraparityāgasya vā /</p>\n\n<p>&amp;sūtaḥ&amp;:\nnanu kumāra eva kāraṇam /</p>\n\n<p>&amp;aśvatthāmā&amp;:\nkathamahameva nāma /</p>\n\n<p>&amp;sūtaḥ&amp;:\nśrūyatām* /aśrūṇi vimucya**</p>\n\n<lg>\n<l>VERSE_3.11</l>\n<l>aśvatthāmā hata iti pṛthāsūnunā spaṣṭamuktvā $ svairaṃ śeṣe gaja iti kila vyāhṛtaṃ satyavācā &amp;</l>\n<l>tacchrutvāsau dayitatanayaḥ pratyayāttasya rājñaḥ ē̃ śastrāṇyājau nayanasalilaṃ cāpi tulyaṃ mumoca // 3.11 //</l>\n</lg>\n\n<p>&amp;aśvatthāmā&amp;:\nhā tāta hā sutavatsala hā vṛthāmadarthaparityaktajīvita hā śauryarāśe hā śiṣyapriya hā yudhiṣṭhirapakṣapātin* /iti roditi**</p>\n\n<p>&amp;sūtaḥ&amp;:\nkumāra alamatyantaparidevanakārpaṇyena /</p>\n\n<p>&amp;aśvatthāmā&amp;:\n<lg>\n<l>VERSE_3.12</l>\n<l>śrutvā vadhaṃ mama mṛṣā sutavatsalena $ tāta tvayā saha śarairasavo vimuktāḥ &amp;</l>\n<l>jīvāmyahaṃ punarayaṃ bhavatā viyuktaḥ ē̃ krūre 'pi tanmayi mudhā tava pakṣapātaḥ // 3.12 //</l>\n</lg></p>\n\n<p>*iti mohamupagataḥ**</p>\n\n<p>&amp;sūtaḥ&amp;:\nsamāśvasitu samāśvasitu kamāraḥ /</p>\n\n<p>*tataḥ praviśati kṛpaḥ**</p>\n\n<p>&amp;kṛpaḥ&amp;:\n*sodvegaṃ niḥśvasya**</p>\n\n<lg>\n<l>VERSE_3.13</l>\n<l>dhiksānujaṃ kurupatiṃ dhigajātaśatruṃ $ digbhūpatīnviphalaśastrabhṛto dhigasmān &amp;</l>\n<l>keśagrahaḥ khalu tadā drupadātmajāyā ē̃ droṇasya cādya likhitairiva vīkṣito yaiḥ // 3.13 //</l>\n</lg>\n\n<p>tatkathaṃ nu khalu vatsaṃ drakṣyāmyaśvatthāmānam / atha vā himavatsāragurucetasi jñātalokasthitau tasminna khalu śokāvegamahamāśaṅke / kiṃ tu pituḥ paribhavasadṛśamupaśrutya na jāne kiṃ vyavasyatīti / atha vā\n<lg>\n<l>VERSE_3.14</l>\n<l>ekasya tāvatpāko 'yaṃ dāruṇo bhuvi vartate /</l>\n<l>keśagrahe dvitīye 'sminnūnaṃ niḥśeṣitāḥ prajāḥ // 3.14 //</l>\n</lg></p>\n\n<p>*vilokya**\ntadayaṃ vatsastiṣṭhati / yāvadupasarpāmi* /upasṛtya sasaṃbhramam**\nvatsa samāśvasihi samāśvasihi /</p>\n\n<p>&amp;aśvatthāmā&amp;:\n*saṃjñāṃ labdhvā sāsram**\nhā tāta hā sakalabhuvanaikaguro* /ākāśe**\nyudhiṣṭhira yudhiṣṭhira\n<lg>\n<l>VERSE_3.15</l>\n<l>ā janmano na vitathaṃ bhavatā kiloktaṃ $ na dvekṣi yajjanamatastvamajātaśatruḥ &amp;</l>\n<l>tāte gurau dvijavare mama bhāgyadoṣā- ē̃ tsarvaṃ tadekapada eva kathaṃ nirastam // 3.15 //</l>\n</lg></p>\n\n<p>&amp;sūtaḥ&amp;:\nkumāra eṣa te mātulaḥ śāradvataḥ pārśve tiṣṭhati /</p>\n\n<p>&amp;aśvatthāmā&amp;:\n*pārśve vilokya sabāṣpam**\nmātula mātula\n<lg>\n<l>VERSE_3.16</l>\n<l>gato yenādya tvaṃ saha raṇabhuvaṃ sainyapatinā $ ya ekaḥ śūrāṇāṃ gurukaṇḍūnikaṣaṇaḥ &amp;</l>\n<l>parīhāsāścitrāḥ satatamabhavanyena bhavataḥ ē̃ svasuḥ ślāghyo bhartā kva nu khalu sa te mātula gataḥ // 3.16 //</l>\n</lg></p>\n\n<p>&amp;kṛpaḥ&amp;:\nparigataparigantavya eva bhavān / tadalamatyantaśokāvegena /</p>\n\n<p>&amp;aśvatthāmā&amp;:\nmātula parityaktameva mayā paridevanam / eṣo 'haṃ sutavatsalaṃ tātamevānugacchāmi /</p>\n\n<p>&amp;kṛpaḥ&amp;:\nvatsa anupapannaṃ bhavadvidhānāmidam /</p>\n\n<p>&amp;sūtaḥ&amp;:\nkumāra alamatisāhasena /</p>\n\n<p>&amp;aśvatthāmā&amp;:\nārya śāradvata\n<lg>\n<l>VERSE_3.17</l>\n<l>madviyogabhayāttātaḥ paralokamito gataḥ /</l>\n<l>karomi virahaṃ tasya vatsalasya kathaṃ pituḥ // 3.17 //</l>\n</lg></p>\n\n<p>&amp;kṛpaḥ&amp;:\nvatsa yāvadayaṃ saṃsārastāvatprasiddhaiveyaṃ lokayātrā yatputraiḥ pitaro lokadvaye 'pyanuvartanīyā iti / paśya /\n<lg>\n<l>VERSE_3.18</l>\n<l>nivāpāñjalidānena ketanaiḥ śrāddhakarmabhiḥ /</l>\n<l>tasyopakāre śaktastvaṃ kiṃ jīvankimutānyathā // 3.18 //</l>\n</lg></p>\n\n<p>&amp;sūtaḥ&amp;:\nāyuṣman yathaiva mātulaste śāradvataḥ kathayati tattathā /</p>\n\n<p>&amp;aśvatthāmā&amp;:\nārya satyameveāñl̃m / kiṃ tvatidurvahatvācchokabhārasya na śaknomi tātavirahitaḥ kṣaṇamapi prāṇāndhārayitum / tadgacchāmi tamevoddeśaṃ yatra tathāvidhamapi pitaraṃ drakṣyāmi* /uttiṣṭhankhaḍgamālokya vicintya**\nkṛtamadyāpi śastragrahaṇaviḍambanayā / bhagavañśastra\n<lg>\n<l>VERSE_3.19</l>\n<l>gṛhītaṃ yenāsīḥ paribhavabhayānnocitamapi $ prabhāvādyasyābhūnna khalu tava kaścinna viṣayaḥ &amp;</l>\n<l>parityaktaṃ tena tvamasi sutaśokānna tu bhayā- ē̃ dvimokṣye śastra tvāmahamapi yataḥ svasti bhavate // 3.19 //</l>\n</lg></p>\n\n<p>*ityutsṛjati**</p>\n\n<p>*nepathye**</p>\n\n<p>bho bho rājānaḥ kathamiha bhavantaḥ sarve gurorbhāradvājasya paribhavamamunā nṛśaṃsena prayuktamupekṣante /</p>\n\n<p>&amp;aśvatthāmā&amp;:\n*ākarṇya śanaiḥ śastraṃ spṛśan**\nkiṃ gurorbhāradvājasya paribhavaḥ /</p>\n\n<p>*punarnepathye**</p>\n\n<lg>\n<l>VERSE_3.20</l>\n<l>ācāryasya tribhuvanagurornyastaśastrasya śokā- $ ddroṇasyājau nayanasalilakṣālitārdrānanasya &amp;</l>\n<l>maulau pāṇiṃ palitadhavale nyasya kṛtvā nṛśaṃsaṃ ē̃ dhṛṣṭadyumnaḥ svaśibiramayaṃ yāti sarve sahadhvam // 3.20 //</l>\n</lg>\n\n<p>&amp;aśvatthāmā&amp;:\n*sakrodhaṃ sakampaṃ ca kṛpasūtau dṛṣṭvā**\nkiṃ nāmedam /\n<lg>\n<l>VERSE_3.21</l>\n<l>pratyakṣamāttadhanuṣāṃ manujeśvarāṇāṃ $ prāyopaveśasadṛśaṃ vratamāsthitasya &amp;</l>\n<l>tātasya me palitamaulinirastakāśe ē̃ vyāpāritaṃ śirasi śastramaśastrapāṇeḥ // 3.21 //</l>\n</lg></p>\n\n<p>&amp;kṛpaḥ&amp;:\nvatsa evaṃ kila janaḥ kathayati /</p>\n\n<p>&amp;aśvatthāmā&amp;:\nkiṃ tātasya durātmanā parimṛṣṭamabhūcchiraḥ /</p>\n\n<p>&amp;sūtaḥ&amp;:\n*sabhayam**\nkumāra āsīdayaṃ tasya tejorāśerdevasya navaḥ paribhavāvatāraḥ /</p>\n\n<p>&amp;aśvatthāmā&amp;:\nhā tāta hā putrapriya mama mandabhāgadheyasya kṛte śastraparityāgāttathāvidhena kṣudreṇātmā paribhāvitaḥ / atha vā\n<lg>\n<l>VERSE_3.22</l>\n<l>parityakte dehe raṇaśirasi śokāndhamanasā $ śiraḥ śvā kāko vā drupadatanayo vā parimṛśet &amp;</l>\n<l>sphuraddivyāstraughadraviṇamadamattasya ca ripo- ē̃ rmamaivāyaṃ pādaḥ śirasi nihitastasya na karaḥ // 3.22 //</l>\n</lg></p>\n\n<p>āḥ durātmanpāñcālāpasada\n<lg>\n<l>VERSE_3.23</l>\n<l>tātaṃ śastragrahaṇavimukhaṃ niścayenopalabhya $ tyaktvā śaṅkāṃ khalu vidadhataḥ pāṇimasyottamāṅge &amp;</l>\n<l>aśvatthāmā karadhṛtadhanuḥ pāṇḍupāñcālasenā- ē̃ tūlotkṣepapralayapavanaḥ kiṃ na yātaḥ smṛtiṃ te // 3.23 //</l>\n</lg></p>\n\n<p>yudhiṣṭhira yudhiṣṭhira ajātaśatro amithyāvādindharmaputra sānujasya te kimanenāpakṛtam / atha vā kimanenālīkaprakṛtijihmacetasā / arjuna sātyake bāhuśālinvṛkodara mādhava yuktaṃ nāma bhavatāṃ surāsuramanujalokaikadhanurdharasya dvijanmanaḥ pariṇatavayasaḥ sarvācāryasya viśeṣato mama pituramunā drupadakulakalaṅkena manujapaśunā spṛśyamānamuttamāṅgamupekṣitam / atha vā sarva evaite pātakinaḥ / kimetaiḥ\n<lg>\n<l>VERSE_3.24</l>\n<l>kṛtamanumataṃ dṛṣṭaṃ vā yairidaṃ gurupātakaṃ $ manujapaśubhirnirmaryādairbhavadbhirudāyudhaiḥ &amp;</l>\n<l>narakaripuṇā sārdhaṃ teṣāṃ sabhīmakirīṭinā- ē̃ mayamahamasṛṅmedomāṃsaiḥ karomi diśāṃ balim // 3.24 //</l>\n</lg></p>\n\n<p>&amp;kṛpaḥ&amp;:\nvatsa kiṃ na saṃbhāvyate bhāradvājatulye bāhuśālini divyāstragrāmakovide bhavati /</p>\n\n<p>&amp;aśvatthāmā&amp;:\nbho bhoḥ pāṇḍavamatsyasomakamāgadhādyāḥ kṣatriyāpasādāḥ\n<lg>\n<l>VERSE_3.25</l>\n<l>piturmūrdhni spṛṣṭe jvaladanalabhāsvatparaśunā $ kṛtaṃ yadrāmeṇa śrutimupagataṃ tanna bhavatām &amp;</l>\n<l>kimadyāśvatthāmā tadarirudhirāsāravighasaṃ ē̃ na karma krodhāndhaḥ prabhavati vidhātuṃ raṇamukhe // 3.25 //</l>\n</lg></p>\n\n<p>sūta gaccha tvaṃ sarvopakaraṇaiḥ sāṃgrāmikaiḥ sarvāyudhairupetaṃ mahāhavalakṣaṇaṃ nāmāsmatsyandanamupanaya /</p>\n\n<p>&amp;sūtaḥ&amp;:\nyadājñāpayati kumāraḥ* /iti niṣkrāntaḥ**</p>\n\n<p>&amp;kṛpaḥ&amp;:\nvatsa avaśyapratikartavye 'smindāruṇe paribhavāgnau sarveṣāmasmākaṃ ko 'nyastvāmantareṇa śaktaḥ pratikartum / kiṃ tu</p>\n\n<p>&amp;aśvatthāmā&amp;:\nkimataḥ param /</p>\n\n<p>&amp;kṛpaḥ&amp;:\nsaināpatye 'bhiṣiktaṃ bhavantamicchāmi samarabhuvanamavatārayitum /</p>\n\n<p>&amp;aśvatthāmā&amp;:\nmātula paratantramidamakiṃcitkaraṃ ca /</p>\n\n<p>&amp;kṛpaḥ&amp;:\nvatsa na khalu paratantraṃ nākiṃcitkaraṃ ca / paśya /\n<lg>\n<l>VERSE_3.26</l>\n<l>bhavedabhīṣmamadroṇaṃ dhārtarāṣṭrabalaṃ katham /</l>\n<l>yadi tattulyakarmātra bhavāndhuri na yujyate // 3.26 //</l>\n</lg></p>\n\n<p>kṛtaparikarasya bhavādṛśasya trailokyamapi na kṣamaṃ paripanthībhavituṃ kiṃ punaryudhiṣṭhirabalam / tadevaṃ manye parikalpitābhiṣekopakaraṇaḥ kauravarājo na cirāttvāmevābhyapekṣamāṇastiṣṭhatīti /</p>\n\n<p>&amp;aśvatthāmā&amp;:\nyadyevaṃ tvarate me paribhavānaladahyamānamidaṃ cetastatpratīkārajalāvagāhanāya / tadahaṃ gatvā tātavadhaviṣaṇṇamānasaṃ kurupatiṃ saināpatyasvayaṃgrahaṇapraṇayasamāśvāsanayā mandasaṃtāpaṃ karomi /</p>\n\n<p>&amp;kṛpaḥ&amp;:\nvatsa evamidam / atastamevoddeśaṃ gacchāvaḥ /</p>\n\n<p>*iti parikrāmataḥ**</p>\n\n<p>*tataḥ praviśataḥ karṇaduryodhanau**</p>\n\n<p>&amp;duryodhanaḥ&amp;:\naṅgarāja\n<lg>\n<l>VERSE_3.27</l>\n<l>tejasvī ripuhatabandhuduḥkhapāraṃ $ bāhubhyāṃ vrajati dhṛtāyudhaplavābhyām &amp;</l>\n<l>ācāryaḥ sutanidhanaṃ niśamya saṃkhye ē̃ kiṃ śastragrahasamaye viśastra āsīt // 3.27 //</l>\n</lg></p>\n\n<p>atha vā sūktamidamabhiyuktaiḥ prakṛtirdustyajeti / yataḥ śokāndhamanasā tena vimucya kṣātradharmakārkaśyaṃ dvijātidharmasulabho mārdavaparigrahaḥ kṛtaḥ /</p>\n\n<p>&amp;karṇaḥ&amp;:\nrājankauraveśvara na khalvidamevam /</p>\n\n<p>&amp;duryodhanaḥ&amp;:\nkathaṃ tarhi /</p>\n\n<p>&amp;karṇaḥ&amp;:\nevaṃ kilāsyābhiprāyo yathāśvatthāmā mayā pṛthivīrājye 'bhiṣektavya iti / tasyābhāvādvṛddhasya me brāhmaṇasya vṛthā śastragrahaṇamiti tathā kṛtavān /</p>\n\n<p>&amp;duryodhanaḥ&amp;:\n*saśiraḥkampam**\nevamidam /</p>\n\n<p>&amp;karṇaḥ&amp;:\netadarthaṃ ca kauravapāṇḍavapakṣapātapravṛttamahāsaṃgrāmasya rājakasya parasparakṣayamapekṣamāṇena tena pradhānapuruṣavadhopekṣā kṛtā /</p>\n\n<p>&amp;duryodhanaḥ&amp;:\nupapannamidam /</p>\n\n<p>&amp;karṇaḥ&amp;:\nanyacca rājan drupadenāpyasya bālyātprabhṛtyabhiprāyavedinā na svarāṣṭre vāso dattaḥ /</p>\n\n<p>&amp;duryodhanaḥ&amp;:\nsādhu aṅgarāja sādhu / nipuṇamabhihitam /</p>\n\n<p>&amp;karṇaḥ&amp;:\nna cāyaṃ mamaikasyābhiprāyaḥ / anye 'bhiyuktā api naivedamanyathā manyante /</p>\n\n<p>&amp;duryodhanaḥ&amp;:\nevametat / kaḥ saṃdehaḥ /\n<lg>\n<l>VERSE_3.28</l>\n<l>dattvābhayaṃ so 'tiratho badhyamānaṃ kirīṭinā /</l>\n<l>sindhurājamupekṣeta naivaṃ cetkathamanyathā // 3.28 //</l>\n</lg></p>\n\n<p>&amp;kṛpaḥ&amp;:\n*vilokya**\nvatsa eṣa duryodhanaḥ sūtaputreṇa sahāsyāṃ nyagrodhacchāyāyāmupaviṣṭastiṣṭhati / tadupasarpāvaḥ /</p>\n\n<p>*tathā kṛtvā**</p>\n\n<p>&amp;ubhau&amp;:\nvijayatāṃ kauraveśvaraḥ /</p>\n\n<p>&amp;duryodhanaḥ&amp;:\n*dṛṣṭvā**\naye kathaṃ kṛpo 'śvatthāmā ca* /āsanādavatīrya kṛpaṃ prati**\nguro abhivādaye* /aśvatthāmānamuddiśya**\nācāryaputra\n<lg>\n<l>VERSE_3.29</l>\n<l>ehyasmadarthahatatāta pariṣvajasva $ klāntairidaṃ mama nirantaramaṅgamaṅgaiḥ &amp;</l>\n<l>sparśastavaiṣa bhujayoḥ sadṛśaḥ pituste ē̃ śoke 'pi yo vikṛtimeti tanūruheṣu // 3.29 //</l>\n</lg></p>\n\n<p>*āliṅgya pārśva upaveśayati / aśvatthāmā bāṣpamutsṛjati**</p>\n\n<p>&amp;karṇaḥ&amp;:\ndrauṇāyana alamatyarthamātmānaṃ śokānale prakṣipya /</p>\n\n<p>&amp;duryodhanaḥ&amp;:\nācāryaputra ko viśeṣa āvayorasminvyasanamahārṇave / paśya /\n<lg>\n<l>VERSE_3.30</l>\n<l>tātastava praṇayavānsa pituḥ sakhā me $ śastre yathā tava guruḥ sa tathā mamāpi &amp;</l>\n<l>kiṃ tasya dehanidhane kathayāmi duḥkhaṃ ē̃ jānīhi tadguruśucā manasā tvameva // 3.30 //</l>\n</lg></p>\n\n<p>&amp;kṛpaḥ&amp;:\nvatsa yathāha kurupatistathaivaitat /</p>\n\n<p>&amp;aśvatthāmā&amp;:\nrājannevaṃ pakṣapātini tvayi yuktameva śokabhāraṃ laghūkartum / kiṃ tu\n<lg>\n<l>VERSE_3.31</l>\n<l>mayi jīvati mattātaḥ keśagrahaṇamavāptavān /</l>\n<l>kathamanye kariṣyanti putrebhyaḥ putriṇaḥ spṛhām // 3.31 //</l>\n</lg></p>\n\n<p>&amp;karṇaḥ&amp;:\ndrauṇāyana kimatra kriyate yadā tenaiva sarvaparibhavatrāṇahetunā śastramutsṛjatā tādṛśīmavasthāmātmā nītaḥ /</p>\n\n<p>&amp;aśvatthāmā&amp;:\naṅgarāja kimāha bhavānkimatra kriyata iti / śrūyatāṃ yatkriyate /\n<lg>\n<l>VERSE_3.32</l>\n<l>yo yaḥ śastraṃ bibharti svabhujagurumadaḥ pāṇḍavīnāṃ camūnāṃ $ yo yaḥ pāñcālagotre śiśuradhikavayā garbhaśayyāṃ gato vā &amp;</l>\n<l>yo yastatkarmasākṣī carati mayi raṇe yaśca yaśca pratīpaḥ ē̃ krodhāndhastasya tasya svayamapi jagatāmantakasyāntako 'ham // 3.32 //</l>\n</lg></p>\n\n<p>api ca bho jāmadagnyaśiṣya karṇa\n<lg>\n<l>VERSE_3.33</l>\n<l>deśaḥ so 'yamarātiśoṇitajalairyasminhradāḥ pūritāḥ $ kṣatrādeva tathāvidhaḥ paribhavastātasya keśagrahaḥ &amp;</l>\n<l>tānyevāhitaśastraghasmaragurūṇyastrāṇi bhāsvanti me ē̃ yadrāmeṇa kṛtaṃ tadeva kurute drauṇāyanaḥ krodhanaḥ // 3.33 //</l>\n</lg></p>\n\n<p>&amp;duryodhanaḥ&amp;:\nācāryaputra tasya tathāvidhasyānanyasādhāraṇasya te vīrabhāvasya kimanyatsadṛśam /</p>\n\n<p>&amp;kṛpaḥ&amp;:\nrājansumahānkhalu droṇaputreṇa voḍhumadhyavasitaḥ samarabhāraḥ / tadahamevaṃ manye / bhavatā kṛtaparikaro 'yamucchettuṃ lokatrayamapi samarthaḥ kiṃ punaryudhiṣṭhirabalam / ato 'bhiṣicyatāṃ saināpatye /</p>\n\n<p>&amp;duryodhanaḥ&amp;:\nsuṣṭhu yujyamānamabhihitaṃ yuṣmābhiḥ / kiṃ tu prākpratipanno 'yamartho 'ṅgarājasya /</p>\n\n<p>&amp;kṛpaḥ&amp;:\nrājannasadṛśaparibhavaśokasāgare nimajjantamenamaṅgarājasyārthe naivopekṣituṃ yuktam / asyāpi tadevārikulamanuśāsanīyam / ataḥ kimasya pīḍā na bhaviṣyati /</p>\n\n<p>&amp;aśvatthāmā&amp;:\nrājankauraveśvara kimadyāpi yuktāyuktavicāraṇayā /\n<lg>\n<l>VERSE_3.34</l>\n<l>prayatnaparibodhitaḥ stutibhiradya śeṣe niśā- $ makeśavamapāṇḍavaṃ bhuvanamadya niḥsomakam &amp;</l>\n<l>iyaṃ parisamāpyate raṇakathādya doḥśālinā ē̃ vyapaitu nṛpakānanātigururadya bhāro bhuvaḥ // 3.34 //</l>\n</lg></p>\n\n<p>&amp;karṇaḥ&amp;:\n*vihasya**\nvaktuṃ sukaramidaṃ duṣkaramadhyavasātum / bahavaḥ kauravabale 'sya karmaṇaḥ śaktāḥ /</p>\n\n<p>&amp;aśvatthāmā&amp;:\naṅgarāja evamidam / bahavaḥ kauravabale 'tra śaktāḥ / kiṃ tu duḥkhopahataḥ śokāveśavaśādbravīmi na punarvīrajanādhikṣepeṇa /</p>\n\n<p>&amp;karṇaḥ&amp;:\nmūḍha duḥkhitasyāśrupātaḥ kupitasya cāyudhadvitīyasya saṃgrāmāvataraṇamucitaṃ naivaṃvidhāḥ pralāpāḥ /</p>\n\n<p>&amp;aśvatthāmā&amp;:\n*sakrodham**\nare re rādhāgarbhabhārabhūta sūtāpasada mamāpi nāmāśvatthāmno duḥkhitasyāśrubhiḥ pratikriyāmupadiśi na śastreṇa / paśya /\n<lg>\n<l>VERSE_3.35</l>\n<l>nirvīryaṃ guruśāpabhāṣitavaśātkiṃ me tavevāyudhaṃ $ saṃpratyeva bhayādvihāya samaraṃ prāpto 'smi kiṃ tvaṃ yathā &amp;</l>\n<l>jāto 'haṃ stutivaṃśakīrtanavidāṃ kiṃ sārathīnāṃ kule ē̃ kṣudrārātikṛtāpriyaṃ pratikaromyasreṇa nāstreṇa yat // 3.35 //</l>\n</lg></p>\n\n<p>&amp;karṇaḥ&amp;:\n*sakrodham**\nare re vācāṭa vṛthāśastragrahaṇadurvidagdha baṭo\n<lg>\n<l>VERSE_3.36</l>\n<l>nirvīryaṃ vā savīryaṃ vā mayā notsṛṣṭamāyudham /</l>\n<l>yathā pāñcālabhītena pitrā te bāhuśālinā // 3.36 //</l>\n</lg></p>\n\n<p>api ca\n<lg>\n<l>VERSE_3.37</l>\n<l>sūto vā sūtaputro vā yo vā ko vā bhavāmyaham /</l>\n<l>daivāyattaṃ kule janma madāyattaṃ tu pauruṣam // 3.37 //</l>\n</lg></p>\n\n<p>&amp;aśvatthāmā&amp;:\n*sakrodham**\nare re rathakārakulakalaṅka rādhāgarbhabhārabhūta are āyudhānabhijña tātamapyadhikṣipasi / atha vā\n<lg>\n<l>VERSE_3.38</l>\n<l>sa bhīruḥ śūro vā prathitabhujasārastribhuvane $ kṛtaṃ yattenājau pratidinamiyaṃ vetti vasudhā &amp;</l>\n<l>parityaktaṃ śastraṃ kathamiti sa satyavratadharaḥ ē̃ pṛthāsūnuḥ sākṣī tvamasi raṇabhīro kva nu tadā // 3.38 //</l>\n</lg></p>\n\n<p>&amp;karṇaḥ&amp;:\n*vihasya**\nevaṃ bhīruraham / punarvikramaikarasaṃ tava pitaramanusmṛtya mahānme saṃśayo jātaḥ / api ca re mūḍha\n<lg>\n<l>VERSE_3.39</l>\n<l>yadi śastramujjhitamaśastrapāṇayo $ na nivārayanti kimarīnudāyudhān &amp;</l>\n<l>yadanena maulidalane 'pyudāsitaṃ ē̃ suciraṃ striyeva nṛpacakrasaṃnidhau // 3.39 //</l>\n</lg></p>\n\n<p>&amp;aśvatthāmā&amp;:\n*sakrodhaṃ sakampaṃ ca**\ndurātmanrājavallabha pragalbha sūtāpasada asaṃbaddhapralāpin\n<lg>\n<l>VERSE_3.40</l>\n<l>kathamapi na niṣiddho duḥkhinā bhīruṇā vā $ drupadatanayapāṇistena pitrā mamādya &amp;</l>\n<l>tava bhujabaladarpādhmāyamānasya vāmaḥ ē̃ śirasi caraṇa eṣa nyasyate vārayainam // 3.40 //</l>\n</lg></p>\n\n<p>*iti tathā kartumuttiṣṭhati**</p>\n\n<p>&amp;kṛpaduryodhanau&amp;:\nguruputra marṣaya* /iti nivārayataḥ**</p>\n\n<p>*aśvatthāmā caraṇaprahāraṃ nāṭayati**</p>\n\n<p>&amp;karṇaḥ&amp;:\n*sakrodhamutthāya khaḍgamākṛṣya**\nare durātmanvācāla brahmabandho ātmaślāgha\n<lg>\n<l>VERSE_3.41</l>\n<l>jātyā kāmamavadhyo 'si caraṇaṃ tvimamuddhṛtam /</l>\n<l>anena lūnaṃ khaḍgena patitaṃ vetsyasi kṣitau // 3.41 //</l>\n</lg></p>\n\n<p>&amp;aśvatthāmā&amp;:\nare mūḍha kiṃ nāma jātyā kāmamavadhyo 'ham / iyaṃ sā jātistyaktā* /iti yajñopavītaṃ chinatti / punaśca sakrodham**</p>\n\n<lg>\n<l>VERSE_3.42</l>\n<l>adya mithyāpratijño 'sau kirīṭī kriyate mayā /</l>\n<l>śastraṃ gṛhāṇa vā tyaktvā maulau vā racayāñjalim // 3.42 //</l>\n</lg>\n\n<p>*ubhāvapi khaḍgamākṛṣyānyo 'nyaṃ prahartumudyatau / kṛpaduryodhanau vārayataḥ**</p>\n\n<p>&amp;duryodhanaḥ&amp;:\nsakhe ācāryaputra śastragrahaṇenālam /</p>\n\n<p>&amp;kṛpaḥ&amp;:\nvatsa sūtaputra śastragrahaṇenālam /</p>\n\n<p>&amp;aśvatthāmā&amp;:\nmātula mātula kiṃ nivārayasi / ayamapi tātanindāpragalbhaḥ sūtāpasado dhṛṣṭadyumnapakṣapātyeva /</p>\n\n<p>&amp;karṇaḥ&amp;:\nrājanna khalvahaṃ nivārayitavyaḥ /\n<lg>\n<l>VERSE_3.43</l>\n<l>upekṣitānāṃ mandānāṃ dhīrasattvairavajñayā /</l>\n<l>atrāsitānāṃ krodhāndhairbhavatyeṣā vikatthanā // 3.43 //</l>\n</lg></p>\n\n<p>&amp;aśvatthāmā&amp;:\nrājanmuñca muñcainam / āsādayatu madbhujāntaraniṣpeṣasulabhamasūnāmavasādanam / anyacca rājan / snehena kāryeṇa vā yattvamenaṃ tātādhikṣepakāriṇaṃ durātmānaṃ mattaḥ parirakṣitumicchasi tadubhayamapi vṛthaiva / paśya /\n<lg>\n<l>VERSE_3.44</l>\n<l>pāpapriyastava kathaṃ guṇinaḥ sahāyaḥ $ sūtānvayaḥ śaśadharānvayasaṃbhavasya &amp;</l>\n<l>hantā kirīṭinamahaṃ nṛpa muñca kuryāṃ ē̃ krodhādakarṇamapṛthātmajamadya lokam // 3.44 //</l>\n</lg></p>\n\n<p>*iti prahartumicchati**</p>\n\n<p>&amp;karṇaḥ&amp;:\n*khaḍgamudyamya**\nare vācāṭa brāhmaṇādhama ayaṃ na bhavasi / rājanmuñca muñca / na khalvahaṃ vārayitavyaḥ* /hantumicchati**</p>\n\n<p>*duryodhanakṛpau nivārayataḥ**</p>\n\n<p>&amp;duryodhanaḥ&amp;:\nkarṇa guruputra ko 'yamadya yuvayorvyāmohaḥ /</p>\n\n<p>&amp;kṛpaḥ&amp;:\nvatsa anyadeva prastutamanyatrāvega iti ko 'yaṃ vyāmohaḥ / svabalavyasanaṃ cedamasminkāle rājakulasyāsya yuṣmatta eva bhavatīti vāmaḥ panthāḥ /</p>\n\n<p>&amp;aśvatthāmā&amp;:\nmātula na labhyate 'sya kaṭupralāpino rathakārakulakalaṅkasya darpaḥ śātayitum /</p>\n\n<p>&amp;kṛpaḥ&amp;:\nvatsa akālaḥ khalu svabalapradhānavirodhasya /</p>\n\n<p>&amp;aśvatthāmā&amp;:\nmātula yadyevam\n<lg>\n<l>VERSE_3.45</l>\n<l>ayaṃ pāpo yāvanna nidhanamupeyādariśaraiḥ $ parityaktaṃ tāvatpriyamapi mayāstraṃ raṇamukhe &amp;</l>\n<l>balānāṃ nāthe 'sminparikupitabhīmārjunabhaye ē̃ samutpanne rājā priyasakhabalaṃ vettu samare // 3.45 //</l>\n</lg></p>\n\n<p>*iti khaḍgamutsṛjati**</p>\n\n<p>&amp;karṇaḥ&amp;:\n*vihasya**\nkulakramāgatamevaitadbhavādṛśāṃ yadastraparityāgo nāma /</p>\n\n<p>&amp;aśvatthāmā&amp;:\nnanu re aparityaktamapi bhavādṛśairāyudhaṃ ciraparityaktameva niṣphalatvāt /</p>\n\n<p>&amp;karṇaḥ&amp;:\nare muḍha\n<lg>\n<l>VERSE_3.46</l>\n<l>dhṛtāyudho yāvadahaṃ tāvadanyaiḥ kimāyudhaiḥ /</l>\n<l>yadvā na siddhamastreṇa mama tatkena setsyati // 3.46 //</l>\n</lg></p>\n\n<p>*nepathye**</p>\n\n<p>āḥ durātmandraupadīkeśāmbarākarṣaṇamahāpātakindhārtarāṣṭrāpasada cirasya khalu kālasya matsaṃmukhamāgato 'si / kṣudrapaśo kvedānīṃ gamyate / api ca bho bho rādheyaduryodhanasaubalaprabhṛtayaḥ pāṇḍavavidveṣaṇaścāpapāṇayo mānadhanāḥ śṛṇvantu bhavantaḥ /\n<lg>\n<l>VERSE_3.47</l>\n<l>spṛṣṭā yena śiroruhe nṛpaśunā pāñcālarājātmajā $ yenāsyāḥ paridhānamapyapahṛtaṃ rājñāṃ gurūṇāṃ puraḥ &amp;</l>\n<l>yasyoraḥsthalaśoṇitāsavamahaṃ pātuṃ pratijñātavā- ē̃ nso 'yaṃ madbhujapañjare nipatitaḥ saṃrakṣyatāṃ kauravaḥ // 3.47 //</l>\n</lg></p>\n\n<p>*sarva ākarṇayanti**</p>\n\n<p>&amp;aśvatthāmā&amp;:\n*sotprāsam**\naṅgarāja senāpate jāmadagnyaśiṣya droṇopahāsinbhujabalaparirakṣitasakalaloka* /dhṛtāyudha iti paṭhitvā**\nidaṃ tadāsannatarameva saṃvṛttam / rakṣainaṃ sāṃprataṃ bhīmādduḥśāsanam /</p>\n\n<p>&amp;karṇaḥ&amp;:\nāḥ kā śaktirvṛkodarasya mayi jīvati duḥśāsanasya chāyāmapyākramitum / yuvarāja na bhetavyaṃ na bhetavyam / ayamahamāgato 'smi* /iti niṣkrāntaḥ**</p>\n\n<p>&amp;aśvatthāmā&amp;:\nrājankauravanātha abhīṣmadroṇaṃ saṃprati kauravabalamāloḍayantau bhīmārjunau rādheyenaivaṃvidhenānyena vā na śakyete nivārayitum / ataḥ svayameva bhrātuḥ pratīkāraparo bhava /</p>\n\n<p>&amp;duryodhanaḥ&amp;:\nāḥ śaktirasti durātmanaḥ pavanatanayasyānyasya vā mayi jīvati śastrapāṇau vatsasya chāyāmapyākramitum / vatsa na bhetavyaṃ na bhetavyam / kaḥ ko 'tra bhoḥ / rathamupanaya* /iti niṣkrāntaḥ**</p>\n\n<p>*nepathye kalakalaḥ**</p>\n\n<p>&amp;aśvatthāmā&amp;:\n*agrato vilokya**\nmātula hā dhikkaṣṭam / eṣa khalu bhrātuḥ pratijñābhaṅgabhīruḥ kirīṭī samaṃ duryodhanarādheyau śaravarṣairdurvārairabhidravati / sarvathā pītaṃ duḥśāsanaśoṇitaṃ bhīmena / na khalu viṣahe duryodhanānujasyaināṃ vipattimavalokayitum / anṛtamanumataṃ nāma / mātula śastraṃ śastram /\n<lg>\n<l>VERSE_3.48</l>\n<l>satyādapyanṛtaṃ śreyo dhiksvargaṃ narako 'stu me /</l>\n<l>bhīmādduḥśāsanaṃ trātuṃ tyaktamatyaktamāyudham // 3.48 //</l>\n</lg></p>\n\n<p>*iti khaḍgaṃ grahītumicchati**</p>\n\n<p>*nepathye**</p>\n\n<p>mahātmanbhāradvājasūno na khalu satyavacanamanullaṅghitapūrvamullaṅghayitumarhasi /</p>\n\n<p>&amp;kṛpaḥ&amp;:\nvatsa aśarīriṇī bhāratī bhavantamanṛtādabhirakṣati /</p>\n\n<p>&amp;aśvatthāmā&amp;:\nkathamiyamamānuṣī vāgnānumanute saṃgrāmāvataraṇaṃ mama / bhoḥ kaṣṭam / āḥ pakṣapātino devā api pāṇḍavānām / sarvathā pītaṃ duḥśāsanaśoṇitaṃ bhīmena / bhoḥ kaṣṭaṃ kaṣṭam /\n<lg>\n<l>VERSE_3.49</l>\n<l>duḥśāsanasya rudhire pīyamāne 'pyudāsitam /</l>\n<l>duryodhanasya kartāsmi kimanyatpriyamāhave // 3.49 //</l>\n</lg></p>\n\n<p>mātula rādheyakrodhavaśādanāryamasmābhirācaritam / atastvamapi tāvadasya rājñaḥ pārśvavartī bhava /</p>\n\n<p>&amp;kṛpaḥ&amp;:\ngacchāmyahamatra pratividhātum / bhavānapi śibirasaṃniveśameva pratiṣṭhatām /</p>\n\n<p>*parikramya niṣkrāntau**</p>\n\n<p>iti tṛtīyo 'ṅkaḥ /\n\nACT_4\ncaturtho 'ṅkaḥ /\n*tataḥ praviśati prahāramūrcchitaṃ rathasthaṃ duryodhanamapaharansūtaḥ / sūtaḥ sasaṃbhramaṃ parikrāmati**</p>\n\n<p>*nepathye**</p>\n\n<p>bho bho bāhubalāvalepapravartitamahāsamaradohadāḥ kauravapakṣapātapaṇīkṛtaprāṇadraviṇasaṃcayā narapatayaḥ saṃstabhyantāṃ saṃstabhyantāṃ nihataduḥśāsanapītāvaśeṣaśoṇitasnapitabībhatsaveṣavṛkodaradarśanabhayapariskhalatpraharaṇāni raṇātdravanti balāni /</p>\n\n<p>&amp;sūtaḥ&amp;:\n*vilokya**\nkathameṣa dhavalacapalacāmaracumbitakanakakamaṇḍalunā śikharāvabaddhavaijayantīsūcitena hatagajavājinarakalevarasahasrasaṃmardaviṣamodghātakṛtakalakalakiṅkiṇījālamālinā rathena śaravarṣastambhitaparabalaparākramaprasaraḥ pradrutamātmabalamāśvāsayankṛpaḥ kirīṭinābhiyuktamaṅgarājamanusarati / hanta jātamasmadbalānāmavalambanam /</p>\n\n<p>*nepathye kalakalānantaram**</p>\n\n<p>bho bhoḥ asmaddarśanabhayaskhalitakārmukakṛpāṇatomaraśaktayaḥ kauravacamūbhaṭāḥ pāṇḍavapakṣapātinaśca yodhāḥ na bhetavyaṃ na bhetavyam / ayamahaṃ nihataduḥśāsanapīvaroraḥsthalakṣatajāsavapānamadoddhato rabhasagāmī stokāvaśiṣṭapratijñāmahotsavaḥ kauravarājasya dyūtanirjito dāsaḥ pārthamadhyamo bhīmasenaḥ sarvānbhavataḥ sākṣīkaromi / śrūyatām /\n<lg>\n<l>VERSE_4.1</l>\n<l>rājño mānadhanasya kārmukabhṛto duryodhanasyāgrataḥ $ pratyakṣaṃ kurubāndhavasya miṣataḥ karṇasya śalyasya ca &amp;</l>\n<l>pītaṃ tasya mayādya pāṇḍavavadhūkeśāmbarākarṣiṇaḥ ē̃ koṣṇaṃ jīvata eva tīkṣṇakarajakṣuṇṇādasṛgvakṣasaḥ // 4.1 //</l>\n</lg></p>\n\n<p>&amp;sūtaḥ&amp;:\n*śrutvā sabhayam**\naye āsanna eva durātmā kauravarājaputramahāvanotpātamāruto mārutiḥ / anupalabdhasaṃjñaśca tāvadatra mahārājaḥ / bhavatu / sudūramapaharāmi syandanam / kadācidduḥśāsana ivāsminnapyayamanāryo 'nāryamācariṣyati* /tvaritataraṃ parikramyāvalokya ca**\naye ayamasau sarasīsarojavilolanasurabhiśītalamātariśvasaṃvāhitasāndrakisalayo nyagrodhapādapaḥ / ucitā viśrāmabhūriyaṃ samaravyāpārakhinnasya vīrajanasya / atra sthitaścāyācitatālavṛntena haricandanacchaṭāśītalenāprayatnasurabhiṇā daśāpariṇāmayogyena sarasīsamīraṇenāmunā gataklamo bhaviṣyati mahārājaḥ / lūnaketuścāyaṃ ratho 'nivārita eva pravekṣyati cchāyām* /iti praveśaṃ rūpayitvā**\nkaḥ ko 'tra bhoḥ* /samantādavalokya**\nkathaṃ na kaścidatra parijanaḥ / nūnaṃ tathāvidhasya vṛkodarasya darśanādevaṃvidhasya ca svāminastrāsena śibirasaṃniveśameva praviṣṭaḥ / kaṣṭaṃ bhoḥ kaṣṭam /\n<lg>\n<l>VERSE_4.2</l>\n<l>dattvā droṇena pārthādabhayamapi na saṃrakṣitaḥ sindhurājaḥ $ krūraṃ duḥśāsane 'sminhariṇa iva kṛtaṃ bhīmasenena karma &amp;</l>\n<l>duḥsādhyāmapyarīṇāṃ laghumiva samare pūrayitvā pratijñāṃ ē̃ nāhaṃ manye sakāmaṃ kurukulavimukhaṃ daivametāvatāpi // 4.2 //</l>\n</lg></p>\n\n<p>*rājānamavalokya**\nkathamadyāpi na cetanāṃ labhate mahārājaḥ / bhoḥ kaṣṭam* /niḥśvasya**</p>\n\n<lg>\n<l>VERSE_4.3</l>\n<l>madakalitakareṇubhajyamāne $ vipina iva prakaṭaikaśālaśeṣe &amp;</l>\n<l>hatasakalakumārake kule 'smiṃ- ē̃ stvamapi vidheravalokitaḥ kaṭākṣaiḥ // 4.3 //</l>\n</lg>\n\n<p>nanu bho hatavidhe bharatakulavimukha\n<lg>\n<l>VERSE_4.4</l>\n<l>akṣatasya gadāpāṇeranārūḍhasya saṃśayam /</l>\n<l>eṣāpi bhīmasenasya pratijñā pūryate tvayā // 4.4 //</l>\n</lg></p>\n\n<p>&amp;duryodhanaḥ&amp;:\n*śanairupalabdhasaṃjñaḥ**\nāḥ śaktirasti durātmano vṛkodarahatakasya mayi jīvati duryodhane pratijñāṃ pūrayitum / vatsa duḥśāsana na bhetavyaṃ na bhetavyam / ayamahamāgato 'smi / nanu sūta prāpaya rathaṃ tamevoddeśaṃ yatra vatso me duḥśāsanaḥ /</p>\n\n<p>&amp;sūtaḥ&amp;:\nāyuṣmannakṣamāḥ saṃprati vāhāste rathamudvoḍhum* /apavārya**\nmanorathaṃ ca /</p>\n\n<p>&amp;duryodhanaḥ&amp;:\n*rathādavatīrya sagarvaṃ sākūtaṃ ca**\nkṛtaṃ syandanagamanakālātipātena /</p>\n\n<p>&amp;sūtaḥ&amp;:\n*savailakṣyaṃ sakaruṇaṃ ca**\nmarṣayatu marṣayatvāyuṣmān /</p>\n\n<p>&amp;duryodhanaḥ&amp;:\ndhiksūta kiṃ rathena / kevalamarātivimardasaṃghaṭṭasaṃcārī duryodhanaḥ khalvaham / tadgadāmātrasahāyaḥ samarabhuvamavatarāmi /</p>\n\n<p>&amp;sūtaḥ&amp;:\nāyuṣmannevametat / kaḥ saṃdehaḥ /</p>\n\n<p>&amp;duryodhanaḥ&amp;:\nyadyevaṃ kimevaṃ bhāṣase / paśya /\n<lg>\n<l>VERSE_4.5</l>\n<l>bālasya me prakṛtidurlalitasya pāpaḥ $ pāpaṃ vyavasyati samakṣamudāyudho 'sau &amp;</l>\n<l>asminnivārayasi kiṃ vyavasāyinaṃ māṃ ē̃ krodho na nāma karuṇā na ca te 'sti lajjā // 4.5 //</l>\n</lg></p>\n\n<p>&amp;sūtaḥ&amp;:\n*sakaruṇaṃ pādayornipatya**\netadvijñāpayāmi / āyuṣmansaṃpūrṇapratijñena nivṛttena bhavitavyamidānīṃ durātmanā vṛkodarahatakena / ata evaṃ bravīmi /</p>\n\n<p>&amp;duryodhanaḥ&amp;:\n*sahasā bhūmau patan**\nhā vatsa duḥśāsana hā madājñāvirodhitapāṇḍava hā vikramaikarasa hā madaṅkadurlalita hā arātikulagajaghaṭāmṛgendra hā yuvarāja kvāsi / prayaccha me prativacanam* /iti niḥśvasya mohamupagataḥ**</p>\n\n<p>&amp;sūtaḥ&amp;:\nrājansamāśvasihi samāśvasihi /</p>\n\n<p>&amp;duryodhanaḥ&amp;:\n*saṃjñāṃ labdhvā / niḥśvasya**</p>\n\n<lg>\n<l>VERSE_4.6</l>\n<l>mukto yatheṣṭamupabhogasukheṣu naiva $ tvaṃ lālito 'pi hi mayā na vṛthāgrajena &amp;</l>\n<l>asyāstu vatsa tava heturahaṃ vipatte- ē̃ ryatkārito 'syavinayaṃ na ca rakṣito 'si // 4.6 //</l>\n</lg>\n\n<p>*iti patati**</p>\n\n<p>&amp;sūtaḥ&amp;:\nāyuṣmansamāśvasihi samāśvasihi /</p>\n\n<p>&amp;duryodhanaḥ&amp;:\ndhiksūta kimanuṣṭhitaṃ bhavatā /\n<lg>\n<l>VERSE_4.7</l>\n<l>rakṣaṇīyena satataṃ bālenājñānuvartinā /</l>\n<l>duḥśāsanena bhrātrāhamupahāreṇa rakṣitaḥ // 4.7 //</l>\n</lg></p>\n\n<p>&amp;sūtaḥ&amp;:\nmahārāja marmabhedibhiriṣutomaraśaktiprāsavarṣairmahārathānāmapahṛtacetanatvānniśceṣṭaḥ kṛto mahārāja ityapahṛto mayā rathaḥ /</p>\n\n<p>&amp;duryodhanaḥ&amp;:\nsūta virūpaṃ kṛtavānasi /\n<lg>\n<l>VERSE_4.8</l>\n<l>tasyaiva pāṇḍavapaśoranujadviṣo me $ kṣodairgadāśanikṛtairna vibodhito 'smi &amp;</l>\n<l>tāmeva nādhiśayito rudhirārdraśayyāṃ ē̃ dauḥśāsanīṃ yadahamāśu vṛkodaro vā // 4.8 //</l>\n</lg></p>\n\n<p>*niśvasya nabho vilokya**\nnanu bho hatavidhe kṛpāvirahita bharatakulavimukha\nVERSE_4.9\napi nāma bhavenmṛtyurna ca hantā vṛkodaraḥ /</p>\n\n<p>&amp;sūtaḥ&amp;:\nśāntaṃ pāpaṃ śāntaṃ pāpam / mahārāja kimidam /</p>\n\n<lg>\n<l>&amp;duryodhanaḥ&amp;:</l>\n<l>VERSE_4.9</l>\n<l>ghātitāśeṣabandhorme kiṃ rājyena jayena vā // 4.9 //</l>\n</lg>\n\n<p>*tataḥ praviśati śaraprahāravraṇabaddhapaṭṭikālaṃkṛtakāyaḥ sundarakaḥ**</p>\n\n<p>&amp;sundarakaḥ&amp;:\n{Pkt_102}ajjā abi ṇāma imassiṃ uddese sārahidudīo diṭṭho tumhehiṃ mahārāadujjohaṇo ṇa vetti *nirūpya**\nkahaṃ ṇa ko bi mantedi / hodu / edāṇaṃ baddhapariarāṇaṃ purisāṇaṃ samūho dīsai / ettha gadua pucchissaṃ* /parikramya vilokya ca**\nkahaṃ ede kkhu sassāmiṇo gāḍhappahārahadassa ghaṇasaṃṇāhajāladubbhejjamuhehiṃ kaṅkavadaṇehiṃ hiaādo sallāiṃ uddharanti / tā ṇa kkhu ede jāṇanti / hodu / aṇṇado viciṇaissaṃ* /agrato 'valokya kiṃcitparikramya**\nime kkhu abare pahūdadarā saṃgadā vīramaṇussā dīsanti / tā ettha gadua pucchissaṃ* /upagamya**\nhaṃho jāṇaha tumhe kassiṃ uddese kuruṇāho vaṭṭai tti* /dṛṣṭvā**\nkahaṃ ede bi maṃ pekkhia ahiadaraṃ roanti / tā ṇa hu ede bi jāṇanti / hā adikaruṇaṃ kkhu ettha vaṭṭai / esā vīramādā samalaviṇihadaṃ puttaaṃ suṇia rattaṃsuaṇivasaṇāe samaggabhūsaṇāe vahūe saha aṇumaradi* /saślāgham**\nsāhu vīramāde sāhu / aṇṇassiṃ bi jammantare aṇihadaputtaā huvissasi / hodu / aṇṇado viciṇaissaṃ* /anyato vilokya**\naaṃ abaro bahuppahāraṇihadakāo akidavvaṇappaḍīāro evva johasamūho imaṃ suṇṇāsaṇaṃ tulaṃgamaṃ ubālahia roidi / ṇūṇaṃ edāṇaṃ ettha evva sāmī vābādido / tā ṇa hu ede bi jāṇanti / hodu / aṇṇado gadua pucchissaṃ* /sarvato vilokya**\nkahaṃ savvo evva avatthāṇurūbaṃ visaṇaṃ aṇuhavanto bhāadheavimuhadāe pajjāulo jaṇo / tā kaṃ ettha pucchissaṃ / kaṃ vā ubālahissaṃ / hodu / saaṃ evva ettha viciṇaissaṃ* /parikramya**\nhodu / devvaṃ dāṇīṃ ubālahissaṃ / haṃho devva eādasāṇaṃ akkhohiṇīṇaṃ ṇāho jeṭṭho bhādusadassa bhattā gaṅgeaddoṇaṅgarāasallakibakidavammassatthāmappamuhassa rāacakkassa saalapahuvīmaṇḍalekkaṇāho mahārāadujjohaṇo bi aṇṇesīadi / aṇṇesīanto bi ṇa jāṇīadi kassiṃ uddese vaṭṭai tti* /vicintya niḥśvasya ca**\naha vā kiṃ ettha devvaṃ ubālahāmi / tassa kkhu edaṃ ṇibbhacchiaviuravaaṇavīassa avahīridapidāmahahidobadesaṅkurassa sauṇippocchāhaṇādivirūḍhamūlassa jadugehajūdavisasāhiṇo saṃbhūdaciraālasaṃbaddhaverālavālassa pañcālīkesaggahaṇakusumassa phalaṃ pariṇamadi* /anyato vilokya**\njahā ettha eso viviharaaṇappahāsaṃvalidasūrakiraṇappasūdasakkacābasahassasaṃpūridadasadisāmuho lūṇakeduvaṃso raho dīsai tā ahaṃ takkemi avassaṃ ediṇā mahārāadujjohaṇassa vissāmuddeseṇa hodavvaṃ / jāva ṇirūbemi* /upagamya dṛṣṭvā niśvasya ca**\nkadhaṃ eādasāṇaṃ akkhohiṇīṇaṃ ṇāako bhavia mahārāo dujjohaṇo pāidapuriso via asalāhaṇīe bhūmie upaviṭṭho ciṭṭhadi / atha vā tassa kkhu edaṃ pañcālīkesaggahakusumassa phalaṃ pariṇamadi /</p>\n\n<p>SktCh_102: āryāḥ api nāmāsmindeśe sārathidvitīyo dṛṣṭo yuṣmābhirmahārājaduryodhano na veti / kathaṃ na ko 'pi mantrayate / bhavatu / eteṣāṃ baddhaparikarāṇāṃ puruṣāṇāṃ samūho dṛśyate / atra gatvā prakṣyāmi / kathamete khalu svasvāmino gāḍhaprahārahatasya ghanasaṃnāhajāladurbhedyamukhaiḥ kaṅkavadanairhṛdayācchalyānyuddharanti / tanna khalvete jānanti / bhavatu / anyato viceṣyāmi / ime khalvapare prabhūtatarāḥ saṃgatā vīramanuṣyā dṛśyante / tadatra gatvā prakṣyāmi / haṃho jānītha yūyaṃ kasminnuddeśe kurunātho vartata iti / kathamete 'pi māṃ prekṣyādhikataraṃ rudanti / tanna khalvete 'pi jānanti / hā atikaruṇaṃ khalvatra vartate / eṣā vīramātā samaravinihataṃ putrakaṃ śrutvā raktāṃśukanivasanayā samagrabhuṣaṇayā vadhvā sahānumriyate / sādhu vīramātaḥ sādhu / anyasminnapi janmāntare 'nihataputrakā bhaviṣyasi / bhavatu / anyato viceṣyāmi / ayamaparo bahuprahāranihatakāyo 'kṛtavraṇabandha eva yodhasamūha imaṃ śūnyāsanaṃ turaṃgamamupālabhya roditi / nūnameteṣāmatraiva svāmī vyāpāditaḥ / tanna khalvete 'pi jānanti / bhavatu / anyato gatvā prakṣyāmi / kathaṃ sarva evāvasthānurūpaṃ vyasanamanubhavanbhāgadheyavimukhatayā paryākulo janaḥ / tatkamatra prakṣyāmi / kaṃ vopālapsye / bhavatu / svayamevātra viceṣyāmi / bhavatu / daivamidānīmupālapsye / haṃho daiva ekādaśānāmakṣauhiṇīnāṃ nātho jyeṣṭho bhrātṛśatasya bhartā gāṅgeyadroṇāṅgarājaśalyakṛpakṛtavarmāśvatthāmapramukhasya rājacakrasya sakalapṛthvīmaṇḍalaikanātho mahārājaduryodhano 'pyanviṣyate / anviṣyamāṇo 'pi na jñāyate kasminnuddeśe vartata iti / atha vā kimatra daivamupālabhe / tasya khalvidaṃ\nnirbhartsitaviduravacanabījasyāvadhīritapitāmahahitopadeśāṅkurasya śakuniprotsāhanādivirūḍhamūlasya jatugṛhadyūtaviṣaśākhinaḥ saṃbhūtacirakālasaṃbaddhavairālavālasya pāñcālīkeśagrahaṇakusumasya phalaṃ pariṇamati / yathātraiva vividharatnaprabhāsaṃvalitasūryakiraṇaprasūtaśakracāpasahasrasaṃpūritadaśadiśāmukho lūnaketavaṃśo ratho dṛśyate tathāhaṃ tarkayāmyavaśyametena mahārājaduryodhanasya viśrāmoddeśena bhavitavyamiti / yāvannirūpayāmi / kathamekādaśānāmakṣauhiṇīnāṃ nāyako bhūtvā mahārājo duryodhanaḥ prākṛtapuruṣa ivāślāghanīyāyāṃ bhūmāvupavaṣṭastiṣṭhati / atha vā tasya khalvidaṃ pāñcālīkeśagrahakusumasya phalaṃ pariṇamati /</p>\n\n<p>*upasṛtya sūtaṃ saṃjñayā pṛcchati**</p>\n\n<p>&amp;sūtaḥ&amp;:\n*dṛṣṭvā**\naye kathaṃ saṃgrāmātsundarakaḥ prāptaḥ /</p>\n\n<p>&amp;sundarakaḥ&amp;:\n{Pkt_103}*upagamya**\njedu jedu mahārāo /</p>\n\n<p>SktCh_103: jayatu jayatu mahārājaḥ /</p>\n\n<p>&amp;duryodhanaḥ&amp;:\n*vilokya**\naye sundarakaḥ / sundaraka kaccitkuśalamaṅgarājasya /</p>\n\n<p>&amp;sundarakaḥ&amp;:\n{Pkt_104}deva kusalaṃ sarīrametteṇa /</p>\n\n<p>SktCh_104: deva kuśalaṃ śarīramātreṇa /</p>\n\n<p>&amp;duryodhanaḥ&amp;:\n*sasaṃbhramam**\nsundaraka kiṃ kirīṭināsya nihatā dhaureyā hataḥ sārathirbhagno vā rathaḥ /</p>\n\n<p>&amp;sundarakaḥ&amp;:\n{Pkt_105}deva ṇa bhaggo raho / se maṇoraho bi /</p>\n\n<p>SktCh_105: deva na bhagno rathaḥ / asya manoratho 'pi /</p>\n\n<p>&amp;duryodhanaḥ&amp;:\n*saroṣam**\nkimavispaṣṭakathitairākulamapi paryākulayasi me hṛdayam / tadaśeṣato vispaṣṭaṃ kathyatām /</p>\n\n<p>&amp;sundarakaḥ&amp;:\n{Pkt_106}jaṃ devo āṇabedi / ae devassa muuḍamaṇippahāveṇa abaṇīdā me raṇappahāraveaṇā* /iti sāṭopaṃ parikramya**\nsuṇādu devo / atthi dāṇiṃ kumāladussāsaṇavaha* /ityardhokte mukhamācchādya śaṅkāṃ nāṭayati**</p>\n\n<p>SktCh_106: yaddeva ājñāpayati / aye devasya mukuṭamaṇiprabhāveṇāpanītā me raṇaprahāravedanā / śṛṇotu devaḥ / astīdānīṃ kumāraduḥśāsanavadha /</p>\n\n<p>&amp;sūtaḥ&amp;:\nsundaraka kathaya / kathitameva daivena /</p>\n\n<p>&amp;duryodhanaḥ&amp;:\nkathyatām / śrutamasmābhiḥ /</p>\n\n<p>&amp;sundarakaḥ&amp;:\n{Pkt_107}saṇādu devo / ajja dāva kumāladussāsaṇavahāmarisideṇa sāmiṇā aṅgarāeṇa kuḍilabhiuḍībhaṅgabhīsaṇaṇiḍalabaṭṭeṇa aviṇṇādasaṃdhāṇamokkhasilīmuhasaṃghādavarisiṇā abhijutto so durāāro majjhamapaṇḍavo bhīmaseṇahadao /</p>\n\n<p>SktCh_107: śṛṇotu devaḥ / adya tāvatkumāraduḥśāsanavadhāmarṣitena svāmināṅgarājena kuṭilabhrukuṭībhaṅgabhīṣaṇaniṭalapaṭṭenāvijñātasaṃdhānamokṣaśilīmukhasaṃghātavarṣiṇābhiyuktaḥ sa durācāro madhyamapāṇḍavo bhīmasenahatakaḥ /</p>\n\n<p>&amp;ubhau&amp;:\ntatastataḥ /</p>\n\n<p>&amp;sundarakaḥ&amp;:\n{Pkt_108}tado deva uhaabalamilantadippantakarituraapadādisamubbhūdadhūliṇiareṇa pallatthagaaghaḍāsaṃghādeṇa a vittharanteṇa andhaāreṇa andhīkidaṃ uhaabalaṃ / ṇa hu gagaṇatalaṃ lakkhīadi /</p>\n\n<p>SktCh_108: tato deva ubhayabalamiladdīpyamānakarituragapadātisamudbhūtadhūlinikareṇa paryastagajaghaṭāsaṃghātena ca vistīrṇamānenāndhakāreṇāndhīkṛtamubhayabalam / na khalu gaganatalaṃ lakṣyate /</p>\n\n<p>&amp;ubhau&amp;:\ntatastataḥ /</p>\n\n<p>&amp;sundarakaḥ&amp;:\n{Pkt_109}tado deva dūrākaṭṭhiadhaṇugguṇācchoḍaṇaṭaṃkāreṇa gambhīrabhīsaṇeṇa jāṇīadi gajjidaṃ palaajalahareṇa tti /</p>\n\n<p>SktCh_109: tato deva dūrākṛṣṭadhanurguṇācchoṭanaṭaṃkāreṇa gambhīrabhīṣaṇena jñāyate garjitaṃ pralayajaladhareṇeti /</p>\n\n<p>&amp;duryodhanaḥ&amp;:\ntatastataḥ /</p>\n\n<p>&amp;sundarakaḥ&amp;:\n{Pkt_110}tado deva doṇṇaṃ bi tāṇaṃ aṇṇoṇṇasiṃhaṇādagajjidapisuṇaṃ vivihaparimukkappaharaṇāhadakavaasaṃgalidajjalaṇavijjucchaḍābhāsuraṃ gambhīratthaṇiacāpajalaharaṃ ppasarantasaradhārāsahassavarisaṃ jādaṃ samaraduddiṇaṃ /</p>\n\n<p>SktCh_110: tato deva dvayorapi tayoranyo 'nyasiṃhanādagarjitapiśunaṃ vividhaparimuktapraharaṇāhatakavacasaṃgalitajvalanavidyucchaṭābhāsuraṃ gambhīrastanitacāpajaladharaṃ prasaraccharadhārāsahasravarṣi jātaṃ samaradurdinam /</p>\n\n<p>&amp;duryodhanaḥ&amp;:\ntatastataḥ /</p>\n\n<p>&amp;sundarakaḥ&amp;:\n{Pkt_111}tado a deva edassiṃ antare jeṭṭhassa bhāduṇo parābhavasaṅkiṇā dhaṇaṃjaeṇa vajjaṇigghādaṇigghosavisamarasidadhaaaggaṭṭhidamahāvāṇaro turaṃgamasaṃvāhaṇavāpidavāsudevasaṅkhacakkāsigadālañchidacaubbāhudaṇḍaduddaṃsaṇo āpūriapañcajaṇṇadeadattatārarasidappaḍiravabharidadasadisāmuhakuharo dhāvido taṃ uddesaṃ rahavaro /</p>\n\n<p>SktCh_111: tataśca deva etasminnantare jyeṣṭhasya bhrātuḥ parābhavaśaṅkinā dhanaṃjayena vajranirghātanirghoṣaviṣamarasitadhvajāgrasthitamahāvānarasturaṃgamasaṃvāhanavyāpṛtavāsudevaśaṅkhacakrāsigadālāñchitacaturbāhudaṇḍadurdarśana āpūritapāñcajanyadevadattatārarasitapratiravabharitadaśadiśāmukhakuharo dhāvitastamuddeśaṃ rathavaraḥ /</p>\n\n<p>&amp;duryodhanaḥ&amp;:\ntatastataḥ /</p>\n\n<p>&amp;sundarakaḥ&amp;:\n{Pkt_112}tado bhīmaseṇadhanaṃjaehiṃ abhijuttaṃ pidaraṃ pekkhia sasaṃbhamaṃ vialiaṃ avadhūṇia raaṇasīsaaṃ ākaṇṇākaṭṭhidakaṭhiṇakodaṇḍajīo dāhiṇahatthukkhittasarapuṅkhavighaṭṭaṇatuvarāidasārahio taṃ desaṃ ubagado kumālavisaseṇo /</p>\n\n<p>SktCh_112: tato bhīmasenadhanaṃjayābhyāmabhiyuktaṃ pitaraṃ prekṣya sasaṃbhramaṃ vigalitamavadhūya ratnaśīrṣakamākarṇākṛṣṭakaṭhinakodaṇḍajīvaḥ dakṣiṇahastotkṣiptaśarapuṅkhavighaṭṭanatvaritasārathistaṃ deśamupagataḥ kumāravṛṣasenaḥ /</p>\n\n<p>&amp;duryodhanaḥ&amp;:\n*sāvaṣṭhambham**\ntatastataḥ /</p>\n\n<p>&amp;sundarakaḥ&amp;:\n{Pkt_113}tado a deva teṇa āacchanteṇa evva kumālavisaseṇeṇa vidalidāsiladāsāmalasiṇiddhapuṅkhehiṃ kaṭhiṇakaṅkabattehiṃ kisaṇavaṇṇehiṃ sāṇasilāṇisidasāmalasallabandhehiṃ kusumido via tarū muhuttaeṇa silīmuhehiṃ pacchādido dhaṇaṃjaassa rahavaro /</p>\n\n<p>SktCh_113: tataśca deva tenāgacchataiva kumāravṛṣasenena vidalitāsilatāśyāmalasnigdhapuṅkhaiḥ kaṭhinakaṅkapatraiḥ kṛṣṇavarṇaiḥ śāṇaśilāniśitaśyāmalaśalyabandhaiḥ kusumita iva tarurmuhūrtena śilīmukhaiḥ pracchādito dhanaṃjayasya rathavaraḥ /</p>\n\n<p>&amp;ubhau&amp;:\n*saharṣam**\ntatastataḥ /</p>\n\n<p>&amp;sundarakaḥ&amp;:\n{Pkt_114}tado deva tikkhavikkhittaṇisidabhallabāṇavarisiṇā dhaṇaṃjaeṇa īsi vihasia bhaṇidaṃ / are re visaseṇa piduṇo bi dāva de ṇa juttaṃ maha kubidassa abhimuhaṃ ṭhāduṃ / kiṃ uṇa bhavado bālassa / tā gaccha / abarehiṃ kumārehiṃ saha āodhehi tti / evvaṃ vāaṃ ṇisamia guraaṇāhikkhebeṇa uddībiakobobarattamuhamaṇḍalaviambhiabhiuḍībhaṅgabhīsaṇeṇa cābadhāriṇā kumālavisaseṇeṇa bi mammabhedaehiṃ parusavisamehiṃ sudivahakidappaṇaehiṃ ṇibbhacchido gaṇḍīvī bāṇehiṃ ṇa uṇa duṭṭhavaaṇehiṃ /</p>\n\n<p>SktCh_114: tato deva tīkṣṇavikṣiptaniśitabhallabāṇavarṣiṇā dhanaṃjayeneṣadvihasya bhaṇitam / are re vṛṣasena piturapi tāvatte na yuktaṃ mama kupitasyābhimukhaṃ sthātum / kiṃ punarbhavato bālasya / tadgaccha / aparaiḥ kumāraiḥ sahāyudhyasveti / evaṃ vācaṃ niśamya gurujanādhikṣepeṇoddīpitakopoparaktamukhamaṇḍalavijṛmbhitabhrukuṭībhaṅgabhīṣaṇena cāpadhāriṇā kumāravṛṣasenenāpi marmabhedakaiḥ paruṣaviṣamaiḥ śrutipathakṛtapraṇayairnirbhartsito gāṇḍīvī bāṇairna punarduṣṭavacanaiḥ /</p>\n\n<p>&amp;duryodhanaḥ&amp;:\nsādhu vṛṣasena sādhu / sundaraka tatastataḥ /</p>\n\n<p>&amp;sundarakaḥ&amp;:\n{Pkt_115}tado deva ṇisidasarābhighādaveaṇopajādamaṇṇuṇā kirīṭiṇā caṇḍagaṇḍīvajīāsaddaṇijjidavajjaṇigghādaghoseṇa bāṇaṇipadaṇapaḍisiddhadaṃsaṇappasareṇa patthudaṃ sikkhābalāṇurūbaṃ kiṃ bi accaliaṃ /</p>\n\n<p>SktCh_115: tato deva niśitaśarābhighātavedanopajātamanyunā kirīṭinā caṇḍagāṇḍīvajīvāśabdanirjitavajranirghātaghoṣeṇa bāṇanipatanapratiṣiddhadarśanaprasareṇa prastutaṃ śikṣābalānurūpaṃ kimapyāścaryam /</p>\n\n<p>&amp;duryodhanaḥ&amp;:\n*sākūtam**\ntatastataḥ /</p>\n\n<p>&amp;sundarakaḥ&amp;:\n{Pkt_116}tado a deva taṃ tārisaṃ pekkhia sattuṇo samaravvābāracaurattaṇaṃ avibhāviatūṇīramuhadhaṇugguṇagamaṇāgamaṇasarasaṃdhāṇamokkhacaḍulakaraaleṇa kumālavisaseṇeṇa bi savisesaṃ patthudaṃ samalakamma /</p>\n\n<p>SktCh_116: tataśca deva tattādṛśaṃ prekṣya śatroḥ samaravyāpāracaturatvamavibhāvitatūṇīramukhadhanurguṇagamanāgamanaśarasaṃdhānamokṣacaṭulakaratalena kumāravṛṣasenenāpi saviśeṣaṃ prastutaṃ samarakarma /</p>\n\n<p>&amp;duryodhanaḥ&amp;:\ntatastataḥ /</p>\n\n<p>&amp;sundarakaḥ&amp;:\n{Pkt_117}tado deva etthantare vimukkasamaravvābāro muhuttavissamidaverāṇubandho doṇaṃ bi kururāapaṇḍavabalāṇaṃ sāhu kumālavisaseṇa sāhu tti kidakalaalo vīraloo avaloiduṃ pautto /</p>\n\n<p>SktCh_117: tato deva atrāntare vimuktasamaravyāpāro muhūrtaviśramitavairānubandho dvayorapi kururājapāṇḍavabalayoḥ sādhu kumāravṛṣasena sādhviti kṛtakalakalo vīraloko 'valokayituṃ pravṛttaḥ /</p>\n\n<p>&amp;duryodhanaḥ&amp;:\n*savismayam**\ntatastataḥ /</p>\n\n<p>&amp;sundarakaḥ&amp;:\n{Pkt_118}tado a deva avahīridasaaladhāṇukkacakkaparakkamasāliṇo sudassa tahāviheṇa samalakammālambheṇa harisarosakaruṇāsaṃkaḍe vaṭṭamāṇassa sāmiṇo aṅgarāassa ṇipaḍiā sarapaddhaī bhīmaseṇe bapphapajjāulā diṭṭhī kumālavisaseṇe /</p>\n\n<p>SktCh_118: tataśca deva avadhīritasakaladhānuṣkacakraparākramaśālinaḥ sutasya tathāvidhena samarakarmārambheṇa harṣaroṣakaruṇāsaṃkaṭe vartamānasya svāmino 'ṅgarājasya nipatitā śarapaddhatirbhīmasene bāṣpaparyākulā dṛṣṭiḥ kumāravṛṣasene /</p>\n\n<p>&amp;duryodhanaḥ&amp;:\n*sabhayam**\ntatastataḥ /</p>\n\n<p>&amp;sundarakaḥ&amp;:\n{Pkt_119}tado a deva uhaabalappauttasāhukārāmarisideṇa saravarisappajjalideṇa gaṇḍīviṇā turaesu sārahiṃ pi rahavare dhaṇuṃ pi jīāiṃ pi ṇalindalañchaṇe sidādabatte bi a vābārido samaṃ silīmuhāsāro /</p>\n\n<p>SktCh_119: tataśca deva ubhayabalapravṛttasādhukārāmarṣitena śaravarṣaprajvalitena gāṇḍīvinā turageṣu sārathāvapi rathavare dhanuṣyapi jīvāyāmapi narendralāñchane sitātapatre 'pi ca vyāpāritaḥ samaṃ śilīmukhāsāraḥ /</p>\n\n<p>&amp;duryodhanaḥ&amp;:\n*sabhayam**\ntatastataḥ /</p>\n\n<p>&amp;sundarakaḥ&amp;:\n{Pkt_120}tado deva viraho lūṇaguṇakodaṇḍo paribbhamaṇavvābāramettappaḍisiddhasarasaṃpādo maṇḍalehiṃ viariduṃ pautto kumālo /</p>\n\n<p>SktCh_120: tato deva viratho lūnaguṇakodaṇḍaḥ paribhramaṇavyāpāramātrapratiṣiddhaśarasaṃpāto maṇḍalairvicarituṃ pravṛttaḥ kamāraḥ /</p>\n\n<p>&amp;duryodhanaḥ&amp;:\n*sāśaṅkam**\ntatastataḥ /</p>\n\n<p>&amp;sundarakaḥ&amp;:\n{Pkt_121}tado deva sudarahaviddhaṃsaṇāmarisuddībideṇa sāmiṇā aṅgarāeṇa agaṇiabhīmaseṇābhijoeṇa parimukko dhaṇaṃjaassa ubari silīmuhāsāro / kumālo bi parijaṇobaṇīdaṃ aṇṇaṃ rahaṃ āruhia puṇo bi pautto dhaṇaṃjaeṇa saha āodheduṃ /</p>\n\n<p>SktCh_121: tato deva sutarathavidhvaṃsanāmarṣoddīpitena svāmināṅgarājenāgaṇitabhīmasenābhiyogena parimukto dhanaṃjayasyopari śilīmukhāsāraḥ / kumāro 'pi parijanopanītamanyaṃ rathamāruhya punarapi pravṛtto dhanaṃjayena sahāyoddhum /</p>\n\n<p>&amp;ubhau&amp;:\nsādhu vṛṣasena sādhu / tatastataḥ /</p>\n\n<p>&amp;sundarakaḥ&amp;:\n{Pkt_122}tado deva bhaṇidaṃ a kumāleṇa re re tādāhikkhebamuhala majjhamapaṇḍava maha sarā tuha sarīraṃ ujjhia aṇṇassiṃ ṇa ṇibaḍanti / tti bhaṇia sarasahassehiṃ paṇḍavasarīraṃ pacchādia siṃhaṇādeṇa gajjiduṃ pautto /</p>\n\n<p>SktCh_122: tato deva bhaṇitaṃ ca kumāreṇa re re tātādhikṣepamukhara madhyamapāṇḍava mama śarāstava śarīramujjhitvānyasminna nipatanti / iti bhaṇitvā śarasahasraiḥ pāṇḍavaśarīraṃ pracchādya siṃhanādena garjituṃ pravṛttaḥ /</p>\n\n<p>&amp;duryodhanaḥ&amp;:\n*savismayam**\naho bālasya parākramo mugdhasvabhāvo 'pi / tatastataḥ /</p>\n\n<p>&amp;sundarakaḥ&amp;:\n{Pkt_123}tado a deva taṃ sarasaṃpādaṃ samavadhūṇia ṇisidasarābhighādajādamaṇṇuṇā kirīṭiṇā gahidā rahucchaṅgādo kaṇantakaṇaakiṅkiṇījālajhaṃkāravirāiṇī mehobarohavimukkaṇahatthalaṇimmalā ṇisidasāmalasiṇiddhamuhī viviharaaṇappahābhāsurabhīsaṇaramaṇīadaṃsaṇā sattī sobahāsaṃ vimukkā a kumālāhimuhī /</p>\n\n<p>SktCh_123: tataśca deva taṃ śarasaṃpātaṃ samavadhūya niśitaśarābhighātajātamanyunā kirīṭinā gṛhītā rathotsaṅgātkvaṇatkanakakiṅkiṇījālajhaṃkāravirāviṇī meghoparodhavimuktanabhastalanirmalā niśitaśyāmalasnigdhamukhī vividharatnaprabhābhāsurabhīṣaṇaramaṇīyadarśanā śaktiḥ sopahāsaṃ vimuktā ca kumārābhimukhī /</p>\n\n<p>&amp;duryodhanaḥ&amp;:\n*saviṣādam**\nahaha / tatastataḥ /</p>\n\n<p>&amp;sundarakaḥ&amp;:\n{Pkt_124}tado a deva pajjalantiṃ sattiṃ pekkhia vialiaṃ aṅgarāassa hatthādo sasaraṃ dhaṇuṃ hiaādo vīrasulaho ucchāho ṇaaṇādo bāpphasalilaṃ vaaṇādo rasidaṃ / hasidaṃ a dhaṇaṃjaeṇa siṃhaṇādaṃ viṇādidaṃ viodaleṇa dukkalaṃ dukkalaṃ tti ākkandidaṃ kurubaleṇa /</p>\n\n<p>SktCh_124: tataśca deva prajvalantīṃ śaktiṃ prekṣya vigalitamaṅgarājasya hastātsaśaraṃ dhanurhṛdayādvīrasulabha utsāho nayanādbāṣpasalilaṃ vadanādrasitam / hasitaṃ ca dhanaṃjayena siṃhanādaṃ vināditaṃ vṛkodareṇa duṣkaraṃ duṣkaramityākranditaṃ kurubalena /</p>\n\n<p>&amp;duryodhanaḥ&amp;:\n*saviṣādam**\ntatastataḥ /</p>\n\n<p>&amp;sundarakaḥ&amp;:\n{Pkt_125}tado deva kumālavisaseṇeṇa ākaṇṇākiṭṭhaṇisidakhurappehiṃ ciraṃ ṇijjhāia addhapahe evva bhāīrahī via bhaavadā visamaloaṇeṇa tidhā kidā sattī /</p>\n\n<p>SktCh_125: tato deva kumāravṛṣasenenākarṇākṛṣṭaniśitakṣurapraiściraṃ nidhyāyārdhapatha eva bhāgīrathīva bhagavatā viṣamalocanena tridhā kṛtā śaktiḥ /</p>\n\n<p>&amp;duryodhanaḥ&amp;:\nsādhu vṛṣasena sādhu / tatastataḥ /</p>\n\n<p>&amp;sundarakaḥ&amp;:\n{Pkt_126}tado a deva edassiṃ antare kidakalakalamuhareṇa vīraloasāhuvādeṇa antarido samaratūraravo / siddhacālaṇagaṇavimukkakusumappakareṇa pacchādidaṃ samalaṅgaṇaṃ /</p>\n\n<p>SktCh_126: tataśca deva etasminnantare kṛtakalakalamukhareṇa vīralokasādhuvādenāntaritaḥ samaratūryaravaḥ / siddhacāraṇagaṇavimuktakusumaprakareṇa pracchāditaṃ samarāṅgaṇam /</p>\n\n<p>&amp;duryodhanaḥ&amp;:\naho bālasya parākramaḥ / tatastataḥ /</p>\n\n<p>&amp;sundarakaḥ&amp;:\n{Pkt_127}tado a deva bhaṇiaṃ sāmiṇā aṅgarāeṇa / bho viodala asamatto tuha maha bi samalavvābāro / tā aṇumaṇṇa maṃ muhuttaaṃ / pekkhāma dāva vacchassa tuha bhāduṇo a dhaṇuvvedasikkhāṇiuṇattaṇaṃ / tuha bi edaṃ pekkhaṇīaṃ tti /</p>\n\n<p>SktCh_127: tataśca deva bhaṇitaṃ svāmināṅgarājena / bho vṛkodara asamāptastava mamāpi samaravyāpāraḥ / tadanumanyasva māṃ muhūrtam / prekṣāvahe tāvadvatsasya tava bhrātuśca dhanurvedaśikṣānipuṇatvam / tavāpyetatprekṣaṇīyamiti /</p>\n\n<p>&amp;duryodhanaḥ&amp;:\ntatastataḥ /</p>\n\n<p>&amp;sundarakaḥ&amp;:\n{Pkt_128}tado deva viradā raṇavvābāraṇibbandhādo muhuttaaṃ pasamidaverā duve bi pekkhaā jādā bhīmaseṇaṅgarāā /</p>\n\n<p>SktCh_128: tato deva viratau raṇavyāpāranirbandhānmuhūrtaṃ praśamitavairau dvāvapi prekṣakau jātau bhīmasenāṅgarājau /</p>\n\n<p>&amp;duryodhanaḥ&amp;:\n*sābhiprāyam**\ntatastataḥ /</p>\n\n<p>&amp;sundarakaḥ&amp;:\n{Pkt_129}tado a deva edassiṃ antare sattikhaṇḍaṇāmarisideṇa gaṇḍīviṇā bhaṇiaṃ / are re dujjohaṇappamuhā* /ityardhokte lajjāṃ nāṭayati**</p>\n\n<p>SktCh_129: tataśca deva etasminnantare śaktikhaṇḍanāmarṣitena gāṇḍīvinā bhaṇitam / are re duryodhanapramukhāḥ /</p>\n\n<p>&amp;duryodhanaḥ&amp;:\nsundaraka kathyatām / paravacanametat /</p>\n\n<p>&amp;sundarakaḥ&amp;:\n{Pkt_130}suṇādu devo / are dujjohaṇappamuhā kurubalaseṇāpahuṇaā are aviṇaaṇokaṇṇadhāra kaṇṇa tumhehiṃ maha parokkhaṃ bahuhiṃ mahorahehiṃ parivāria eāī maha puttao ahimaṇṇū vābādido / ahaṃ uṇa tumhāṇaṃ pekkhantāṇaṃ evva edaṃ kumālavisaseṇaṃ sumaridavvasesaṃ karomi / tti bhaṇia sagavvaṃ āpphālidaṃ ṇeṇa vajjaṇigghādaṇigghosabhīsaṇajīāravaṃ gaṇḍīvaṃ / sāmiṇā bi sajjīkidaṃ kālapuṭṭhaṃ /</p>\n\n<p>SktCh_130: śṛṇotu devaḥ / are duryodhanapramukhāḥ kurubalasenāprabhavaḥ are avinayanaukarṇadhāra karṇa yuṣmābhirmama parokṣaṃ bahubhirmahārathaiḥ parivṛtyaikākī mama putrako 'bhimanyurvyāpāditaḥ / ahaṃ punaryuṣmākaṃ prekṣamāṇānāmevaitaṃ kumāravṛṣasenaṃ smartavyaśeṣaṃ karomi / iti bhaṇitvā sagarvamāsphālitamanena vajranirghātanirghoṣabhīṣaṇajīvāravaṃ gāṇḍīvam / svāmināpi sajjīkṛtaṃ kālapṛṣṭham /</p>\n\n<p>&amp;duryodhanaḥ&amp;:\n*sāvahittham**\ntatastataḥ /</p>\n\n<p>&amp;sundarakaḥ&amp;:\n{Pkt_131}tado a deva paḍisiddhabhīmaseṇasamalakammālambheṇa gaṇḍīviṇā viraidā aṅgarāavisaseṇarahakūlaṃkasāo duve bāṇaṇaīo / tehiṃ bi duvehiṃ aṇṇoṇṇasiṇehadaṃsidasikkhāvisesehiṃ ahijutto so durāāro majjhamapaṇḍao /</p>\n\n<p>SktCh_131: tataśca deva pratiṣiddhabhīmasenasamarakarmārambheṇa gāṇḍīvinā viracite aṅgarājavṛṣasenarathakūlaṃkaṣe dve bāṇanadyau / tābhyāmapi dvābhyāmanyo 'nyasnehadarśitaśikṣāviśeṣābhyāmabhiyuktaḥ sa durācāro madhyamapāṇḍavaḥ /</p>\n\n<p>&amp;duryodhanaḥ&amp;:\ntatastataḥ /</p>\n\n<p>&amp;sundarakaḥ&amp;:\n{Pkt_132}tado a deva gaṇḍīviṇā tārarasidajīāṇigghosamettaviṇṇādabāṇavariseṇa taha āaridaṃ pattihiṃ jaha ṇa ṇahatthalaṃ ṇa sāmī ṇa raho ṇa dharaṇī ṇa kumālo ṇa keduvaṃso ṇa balāiṃ ṇa sārahī ṇa tulaṃgamā ṇa disāo ṇa vīraloo a lakkhīadi /</p>\n\n<p>SktCh_132: tataśca deva gāṇḍīvinā tārarasitajīvānirghoṣamātravijñātabāṇavarṣeṇa tathācaritaṃ patribhiryathā na nabhastalaṃ na svāmī na ratho na dharaṇī na kumāro na ketuvaṃśo na balāni na sārathirna turaṃgamā na diśo na vīralokaśca lakṣyate /</p>\n\n<p>&amp;duryodhanaḥ&amp;:\n*savismayam**\ntatastataḥ /</p>\n\n<p>&amp;sundarakaḥ&amp;:\n{Pkt_133}tado a deva adikkante saravarise khaṇamettaṃ evva saharisasiṃhaṇāde paṇḍavaseṇṇe savisādamukkakkande koravabale samutthido mahanto kalaalo hā hado kumālavisaseṇo tti /</p>\n\n<p>SktCh_133: tataśca deva atikrānte śaravarṣe kṣaṇamātrameva saharṣasiṃhanāde pāṇḍavasainye saviṣādamuktākrande kauravabale samutthito mahānkalakalo hā hataḥ kumāravṛṣasena iti /</p>\n\n<p>&amp;duryodhanaḥ&amp;:\n*sabāṣparodham**\ntatastataḥ /</p>\n\n<p>&amp;sundarakaḥ&amp;:\n{Pkt_134}tado deva pekkhāmi kumālaṃ hadasārahitulaṃgaṃ lūṇādabattacābacāmarakeduvaṃsaṃ saggabbhaṭṭhaṃ via sulakumālaṃ ekkeṇa evva hiaamammabhediṇā silīmuheṇa bhiṇṇadehaṃ rahamajjhe pallatthaṃ /</p>\n\n<p>SktCh_134: tato deva prekṣe kumāraṃ hatasārathituraṃgaṃ lūnātapatracāpacāmaraketuvaṃśaṃ svargabhraṣṭamiva surakumāramekenaiva hṛdayamarmabhedinā śilīmukhena bhinnadehaṃ rathamadhye paryastam /</p>\n\n<p>&amp;duryodhanaḥ&amp;:\n*sāsram**\nahaha kumāra vṛṣasena / alamataḥ paraṃ śrutvā / hā vatsa hā madaṅkadurlalita hā madājñākara hā gadāyudhapriyaśiṣya hā śauryasāgara hā rādheyakulapraroha hā priyadarśana hā duḥśāsananirviśeṣa hā sarvaguruvatsala prayaccha me prativacanam /\n<lg>\n<l>VERSE_4.10</l>\n<l>paryāptanetramaciroditacandrakānta- $ mudbhidyamānanavayauvanaramyaśobham &amp;</l>\n<l>prāṇāpahāraparivartitadṛṣṭi dṛṣṭaṃ ē̃ karṇena tatkathamivānanapaṅkajaṃ te // 4.10 //</l>\n</lg></p>\n\n<p>&amp;sūtaḥ&amp;:\nāyuṣmannalamatyantaduḥkhāvegena /</p>\n\n<p>&amp;duryodhanaḥ&amp;:\nsūta puṇyavanto hi duḥkhabhājo bhavanti / asmākaṃ punaḥ\n<lg>\n<l>VERSE_4.11</l>\n<l>pratyakṣaṃ hatabandhūnāmetatparibhavāgninā /</l>\n<l>hṛdayaṃ dahyate 'tyarthaṃ kuto duḥkhaṃ kuto vyathā // 4.11 //</l>\n</lg></p>\n\n<p>*iti mohamupagataḥ**</p>\n\n<p>&amp;sūtaḥ&amp;:\nsamāśvasitu samāśvasitu mahārājaḥ* /iti paṭāntena vījayati**</p>\n\n<p>&amp;duryodhanaḥ&amp;:\n*labdhasaṃjñaḥ**\nbhadra sundaraka tato vayasyena kiṃ pratipannamaṅgarājena /</p>\n\n<p>&amp;sundarakaḥ&amp;:\n{Pkt_135}tado a deva tahāvidhassa puttassa daṃsaṇeṇa saṃgalidaṃ assujalaṃ ujjhia aṇabekkhidaparappaharaṇābhioeṇa sāmiṇā aṅgarāeṇa abhijutto dhaṇaṃjao / taṃ a sudavahāmarisuddībidaparakkamaṃ vimukkajīvidāsaṃ taha parakkamantaṃ pekkhia bhīmaṇaulasahadevapañcālappamuhehiṃ antarido dhaṇaṃjaassa rahavaro /</p>\n\n<p>SktCh_135: tataśca deva tathāvidhasya putrasya darśanena saṃgalitamaśrujalamujjhitvānavekṣitaparapraharaṇābhiyogena svāmināṅgarājenābhiyukto dhanaṃjayaḥ / taṃ ca sutavadhāmarṣoddīpitaparākramaṃ vimuktajīvitāśaṃ tathā parākramantaṃ prekṣya bhīmanakulasahadevapāñcālapramukhairantarito dhanaṃjayasya rathavaraḥ /</p>\n\n<p>&amp;duryodhanaḥ&amp;:\ntatastataḥ /</p>\n\n<p>&amp;sundarakaḥ&amp;:\n{Pkt_136}tado deva sallena bhaṇidaṃ / aṅgarāa kkhalidatulaṃgamo mathidacakkaṇemikūbaro de raho / tā ṇa juttaṃ bhīmajjuṇehiṃ saha ājujjiduṃ / tti bhaṇia ṇivattido raho odārido sāmī sandaṇādo bahuppaāraṃ a samassāsido /</p>\n\n<p>SktCh_136: tato deva śalyena bhaṇitam / aṅgarāja skhalitaturaṃgamo mathitacakranemikūbaraste rathaḥ / tanna yuktaṃ bhīmārjunābhyāṃ sahāyoddhum / iti bhaṇitvā nirvartito ratho 'vatāritaḥ svāmī syandanādbahuprakāraṃ ca samāśvāsitaḥ /</p>\n\n<p>&amp;duryodhanaḥ&amp;:\ntatastataḥ /</p>\n\n<p>&amp;sundarakaḥ&amp;:\n{Pkt_137}tado a sāmiṇā suiraṃ vilabia pariaṇobaṇīdaṃ aṇṇaṃ rahaṃ pekkhia dīhaṃ ṇissasia mai diṭṭhī viṇikkhittā / sundaraa ehi tti bhaṇidaṃ a / tado ahaṃ ubagado sāmisamībaṃ / tado abaṇīa sīsaṭṭhāṇādo paṭṭiaṃ sarīrasaṃgalidehiṃ soṇiabindūhiṃ littamuhaṃ bāṇaṃ kadua avalihia pesido devassa saṃdeso* /iti paṭṭakāmarpayati**</p>\n\n<p>SktCh_137: tataśca svāminā suciraṃ vilapya parijanopanītamanyaṃ rathaṃ prekṣya dīrghaṃ niḥśvasya mayi dṛṣṭirvinikṣiptā / sundaraka ehīti bhaṇitaṃ ca / tato 'hamupagataḥ svāmisamīpam / tato 'panīya śīrṣasthānātpaṭṭikāṃ śarīrasaṃgalitaiḥ śoṇitabindubhirliptamukhaṃ bāṇaṃ kṛtvābhilikhya preṣito devasya saṃdeśaḥ /</p>\n\n<p>&amp;duryodhanaḥ&amp;:\n*gṛhītvā vācayati**\nsvasti / mahārājaduryodhanaṃ samarāṅgaṇātkarṇa etadantaṃ kaṇṭhe gāḍhamāliṅgya vijñāpayati /\n<lg>\n<l>VERSE_4.12</l>\n<l>astragrāmavidhau kṛtī na samareṣvasyāsti tulyaḥ pumā- $ nbhrātṛbhyo 'pi mamādhiko 'yamamunā jeyāḥ pṛthāsūnavaḥ &amp;</l>\n<l>tvatsaṃbhāvita ityahaṃ na ca hato duḥśāsanārirmayā ē̃ tvaṃ duḥkhapratikāramehi bhujayorvīryeṇa bāṣpeṇa vā // 4.12 //</l>\n</lg></p>\n\n<p>vayasya karṇa kimidaṃ bhrātṛśatavadhaduḥkhitaṃ māmapareṇa vākśalyena ghaṭṭayasi / bhadra sundaraka athedānīṃ kimārambho 'ṅgarājaḥ /</p>\n\n<p>&amp;sundarakaḥ&amp;:\n{Pkt_138}deva abaṇīdasarīrāvaraṇo attavahakidaṇiccao puṇo bi pattheṇa saha samalaṃ maggedi /</p>\n\n<p>SktCh_138: deva apanītaśarīrāvaraṇa ātmavadhakṛtaniścayaḥ punarapi pārthena saha samaraṃ mārgayate /</p>\n\n<p>&amp;duryodhanaḥ&amp;:\n*āvegādāsanāduttiṣṭhan**\nsūta rathamupanaya / sundaraka tvamapi madvacanāttvaritataraṃ gatvā vayasyamaṅgarājaṃ pratibodhaya / alamatisāhasena / abhinna evāyamāvayoḥ saṃkalpaḥ / na khalu bhavāneko jīvitaparityāgākāṅkṣī / kiṃ tu\n<lg>\n<l>VERSE_4.13</l>\n<l>hatvā pārthānsalilamaśivaṃ bandhuvargāya dattvā $ muktvā bāṣpaṃ saha katipayairmantribhiścāribhiśca &amp;</l>\n<l>kṛtvānyo 'nyaṃ suciramapunarbhāvi gāḍhopagūḍhaṃ ē̃ saṃtyakṣyāvo hatatanumimāṃ duḥkhitau nirvṛtau ca // 4.13 //</l>\n</lg></p>\n\n<p>atha ca śokaṃ prati mayā na kiṃcitsaṃdeṣṭavyam /\n<lg>\n<l>VERSE_4.14</l>\n<l>vṛṣaseno na te putro na me duḥśāsano 'nujaḥ /</l>\n<l>tvāṃ bodhayāmi kimahaṃ tvaṃ māṃ saṃsthāpayiṣyasi // 4.14 //</l>\n</lg></p>\n\n<p>&amp;sundarakaḥ&amp;:\n{Pkt_139}jaṃ devo āṇabedi* /iti niṣkrāntaḥ**</p>\n\n<p>SktCh_139: yaddeva ājñāpayati /</p>\n\n<p>&amp;duryodhanaḥ&amp;:\ntūrṇameva rathamupasthāpaya /</p>\n\n<p>&amp;sūtaḥ&amp;:\n*karṇaṃ dattvā**\ndeva hreṣāsaṃvalito nemidhvaniḥ śrūyate / tathā tarkayāmi nūnaṃ parijanopanīto rathaḥ /</p>\n\n<p>&amp;duryodhanaḥ&amp;:\nsūta gaccha tvaṃ sajjīkuru /</p>\n\n<p>&amp;sūtaḥ&amp;:\nyadājñāpayati devaḥ* /iti niṣkramya punaḥ praviśati**</p>\n\n<p>&amp;duryodhanaḥ&amp;:\n*vilokya**\nkimiti nārūḍho 'si /</p>\n\n<p>&amp;sūtaḥ&amp;:\neṣa khalu tāto 'mbā ca saṃjayādhiṣṭhitaṃ rathamāruhya devasya samīpamupagatau /</p>\n\n<p>&amp;duryodhanaḥ&amp;:\nkiṃ nāma tāto 'mbā ca saṃprāptau / kaṣṭamatibībhatsamācaritaṃ daivena / sūta gaccha tvaṃ syandanaṃ tūrṇamupahara / ahamapi tātadarśanaṃ pariharannekānte tiṣṭhāmi /</p>\n\n<p>&amp;sūtaḥ&amp;:\ndeva tvadekaśeṣabāndhavāvetau kathamiva na samāśvāsayasi /</p>\n\n<p>&amp;duryodhanaḥ&amp;:\nsūta kathamiva samāśvāsayāmi vimukhabhāgadheyaḥ / paśya /\n<lg>\n<l>VERSE_4.15</l>\n<l>adyaivāvāṃ raṇamupagatau tātamambāṃ ca dṛṣṭvā $ ghrātastābhyāṃ śirasi vinato 'haṃ ca duḥśāsanaśca &amp;</l>\n<l>tasminbāle prasabhamariṇā prāpite tāmavasthāṃ ē̃ pārśvaṃ pitrorapagataghṛṇaḥ kiṃ nu vakṣyāmi gatvā // 4.15 //</l>\n</lg></p>\n\n<p>tathāpyavaśyaṃ vandanīyau gurū /</p>\n\n<p>*iti niṣkrāntau**\niti caturtho 'ṅkaḥ /\n\nACT_5\npañcamo 'ṅkaḥ /\n*tataḥ praviśati rathayānena gāndhārī saṃjayo dhṛtarāṣṭraśca**</p>\n\n<p>&amp;dhṛtarāṣṭraḥ&amp;:\nvatsa saṃjaya kathaya kathaya kasminnuddeśe kurukulakānanaikapravālo vatso me duryodhanastiṣṭhati / kaccijjīvati vā na vā /</p>\n\n<p>&amp;gāndhārī&amp;:\n{Pkt_140}jāda jai saccaṃ jīvadi me vaccho tā kadhehi kassiṃ dese vaṭṭadi /</p>\n\n<p>SktCh_140: jāta yadi satyaṃ jīvati me vatsastatkathaya kasmindeśe vartate /</p>\n\n<p>&amp;saṃjayaḥ&amp;:\nnanveṣa mahārāja eka eva nyagrodhacchāyāyāmupaviṣṭastiṣṭhati /</p>\n\n<p>&amp;gāndhārī&amp;:\n{Pkt_141}*sakaruṇam**\njāda eāī tti bhaṇāsi / kiṃ ṇu kkhu saṃpadaṃ bhādusadaṃ se pāse bhavissadi /</p>\n\n<p>SktCh_141: jāta ekākīti bhaṇasi / kiṃ nu khalu sāṃprataṃ bhrātṛśatamasya pārśve bhaviṣyati /</p>\n\n<p>&amp;saṃjayaḥ&amp;:\ntāta amba avatarataṃ svairaṃ rathāt /</p>\n\n<p>*ubhāvavataraṇaṃ nāṭayataḥ**</p>\n\n<p>*tataḥ praviśati savrīḍamupaviṣṭo duryodhanaḥ**</p>\n\n<p>&amp;saṃjayaḥ&amp;:\n*upasṛtya**\nvijayatāṃ mahārājaḥ / nanveṣa tāto 'mbayā saha prāptaḥ / kiṃ na paśyati mahārājaḥ /</p>\n\n<p>*duryodhano vailakṣyaṃ nāṭayati**</p>\n\n<p>&amp;dhṛtarāṣṭraḥ&amp;:\n<lg>\n<l>VERSE_5.1</l>\n<l>śalyāni vyapanīya kaṅkavadanairunmocite kaṅkaṭe $ baddheṣu vraṇapaṭṭakeṣu śanakaiḥ karṇe kṛtāpāśrayaḥ &amp;</l>\n<l>dūrānnirjitasāntvitānnarapatīnālokayaṁllīlayā ē̃ sahyā putraka vedaneti na mayā pāpena pṛṣṭo bhavān // 5.1 //</l>\n</lg></p>\n\n<p>*dhṛtarāṣṭro gāndhārī ca sparśenopetyāliṅgataḥ**</p>\n\n<p>&amp;gāndhārī&amp;:\n{Pkt_142}vaccha adigāḍhappahāraveaṇāpajjāulassa amhesu saṃṇihidesu bi ṇa pasaradi de vāṇī /</p>\n\n<p>SktCh_142: vatsa atigāḍhaprahāravedanāparyākulasyāsmāsu saṃnihiteṣvapi na prasarati te vāṇī /</p>\n\n<p>&amp;dhṛtarāṣṭraḥ&amp;:\nvatsa duryodhana kimakṛtapūrvaḥ saṃprati mayyapyayamavyāhāraḥ /</p>\n\n<p>&amp;gāndhārī&amp;:\n{Pkt_143}vaccha jai tumaṃ bi amhe ṇālabasi tā kiṃ saṃpadaṃ vaccho dussāsaṇo ālabadu dummarisaṇo vā adha aṇṇo vā* /iti roditi**</p>\n\n<p>SktCh_143: vatsa yadi tvamapyasmānnālapasi tatkiṃ sāṃprataṃ vatso duḥśāsana ālapatu durmarṣaṇo vāthānyo vā /</p>\n\n<p>&amp;duryodhanaḥ&amp;:\n<lg>\n<l>VERSE_5.2</l>\n<l>pāpo 'hamapratikṛtānujanāśadarśī $ tātasya bāṣpapayasāṃ tava cāmba hetuḥ &amp;</l>\n<l>durjātamatra vimale bharatānvavāye ē̃ kiṃ māṃ sutakṣayakaraṃ suta ityavaiṣi // 5.2 //</l>\n</lg></p>\n\n<p>&amp;gāndhārī&amp;:\n{Pkt_144}jāda alaṃ paridevideṇa / tumaṃ bi dāva ekko imassa andhajualassa maggobadesao / tā ciraṃ jīva / kiṃ me rajjeṇa jaeṇa vā /</p>\n\n<p>SktCh_144: jāta alaṃ paridevitena / tvamapi tāvadeko 'syāndhayugalasya mārgopadeśakaḥ / tacciraṃ jīva / kiṃ me rājyena jayena vā /</p>\n\n<p>&amp;duryodhanaḥ&amp;:\n<lg>\n<l>VERSE_5.3</l>\n<l>mātaḥ kimapyasadṛśaṃ kṛpaṇaṃ vacaste $ sukṣatriyā kva bhavatī kva ca dīnataiṣā &amp;</l>\n<l>nirvatsale sutaśatasya vipattimetāṃ ē̃ tvaṃ nānucintayasi rakṣasi māmayogyam // 5.3 //</l>\n</lg></p>\n\n<p>nūnaṃ viceṣṭitamidaṃ sutaśokasya /</p>\n\n<p>&amp;saṃjayaḥ&amp;:\nmahārāja kiṃ vāyaṃ lokavādo vitatho na ghaṭasya kūpapāte rajjurapi tatra prakṣeptavyeti /</p>\n\n<p>&amp;duryodhanaḥ&amp;:\napuṣkalamidam / upakriyamāṇābhāve kimupakaraṇena* /iti roditi**</p>\n\n<p>&amp;dhṛtarāṣṭraḥ&amp;:\n*duryodhanaṃ pariṣvajya**\nvatsa samāśvasihi samāśvāsaya cāsmānimāmatidīnāṃ mātaraṃ ca /</p>\n\n<p>&amp;duryodhanaḥ&amp;:\ntāta durlabhaḥ samāśvāsa idānīṃ yuṣmākam / kiṃ tu\n<lg>\n<l>VERSE_5.4</l>\n<l>kuntyā saha yuvāmadya mayā nihataputrayā /</l>\n<l>virājamānau śoke 'pi tanayānanuśocatam // 5.4 //</l>\n</lg></p>\n\n<p>&amp;gāndhārī&amp;:\n{Pkt_145}jāda edaṃ evva saṃpadaṃ pabhūdaṃ jaṃ tumaṃ bi dāva ekko jīvasi / tā jāda akālo de samarassa / pasīda / eso de sīsañjalī / ṇivattīadu samaravvābārādo / apacchimaṃ karehi me vaaṇaṃ /</p>\n\n<p>SktCh_145: jāta etadeva sāṃprataṃ prabhūtaṃ yattvamapi tāvadeko jīvasi / tajjāta akālaste samarasya / prasīda / eṣa te śīrṣāñjaliḥ / nivartyatāṃ samaravyāpārāt / apaścimaṃ kuru me vacanam /</p>\n\n<p>&amp;dhṛtarāṣṭraḥ&amp;:\nvatsa śṛṇu vacanaṃ tavāmbāyā mama ca nihatāśeṣabandhuvargasya / paśya /\n<lg>\n<l>VERSE_5.5</l>\n<l>dāyādā na yayorbalena gaṇitāstau droṇabhīṣmau hatau $ karṇasyātmajamagrataḥ śamayato bhītaṃ jagatphālgunāt &amp;</l>\n<l>vatsānāṃ nidhanena me tvayi ripuḥ śeṣapratijño 'dhunā ē̃ mānaṃ vairiṣu muñca tāta pitarāvandhāvimau pālaya // 5.5 //</l>\n</lg></p>\n\n<p>&amp;duryodhanaḥ&amp;:\nsamarātpratinivṛtya kiṃ mayā kartavyam /</p>\n\n<p>&amp;gāndhārī&amp;:\n{Pkt_146}jāda jaṃ pidā de viuro vā bhaṇādi /</p>\n\n<p>SktCh_146: jāta yatpitā te viduro vā bhaṇati /</p>\n\n<p>&amp;saṃjayaḥ&amp;:\ndeva evamidam /</p>\n\n<p>&amp;duryodhanaḥ&amp;:\nsaṃjaya adyāpyupadeṣṭavyamasti /</p>\n\n<p>&amp;saṃjayaḥ&amp;:\ndeva yāvatprāṇiti tāvadupadeṣṭavyabhūmirvijigīṣuḥ prajñāvatām /</p>\n\n<p>&amp;duryodhanaḥ&amp;:\n*sakrodham**\nśṛṇumastāvadbhavata eva prajñāvataḥ saṃpratyasmadanurūpamupadeśam /</p>\n\n<p>&amp;dhṛtarāṣṭraḥ&amp;:\nvatsa yuktavādini saṃjaye kimatra krodhena / yadi prakṛtimāpadyase tadahameva bhavantaṃ bravīmi / śrūyatām /</p>\n\n<p>&amp;duryodhanaḥ&amp;:\nkathayatu tātaḥ /</p>\n\n<p>&amp;dhṛtarāṣṭraḥ&amp;:\nvatsa kiṃ vistareṇa / saṃdhattāṃ bhavānidānīmapi yudhiṣṭhiramīpsitapaṇabandhena /</p>\n\n<p>&amp;duryodhanaḥ&amp;:\ntāta tanayasnehavaiklavyādambā bāliśatvātsaṃjayaśca kāmamevaṃ bravītu / yuṣmākamapyevaṃ vyāmohaḥ / atha vā prabhavati putranāśajanmā hṛdayajvaraḥ / anyacca tāta askhalitabhrātṛśato 'haṃ yadā tadāvadhīritavāsudevasāmopanyāsaḥ / saṃprati hi dṛṣṭapitāmahācāryānujarājacakravipattiḥ svaśarīramātrasnehādudāttapuruṣavrīḍāvahamasukhāvasānaṃ ca kathamiva kariṣyati duryodhanaḥ saha pāṇḍavaiḥ saṃdhim / anyacca nayavedinsaṃjaya\n<lg>\n<l>VERSE_5.6</l>\n<l>hīyamānāḥ kila ripornṛpāḥ saṃdadhate parān /</l>\n<l>duḥśāsane hate 'hīnāḥ sānujāḥ pāṇḍavāḥ katham // 5.6 //</l>\n</lg></p>\n\n<p>&amp;dhṛtarāṣṭraḥ&amp;:\nvatsa evaṃ gate 'pi matprārthanayā na kiṃcinna karoti yudhiṣṭhiraḥ / anyacca sarvadaivāprakṛṣṭamātmānaṃ manyate yudhiṣṭhiraḥ /</p>\n\n<p>&amp;duryodhanaḥ&amp;:\nkathamiva /</p>\n\n<p>&amp;dhṛtarāṣṭraḥ&amp;:\nvatsa śrūyatāṃ pratijñā yudhiṣṭhirasya / nāhamekasyāpi bhrāturvipattau prāṇāndhārayāmīti / bahucchalatvātsaṃgrāmasyānujanāśamāśaṅkamāno yadaiva bhavate rocate tadaivāsau sajjaḥ saṃdhātum /</p>\n\n<p>&amp;saṃjayaḥ&amp;:\nevamidam /</p>\n\n<p>&amp;gāndhārī&amp;:\n{Pkt_147}jāda upapattijuttaṃ paḍibajjassa piduṇo vaaṇaṃ /</p>\n\n<p>SktCh_147: jāta upapattiyuktaṃ pratipadyasva piturvacanam /</p>\n\n<p>&amp;duryodhanaḥ&amp;:\ntāta amba saṃjaya\n<lg>\n<l>VERSE_5.7</l>\n<l>ekenāpi vinānujena maraṇaṃ pārthaḥ pratijñātavā- $ nbhrātḥṇāṃ nihate śate 'bhilaṣate duryodhano jīvitum &amp;</l>\n<l>taṃ duḥśāsanaśoṇitāśanamariṃ bhinnaṃ gadākoṭibhi- ē̃ rbhīmaṃ dikṣu na vikṣipāmi kṛpaṇaḥ saṃdhiṃ vidadhyāmaham // 5.7 //</l>\n</lg></p>\n\n<p>&amp;gāndhārī&amp;:\n{Pkt_148}hā jāda dussāsaṇa hā madaṅkadullalita hā juarāa assudapuvvā kkhu kassa bi loe īdisī vipattī / hā vīrasadappasaviṇi hadagandhāri dukkhasadaṃ pasūdāsi ṇa uṇa sudasadaṃ /</p>\n\n<p>SktCh_148: hā jāta duḥśāsana hā madaṅkadurlalita hā yuvarāja aśrutapūrvā khalu kasyāpi loka īdṛśī vipattiḥ / hā vīraśataprasavini hatagāndhāri duḥkhaśataṃ prasūtāsi na punaḥ sutaśatam /</p>\n\n<p>*sarve rudanti**</p>\n\n<p>&amp;saṃjayaḥ&amp;:\n*bāṣpamutsṛjya**\ntāta amba pratibodhayituṃ mahārājamimāṃ bhūmiṃ yuvāmāgatau / tadātmāpi tāvatsaṃstabhyatām /</p>\n\n<p>&amp;dhṛtarāṣṭraḥ&amp;:\nvatsa duryodhana evaṃ vimukheṣu bhāgadheyeṣu tvayi cāmuñcati sahajaṃ mānamariṣu tvadekaśeṣajīvitālambaneyaṃ tapasvinī gāndhārī kamavalambatāṃ śaraṇamahaṃ ca /</p>\n\n<p>&amp;duryodhanaḥ&amp;:\nśrūyatāṃ yatpratipattumidānīṃ prāptakālam /\n<lg>\n<l>VERSE_5.8</l>\n<l>kalitabhuvanā bhuktaiśvaryāstiraskṛtavidviṣaḥ $ praṇataśirasāṃ rājñāṃ cūḍāsahasrakṛtārcanāḥ &amp;</l>\n<l>abhimukhamarīnghnantaḥ saṃkhye hatāḥ śatātmajā ē̃ vahatu sagareṇoḍhāṃ tāto dhuraṃ sahito 'mbayā // 5.8 //</l>\n</lg></p>\n\n<p>viparyaye tvasyādhipaterullaṅghitaḥ kṣātradharmaḥ syāt /</p>\n\n<p>*nepathye mahānkalakalaḥ**</p>\n\n<p>&amp;gāndhārī&amp;:\n{Pkt_149}*ākarṇya sabhayam**\njāda kahiṃ edaṃ hāhākāramissaṃ tūrarasidaṃ suṇīadi /</p>\n\n<p>SktCh_149: jāta kutraitaddhāhākāramiśraṃ tūryarasitaṃ śrūyate /</p>\n\n<p>&amp;saṃjayaḥ&amp;:\namba bhūmiriyamevaṃvidhānāṃ bhīrujanatrāsanānāṃ mahāninādānām /</p>\n\n<p>&amp;dhṛtarāṣṭraḥ&amp;:\nvatsa saṃjaya jñāyatāmatibhairavaḥ khalu vistārī hāhāravaḥ / kāraṇenāsya mahatā bhavitavyam /</p>\n\n<p>&amp;duryodhanaḥ&amp;:\ntāta prasīda / parāṅmukhaṃ khalu daivamasmākam / yāvadaparamapi kiṃcidatyāhitaṃ na śrāvayati tāvadevājñāpaya māṃ saṃgrāmāvataraṇāya /</p>\n\n<p>&amp;gāndhārī&amp;:\n{Pkt_150}jāda muhuttaaṃ dāva maṃ mandabhāiṇiṃ samassāsehi /</p>\n\n<p>SktCh_150: jāta muhūrtaṃ tāvanmāṃ mandabhāgyāṃ samāśvāsaya /</p>\n\n<p>&amp;dhṛtarāṣṭraḥ&amp;:\nvatsa yadyapi bhavānsamarāya kṛtaniścayastathāpi rahaḥ parapratīghātopāyaścintyatām /</p>\n\n<p>&amp;duryodhanaḥ&amp;:\nVERSE_5.9\npratyakṣaṃ hatabāndhavā mama pare hantuṃ na yogyā rahaḥ $ kiṃ vā tena kṛtena tairiva kṛtaṃ yanna prakāśaṃ raṇe &amp;</p>\n\n<p>&amp;gāndhārī&amp;:\n{Pkt_151}jāda eāī tumaṃ / ko de sahāattaṇaṃ karissadi /</p>\n\n<p>SktCh_151: jāta ekākī tvam / kaste sāhāyyaṃ kariṣyati /</p>\n\n<lg>\n<l>&amp;duryodhanaḥ&amp;:</l>\n<l>VERSE_5.9</l>\n<l>eko 'haṃ bhavatīsutakṣayakaro mātaḥ kiyanto 'rayaḥ ē̃ sāmyaṃ kevalametu daivamadhunā niṣpāṇḍavā medinī // 5.9 //</l>\n</lg>\n\n<p>*nepathye / kalakalānantaram**</p>\n\n<p>bho bho yodhāḥ nivedayantu bhavantaḥ kauraveśvarāya / idaṃ mahatkadanaṃ pravṛttam / alamapriyaśravaṇaparāṅmukhatayā / yataḥ kālānurūpaṃ pratividhātavyamidānīm / tathā hi\n<lg>\n<l>VERSE_5.10</l>\n<l>tyaktaprājanaraśmiraṅkitatanuḥ pārthāṅkitairmārgaṇai- $ rvāhaiḥ syandanavartmanāṃ paricayādākṛṣyamāṇaḥ śanaiḥ &amp;</l>\n<l>vārtāmaṅgapatervilocanajalairāvedayanpṛcchatāṃ ē̃ śūnyenaiva rathena yāti śibiraṃ śalyaḥ kurūñśalyayan // 5.10 //</l>\n</lg></p>\n\n<p>&amp;duryodhanaḥ&amp;:\n*śrutvā sāśaṅkam**\nāḥ kenedamavispaṣṭamaśanipātadāruṇamudghoṣitam / kaḥ ko 'tra bhoḥ /</p>\n\n<p>*praviśya saṃbhrāntaḥ**</p>\n\n<p>&amp;sūtaḥ&amp;:\nhā hatāḥ smaḥ* /ityātmānaṃ pātayati**</p>\n\n<p>&amp;duryodhanaḥ&amp;:\nayi kathaya kathaya /</p>\n\n<p>&amp;sūtaḥ&amp;:\nāyuṣmankimanyat /\n<lg>\n<l>VERSE_5.11</l>\n<l>śalyena yathā śalyena mūrcchitaḥ praviśatā janaugho 'yam /</l>\n<l>śūnyaṃ karṇasya rathaṃ manorathamivādhirūḍhena // 5.11 //</l>\n</lg></p>\n\n<p>&amp;duryodhanaḥ&amp;:\nhā vayasya karṇa* /iti mohamupagataḥ**</p>\n\n<p>&amp;gāndhārī&amp;:\n{Pkt_152}jāda samassasa samassasa /</p>\n\n<p>SktCh_152: jāta samāśvasihi samāśvasihi /</p>\n\n<p>&amp;saṃjayaḥ&amp;:\nsamāśvasitu samāśvasitu devaḥ /</p>\n\n<p>&amp;dhṛtarāṣṭraḥ&amp;:\nbhoḥ kaṣṭaṃ kaṣṭam /\n<lg>\n<l>VERSE_5.12</l>\n<l>bhīṣme droṇe ca nihate ya āsīdavalambanam /</l>\n<l>vatssaya me suhṛcchūro rādheyaḥ so 'pyayaṃ hataḥ // 5.12 //</l>\n</lg></p>\n\n<p>vatsa samāśvasihi samāśvasihi / nanu bho hatavidhe\n<lg>\n<l>VERSE_5.13</l>\n<l>andho 'nubhūtaśataputravipattiduḥkhaḥ $ śocyāṃ daśāmupagataḥ saha bhāryayāham &amp;</l>\n<l>asminnaśeṣitasuhṛdgurubandhuvarge ē̃ duryodhane 'pi hi kṛto bhavatā nirāśaḥ // 5.13 //</l>\n</lg></p>\n\n<p>vatsa duryodhana samāśvasihi samāśvasihi / samāśvāsaya tapasvinīṃ mātaraṃ ca /</p>\n\n<p>&amp;duryodhanaḥ&amp;:\n*labdhasaṃjñaḥ**</p>\n\n<lg>\n<l>VERSE_5.14</l>\n<l>ayi karṇa karṇasukhadāṃ prayaccha me $ giramudgiranniva mudaṃ mayi sthirām &amp;</l>\n<l>satatāviyuktamakṛtāpriyaṃ priyaṃ ē̃ vṛṣasenavatsala vihāya yāsi mām // 5.14 //</l>\n</lg>\n\n<p>*punarmohamupagataḥ**</p>\n\n<p>*sarve samāśvāsayanti**</p>\n\n<p>&amp;duryodhanaḥ&amp;:\n<lg>\n<l>VERSE_5.15</l>\n<l>mama prāṇādhike tasminnaṅgānāmadhipe hate /</l>\n<l>ucchvasannapi lajje 'hamāśvāse tāta kā kathā // 5.15 //</l>\n</lg></p>\n\n<p>api ca\n<lg>\n<l>VERSE_5.16</l>\n<l>śocāmi śocyamapi śatruhataṃ na vatsaṃ $ duḥśāsanaṃ tamadhunā na ca bandhuvargam &amp;</l>\n<l>yenātiduḥśravamasādhu kṛtaṃ tu karṇe ē̃ kartāsmi tasya nidhanaṃ samare kulasya // 5.16 //</l>\n</lg></p>\n\n<p>&amp;gāndhārī&amp;:\n{Pkt_153}jāda siḍhilehi dāva khaṇamettaṃ bapphamokkhaṃ /</p>\n\n<p>SktCh_153: jāta śithilaya tāvatkṣaṇamātraṃ bāṣpamokṣam /</p>\n\n<p>&amp;dhṛtarāṣṭraḥ&amp;:\nvatsa kṣaṇamātraṃ parimārjayāśrūṇi /</p>\n\n<p>&amp;duryodhanaḥ&amp;:\n<lg>\n<l>VERSE_5.17</l>\n<l>māmuddiśya tyajanprāṇānkenacinna nivāritaḥ /</l>\n<l>tatkṛte tyajato bāṣpaṃ kiṃ me dīnasya vāryate // 5.17 //</l>\n</lg></p>\n\n<p>sūta kenaitadasaṃbhāvanīyamasmatkulāntakaraṃ karma kṛtaṃ syāt /</p>\n\n<p>&amp;sūtaḥ&amp;:\nāyuṣmannevaṃ kila janaḥ kathayati /\n<lg>\n<l>VERSE_5.18</l>\n<l>bhūmau nimagnacakraścakrāyudhasāratheḥ śaraistasya /</l>\n<l>nihataḥ kilendrasūnorasmatsenākṛtāntasya // 5.18 //</l>\n</lg></p>\n\n<p>&amp;duryodhanaḥ&amp;:\n<lg>\n<l>VERSE_5.19</l>\n<l>karṇānanendusmaraṇātkṣubhitaḥ śokasāgaraḥ /</l>\n<l>vāḍaveneva śikhinā pīyate krodhajena me // 5.19 //</l>\n</lg></p>\n\n<p>tāta amba prasīdatam /\n<lg>\n<l>VERSE_5.20</l>\n<l>jvalanaḥ śokajanmā māmayaṃ dahati duḥsahaḥ /</l>\n<l>samānāyāṃ vipattau me varaṃ saṃśayito raṇaḥ // 5.20 //</l>\n</lg></p>\n\n<p>&amp;dhṛtarāṣṭraḥ&amp;:\n*duryodhanaṃ pariṣvajya rudan**</p>\n\n<lg>\n<l>VERSE_5.21</l>\n<l>bhavati tanaya satyaṃ saṃśayaḥ sāhaseṣu $ dravati hṛdayametadbhīmamutprekṣya bhīmam &amp;</l>\n<l>anikṛtinipuṇaṃ te ceṣṭitaṃ mānaśauṇḍa ē̃ cchalabahulamarīṇāṃ saṃgaraṃ hā hato 'smi // 5.21 //</l>\n</lg>\n\n<p>&amp;gāndhārī&amp;:\n{Pkt_154}jāda teṇa evva sudasadakadanteṇa viodaleṇa samaṃ samalaṃ maggesi /</p>\n\n<p>SktCh_154: jāta tenaiva sutaśatakṛtāntena vṛkodareṇa samaṃ samaraṃ mārgayase /</p>\n\n<p>&amp;duryodhanaḥ&amp;:\ntiṣṭhatu tāvadvṛkodaraḥ /\n<lg>\n<l>VERSE_5.22</l>\n<l>pāpena yena hṛdayasthamanoratho me $ sarvāṅgacandanaraso nayanāmalenduḥ &amp;</l>\n<l>putrastavāmba tava tāta nayaikaśiṣyo ē̃ karṇo hataḥ sapadi tatra śarāḥ patantu // 5.22 //</l>\n</lg></p>\n\n<p>sūta alamidānīṃ kālātipātena / sajjaṃ me rathamupāhara / bhayaṃ cetpāṇḍavebhyastiṣṭha / gadāmātrasahāya eva samarabhuvamavatarāmi /</p>\n\n<p>&amp;sūtaḥ&amp;:\nalamanyathā saṃbhāvitena / ayamahamāgata eva* /iti niṣkrāntaḥ**</p>\n\n<p>&amp;dhṛtarāṣṭraḥ&amp;:\nvatsa duryodhana yadi sthira evāsmāndagdhumayaṃ te vyavasāyastatsaṃnihiteṣu vīreṣu senāpatiḥ kaścidabhiṣicyatām /</p>\n\n<p>&amp;duryodhanaḥ&amp;:\nnanvabhiṣikta eva /</p>\n\n<p>&amp;gāndhārī&amp;:\n{Pkt_155}jāda kadaro uṇa so jahiṃ edaṃ hadāsaṃ olambissaṃ /</p>\n\n<p>SktCh_155: jāta kataraḥ punaḥ sa yatremāṃ hatāśāmavalambiṣye /</p>\n\n<p>&amp;dhṛtarāṣṭraḥ&amp;:\nkiṃ vā śalya uta vāśvatthāmā /</p>\n\n<p>&amp;saṃjayaḥ&amp;:\nhā kaṣṭam /\n<lg>\n<l>VERSE_5.23</l>\n<l>gate bhīṣme hate droṇe karṇe ca vinipātite /</l>\n<l>āśā balavatī rājañśalyo jeṣyati pāṇḍavān // 5.23 //</l>\n</lg></p>\n\n<p>&amp;duryodhanaḥ&amp;:\nkiṃ vā śalyenota vāśvatthāmnā /\n<lg>\n<l>VERSE_5.24</l>\n<l>karṇāliṅganadāyī vā pārthaprāṇaharo 'pi vā /</l>\n<l>anivāritasaṃpātairayamātmāśruvāribhiḥ // 5.24 //</l>\n</lg></p>\n\n<p>*nepathye kalakalaṃ kṛtvā**</p>\n\n<p>bho bhoḥ kauravabalapradhānayodhā alamasmānavalokya bhayāditastato gamanena / kathayantu bhavantaḥ kasminnuddeśe suyodhanastiṣṭhati /</p>\n\n<p>*sarve sasaṃbhramamākarṇayanti**</p>\n\n<p>*praviśya saṃbhrāntaḥ**</p>\n\n<p>&amp;sūtaḥ&amp;:\nāyuṣman\nVERSE_5.25\nprāptāvekarathārūḍhau pṛcchantau tvāmitastataḥ /</p>\n\n<p>&amp;sarve&amp;:\nkaśca kaśca /</p>\n\n<lg>\n<l>&amp;sūtaḥ&amp;:</l>\n<l>VERSE_5.25</l>\n<l>sa karṇāriḥ sa ca krūro vṛkakarmā vṛkodaraḥ // 5.25 //</l>\n</lg>\n\n<p>&amp;gāndhārī&amp;:\n{Pkt_156}*sabhayam**\njāda kiṃ ettha paḍipajjidavvaṃ /</p>\n\n<p>SktCh_156: jāta kimatra pratipattavyam /</p>\n\n<p>&amp;duryodhanaḥ&amp;:\nnanu saṃnihitaiveyaṃ gadā /</p>\n\n<p>&amp;gāndhārī&amp;:\n{Pkt_157}hā hadamhi mandabhāiṇī /</p>\n\n<p>SktCh_157: hā hatāsmi mandabhāginī /</p>\n\n<p>&amp;duryodhanaḥ&amp;:\namba alamidānīṃ kārpaṇyena / saṃjaya rathamāropya pitarau śibiraṃ pratiṣṭhasva / prāpto 'smacchokāpanodapraṇayī janaḥ /</p>\n\n<p>&amp;dhṛtarāṣṭraḥ&amp;:\nvatsa kṣaṇamekaṃ pratīkṣasva yāvadanayorbhāvamupalabhe /</p>\n\n<p>&amp;duryodhanaḥ&amp;:\ntāta kimanenopalabdhena /</p>\n\n<p>*tathā praviśato rathārūḍhau bhīmārjunau**</p>\n\n<p>&amp;bhīmaḥ&amp;:\nbho bhoḥ suyodhanānujīvinaḥ kimiti saṃbhramādayathāyathaṃ caranti bhavantaḥ / alamāvayoḥ śaṅkayā /\n<lg>\n<l>VERSE_5.26</l>\n<l>kartā dyūtacchalānāṃ jatumayaśaraṇoddīpanaḥ so 'timānī $ kṛṣṇākeśottarīyavyapanayanamarutpāṇḍavā yasya dāsāḥ &amp;</l>\n<l>rājā duḥśāsanādergururanujaśatasyāṅgarājasya mitraṃ ē̃ kvāste duryodhano 'sau kathayata na ruṣā draṣṭumāgatau svaḥ // 5.26 //</l>\n</lg></p>\n\n<p>&amp;dhṛtarāṣṭraḥ&amp;:\nsaṃjaya dāruṇaḥ khalūpakṣepaḥ pāpasya /</p>\n\n<p>&amp;saṃjayaḥ&amp;:\ntāta karmaṇā kṛtaniḥśeṣavipriyāḥ saṃprati vācā vyavasyanti /</p>\n\n<p>&amp;duryodhanaḥ&amp;:\nsūta kathaya gatvobhayorayaṃ tiṣṭhatīti /</p>\n\n<p>&amp;sūtaḥ&amp;:\nyadājñāpayati devaḥ* /tāvupasṛtya**\nbho vṛkodarārjunau eṣa mahārājastātenāmbayā ca saha nyagrodhacchāyāyāmupaviṣṭastiṣṭhati /</p>\n\n<p>&amp;arjunaḥ&amp;:\nārya prasīda / na yuktaṃ putraśokapīḍitau pitarau punarasmaddarśanenodvejayitum / tadgacchāvaḥ /</p>\n\n<p>&amp;bhīmaḥ&amp;:\nmūḍha anullaṅghanīyaḥ sadācāraḥ / na yuktamanabhivādya gurūngantum* /upasṛtya**\nsaṃjaya pitrornamaskṛtiṃ śrāvaya / atha vā tiṣṭha / svayaṃ viśrāvya nāmakarmaṇī vandanīyā guravaḥ* /iti rathādavatarataḥ**</p>\n\n<p>&amp;arjunaḥ&amp;:\n*upagamya**\ntāta amba\n<lg>\n<l>VERSE_5.27</l>\n<l>sakalaripujayāśā yatra baddhā sutaiste $ tṛṇamiva paribhūto yasya garveṇa lokaḥ &amp;</l>\n<l>raṇaśirasi nihantā tasya rādhāsutasya ē̃ praṇamati pitarau vāṃ madhyamaḥ pāṇḍavo 'yam // 5.27 //</l>\n</lg></p>\n\n<p>&amp;bhīmaḥ&amp;:\n<lg>\n<l>VERSE_5.28</l>\n<l>cūrṇitāśeṣakauravyaḥ kṣībo duḥśāsanāsṛjā /</l>\n<l>bhaṅktā suyodhanasyorvorbhīmo 'yaṃ śirasāñcati // 5.28 //</l>\n</lg></p>\n\n<p>&amp;dhṛtarāṣṭraḥ&amp;:\ndurātmanvṛkodara na khalvidaṃ bhavataiva kevalaṃ sapatnānāmapakṛtam / yāvatkṣatraṃ tāvatsamaravijayino jitā hatāśca vīrāḥ / tatkimevaṃ vikatthanābhirasmānudvejayasi /</p>\n\n<p>&amp;bhīmaḥ&amp;:\ntāta alaṃ manyunā /\n<lg>\n<l>VERSE_5.29</l>\n<l>kṛṣṭā keśeṣu kṛṣṇā tava sadasi puraḥ pāṇḍavānāṃ nṛpairyaiḥ $ sarve te krodhavahnau kṛtaśalabhakulāvajñayā yena dagdhāḥ &amp;</l>\n<l>etasmācchrāvaye 'haṃ na khalu bhujabalaślāghayā nāpi darpā- ē̃ tputraiḥ pautraiśca karmaṇyatiguruṇi kṛte tāta sākṣī tvameva // 5.29 //</l>\n</lg></p>\n\n<p>&amp;duryodhanaḥ&amp;:\nare re maruttanaya kimevaṃ vṛddhasya rājñaḥ purato ninditavyamātmakarma ślāghase / api ca\n<lg>\n<l>VERSE_5.30</l>\n<l>kṛṣṭā keśeṣu bhāryā tava tava ca paśostasya rājñaḥ tayorvā $ pratyakṣaṃ bhūpatīnāṃ mama bhuvanapaterājñayā dyūtadāsī &amp;</l>\n<l>asminvairānubandhe vada kimapakṛtaṃ tairhatā ye narendrā ē̃ bāhvorvīryātirekadraviṇagurumadaṃ māmajitvaiva darpaḥ // 5.30 //</l>\n</lg></p>\n\n<p>āḥ durātman / eṣa na bhavasi* /iti sakrodhamutthāya hantumicchati**</p>\n\n<p>*dhṛtarāṣṭro dhṛtvopaveśayati / bhīmaḥ krodhaṃ nāṭayati**</p>\n\n<p>&amp;arjunaḥ&amp;:\nārya prasīda / kimatra krodhena /\n<lg>\n<l>VERSE_5.31</l>\n<l>apriyāṇi karotyeṣa vācā śakto na karmaṇā /</l>\n<l>hatabhrātṛśato duḥkhī pralāpairasya kā vyathā // 5.31 //</l>\n</lg></p>\n\n<p>&amp;bhīmaḥ&amp;:\nare re bharatakulakalaṅka\n<lg>\n<l>VERSE_5.32</l>\n<l>atraiva kiṃ na viśaseyamahaṃ bhavantaṃ $ duḥśāsanānugamanāya kaṭupralāpin &amp;</l>\n<l>vighnaṃ gurū na kuruto yadi madgadāgra- ē̃ nirbhidyamānaraṇitāsthani te śarīre // 5.32 //</l>\n</lg></p>\n\n<p>anyacca mūḍha\n<lg>\n<l>VERSE_5.33</l>\n<l>śokaiḥ strīvannayanasalilaṃ yatparityājito 'si $ bhrāturvakṣaḥsthalavighaṭane yacca sākṣīkṛto 'si &amp;</l>\n<l>āsīdetattava kunṛpateḥ kāraṇaṃ jīvitasya ē̃ kruddhe yuṣmatkulakamalinīkuñjare bhīmasene // 5.33 //</l>\n</lg></p>\n\n<p>&amp;duryodhanaḥ&amp;:\ndurātmanbharatakulāpasada dyūtadāsa pāṇḍavapaśo nāhaṃ bhavāniva vikatthanāpragalbhaḥ / kiṃ tu\n<lg>\n<l>VERSE_5.34</l>\n<l>drakṣyanti na cirātsuptaṃ bāndhavāstvāṃ raṇāṅgaṇe /</l>\n<l>madgadābhinnavakṣo 'sthiveṇikābhīmabhūṣaṇam // 5.34 //</l>\n</lg></p>\n\n<p>&amp;bhīmaḥ&amp;:\n*vihasya**\nyadyevaṃ nāśraddheyo bhavān / tathāpi pratyāsannameva kathayāmi /\n<lg>\n<l>VERSE_5.35</l>\n<l>pīnābhyāṃ madbhujābhyāṃ bhramitagurugadāghātasaṃcūrṇitoroḥ $ krūrasyādhāya pādaṃ tava śirasi nṛṇāṃ paśyatāṃ śvaḥ prabhāte &amp;</l>\n<l>tvanmukhyabhrātṛcakroddalanagaladasṛkcandanenānakhāgraṃ ē̃ styānenārdreṇa cāktaḥ svayamanubhavitā bhūṣaṇaṃ bhīmamasmi // 5.35 //</l>\n</lg></p>\n\n<p>*nepathye**</p>\n\n<p>bho bho bhīmasenārjunau eṣa khalu nihatāśeṣārāticakra ākrāntaparaśurāmābhirāmayaśāḥ pratāpatāpitadiṅmaṇḍalasthāpitasvajanaḥ śrīmānajātaśatrurdevo yudhiṣṭhiraḥ samājñāpayati /</p>\n\n<p>&amp;ubhau&amp;:\nkimājñāpayatyāryaḥ /</p>\n\n<p>*punarnepathye**</p>\n\n<lg>\n<l>VERSE_5.36</l>\n<l>kurvantvāptā hatānāṃ raṇaśirasi janā vahnisāddehabhārā- $ naśrūnmiśraṃ kathaṃciddadatu jalamamī bāndhavā bāndhavebhyaḥ &amp;</l>\n<l>mārgantāṃ jñātidehānhatanaragahane khaṇḍitāngṛdhrakaṅkai- ē̃ rastaṃ bhāsvānprayātaḥ saha ripubhirayaṃ saṃhriyantāṃ balāni // 5.36 //</l>\n</lg>\n\n<p>&amp;ubhau&amp;:\nyadājñāpayatyāryaḥ* /iti niṣkrāntau**</p>\n\n<p>*nepathye**</p>\n\n<p>are re gāṇḍīvākarṣaṇabāhuśālinnarjunārjuna kvedānīṃ gamyate /\n<lg>\n<l>VERSE_5.37</l>\n<l>karṇakrodhena yuṣmadvijayi dhanuridaṃ tyaktametānyahāni $ prauḍhaṃ vikrāntamāsīdvana iva bhavatāṃ śūraśūnye raṇe 'smin &amp;</l>\n<l>sparśaṃ smṛtvottamāṅge pituranavajitanyastaheterupetaḥ ē̃ kalpāgniḥ pāṇḍavānāṃ drupadasutacamūghasmaro drauṇirasmi // 5.37 //</l>\n</lg></p>\n\n<p>&amp;dhṛtarāṣṭraḥ&amp;:\n*ākarṇya saharṣam**\nvatsa duryodhana droṇavadhaparibhavoddīpitakrodhapāvakaḥ piturapi samadhikabalaḥ śikṣāvānamaropamaścāyamaśvatthāmā prāptaḥ / tatpratyupagamanena tāvadayaṃ saṃbhāvyatāṃ vīraḥ /</p>\n\n<p>&amp;gāndhārī&amp;:\n{Pkt_158}jāda paccuggaccha edaṃ mahābhāaṃ /</p>\n\n<p>SktCh_158: jāta pratyudgacchainaṃ mahābhāgam /</p>\n\n<p>&amp;duryodhanaḥ&amp;:\ntāta amba kimanenāṅgarājavadhāśaṃsinā vṛthāyauvanaśastrabalabhareṇa /</p>\n\n<p>&amp;dhṛtarāṣṭraḥ&amp;:\nvatsa na khalvasminkāle parākramavatāmevaṃvidhānāṃ vāṅmātreṇāpi virāgamutpādayitumarhasi /</p>\n\n<p>*praviśya**</p>\n\n<p>&amp;aśvatthāmā&amp;:\nvijayatāṃ kauravādhipatiḥ /</p>\n\n<p>&amp;duryodhanaḥ&amp;:\n*utthāya**\nguruputra ita āsyatām* /ityupaveśayati**</p>\n\n<p>&amp;aśvatthāmā&amp;:\nrājanduryodhana\n<lg>\n<l>VERSE_5.38</l>\n<l>karṇena karṇasubhagaṃ bahu yattaduktvā $ yatsaṃgareṣu vihitaṃ viditaṃ tvayā tat &amp;</l>\n<l>drauṇistvadhijyadhanurāpatito 'bhyamitra- ē̃ meṣo 'dhunā tyaja nṛpa pratikāracintām // 5.38 //</l>\n</lg></p>\n\n<p>&amp;duryodhanaḥ&amp;:\n*sābhyasūyam**\nācāryaputra\n<lg>\n<l>VERSE_5.39</l>\n<l>avasāne 'ṅgarājasya yoddhavyaṃ bhavatā kila /</l>\n<l>mamāpyantaṃ pratīkṣasva kaḥ karṇaḥ kaḥ suyodhanaḥ // 5.39 //</l>\n</lg></p>\n\n<p>&amp;aśvatthāmā&amp;:\n*svagatam**\nkathamadyāpi sa eva karṇapakṣapāto 'smāsu ca paribhavaḥ* /prakāśam**\nrājankauraveśvara evaṃ bhavatu* /iti niṣkrāntaḥ**</p>\n\n<p>&amp;dhṛtarāṣṭraḥ&amp;:\nvatsa ka eṣa te vyāmoho yadasminnapi kāle evaṃvidhasya mahābhāgasyāśvatthāmno vākpāruṣyeṇāparāgamutpādayasi /</p>\n\n<p>&amp;duryodhanaḥ&amp;:\nkimasyāpriyamanṛtaṃ ca mayoktam / kiṃ vā nedaṃ krodhasthānam / paśya /\n<lg>\n<l>VERSE_5.40</l>\n<l>akalitamahimānaṃ kṣatriyairāttacāpaiḥ $ samaraśirasi yuṣmadbhāgyadoṣādvipannam &amp;</l>\n<l>parivadati samakṣaṃ mitramaṅgādhirājaṃ ē̃ mama khalu kathayāsminko viśeṣo 'rjune vā // 5.40 //</l>\n</lg></p>\n\n<p>&amp;dhṛtarāṣṭraḥ&amp;:\nvatsa tavāpi ko 'tra doṣaḥ / avasānamidānīṃ bharatakulasya / saṃjaya kimidānīṃ karomi mandabhāgyaḥ* /vicintya**\nbhavatvevaṃ tāvat / saṃjaya madvacanādbrūhi bhāradvājamaśvatthāmānam /\n<lg>\n<l>VERSE_5.41</l>\n<l>smarati na bhavānpītaṃ stanyaṃ vibhajya sahāmunā $ mama ca mṛditaṃ kṣaumaṃ bālye tvadaṅgavivartanaiḥ &amp;</l>\n<l>anujanidhanasphītācchokādatipraṇayācca ya- ē̃ dvacanavikṛtiṣvasya krodho mudhā kriyate tvayā // 5.41 //</l>\n</lg></p>\n\n<p>&amp;saṃjayaḥ&amp;:\nyadājñāpayati tātaḥ* /ityuttiṣṭhati**</p>\n\n<p>&amp;dhṛtarāṣṭraḥ&amp;:\napi cedamanyattvayā vaktavyam /\n<lg>\n<l>VERSE_5.42</l>\n<l>yanmocitastava pitā vitathena śastraṃ $ yattādṛśaḥ paribhavaḥ sa tathāvidho 'bhūt &amp;</l>\n<l>etadvicintya balamātmani pauruṣaṃ ca ē̃ duryodhanoktamapahāya vidhāsyasīti // 5.42 //</l>\n</lg></p>\n\n<p>&amp;saṃjayaḥ&amp;:\nyadājñāpayati tātaḥ* /iti niṣkrāntaḥ**</p>\n\n<p>&amp;duryodhanaḥ&amp;:\nsūta sāṃgrāmikaṃ me rathamupakalpaya /</p>\n\n<p>&amp;sūtaḥ&amp;:\nyadājñāpayatyāyuṣmān* /iti niṣkrāntaḥ**</p>\n\n<p>&amp;dhṛtarāṣṭraḥ&amp;:\ngāndhāri ito vayaṃ madrādhipateḥ śalyasya śibirameva gacchāvaḥ / vatsa tvamapyevaṃ kuru /</p>\n\n<p>*iti parikramya niṣkrāntāḥ sarve**</p>\n\n<p>iti pañcamo 'ṅkaḥ /\n\nACT_6\nṣaṣṭho 'ṅkaḥ /\n*tataḥ praviśatyāsanastho yudhiṣṭhiro draupadī ceṭī puruṣaśca**</p>\n\n<p>&amp;yudhiṣṭhiraḥ&amp;:\n*vicintya niḥśvasya ca**</p>\n\n<lg>\n<l>VERSE_6.1</l>\n<l>tīrṇe bhīṣmamahodadhau kathamapi droṇānale nirvṛte $ karṇāśīviṣabhogini praśamite śalye ca yāte divam &amp;</l>\n<l>bhīmena priyasāhasena rabhasātsvalpāvaśeṣe jaye ē̃ sarve jīvitasaṃśayaṃ vayamamī vācā samāropitāḥ // 6.1 //</l>\n</lg>\n\n<p>&amp;draupadī&amp;:\n{Pkt_159}*sabāṣpam**\nmahārāa pañcālie tti kiṃ ṇa bhaṇidaṃ /</p>\n\n<p>SktCh_159: mahārāja pāñcālyeti kiṃ na bhaṇitam /</p>\n\n<p>&amp;yadhiṣṭhiraḥ&amp;:\nkṛṣṇe nanu mayā* /puruṣamavalokya**\nbudhaka /</p>\n\n<p>&amp;puruṣaḥ&amp;:\ndeva ājñāpaya /</p>\n\n<p>&amp;yadhiṣṭhiraḥ&amp;:\nucyatāṃ sahadevaḥ / kruddhasya vṛkodarasyāparyuṣitadāruṇāṃ pratijñāmupalabhya pranaṣṭasya māninaḥ kauravarājasya padavīmanveṣṭumatinipuṇamatayasteṣu teṣu sthāneṣu paramārthābhijñāścarāḥ susacivāśca bhaktimantaḥ paṭupaṭaharavavyaktaghoṣaṇāḥ suyodhanasaṃcāravedinaḥ pratiśrutadhanapūjāpratyupakriyāścarantu samantātsamantapañcakam / api ca\n<lg>\n<l>VERSE_6.2</l>\n<l>paṅke vā saikate vā sunibhṛtapadavīvedino yāntu dāśāḥ $ kuñjeṣu kṣuṇṇavīrunnicayaparicayā ballavāḥ saṃcarantu &amp;</l>\n<l>vyādhā vyāghrāṭavīṣu svaparapadavido ye ca randhreṣvabhijñā ē̃ ye siddhavyañjanā vā pratimuninilayaṃ te ca cārāścarantu // 6.2 //</l>\n</lg></p>\n\n<p>&amp;puruṣaḥ&amp;:\nyadājñāpayati devaḥ /</p>\n\n<p>&amp;yudhiṣṭhiraḥ&amp;:\ntiṣṭha / evaṃ ca vaktavyaḥ sahadevaḥ /\n<lg>\n<l>VERSE_6.3</l>\n<l>jñeyā rahaḥ śaṅkitamālapantaḥ $ suptā rugārtā madirāvidheyāḥ &amp;</l>\n<l>trāso mṛgāṇāṃ vayasāṃ virāvo ē̃ nṛpāṅkapādapratimāśca yatra // 6.3 //</l>\n</lg></p>\n\n<p>&amp;puruṣaḥ&amp;:\nyadājñāpayati devaḥ* /iti niṣkramya punaḥ praviśya saharṣam**\ndeva pāñcālakaḥ prāptaḥ /</p>\n\n<p>&amp;yadhiṣṭhiraḥ&amp;:\ntvaritaṃ praveśaya /</p>\n\n<p>&amp;puruṣaḥ&amp;:\n*niṣkramya pāñcālakena saha praviśya**\neṣa devaḥ / upasarpatu pāñcālakaḥ /</p>\n\n<p>&amp;pāñcālakaḥ&amp;:\njayatu jayatu devaḥ / priyamāvedayāmi mahārājāya devyai ca /</p>\n\n<p>&amp;yudhiṣṭhiraḥ&amp;:\nbhadra pāñcālaka kaccidāsāditā tasya durātmanaḥ kauravādhamasya padavī /</p>\n\n<p>&amp;pāñcālakaḥ&amp;:\ndeva na kevalaṃ padavī / sa eva durātmā devīkeśāmbarākarṣaṇamahāpātakapradhānaheturupalabdhaḥ /</p>\n\n<p>&amp;yudhiṣṭhiraḥ&amp;:\nsādhu / bhadra priyamāveditam / atha darśanagocaraṃ gataḥ /</p>\n\n<p>&amp;pāñcālakaḥ&amp;:\ndeva samaragocaraṃ pṛccha /</p>\n\n<p>&amp;draupadī&amp;:\n{Pkt_160}*sabhayam**\nkahaṃ samaragoaro vaṭṭai me ṇāho /</p>\n\n<p>SktCh_160: kathaṃ samaragocaro vartate me nāthaḥ /</p>\n\n<p>&amp;yudhiṣṭhiraḥ&amp;:\n*sāśaṅkam**\nsatyaṃ samaragocaro me vatsaḥ /</p>\n\n<p>&amp;pāñcālakaḥ&amp;:\nsatyam / kimanyathā vakṣyate mahārājāya /</p>\n\n<p>&amp;yudhiṣṭhiraḥ&amp;:\n<lg>\n<l>VERSE_6.4</l>\n<l>trastaṃ vināpi vaṣayāduruvikramasya $ ceto vivekaparimantharatāṃ prayāti &amp;</l>\n<l>jānāmi codyatagadasya vṛkodarasya ē̃ sāraṃ raṇeṣu bhujayoḥ pariśaṅkitaśca // 6.4 //</l>\n</lg></p>\n\n<p>*draupadīmavalokya**\nayi sukṣatriye\n<lg>\n<l>VERSE_6.5</l>\n<l>gurūṇāṃ bandhūnāṃ kṣitipatisahasrasya ca puraḥ $ purābhūdasmākaṃ nṛpasadasi yo 'yaṃ paribhavaḥ &amp;</l>\n<l>priye prāyastasya dvitayamapi pāraṃ gamayati ē̃ kṣayaḥ prāṇānāṃ naḥ kurupatipaśorvādya nidhanam // 6.5 //</l>\n</lg></p>\n\n<p>atha vā kṛtaṃ saṃdehena /\n<lg>\n<l>VERSE_6.6</l>\n<l>nūnaṃ tenādya vīreṇa pratijñābhaṅgabhīruṇā /</l>\n<l>badhyate keśapāśaste sa cāsyākarṣaṇakṣamaḥ // 6.6 //</l>\n</lg></p>\n\n<p>pāñcālaka kathaya kathaya kathamupalabdhaḥ sa durātmā kasminnuddeśe kiṃ vādhunā pravṛttamiti /</p>\n\n<p>&amp;draupadī&amp;:\n{Pkt_161}bhadda kahehi kahehi /</p>\n\n<p>SktCh_161: bhadra kathaya kathaya /</p>\n\n<p>&amp;pāñcālakaḥ&amp;:\nśṛṇotu devo devī ca / astīha devena hate madrādhipatau śalye gāndhārarājakulaśalabhe sahadevaśastrānalaṃ praviṣṭe senāpatinidhananirākrandaviralayodhojjhitāsu samarabhūmiṣu ripubalaparājayoddhatavalgitavicitraparākramāsāditavimukhārāticakrāsu dhṛṣṭadyumnādhiṣṭhitāsu ca yuṣmatsenāsu pranaṣṭeṣu kṛpakṛtavarmāśvatthāmasu tathā dāruṇāmaparyuṣitāṃ pratijñāmupalabhya kumāravṛkodarasya na jñāyate kvāpi pralīnaḥ sa durātmā kauravādhamaḥ /</p>\n\n<p>&amp;yudhiṣṭhiraḥ&amp;:\ntatastataḥ /</p>\n\n<p>&amp;draupadī&amp;:\n{Pkt_162}ayi parado kahehi /</p>\n\n<p>SktCh_162: ayi parataḥ kathaya /</p>\n\n<p>&amp;pāñcālakaḥ&amp;:\navadhattāṃ devo devī ca / tataśca bhagavatā vāsudevenādhiṣṭhitamekarathamārūḍhau kumārabhīmārjunau samantātsamantapañcakaṃ paryaṭitumārabdhau tamanāsāditavantau ca / anantaraṃ daivamanuśocati mādṛśe bhṛtyavarge dīrghamuṣṇaṃ ca niśvasati kumāre bībhatsau jaladharasamayaniśāsaṃcāritataḍitprakarapiṅgalaiḥ kaṭākṣairādīpayati gadāṃ vṛkodare yatkiṃcanakāritāmadhikṣipati vidherbhagavati nārāyaṇe kaścitsaṃviditaḥ kumārasya māruterujjhitamāṃsabhāraḥ pratyagraviśasitamṛgalohitacaraṇanivasanastvaramāṇo 'ntikamupetya puruṣaḥ paruṣaśvāsagrastārdhaśrutavarṇānumeyapadayā vācā kathitavān / kumāra asminmahato 'sya sarasastīre dve padapaddhatī samavatīrṇapratibimbe / tayorekā sthalamuttīrṇā na dvitīyā / paratra kumāraḥ pramāṇamiti / tataḥ sasaṃbhramaṃ prasthitāḥ sarve vayaṃ tameva puraskṛtya / gatvā ca sarastīraṃ parijñāyamānasuyodhanapadalāñchanāṃ padavīmāsādya bhagavatā vāsudevenoktam / bho vīra vṛkodara jānāti kila suyodhanaḥ salilastambhanīṃ vidyām / tannūnaṃ tena tvadbhayātsarasīmenāmadhiśayitena bhavitavyam / etacca vacanamupaśrutya rāmānujasya sakaladiṅnikuñjapūritātiriktamudbhrāntasalilacaraśakuntakulaṃ trāsoddhatanakragrāhamāloḍya saraḥsalilaṃ bhairavaṃ ca garjitvā kumāravṛkodareṇābhihitam / are re vṛthāprakhyāpitālīkapauruṣābhimāninpāñcālarājatanayākeśāmbarākarṣaṇamahāpātakindhārtarāṣṭrāpasada\n<lg>\n<l>VERSE_6.7</l>\n<l>janmendoramale kule vyapadiśasyadyāpi dhatse gadāṃ $ māṃ duḥśāsanakoṣṇaśoṇitamadhukṣībaṃ ripuṃ manyase &amp;</l>\n<l>darpāndho madhukaiṭabhadviṣi harāvapyuddhataṃ ceṣṭase ē̃ trāsānme nṛpaśo vihāya samaraṃ paṅke 'dhunā līyase // 6.7 //</l>\n</lg></p>\n\n<p>api ca bho mānandha\n<lg>\n<l>VERSE_6.8</l>\n<l>pāñcālyā manyuvahniḥ sphuṭamupaśamitaprāya eva prasahya $ vyāsaktaiḥ keśapāśairhatapatiṣu mayā kauravāntaḥpureṣu &amp;</l>\n<l>bhrāturduḥśāsanasya sravadasṛgurasaḥ pīyamānaṃ nirīkṣya ē̃ krodhātkiṃ bhīmasene vihitamasamaye yattvayāsto 'bhimānaḥ // 6.8 //</l>\n</lg></p>\n\n<p>&amp;draupadī&amp;:\n{Pkt_163}ṇāha abaṇīdo me maṇṇū jai puṇo bi sulahaṃ daṃsaṇaṃ bhavissadi /</p>\n\n<p>SktCh_163: nātha apanīto me manyuryadi punarapi sulabhaṃ darśanaṃ bhaviṣyati /</p>\n\n<p>&amp;yudhiṣṭhiraḥ&amp;:\nkṛṣṇe nāmaṅgalāni vyāhartumarhasyasminkāle / bhadra tatastataḥ /</p>\n\n<p>&amp;pāñcālakaḥ&amp;:\ntataścaivaṃ bhāṣamāṇena vṛkodareṇāvatīrya krodhoddhatabhramitabhīṣaṇagadāpāṇinā sahasaivollaṅghitatīramutsannanalinīvanamapaviddhamūrcchitagrāhamudbhrāntamatsyaśakuntamatibhairavāravabhramitavārisaṃcayamāyatamapi tatsaraḥ samantādāloḍitam /</p>\n\n<p>&amp;yudhiṣṭhiraḥ&amp;:\nbhadra tathāpi kiṃ notthitaḥ /</p>\n\n<p>&amp;pāñcālakaḥ&amp;:\ndeva kathaṃ notthitaḥ /\n<lg>\n<l>VERSE_6.9</l>\n<l>tyaktvotthitaḥ sarabhasaṃ sarasaḥ sa mūla- $ mudbhūtakopadahanograviṣasphuliṅgaḥ &amp;</l>\n<l>āyastabhīmabhujamandaravellanābhiḥ ē̃ kṣīrodadheḥ sumathitādiva kālakūṭaḥ // 6.9 //</l>\n</lg></p>\n\n<p>&amp;yudhiṣṭhiraḥ&amp;:\nsādhu sukṣatriya sādhu /</p>\n\n<p>&amp;draupadī&amp;:\n{Pkt_164}paḍibaṇṇo samaro ṇa vā /</p>\n\n<p>SktCh_164: pratipannaḥ samaro na vā /</p>\n\n<p>&amp;pāñcālakaḥ&amp;:\nutthāya ca tasmātsalilāśayātkarayugalottambhitatoraṇīkṛtabhīmagadaḥ kathayati sma / are re mārute kiṃ bhayena pralīnaṃ duryodhanaṃ manyate bhavān / mūḍha anihatapāṇḍuputraḥ prakāśaṃ lajjamāno viśramitumadhyavasitavānasmi pātālam / evaṃ cokte vāsudevakirīṭibhyāṃ dvāvapyantaḥsalilaṃ niṣiddhasamarasamārambhau sthalamuttāritau bhīmasuyodhanau / āsīnaśca kauravarājaḥ kṣititale gadāṃ nikṣipya viśīrṇarathasahasraṃ nihatakuruśatagajavājinarasahasrakalevarasaṃmardasaṃpatadgṛdhrakaṅkajambūkamutsannasuyodhamasmadvīramuktasiṃhanādamapamitrabāndhavamakauravaṃ raṇasthānamavalokyāyatamuṣṇaṃ ca niḥśvasitavān / tataśca vṛkodareṇābhihitam / ayi bhoḥ kauravarāja kṛtaṃ bandhunāśadarśanamanyunā / maivaṃ viṣādaṃ kṛthāḥ paryāptāḥ pāṇḍavāḥ samarāyāhamasahāya iti /\n<lg>\n<l>VERSE_6.10</l>\n<l>pañcānāṃ manyase 'smākaṃ yaṃ suyodhaṃ suyodhana /</l>\n<l>daṃśitasyāttaśastrasya tena te 'stu raṇotsavaḥ // 6.10 //</l>\n</lg></p>\n\n<p>itthaṃ ca śrutvānasūyānvitāṃ dṛṣṭiṃ kumārayornikṣipyoktavāndhārtarāṣṭraḥ /\n<lg>\n<l>VERSE_6.11</l>\n<l>karṇaduḥśāsanavadhāttulyāveva yuvāṃ mama /</l>\n<l>apriyo 'pi priyo yoddhuṃ tvameva priyasāhasaḥ // 6.11 //</l>\n</lg></p>\n\n<p>ityutthāya parasparakrodhādhikṣepaparuṣavākkalahaprastāvitaghorasaṃgrāmau vicitravibhramabhramitagadāparibhāsurabhujadaṇḍau maṇḍalairvicaritumārabdhau bhīmaduryodhanau / ahaṃ ca devena cakrapāṇinā devasakāśamanupreṣitaḥ / āha ca devo devakīnandanaḥ / aparyuṣitapratijñe ca mārutau pranaṣṭe kauravarāje mahānāsīnno viṣādaḥ / saṃprati punarbhīmasenenāsādite suyodhane niṣkaṇṭakībhūtaṃ bhuvanatalaṃ parikalayatu bhavān / abhyudayocitāścānavarataṃ pravartyantāṃ maṅgalasamārambhāḥ / kṛtaṃ saṃdehena /\n<lg>\n<l>VERSE_6.12</l>\n<l>pūryantāṃ salilena ratnakalaśā rājyābhiṣekāya te $ kṛṣṇātyantacirojjhite ca kabarībandhe karotu kṣaṇam &amp;</l>\n<l>rāme śātakuṭhārabhāsurakare kṣatradrumocchedini ē̃ krodhāndhe ca vṛkodare paripatatyājau kutaḥ saṃśayaḥ // 6.12 //</l>\n</lg></p>\n\n<p>&amp;draupadī&amp;:\n{Pkt_165}*sabāṣpam**\njaṃ devo tihuaṇaṇāho bhaṇādi taṃ kahaṃ aṇṇahā bhavissadi /</p>\n\n<p>SktCh_165: yaddevastribhuvananātho bhaṇati tatkathamanyathā bhaviṣyati /</p>\n\n<p>&amp;pāñcālakaḥ&amp;:\nna kevalamiyamāśīḥ / asuraniṣūdanasyādeśo 'pi /</p>\n\n<p>&amp;yudhiṣṭhiraḥ&amp;:\nko hi nāma bhagavatā saṃdiṣṭaṃ vikalpayati / kaḥ ko 'tra bhoḥ /</p>\n\n<p>*praviśya**</p>\n\n<p>&amp;kañcukī&amp;:\nājñāpayatu devaḥ /</p>\n\n<p>&amp;yudhiṣṭhiraḥ&amp;:\ndevasya devakīnandanasya bahumānādvatsasya me vijayamaṅgalāya pravartyantāṃ taducitāḥ samārambhāḥ /</p>\n\n<p>&amp;kañcukī&amp;:\nyadājñāpayati devaḥ* /sotsāhaṃ parikramya**\nbho bhoḥ saṃvidhātḥṇāṃ puraḥsarā yathāpradhānamantarveśmikā dauvārikāśca eṣa khalu bhujabalaparikṣepottīrṇakauravaparibhavasāgarasya nirvyūḍhadurvahapratijñābhārasya suyodhanānujaśatonmūlanaprabhañjanasya duḥśāsanoraḥsthalavidalananārasiṃhasya duryodhanorustambhabhaṅgaviniścitavijayasya balinaḥ prābhañjanervṛkodarasya snehapakṣapātinā manasā maṅgalāni kartumājñāpayati devo yudhiṣṭhiraḥ* /ākāśe**\nkiṃ brūtha / sarvato 'dhikataramapi pravṛttaṃ kiṃ nālokayasīti / sādhu putrakāḥ sādhu / anuktahitakāritā hi prakāśayati manogatāṃ svāmibhaktim /</p>\n\n<p>&amp;yudhiṣṭhiraḥ&amp;:\nārya jayaṃdhara /</p>\n\n<p>&amp;kañcukī&amp;:\nājñāpayatu devaḥ /</p>\n\n<p>&amp;yudhiṣṭhiraḥ&amp;:\ngaccha priyakhyāpakaṃ pāñcālakaṃ pāritoṣikeṇa paritoṣaya /</p>\n\n<p>&amp;kañcukī&amp;:\nyadājñāpayati devaḥ* /iti pāñcālakena saha niṣkrāntaḥ**</p>\n\n<p>&amp;draupadī&amp;:\n{Pkt_166}mahārāa kiṃṇimittaṃ uṇa ṇāhabhīmaseṇeṇa so durāāro bhaṇido / pañcāṇaṃ bi amhāṇaṃ majjhe jeṇa de roadi teṇa saha de saṃgāmo hodu tti / jai maddīsudāṇaṃ ekadareṇa saha saṃgāmo teṇa patthido bhave tado accāhidaṃ bhave /</p>\n\n<p>SktCh_166: mahārāja kiṃnimittaṃ punarnāthabhīmasenena sa durācāro bhaṇitaḥ / pañcānāmapyasmākaṃ madhye yena te rocate tena saha te saṃgrāmo bhavatviti / yadi mādrīsutayorekatareṇa saha saṃgrāmastena prārthito bhavettato 'tyāhitaṃ bhavet /</p>\n\n<p>&amp;yudhiṣṭhiraḥ&amp;:\nkṛṣṇe evaṃ manyate jarāsaṃdhaghātī / hatasakalasuhṛdbandhuvīrānujarājanyāsu kṛpakṛtavarmāśvatthāmaśeṣāsvekādaśasvakṣauhiṇīṣvabāndhavaḥ śarīramātravibhavaḥ kadācidutsṛṣṭanijābhimāno dhārtarāṣṭraḥ parityajedāyudhaṃ tapovanaṃ vā vrajetsaṃdhiṃ vā pitṛmukhena yāceta / evaṃ sati sudūramatikrāntaḥ pratijñābhāro bhavetsakalaripujayasyeti / samaraṃ pratipattuṃ pañcānāmapi pāṇḍavānāmekasyāpi naiva kṣamaḥ suyodhanaḥ / śaṅke cāhaṃ gadāyuddhaṃ vṛkodarasyaivānena / ayi sukṣatriye paśya /\n<lg>\n<l>VERSE_6.13</l>\n<l>krodhodgūrṇagadasya nāsti sadṛśaḥ satyaṃ raṇe māruteḥ $ kauravye kṛtahastatā punariyaṃ deve yathā sīriṇi &amp;</l>\n<l>svastyastūddhatadhārtarāṣṭranalinīnāgāya vatsāya me ē̃ śaṅke tasya suyodhanena samaraṃ naivetareṣāmaham // 6.13 //</l>\n</lg></p>\n\n<p>*nepathye**</p>\n\n<p>tṛṣito 'smi bhostṛṣito 'smi / saṃbhāvayatu kaścitsalilacchāyāsaṃpradānena mām /</p>\n\n<p>&amp;yudhiṣṭhiraḥ&amp;:\n*ākarṇya**\nkaḥ ko 'tra bhoḥ /</p>\n\n<p>*praviśya**</p>\n\n<p>&amp;kañcukī&amp;:\nājñāpayatu devaḥ /</p>\n\n<p>&amp;yudhiṣṭhiraḥ&amp;:\njñāyatāṃ kimetat /</p>\n\n<p>&amp;kañcukī&amp;:\nyadājñāpayati devaḥ* /iti niṣkramya punaḥ praviśya**\ndeva kṣunmānatithirupasthitaḥ /</p>\n\n<p>&amp;yudhiṣṭhiraḥ&amp;:\nśīghraṃ praveśaya /</p>\n\n<p>&amp;kañcukī&amp;:\nyadājñāpayati devaḥ* /iti niṣkrāntaḥ**</p>\n\n<p>*tataḥ praviśati muniveṣadhārī cārvāko nāma rākṣasaḥ**</p>\n\n<p>&amp;rākṣasaḥ&amp;:\n*ātmagatam**\neṣo 'smi cārvāko nāma rākṣasaḥ / suyodhanasya mitraṃ pāṇḍavānvañcayituṃ bhramāmi* /prakāśam**\ntṛṣito 'smi / saṃbhāvayatu māṃ kaścijjalacchāyāpradānena* /iti rājñaḥ samīpamupasarpati**</p>\n\n<p>*sarva uttiṣṭhanti**</p>\n\n<p>&amp;yudhiṣṭhiraḥ&amp;:\nmune abhivādaye /</p>\n\n<p>&amp;rākṣasaḥ&amp;:\nakālo 'yaṃ samudācārasya / jalapradānena saṃbhāvayatu mām /</p>\n\n<p>&amp;yudhiṣṭhiraḥ&amp;:\nmune idamāsanam / upaviśyatām /</p>\n\n<p>&amp;rākṣasaḥ&amp;:\n*upaviśya**\nnanu bhavatāpi kriyatāmāsanaparigrahaḥ /</p>\n\n<p>&amp;yudhiṣṭhiraḥ&amp;:\n*upaviśya**\nkaḥ ko 'tra bhoḥ / salilamupanaya /</p>\n\n<p>*praviśya gṛhītabhṛṅgāraḥ**</p>\n\n<p>&amp;kañcukī&amp;:\n*upasṛtya**\nmahārāja śiśirasurabhisalilasaṃpūrṇo 'yaṃ bhṛṅgāraḥ pānabhājanaṃ cedam /</p>\n\n<p>&amp;yudhiṣṭhiraḥ&amp;:\nmune nirvartyatāmudanyāpratikāraḥ /</p>\n\n<p>&amp;rākṣasaḥ&amp;:\n*pādau prakṣalyopaspṛśanvicintya**\nbhoḥ kṣatriyastvamiti manye /</p>\n\n<p>&amp;yudhiṣṭhiraḥ&amp;:\nsamyagvedī bhavān / kṣatriya evāsmi /</p>\n\n<p>&amp;rākṣasaḥ&amp;:\nsulabhaśca svajanavināśaḥ saṃgrāmeṣu pratidinamato nādeyaṃ bhavadbhyo jalādikam / bhavatu / chāyayaivānayā sarasvatīśiśirataraṃgaspṛśā marutā cānena vigataklamo bhaviṣyāmi /</p>\n\n<p>&amp;draupadī&amp;:\n{Pkt_167}buddhimadie vīehi mahessiṃ imiṇā tālavinteṇa /</p>\n\n<p>SktCh_167: buddhimatike vījaya maharṣimanena tālavṛntena /</p>\n\n<p>*ceṭī tathā karoti**</p>\n\n<p>&amp;rākṣasaḥ&amp;:\nbhavati anucito 'yamasmāsu samudācāraḥ /</p>\n\n<p>&amp;yudhiṣṭhiraḥ&amp;:\nmune kathaya kathamevaṃ bhavānpariśrāntaḥ /</p>\n\n<p>&amp;rākṣasaḥ&amp;:\nmunijanasulabhena kautūhalena tatrabhavatāṃ mahākṣatriyāṇāṃ dvandvayuddhamavalokayituṃ paryaṭāmi samantapañcakam / adya tu balavattayā śaradātapasyāparyāptamevāvalokya gadāyuddhamarjunasuyodhanayorāgato 'smi /</p>\n\n<p>*sarve viṣādaṃ nāṭayanti**</p>\n\n<p>&amp;kañcukī&amp;:\nmune na khalvevam / bhīmasuyodhanayoriti kathaya /</p>\n\n<p>&amp;rākṣasaḥ&amp;:\nāḥ aviditavṛttānta eva kathaṃ māmākṣipasi /</p>\n\n<p>&amp;yudhiṣṭhiraḥ&amp;:\nmaharṣe kathaya kathaya /</p>\n\n<p>&amp;rākṣasaḥ&amp;:\nkṣaṇamātraṃ viśramya sarvaṃ kathayāmi bhavato na punarasya vṛddhasya /</p>\n\n<p>&amp;yudhiṣṭhiraḥ&amp;:\nkathaya kimarjunasuyodhanayoriti /</p>\n\n<p>&amp;rākṣasaḥ&amp;:\nnanu pūrvameva kathitaṃ mayā pravṛttaṃ gadāyuddhamiti /</p>\n\n<p>&amp;yudhiṣṭhiraḥ&amp;:\nna bhīmasuyodhanayoriti /</p>\n\n<p>&amp;rākṣasaḥ&amp;:\nvṛttaṃ tat /</p>\n\n<p>*yudhiṣṭhiro draupadī ca mohamupagatau**</p>\n\n<p>&amp;kañcukī&amp;:\n*salilenāsicya**\nsamāśvasitu devo devī ca /</p>\n\n<p>&amp;ceṭī&amp;:\n{Pkt_168}samassasidu samassasidu devī /</p>\n\n<p>SktCh_168: samāśvasitu samāśvasitu devī /</p>\n\n<p>*ubhau saṃjñāṃ labhete**</p>\n\n<p>&amp;yudhiṣṭhiraḥ&amp;:\nkiṃ kathayasi mune vṛttaṃ bhīmasuyodhanayorgadāyuddhamiti /</p>\n\n<p>&amp;draupadī&amp;:\n{Pkt_169}bhaavaṃ kahehi kahehi kiṃ vuttaṃ tti /</p>\n\n<p>SktCh_169: bhagavankathaya kathaya kiṃ vṛttamiti /</p>\n\n<p>&amp;rākṣasaḥ&amp;:\nkañcukinkau punaretau /</p>\n\n<p>&amp;kañcukī&amp;:\nbrahmanneṣa devo yudhiṣṭhira iyamapi pāñcālarājatanayā /</p>\n\n<p>&amp;rākṣasaḥ&amp;:\nāḥ dāruṇamupakrāntaṃ mayā nṛśaṃsena /</p>\n\n<p>&amp;draupadī&amp;:\n{Pkt_170}hā ṇāha bhīmaseṇa* /iti mohamupagatā**</p>\n\n<p>SktCh_170: hā nātha bhīmasena /</p>\n\n<p>&amp;kañcukī&amp;:\nkiṃ nāma kathitam /</p>\n\n<p>&amp;ceṭī&amp;:\n{Pkt_171}samassasidu samassasidu devī /</p>\n\n<p>SktCh_171: samāśvasitu samāśvasitu devī /</p>\n\n<p>&amp;yudhiṣṭhiraḥ&amp;:\n*sāsram**\nbrahman\n<lg>\n<l>VERSE_6.14</l>\n<l>pade saṃdigdha evāsminduḥkhamāste yudhiṣṭhiraḥ /</l>\n<l>vatsasya niścite tattve prāṇatyāgādayaṃ sukhī // 6.14 //</l>\n</lg></p>\n\n<p>&amp;rākṣasaḥ&amp;:\n*sānandamātmagatam**\natraiva me yatnaḥ* /prakāśam**\nyadi tvavaśyaṃ kathanīyaṃ tadā saṃkṣepataḥ kathayāmi / na yuktaṃ bandhuvyasanaṃ vistareṇāvedayitum /</p>\n\n<p>&amp;yudhiṣṭhiraḥ&amp;:\n*aśrūṇi muñcan**</p>\n\n<lg>\n<l>VERSE_6.15</l>\n<l>sarvathā kathaya brahmansaṃkṣepādvistareṇa vā /</l>\n<l>vatsasya kimapi śrotumeṣa dattaḥ kṣaṇo mayā // 6.15 //</l>\n</lg>\n\n<p>&amp;rākṣasaḥ&amp;:\nśrūyatām /\nVERSE_6.16\ntasminkauravabhīmayorgurugadāghoradhvanau saṃyuge</p>\n\n<p>&amp;draupadī&amp;:\n{Pkt_172}*sahasotthāya**\ntado tado /</p>\n\n<p>SktCh_172: tatastataḥ /</p>\n\n<p>&amp;rākṣasaḥ&amp;:\n*svagatam**\nkathaṃ punaranayorlabdhasaṃjñatāmapanayāmi /\n<lg>\n<l>VERSE_6.16</l>\n<l>sīrī satvaramāgataściramabhūttasyāgrataḥ saṃgaraḥ /</l>\n<l>ālambya priyaśiṣyatāṃ tu halinā saṃjñā rahasyāhitā $ yāmāsādya kurūttamaḥ pratikṛtiṃ duḥśāsanārau gataḥ // 6.16 //</l>\n</lg></p>\n\n<p>&amp;yudhiṣṭhiraḥ&amp;:\nhā vatsa vṛkodara* /iti mohamupagataḥ**</p>\n\n<p>&amp;draupadī&amp;:\n{Pkt_173}hā ṇāha bhīmaseṇa hā maha paribhavapaḍiārapariccattajīvia jaḍāsurabaahiḍimbakimmīrakīcaajarāsaṃdhaṇisūdaṇa soandhiāharaṇacāḍuāra dehi me paḍivaaṇaṃ* /iti mohamupagatā**</p>\n\n<p>SktCh_173: hā nātha bhīmasena hā mama paribhavapratīkāraparityaktajīvita jaṭāsurabakahiḍimbakirmīrakīcakajarāsaṃdhaniṣūdana saugandhikāharaṇacāṭukāra dehi me prativacanam /</p>\n\n<p>&amp;kañcukī&amp;:\n*sāsram**\nhā kumāra bhīmasena dhārtarāṣṭrakulakamalinīprāleyavarṣa* /sasaṃbhramam**\nsamāśvasitu mahārājaḥ / bhadre samāśvāsaya svāminīm / maharṣe tvamapi tāvadāśvāsaya mahārājam /</p>\n\n<p>&amp;rākṣasaḥ&amp;:\n*svagatam**\nāśvāsayāmi prāṇānparityājayitum* /prakāśam**\nbho bhīmāgraja kṣaṇamekamādhīyatāṃ samāśvāsaḥ / kathāśeṣo 'sti /</p>\n\n<p>&amp;yudhiṣṭhiraḥ&amp;:\n*samāśvasya**\nmaharṣe kimasti kathāśeṣaḥ /</p>\n\n<p>&amp;draupadī&amp;:\n{Pkt_174}*pratibudhya sabhayam**\nbhaavaṃ kadhehi kīdiso kadhāseso tti /</p>\n\n<p>SktCh_174: bhagavankathaya kīdṛśaḥ kathāśeṣa iti /</p>\n\n<p>&amp;kañcukī&amp;:\nkathaya kathaya /</p>\n\n<p>&amp;rākṣasaḥ&amp;:\ntataśca hate tasminsukṣatriye vīrasulabhāṃ gatimupagate samagrasaṃgalitaṃ bhrātṛvadhaśokajaṃ bāṣpaṃ pramṛjya bhrātṛvadhaśokādapahāya gāṇḍīvaṃ pratyagrakṣatajacchaṭācarcitāṃ tāmeva gadāṃ bhrātṛhastādākṛṣya nivāryamāṇo 'pi saṃdhitsunā vāsudevenāgacchāgaccheti sopahāsaṃ bhramitagadājhaṃkāramūrcchitagambhīravacanadhvanināhūyamānaḥ kauravarājena tṛtīyo 'nujaste kirīṭī yoddhumārabdhaḥ / akṛtinastasya gadāghātānnidhanamutprekṣamāṇena kāmapālenārjunapakṣapātī devakīsūnuratiprayatnātsvarathamāropya dvārakāṃ nītaḥ /</p>\n\n<p>&amp;yudhiṣṭhiraḥ&amp;:\nsādhu bho arjuna tadaiva pratipannā vṛkodarapadavī gāṇḍīvaṃ parityajatā / ahaṃ punaḥ kenopāyena prāṇāpagamamahotsavamutsahiṣye /</p>\n\n<p>&amp;draupadī&amp;:\n{Pkt_175}hā ṇāha bhīmasaṇa ṇa juttaṃ dāṇiṃ de kaṇīasaṃ bhādaraṃ asikkhidaṃ gadāe dāruṇassa sattuṇo ahimuhaṃ gacchantaṃ ubekkhiduṃ* /mohamupagatā**</p>\n\n<p>SktCh_175: hā nātha bhīmasena na yuktamidānīṃ te kanīyāṃsaṃ bhrātaramaśikṣitaṃ gadāyāṃ dāruṇasya śatrorabhimukhaṃ gacchantamupekṣitum /</p>\n\n<p>&amp;rākṣasaḥ&amp;:\ntataścāham</p>\n\n<p>&amp;yudhiṣṭhiraḥ&amp;:\nbhavatu mune kimataḥ paraṃ śrutena / hā tāta bhīmasena kāntāravyasanabāndhava hā maccharīrasthitivicchedakātara jatugṛhavipatsamudrataraṇayānapātra hā kirmīrahiḍimbāsurajarāsaṃdhavijayaikamalla hā kīcakasuyodhanānujakamalinīkuñjara hā dyūtapaṇapraṇayinhā madājñāsaṃpādaka hā kauravavanadāvānala\n<lg>\n<l>VERSE_6.17</l>\n<l>nirlajjasya durodaravyasanino vatsa tvayā sā tadā $ bhaktyā me samadadvipāyutabalenāṅgīkṛtā dāsatā &amp;</l>\n<l>kiṃ nāmāpakṛtaṃ mayādhikamatastvayyadya yadgamyate ē̃ tyaktvā nātha sabāndhavaṃ sapadi māṃ prītiḥ kva te sādhunā // 6.17 //</l>\n</lg></p>\n\n<p>&amp;draupadī&amp;:\n{Pkt_176}*saṃjñāmupalabhyotthāya ca**\nmahārāa kiṃ edaṃ vaṭṭai /</p>\n\n<p>SktCh_176: mahārāja kimetadvartate /</p>\n\n<p>&amp;yudhiṣṭhiraḥ&amp;:\nkṛṣṇe kimanyat /\n<lg>\n<l>VERSE_6.18</l>\n<l>sa kīcakaniṣūdano bakahiḍimbakirmīrahā $ madāndhamagadhādhipadviradasaṃdhibhedāśaniḥ &amp;</l>\n<l>gadāparighaśobhinā bhujayugena tenānvitaḥ ē̃ priyastava mamānujo 'rjunagururgato 'staṃ kila // 6.18 //</l>\n</lg></p>\n\n<p>&amp;draupadī&amp;:\n{Pkt_177}ṇāha bhīmaseṇa tue kila me kesā saṃamidavvā / ṇa juttaṃ vīrassa khattiassa paḍiṇṇādaṃ siḍhileduṃ / tā paḍibālehi maṃ jāva ubasappāmi* /punarmohamupagatā**</p>\n\n<p>SktCh_177: nātha bhīmasena tvayā kila me keśāḥ saṃyamitavyāḥ / na yuktaṃ vīrasya kṣatriyasya pratijñātaṃ śithilayitum / tatpratipālaya māṃ yāvadupasarpāmi /</p>\n\n<p>&amp;yudhiṣṭhiraḥ&amp;:\n*ākāśe**\namba pṛthe śruto 'yaṃ tava putrasya samudācāraḥ / māmekamanāthaṃ vilapantamutsṛjya kvāpi gataḥ / tāta jarāsaṃdhaśatro kiṃ nāma vaiparītyametāvatā kālenālpāyuṣi tvayi samālokitaṃ janena / atha vā mayaiva bahūpalabdham /\n<lg>\n<l>VERSE_6.19</l>\n<l>dattvā me karadīkṛtākhilanṛpāṃ yanmedinīṃ lajjase $ dyūte yacca paṇīkṛto 'pi hi mayā na krudhyasi prīyase &amp;</l>\n<l>sthityarthaṃ mama matsyarājabhavane prāpto 'si yatsūdatāṃ ē̃ vatsaitāni vinaśvarasya sahasā dṛṣṭāni cihnāni // 6.19 //</l>\n</lg></p>\n\n<p>mune kiṃ kathayasi* /tasminkauravabhīmayorityādi paṭhati**</p>\n\n<p>&amp;rākṣasaḥ&amp;:\nevametat /</p>\n\n<p>&amp;yudhiṣṭhiraḥ&amp;:\ndhigasmadbhāgadheyāni / bhagavankāmapāla kṛṣṇāgraja subhadrābhrātaḥ\n<lg>\n<l>VERSE_6.20</l>\n<l>jñātiprītirmanasi na kṛtā kṣatriyāṇāṃ na dharmo $ rūḍhaṃ sakhyaṃ tadapi gaṇitaṃ nānujasyārjunena &amp;</l>\n<l>tulyaḥ kāmaṃ bhavatu bhavataḥ śiṣyayoḥ snehabandhaḥ ē̃ ko 'yaṃ panthā yadasi vimukho mandabhāgye mayīttham // 6.20 //</l>\n</lg></p>\n\n<p>*draupadīmupagamya**\nayi pāñcāli uttiṣṭha / samānaduḥkhāvevāvāṃ bhavāvaḥ / mūrcchayā kiṃ māmevamatisaṃdhatse /</p>\n\n<p>&amp;draupadī&amp;:\n{Pkt_178}*labdhasaṃjñā**\nbandhedu ṇāho dujjohaṇarudhilāddeṇa hattheṇa dussāsaṇamukkaṃ me kesahatthaṃ / hañje buddhimadie tava paccakkhaṃ evva ṇāheṇa paḍiṇṇādaṃ* /kañcukinamupetya**\najja kiṃ saṃdiṭṭhaṃ dāva me deveṇa devaīṇandaṇeṇa puṇo bi kesaraaṇā ārambhīadu tti / tā ubaṇehi me pupphadāmāiṃ / viraehi dāva kavariṃ / karehi bhaavado ṇārāaṇassa vaaṇaṃ / ṇa hu so alīaṃ saṃdisadi / aha vā kiṃ mae saṃtattāe bhaṇidaṃ / aciragadaṃ ajjauttaṃ aṇugamissaṃ* /yudhiṣṭhiramupagamya**\nmahārāa ādībaa me cidaṃ / tumaṃ bi khattadhammaṃ aṇuvaṭṭanto evva ṇāhassa jīviaharassa ahimuho hohi /</p>\n\n<p>SktCh_178: badhnātu nātho duryodhanarudhirārdreṇa hastena duḥśāsanamuktaṃ me keśahastam / hañje buddhimatike tava pratyakṣameva nāthena pratijñātam / ārya kiṃ saṃdiṣṭaṃ tāvanme devena devakīnandanena punarapi keśaracanārabhyatāmiti / tadupanaya me puṣpadāmāni / viracaya tāvatkabarīm / kuru bhagavato nārāyaṇasya vacanam / na khalu so 'līkaṃ saṃdiśati / atha vā kiṃ mayā saṃtaptayā bhaṇitam / aciragatamāryaputramanugamiṣyāmi / mahārāja ādīpaya me citām / tvamapi kṣatradharmamanuvartamāna eva nāthasya jīvitaharasyābhimukho bhava /</p>\n\n<p>&amp;yudhiṣṭhiraḥ&amp;:\nyuktamāha pāñcālī / kañcukinkriyatāmiyaṃ tapasvinī citāsaṃvibhāgena sahyavedanā / mamāpi sajjaṃ dhanurupanaya / alamatha vā dhanuṣā /\n<lg>\n<l>VERSE_6.21</l>\n<l>tasyaiva deharudhirokṣitapāṭalāṅgī- $ mādāya saṃyati gadāmapavidhya cāpam &amp;</l>\n<l>bhrātṛpriyeṇa kṛtamadya yadarjunena ē̃ śreyo mamāpi hi tadeva kṛtaṃ jayena // 6.21 //</l>\n</lg></p>\n\n<p>&amp;rākṣasaḥ&amp;:\nrājanripujayavimukhaṃ te yadi cetastadā yatra tatra vā prāṇatyāgaṃ kuru / vṛthā tatra gamanam /</p>\n\n<p>&amp;kañcukī&amp;:\ndhiṅmune rākṣasasadṛśaṃ hṛdayaṃ bhavataḥ /</p>\n\n<p>&amp;rākṣasaḥ&amp;:\n*sabhayaṃ svagatam**\nkiṃ jñāto 'hamanena* /prakāśam**\nbhoḥ kañcukintayorgadayā khalu yuddhaṃ pravṛttamarjunaduryodhanayoḥ / jānāmi ca tayorgadāyāṃ bhujasāram / duḥkhitasya punarasya rājarṣeraparamaniṣṭaśravaṇaṃ pariharannevaṃ bravīmi /</p>\n\n<p>&amp;yudhiṣṭhiraḥ&amp;:\n*bāṣpaṃ visṛjan**\nsādhu maharṣe sādhu / susnigdhamabhihitam /</p>\n\n<p>&amp;kañcukī&amp;:\nmahārāja kiṃ nāma śokāndhatayā devena devakalpenāpi prākṛteneva tyajate kṣātradharmaḥ /</p>\n\n<p>&amp;yudhiṣṭhiraḥ&amp;:\nārya jayaṃdhara\n<lg>\n<l>VERSE_6.22</l>\n<l>śakṣyāmi no parighapīvarabāhudaṇḍau $ vitteśaśakrapuradarśitavīryasārau &amp;</l>\n<l>bhīmārjunau kṣititale praviceṣṭamānau ē̃ draṣṭuṃ tayośca nidhanena ripuṃ kṛtārtham // 6.22 //</l>\n</lg></p>\n\n<p>ayi pāñcālarājatanaye maddurnayaprāptaśocyadaśe yathā saṃdīpyate pāvakastathā sahitāveva bandhujanaṃ saṃbhāvayāvaḥ /</p>\n\n<p>&amp;draupadī&amp;:\n{Pkt_179}ajja karehi dārusaṃcaaṃ / pajjalīadu aggī / tuvaradi me hiaaṃ ṇāhaṃ pekkhiduṃ* /sarvato dṛṣṭvā**\nkahaṃ ṇa ko bi mahārāassa vaaṇaṃ karedi / hā ṇāha bhīmaseṇa taṃ evva edaṃ rāaulaṃ tue virahidaṃ pariaṇo vi saṃpadaṃ pariharadi /</p>\n\n<p>SktCh_179: ārya kuru dārusaṃcayam / prajvālyatāmagniḥ / tvarate me hṛdayaṃ nāthaṃ prekṣitum / kathaṃ na ko 'pi mahārājasya vacanaṃ karoti / hā nātha bhīmasena tadevedaṃ rājakulaṃ tvayā virahitaṃ parijano 'pi sāṃprataṃ pariharati /</p>\n\n<p>&amp;rākṣasaḥ&amp;:\nsadṛśamidaṃ bharatakulavadhūnāṃ patyuranusaraṇam /</p>\n\n<p>&amp;yudhiṣṭhiraḥ&amp;:\nmaharṣe na kaścicchṛṇoti tāvadāvayorvacanam / tadindhanapradānena prasādaḥ kriyatām /</p>\n\n<p>&amp;rākṣasaḥ&amp;:\nmunijanaviruddhamidam* /svagatam**\npūrṇo me manorathaḥ / yāvadanupalakṣitaḥ samindhayāmi vahnim* /prakāśam**\nrājanna śaknumo vayamiha sthātum* /iti niṣkrāntaḥ**</p>\n\n<p>&amp;yudhiṣṭhiraḥ&amp;:\nkṛṣṇe na kaścidasmadvacanaṃ karoti / bhavatu / svayamevāhaṃ dārusaṃcayaṃ kṛtvā citāmādīpayāmi /</p>\n\n<p>&amp;draupadī&amp;:\n{Pkt_180}tuvaradu tuvaradu mahārāo /</p>\n\n<p>SktCh_180: tvaratāṃ tvaratāṃ mahārājaḥ /</p>\n\n<p>*nepathye kalakalaḥ**</p>\n\n<p>&amp;draupadī&amp;:\n{Pkt_181}*sabhayamākarṇya**\nmahārāa kassa bi eso baladappidassa visamo saṅkhaṇigghoso suṇīadi / abaraṃ bi appiaṃ suṇiduṃ atthi ṇibbandho tado vilambīadi /</p>\n\n<p>SktCh_181: mahārāja kasyāpyeṣa baladarpitasya viṣamaḥ śaṅkhanirghoṣaḥ śrūyate / aparamapyapriyaṃ śrotumasti nirbandhastato vilambyate /</p>\n\n<p>&amp;yudhiṣṭhiraḥ&amp;:\nna khalu vilambyate / uttiṣṭha* /iti sarve parikrāmanti**\nayi pāñcāli ambāyāḥ sapatnījanasya ca kiṃcitsaṃdiśya nivartaya parijanam /</p>\n\n<p>&amp;draupadī&amp;:\n{Pkt_182}mahārāa ambāe evvaṃ saṃdisissaṃ / jo so baahiḍimbakimmīrajaḍāsurajarāsaṃdhavijaamallo de majjhamaputto so mama hadāsāe pakkhabādeṇa paraloaṃ gado tti /</p>\n\n<p>SktCh_182: mahārāja ambāyā evaṃ saṃdekṣyāmi / yaḥ sa bakahiḍimbakirmīrajaṭāsurajarāsaṃdhavijayamallaste madhyamaputraḥ sa mama hatāśāyāḥ pakṣapātena paralokaṃ gata iti /</p>\n\n<p>&amp;yudhiṣṭhiraḥ&amp;:\nbhadre buddhimatike ucyatāmasmadvacanādambā /\n<lg>\n<l>VERSE_6.23</l>\n<l>yenāsi tatra jatuveśmani dīpyamāne $ nirvāhitā saha sutairbhujayorbalena &amp;</l>\n<l>tasya priyasya balinastanayasya pāpa- ē̃ mākhyāmi te 'mba kathayetkathamīdṛganyaḥ // 6.23 //</l>\n</lg></p>\n\n<p>ārya jayaṃdhara tvayāpi sahadevasakāśaṃ gantavyam / vaktavyaśca tatrabhavānpāṇḍukulabṛhaspatirmādreyaḥ kanīyānasmākam / sakalakurukulakamalākaradāvānalo yudhiṣṭhiraḥ paralokamabhiprasthitaḥ priyānujamapratikūlaṃ satatamāśaṃsanīyamasaṃmūḍhaṃ vyasane 'bhyudaye ca dhṛtimantaṃ bhavantamaviralamāliṅgya śirasi cāghrāyedaṃ prārthayate /\n<lg>\n<l>VERSE_6.24</l>\n<l>mama hi vayasā dūreṇālpaḥ śrutena samo bhavā- $ nsahajakṛtayā buddhyā jyeṣṭho manīṣitayā guruḥ &amp;</l>\n<l>śirasi mukulau pāṇī kṛtvā bhavantamato 'rthaye ē̃ mayi viralatāṃ neyaḥ snehaḥ piturbhava vāridaḥ // 6.24 //</l>\n</lg></p>\n\n<p>api ca bālye saṃvardhitasya nityābhimānino 'smatsadṛśahṛdayasārasyāpi nakulasya mamājñayā vacane sthātavyam / taducyatāṃ nakulaḥ / nānugantavyāsmatpadavī / tvayā hi vatsa\n<lg>\n<l>VERSE_6.25</l>\n<l>vismṛtyāsmānśrutiviśadayā prajñayā sānujena $ piṇḍānpāṇḍorudakapṛṣatānaśrugarbhānpradātum &amp;</l>\n<l>dāyādānāmapi tu bhavane yādavānāṃ kule vā ē̃ kāntāre vā kṛtavasatinā rakṣaṇīyaṃ śarīram // 6.25 //</l>\n</lg></p>\n\n<p>gaccha jayaṃdhara asmaccharīraspṛṣṭikayā śāpitena bhavatākālahīnamidamavaśyamāvedanīyam /</p>\n\n<p>&amp;draupadī&amp;:\n{Pkt_183}halā buddhimadie bhaṇāhi mama vaaṇeṇa piasahiṃ subhaddaṃ / ajja vacchāe uttarāe cauttho māso paḍibaṇṇassa gabbhassa / tumaṃ evva edaṃ kulapaḍiṭṭhābaaṃ sāvahāṇaṃ rakkha / kadā bi ido paraloagadassa sasuraulassa amhāṇaṃ bi salilabindudo bhavissadi tti /</p>\n\n<p>SktCh_183: halā buddhimatike bhaṇa mama vacanena priyasakhīṃ subhadrām / adya vatsāyā uttarāyāścaturtho māsaḥ pratipannasya garbhasya / tvamevaitaṃ kulapratiṣṭhāpakaṃ sāvadhānaṃ rakṣa / kadāpītaḥ paralokagatasya śvaśurakulasyāsmākamapi salilabindudo bhaviṣyatīti /</p>\n\n<p>&amp;yudhiṣṭhiraḥ&amp;:\n*sāsram**\nbhoḥ kaṣṭam /\n<lg>\n<l>VERSE_6.26</l>\n<l>śākhārodhasthagitavasudhāmaṇḍale maṇḍitāśe $ pīnaskandhe susadṛśamahāmūlaparyantabandhe &amp;</l>\n<l>dagdhe daivātsumahati tarau tasya sūkṣmāṅkure 'smi- ē̃ nnāśābandhaṃ kamapi kurute chāyayārthī jano 'yam // 6.26 //</l>\n</lg></p>\n\n<p>sādhu / idānīmadhyavasitaṃ karaṇīyam* /kañcukinamavalokya**\nārya jayaṃdhara svaśarīreṇa śāpito 'si tathāpi na gamyate /</p>\n\n<p>&amp;kañcukī&amp;:\n*sākrandam**\nhā deva pāṇḍo tava sutānāmajātaśatrubhīmārjunanakulasahadevānāmayaṃ dāruṇaḥ pariṇāmaḥ / hā devi kunti bhojarājabhavanapatāke\n<lg>\n<l>VERSE_6.27</l>\n<l>bhrātuste tanayena śauriguruṇā śyālena gāṇḍīvina- $ stasyaivākhiladhārtarāṣṭranalinīvyālolane dantinaḥ &amp;</l>\n<l>ācāryeṇa vṛkodarasya halinonmattena mattena vā ē̃ dagdhaṃ tvatsutakānanaṃ nanu mahī yasyāśrayācchītalā // 6.27 //</l>\n</lg></p>\n\n<p>*iti rudanniṣkrāntaḥ**</p>\n\n<p>&amp;yudhiṣṭhiraḥ&amp;:\njayaṃdhara jayaṃdhara /</p>\n\n<p>*praviśya**</p>\n\n<p>&amp;kañcakī&amp;:\nājñāpayatu devaḥ /</p>\n\n<p>&amp;yudhiṣṭhiraḥ&amp;:\nvaktavyamiti bravīmi / na punaretāvanti bhāgadheyāni naḥ / yadi kadācidvijayī syādvatso 'rjunastadvaktavyo 'smadvacanādbhavatā /\n<lg>\n<l>VERSE_6.28</l>\n<l>halī hetuḥ satyaṃ bhavati mama vatsasya nidhane $ tathāpyeṣa bhrātā sahajasuhṛdaste madhuripoḥ &amp;</l>\n<l>ataḥ krodhaḥ kāryo na khalu yadi ca prāṇiṣi tato ē̃ vanaṃ gacchermā gāḥ punarakaruṇāṃ kṣātrapadavīm // 6.28 //</l>\n</lg></p>\n\n<p>&amp;kañcukī&amp;:\nyadājñāpayati devaḥ* /iti niṣkrāntaḥ**</p>\n\n<p>&amp;yudhiṣṭhiraḥ&amp;:\n*agniṃ dṛṣṭvā saharṣam**\nkṛṣṇe nanūddhataśikhāhastāhūtāsmadvidhavyasanijanaḥ samiddho bhagavānhutāśanastatrendhanīkaromyātmānam /</p>\n\n<p>&amp;draupadī&amp;:\n{Pkt_184}pasīdadu pasīdadu mahārāo mama imiṇā apacchimeṇa paṇaeṇa / ahaṃ dāva aggado pavisāmi /</p>\n\n<p>SktCh_184: prasīdatu prasīdatu mahārājo mamānenāpaścimena praṇayena / ahaṃ tāvadagrataḥ praviśāmi /</p>\n\n<p>&amp;yudhiṣṭhiraḥ&amp;:\nyadyevaṃ sahitāvevābhyudayamupabhokṣyāvahe /</p>\n\n<p>&amp;ceṭī&amp;:\n{Pkt_185}hā bhaavanto loabālā parittāaha parittāaha / eso kkhu somavaṃsarāesī rāasūasaṃtappidahavvavāho khaṇḍavasaṃtappidahudavahassa kirīḍiṇo jeṭṭho bhādā sugihīdaṇāmaheo mahārāajuhiṭṭhiro / esā bi pañcālarāataṇaā devī jaṇṇavedimajjhasaṃbhavā jaṇṇaseṇī / duve bi ṇikkaruṇajalaṇassa ppaveseṇa indhaṇīhonti / tā parittāaha ajjā parittāaha / kadhaṃ ṇa ko bi parittāadi* /tayoragrataḥ patitvā**\nkiṃ vavasidaṃ devīe deveṇa a /</p>\n\n<p>SktCh_185: hā bhagavanto lokapālāḥ paritrāyadhvaṃ paritrāyadhvam / eṣa khalu somavaṃśarājarṣī rājasūyasaṃtarpitahavyavāhaḥ khāṇḍavasaṃtarpitahutavahasya kirīṭino jyeṣṭho bhrātā sugṛhītanāmadheyo mahārājayudhiṣṭhiraḥ / eṣāpi pāñcālarājatanayā devī yajñavedimadhyasaṃbhavā yājñasenī / dvāvapi niṣkaruṇajvalanasya praveśenendhanībhavataḥ / tatparitrāyadhvamāryāḥ paritrāyadhvam / kathaṃ na ko 'pi paritrāyate / kiṃ vyavasitaṃ devyā devena ca /</p>\n\n<p>&amp;yudhiṣṭhiraḥ&amp;:\nayi buddhimatike yadvatsalena priyānujena vinā sadṛśaṃ tat / uttiṣṭhottiṣṭha bhadre udakamupanaya /</p>\n\n<p>&amp;ceṭī&amp;:\n{Pkt_186}jaṃ devo āṇabedi* /iti niṣkramya punaḥ praviśya ca**\njedu jedu mahārāo /</p>\n\n<p>SktCh_186: yaddeva ājñāpayati / jayatu jayatu mahārājaḥ /</p>\n\n<p>&amp;yudhiṣṭhiraḥ&amp;:\npāñcāli tvamapi tāvatsvapakṣapātino vṛkodarasya priyasyārjunasyodakakriyāṃ kuru /</p>\n\n<p>&amp;draupadī&amp;:\n{Pkt_187}mahārāo evva karedu / ahaṃ puṇo jalaṇaṃ pavisissaṃ /</p>\n\n<p>SktCh_187: mahārāja eva karotu / ahaṃ punarjvalanaṃ pravekṣyāmi /</p>\n\n<p>&amp;yudhiṣṭhiraḥ&amp;:\nanatikramaṇīyaṃ lokavṛttam / bhadre udakamupanaya /</p>\n\n<p>*ceṭī tathā karoti**</p>\n\n<p>&amp;yudhiṣṭhiraḥ&amp;:\n*pādau prakṣālyopaspṛśya ca**\neṣa tāvatsalilāñjalirgāṅgeyāya bhīṣmāya gurave / ayaṃ prapitāmahāya śāntanave / ayamapi pitāmahāya vicitravīryāya* /sāsram**\ntātasyādhunāvasaraḥ / ayamapi tatrabhavate sugṛhītanāmne pitre pāṇḍave /\n<lg>\n<l>VERSE_6.29</l>\n<l>adya prabhṛti vārīdamasmatto durlabhaṃ punaḥ /</l>\n<l>tāta mādryambayā sārdhaṃ mayā dattaṃ nipīyatām // 6.29 //</l>\n</lg></p>\n\n<lg>\n<l>VERSE_6.30</l>\n<l>etajjalaṃ jalajanīlavilocanāya $ bhīmāya tasya mama cāpyavibhaktamastu &amp;</l>\n<l>ekaṃ kṣaṇaṃ virama vatsa pipāsito 'pi ē̃ pātuṃ tvayā saha javādayamāgato 'smi // 6.30 //</l>\n</lg>\n\n<p>atha vā sukṣatriyāṇāṃ gatimupagataṃ vatsamahamupagato 'pyakṛtī draṣṭum / vatsa bhīmasena\n<lg>\n<l>VERSE_6.31</l>\n<l>mayā pītaṃ pītaṃ tadanu bhavatāmbāstanayugaṃ $ maducchiṣṭairvṛttiṃ janayasi rasairvatsalatayā &amp;</l>\n<l>vitāneṣvapyevaṃ tava mama ca some vidhirabhū- ē̃ nnivāpāmbhaḥ pūrvaṃ pibasi kathamevaṃ tvamadhunā // 6.31 //</l>\n</lg></p>\n\n<p>kṛṣṇe tvamapi dehi salilāñjalim /</p>\n\n<p>&amp;draupadī&amp;:\n{Pkt_188}hañje buddhimadie ubaṇehi me salilaṃ /</p>\n\n<p>SktCh_188: hañje buddhimatike upanaya me salilam /</p>\n\n<p>*ceṭī tathā karoti**</p>\n\n<p>&amp;draupadī&amp;:\n{Pkt_189}*upasṛtya jalāñjaliṃ pūrayitvā**\nmahārāa kassa salilaṃ demhi /</p>\n\n<p>SktCh_189: mahārāja kasmai salilaṃ dadāmi /</p>\n\n<p>&amp;yudhiṣṭhiraḥ&amp;:\n<lg>\n<l>VERSE_6.32</l>\n<l>tasmai dehi jalaṃ kṛṣṇe sahasā gacchate divam /</l>\n<l>ambāpi yena gāndhāryā ruditena sakhī kṛtā // 6.32 //</l>\n</lg></p>\n\n<p>&amp;draupadī&amp;:\n{Pkt_190}ṇāha bhīmaseṇa pariaṇobaṇīdaṃ udaaṃ saggagadassa de pādodaaṃ bhodu /</p>\n\n<p>SktCh_190: nātha bhīmasena parijanopanītamudakaṃ svargagatasya te pādodakaṃ bhavatu /</p>\n\n<p>&amp;yudhiṣṭhiraḥ&amp;:\nphālgunāgraja\n<lg>\n<l>VERSE_6.33</l>\n<l>asamāptapratijñe 'staṃ yāte tvayi mahābhuje /</l>\n<l>muktakeśyaiva dattaste priyayā salilāñjaliḥ // 6.33 //</l>\n</lg></p>\n\n<p>&amp;draupadī&amp;:\n{Pkt_191}uṭṭhehi mahārāa dūraṃ gacchadi de bhādā /</p>\n\n<p>SktCh_191: uttiṣṭha mahārāja dūraṃ gacchati te bhrātā /</p>\n\n<p>&amp;yudhiṣṭhiraḥ&amp;:\n*dakṣiṇākṣispandanaṃ sūcayitvā**\npāñcāli nimittāni me kathayanti saṃbhāvayiṣyasi vṛkodaramiti /</p>\n\n<p>&amp;draupadī&amp;:\n{Pkt_192}mahārāa suṇimittaṃ bhodu /</p>\n\n<p>SktCh_192: mahārāja sunimittaṃ bhavatu /</p>\n\n<p>*nepathye kalakalaḥ**</p>\n\n<p>*praviśya saṃbhrāntaḥ**</p>\n\n<p>&amp;kañcukī&amp;:\nparitrāyatāṃ paritrāyatāṃ mahārājaḥ / eṣa khalu durātmā kauravāpasadaḥ kṣatajābhiṣekapāṭalitāmbaraśarīraḥ samucchritadigdhabhīṣaṇagadāpāṇirudyatakāladaṇḍa iva kṛtānto 'trabhavatīṃ pāñcālarājatanayāmitastataḥ parimārgamāṇa ita evābhivartate /</p>\n\n<p>&amp;yudhiṣṭhiraḥ&amp;:\nhā daiva te nirṇayo jātaḥ / hā gāṇḍīvadhanvan* /iti muhyati**</p>\n\n<p>&amp;draupadī&amp;:\n{Pkt_193}hā ajjautta hā mama saaṃvarasaaṃgāhadullalida piaṃ bhāduaṃ aṇugadosi ṇa uṇa mahārāaṃ imaṃ dāsajaṇaṃ a* /iti mohamupagatā**</p>\n\n<p>SktCh_193: hā āryaputra hā mama svayaṃvarasvayaṃgrāhadurlalita priyaṃ bhrātaramanugato 'si na punarmahārājamimaṃ dāsajanaṃ ca /</p>\n\n<p>&amp;yudhiṣṭhiraḥ&amp;:\nhā vatsa savyasācinhā trilocanāṅganiṣpeṣamalla hā nivātakavacoddharaṇaniṣkaṇṭakīkṛtāmaraloka hā badaryāśramamunidvitīyatāpasa hā droṇācāryapriyaśiṣya hā astraśikṣābalaparitoṣitagāṅgeya hā rādheyakulakamalinīprāleyavarṣa hā gandharvanirvāsitaduryodhana hā pāṇḍavakulakamalinīrājahaṃsa\n<lg>\n<l>VERSE_6.34</l>\n<l>tāṃ vatsalāmanabhivādya vinītamambāṃ $ gāḍhaṃ ca māmanupaguhya mayāpyanuktaḥ &amp;</l>\n<l>etāṃ svayaṃvaravadhūṃ dayitāmadṛṣṭvā ē̃ dīrghapravāsamayi tāta kathaṃ gato 'si // 6.34 //</l>\n</lg></p>\n\n<p>*mohamupagataḥ**</p>\n\n<p>&amp;kañcukī&amp;:\nbhoḥ kaṣṭam / eṣa durātmā kauravādhamo yatheṣṭamita evābhivartate / sarvathā saṃpratyayameva kālocitaḥ pratīkāraḥ / citāsamīpamupanayāmyatrabhavatīṃ pāñcālarājatanayām / ahamapyevamevānugacchāmi* /ceṭīṃ prati**\nbhadre tvamapi devyā bhrātaraṃ dhṛṣṭadyumnaṃ nakulasahadevau vāvāpnuhi / atha vaivamavasthite mahārāje 'stamitayorbhīmārjunayoḥ kuto 'tra paritrāṇāśā /</p>\n\n<p>&amp;ceṭī&amp;:\n{Pkt_194}parittāaha parittāaha ajjā /</p>\n\n<p>SktCh_194: paritrāyadhvaṃ paritrāyadhvamāryāḥ /</p>\n\n<p>*nepathye kalakalānantaram**</p>\n\n<p>bho bhoḥ samantapañcakasaṃcāriṇaḥ kṣatajāsavamattayakṣarākṣasapiśācabhūtavetālakaṅkagṛdhrajambukolūkavāyasabhūyiṣṭhā viralayodhapuruṣāḥ kṛtamasmaddarśanatrāsena / kathayata kasminnuddeśe yājñasenī saṃnihiteti / kathayāmyupalakṣaṇaṃ tasyāḥ /\n<lg>\n<l>VERSE_6.35</l>\n<l>ūrū kareṇa parighaṭṭayataḥ salīlaṃ $ duryodhanasya purato 'pahṛtāmbarā yā &amp;</l>\n<l>duḥśāsanena kacakarṣaṇabhinnamauliḥ ē̃ sā draupadī kathayata kva punaḥ pradeśe // 6.35 //</l>\n</lg></p>\n\n<p>&amp;kañcukī&amp;:\nhā devi yajñavedisaṃbhave paribhūyase saṃpratyanāthā kurukulakalaṅkena /</p>\n\n<p>&amp;yudhiṣṭhiraḥ&amp;:\n*sahasotthāya sāvaṣṭambham**\npāñcāli na bhetavyaṃ na bhetavyam* /sasaṃbhramam**\nkaḥ ko 'tra bhoḥ / saniṣaṅgaṃ me dhanurupanaya / durātmanduryodhanahataka āgacchāgaccha / apanayāmi te gadākauśalasaṃbhṛtaṃ bhujadarpaṃ śilīmukhāsāreṇa / anyacca re kurukulāṅgāra\n<lg>\n<l>VERSE_6.36</l>\n<l>priyamanujamapaśyaṃstaṃ jarāsaṃdhamallaṃ $ kupitaharakirātāyodhinaṃ taṃ ca vatsam &amp;</l>\n<l>tvamiva kaṭhinacetāḥ prāṇituṃ nāsmi śakto ē̃ nanu punarapahartuṃ bāṇavarṣaistavāsūn // 6.36 //</l>\n</lg></p>\n\n<p>*tataḥ praviśati gadāpāṇiḥ kṣatajasiktasarvāṅgo bhīmasenaḥ**</p>\n\n<p>&amp;bhīmasenaḥ&amp;:\n*uddhataṃ parikrāman**\nbho bhoḥ samantapañcakasaṃcāriṇaḥ sainikāḥ ko 'yamāvegaḥ /\n<lg>\n<l>VERSE_6.37</l>\n<l>nāhaṃ rakṣo na bhūto ripurudhirajalaplāvitāṅgaḥ prakāmaṃ $ nistīrṇorupratijñājalanidhigahanaḥ krodhanaḥ kṣatriyo 'smi &amp;</l>\n<l>bho bho rājanyavīrāḥ samaraśikhiśikhādagdhaśeṣāḥ kṛtaṃ va- ē̃ strāsenānena līnairhatakarituragāntarhitairāsyate yat // 6.37 //</l>\n</lg></p>\n\n<p>kathayantu bhavantaḥ kasminnuddeśe pāñcālī tiṣṭhati /</p>\n\n<p>&amp;draupadī&amp;:\n{Pkt_195}*labdhasaṃjñā**\nparittāadu parittāadu mahārāo /</p>\n\n<p>SktCh_195: paritrāyatāṃ paritrāyatāṃ mahārājaḥ /</p>\n\n<p>&amp;kañcukī&amp;:\ndevi pāṇḍusnuṣe uttiṣṭhottiṣṭha / saṃprati jhaṭiti citāpraveśa eva śreyān /</p>\n\n<p>&amp;draupadī&amp;:\n{Pkt_196}*sahasotthāya**\nkahaṃ ṇa saṃbhāvemi ajja bi cidāsamībaṃ /</p>\n\n<p>SktCh_196: kathaṃ na saṃbhāvayāmyadyāpi citāsamīpam /</p>\n\n<p>&amp;yudhiṣṭhiraḥ&amp;:\nkaḥ ko 'tra bhoḥ / saniṣaṅgaṃ dhanurupanaya / kathaṃ na kaścitparijanaḥ / bhavatu / bāhuyuddhenaiva durātmānaṃ gāḍhamāliṅgya jvalanamabhipātayāmi* /parikaraṃ badhnāti**</p>\n\n<p>&amp;kañcukī&amp;:\ndevi pāṇḍusnuṣe saṃyamyantāmidānīṃ nayanoparodhino duḥśāsanāvakṛṣṭā mūrdhajāḥ / astamitā saṃprati pratīkārāśā / citāsamīpameva drutataraṃ saṃbhāvaya /</p>\n\n<p>&amp;yudhiṣṭhiraḥ&amp;:\nkṛṣṇe na khalvanihate tasmindurātmani duryodhane saṃhartavyāḥ keśāḥ /</p>\n\n<p>&amp;bhīmasenaḥ&amp;:\npāñcāli na khalu mayi jīvati saṃhartavyā duḥśāsanavilulitā veṇirātmapāṇibhyām / tiṣṭhatu tiṣṭhatu / svayamevāhaṃ saṃharāmi /</p>\n\n<p>*draupadī bhayādapasarpati**</p>\n\n<p>&amp;bhīmasenaḥ&amp;:\ntiṣṭha tiṣṭha bhīru kvādhunā gamyate* /iti keśeṣu grahītumicchati**</p>\n\n<p>&amp;yudhiṣṭhiraḥ&amp;:\n*vegādbhīmamāliṅgya**\ndurātmanbhīmārjunaśatro suyodhanahataka\n<lg>\n<l>VERSE_6.38</l>\n<l>āśaiśavādanudinaṃ janitāparādho $ matto balena bhujayorhatarājaputraḥ &amp;</l>\n<l>āsādya me 'ntaramidaṃ bhujapañjarasya ē̃ jīvanprayāsi na padātpadamadya pāpa // 6.38 //</l>\n</lg></p>\n\n<p>&amp;bhīmasenaḥ&amp;:\naye kathamāryaḥ suyodhanaśaṅkayā krodhānnirdayaṃ māmāliṅgati /</p>\n\n<p>&amp;kañcukī&amp;:\n*nirūpya saharṣam**\nmahārāja vañcyase / ayaṃ khalvāyuṣmānbhīmasenaḥ suyodhanakṣatajāruṇīkṛtasakalaśarīrāmbaro durlakṣavyaktiḥ / alamadhunā saṃdehena /</p>\n\n<p>&amp;ceṭī&amp;:\n{Pkt_197}*draupadīmāliṅgya**\ndevi ṇivattīadu ṇivattīadu / eso kkhu pūridapaḍiṇṇābhāro ṇāho de veṇīsaṃhāraṃ kāduṃ tumaṃ evva aṇṇesadi /</p>\n\n<p>SktCh_197: devi nivṛtyatāṃ nivṛtyatām / eṣa khalu pūritapratijñābhāro nāthaste veṇīsaṃhāraṃ kartuṃ tvāmevānviṣyati /</p>\n\n<p>&amp;draupadī&amp;:\n{Pkt_198}hañje kiṃ maṃ alīavaaṇehiṃ āsāsesi /</p>\n\n<p>SktCh_198: hañje kiṃ māmalīkavacanairāśvāsayasi /</p>\n\n<p>&amp;yudhiṣṭhiraḥ&amp;:\njayaṃdhara kiṃ kathayasi / nāyamanujadveṣī duryodhanahatakaḥ /</p>\n\n<p>&amp;bhīmasenaḥ&amp;:\ndeva ajātaśatro bhīmārjunaguro kuto 'dyāpi duryodhanahatakaḥ / mayā hi tasya durātmanaḥ pāṇḍukulaparibhāvinaḥ\n<lg>\n<l>VERSE_6.39</l>\n<l>bhūmau kṣiptaṃ śarīraṃ nihitamidamasṛkcandanābhaṃ nijāṅge $ lakṣmīrārye niṣaṇṇā caturudadhipayaḥsīmayā sārdhamurvyā &amp;</l>\n<l>bhṛtyā mitrāṇi yodhāḥ kurukulamakhilaṃ dagdhametadraṇāgnau ē̃ nāmaikaṃ yadbravīṣi kṣitipa tadadhunā dhārtarāṣṭrasya śeṣam // 6.39 //</l>\n</lg></p>\n\n<p>*yudhiṣṭhiraḥ svairaṃ muktvā bhīmamavalokayannaśrūṇi pramārjayati**</p>\n\n<p>&amp;bhīmasenaḥ&amp;:\n*pādayoḥ patitvā**\njayatvāryaḥ /</p>\n\n<p>&amp;yudhiṣṭhiraḥ&amp;:\nvatsa bāṣpajalāntaritanayanatvānna paśyāmi te mukhacandram / tatkathaya kaccijjīvati bhavānsamaṃ kirīṭinā /</p>\n\n<p>&amp;bhīmasenaḥ&amp;:\nnihatasakalaripupakṣe tvayi narādhipe jīvati bhīmo 'rjunaśca /</p>\n\n<p>&amp;yudhiṣṭhiraḥ&amp;:\n*punargāḍhamāliṅgya**</p>\n\n<p>VERSE_6.40\nriporāstāṃ tāvannidhanamidamākhyāhi śataśaḥ $ priyo bhrātā satyaṃ tvamasi mama yo 'sau bakaripuḥ &amp;</p>\n\n<p>&amp;bhīmasenaḥ&amp;:\nārya so 'ham /</p>\n\n<lg>\n<l>&amp;yudhiṣṭhiraḥ&amp;:</l>\n<l>VERSE_6.40</l>\n<l>jarāsaṃdhasyoraḥsarasi rudhirāsārasalile ē̃ taṭāghātakrīḍālalitamakaraḥ saṃyati bhavān // 6.40 //</l>\n</lg>\n\n<p>&amp;bhīmasenaḥ&amp;:\nārya sa evāham / tanmuñcatu māmāryaḥ kṣaṇamekam /</p>\n\n<p>&amp;yudhiṣṭhiraḥ&amp;:\nkimaparamavaśiṣṭam /</p>\n\n<p>&amp;bhīmasenaḥ&amp;:\nārya sumahadavaśiṣṭam / saṃyacchāmi tāvadanena suyodhanaśoṇitokṣitena pāṇinā pāñcālyā duḥśāsanāvakṛṣṭaṃ keśahastam /</p>\n\n<p>&amp;yudhiṣṭhiraḥ&amp;:\nsatvaraṃ gacchatu bhavān / anubhavatu tapasvinī veṇīsaṃhāramahotsavam /</p>\n\n<p>&amp;bhīmasenaḥ&amp;:\n*draupadīmupasṛtya**\ndevi pāñcālarājatanaye diṣṭyā vardhase ripukulakṣayeṇa / alamalamevaṃvidhaṃ māmālokya trāsena /\n<lg>\n<l>VERSE_6.40</l>\n<l>kṛṣṭā yenāsi rājñāṃ sadasi nṛpaśunā tena duḥśāsanena $ styānānyetāni tasya spṛśa mama karayoḥ pītaśeṣāṇyasṛñji &amp;</l>\n<l>kānte rājñaḥ kurūṇāmapi sarasamidaṃ madgadācūrṇitoro- ē̃ raṅge 'ṅge 'sṛṅniṣaktaṃ tava paribhavajasyānalasyopaśāntyai // 6.40 //</l>\n</lg></p>\n\n<p>buddhimatike kva sā saṃprati bhānumatī yopahasati pāṇḍavadārān / bhavati yajñavedisaṃbhave yājñaseni /</p>\n\n<p>&amp;draupadī&amp;:\n{Pkt_199}āṇabedu ṇāho /</p>\n\n<p>SktCh_199: ājñāpayatu nāthaḥ /</p>\n\n<p>&amp;bhīmasenaḥ&amp;:\n<l>smarati bhavatī yanmayoktam* /cañcadbhujetyādiSee stanza 1.21. pūrvoktaṃ paṭhati**</l></p>\n\n<p>&amp;draupadī&amp;:\n{Pkt_200}ṇāha ṇa kevalaṃ sumarāmi / aṇuhavāmi a ṇāhassa pasādeṇa /</p>\n\n<p>SktCh_200: nātha na kevalaṃ smarāmi / anubhavāmi ca nāthasya prasādena /</p>\n\n<p>&amp;bhīmasenaḥ&amp;:\n*veṇīmavadhūya**\nbhavati saṃyamyatāmidānīṃ dhārtarāṣṭrakulakālarātrirduḥśāsanaviluliteyaṃ veṇī /</p>\n\n<p>&amp;draupadī&amp;:\n{Pkt_201}ṇāha visumaridamhi edaṃ vābāraṃ / ṇāhassa pasāeṇa puṇo bi sikkhissaṃ /</p>\n\n<p>SktCh_201: nātha vismṛtāsmyetaṃ vyāpāram / nāthasya prasādena punarapi śikṣiṣye /</p>\n\n<p>*bhīmasenaḥ veṇīṃ badhnāti**</p>\n\n<p>*nepathye**</p>\n\n<p>mahāsamarānaladagdhaśeṣāya svasti bhavatu rājanyakulāya /\n<lg>\n<l>VERSE_6.42</l>\n<l>krodhāndhairyasya mokṣātkṣatanarapatibhiḥ pāṇḍuputraiḥ kṛtāni $ pratyāśaṃ muktakeśānyatulabhujabalaiḥ pārthivāntaḥpurāṇi &amp;</l>\n<l>kṛṣṇāyāḥ keśapāśaḥ kupitayamasakho dhūmaketuḥ kurūṇāṃ ē̃ so 'yaṃ baddhaḥ prajānāṃ viramatu nidhanaṃ svasti rājñāṃ kulebhyaḥ // 6.42 //</l>\n</lg></p>\n\n<p>&amp;yudhiṣṭhiraḥ&amp;:\ndevi eṣa te veṇīsaṃhāro 'bhinandyate nabhastalasaṃcāriṇā siddhajanena /</p>\n\n<p>*tataḥ praviśataḥ kṛṣṇārjunau**</p>\n\n<p>&amp;kṛṣṇaḥ&amp;:\n*yudhiṣṭhiramupagamya**\nvijayatāṃ nihatasakalārātimaṇḍalaḥ sānujaḥ pāṇḍavakulacandramā mahārājo yudhiṣṭhiraḥ /</p>\n\n<p>&amp;arjunaḥ&amp;:\njayatvāryaḥ /</p>\n\n<p>&amp;yudhiṣṭhiraḥ&amp;:\n*vilokya**\naye bhagavānpuṇḍarīkākṣo vatsaśca kirīṭī / bhagavannabhivādaye* /kirīṭinaṃ prati**\nehyehi vatsa /</p>\n\n<p>*arjunaḥ praṇamati**</p>\n\n<p>&amp;yudhiṣṭhiraḥ&amp;:\n*vāsudevaṃ prati**\ndeva kutastasya vijayādanyadyasya bhagavānpurāṇapuruṣo nārāyaṇaḥ svayaṃ maṅgalānyāśāste /\n<lg>\n<l>VERSE_6.43</l>\n<l>kṛtagurumahadādikṣobhasaṃbhūtamūrtiṃ $ guṇinamudayanāśasthānahetuṃ prajānām &amp;</l>\n<l>ajamamaramacintyaṃ cintayitvāpi na tvāṃ ē̃ bhavati jagati duḥkhī kiṃ punardeva dṛṣṭvā // 6.43 //</l>\n</lg></p>\n\n<p>*arjunamāliṅgya**\nvatsa pariṣvajasva mām /</p>\n\n<p>&amp;kṛṣṇaḥ&amp;:\nmahārāja yudhiṣṭhira\n<lg>\n<l>VERSE_6.44</l>\n<l>vyāso 'yaṃ bhagavānamī ca munayo vālmīkirāmādayo $ dhṛṣṭadyumnamukhāśca sainyapatayo mādrīsutādhiṣṭhitāḥ &amp;</l>\n<l>prāptā māgadhamatsyayādavakulairājñāvidheyaiḥ samaṃ ē̃ skandhottambhitatīrthavārikalaśā rājyābhiṣekāya te // 6.44 //</l>\n</lg></p>\n\n<p>ahaṃ punardurātmanā cārvākeṇa viprakṛtaṃ bhavantamupalabhyārjunena saha tvaritataramāyātaḥ /</p>\n\n<p>&amp;yudhiṣṭhiraḥ&amp;:\nkathaṃ cārvākeṇa rakṣasā vayamevaṃ vipralabdhāḥ /</p>\n\n<p>&amp;bhīmasenaḥ&amp;:\n*saroṣam**\nkvāsau dhārtarāṣṭrasakhā puṇyajanāpasado yenāryasya mahāṃścittavibhramaḥ kṛtaḥ /</p>\n\n<p>&amp;kṛṣṇaḥ&amp;:\nnigṛhītaḥ sa durātmā nakulena / tatkathaya mahārāja kimasmātparaṃ samīhitaṃ saṃpādayāmi /</p>\n\n<p>&amp;yudhiṣṭhiraḥ&amp;:\nevaṃ puṇḍarīkākṣa na kiṃcinna dadāti bhagavānprasannaḥ / ahaṃ tu puruṣasādhāraṇayā buddhyā saṃtuṣyāmi / na khalvataḥ paramabhyarthayituṃ kṣamaḥ / paśyatu devaḥ /\n<lg>\n<l>VERSE_6.45</l>\n<l>krodhāndhaiḥ sakalaṃ hataṃ ripukulaṃ pañcākṣatāste vayaṃ $ pāñcālyā mama durnayopajanitastīrṇo nikārārṇavaḥ &amp;</l>\n<l>tvaṃ devaḥ puruṣottamaḥ sukṛtinaṃ māmādṛto bhāṣase ē̃ kiṃ nāmānyadataḥ paraṃ bhagavato yāce prasannādaham // 6.45 //</l>\n</lg></p>\n\n<p>tathāpi prītataraścedbhagavāṃstadidamastu /\n<lg>\n<l>VERSE_6.46</l>\n<l>akṛpaṇamarukśrāntaṃ jīvyājjanaḥ puruṣāyuṣaṃ $ bhavatu bhagavanbhaktirdvaitaṃ vinā puruṣottame &amp;</l>\n<l>dayitabhuvano vidvadbandhurguṇeṣu viśeṣavi- ē̃ tsatatasukṛtī bhūyādbhūpaḥ prasādhitamaṇḍalaḥ // 6.46 //</l>\n</lg></p>\n\n<p>api ca\n<lg>\n<l>VERSE_6.47</l>\n<l>avanimavanipālāḥ pāntu vṛṣṭiṃ vidhattāṃ $ jagati jaladharālī śasyapūrṇāstu bhūmiḥ &amp;</l>\n<l>tvayi muranarakārau bhaktiradvaitayogā- ē̃ dbhavatu mama sudīrghaṃ havyamaśnantu devāḥ // 6.47 //</l>\n</lg></p>\n\n<p>&amp;kṛṣṇaḥ&amp;:\nevamastu /</p>\n\n<p>*iti niṣkrāntāḥ sarve**</p>\n\n<p>iti ṣaṣṭho 'ṅkaḥ /\n\nsamāptamidaṃ veṇīsaṃhāraṃ nāma nāṭakam /</p>\n\n<p>idaṃ ca vidagdhasnigdhaviyogadurmanasā vipralapitaṃ tena kavinā /</p>\n\n<lg>\n<l>kāvyālāpasubhāṣitavyasaninaste rājahaṃsā gatā-</l>\n<l>stā goṣṭhyaḥ kṣayamāgatā guṇalavaślāghyāstu vācaḥ satām /</l>\n<l>sālaṃkārarasaprasannamadhurākārāḥ kavīnāṃ giraḥ</l>\n<l>prāptā nāśamayaṃ tu bhūmivalaye jīyātprabandho mahān //</l>\n</lg>\n\n  </div>\n</body>\n\n"
}