{
  "title": "sa_lagadha-ṛgvedavedāṅgajyotiṣa",
  "body": "<body xmlns='http://www.tei-c.org/ns/1.0'>\n\n<lg>\n<l>pañcasaṃvatsaramayaṃ yugādhyakṣaṃ prajāpatim /</l>\n<l>dinartvayanam āsāṅgaṃ praṇamya śirasā śuciḥ // 1</l>\n</lg>\n<lg>\n<l>praṇamya śirasā kālam abhivādya sarasvatīm /</l>\n<l>kālajñānaṃ pravakṣyāmi lagadhasya mahātmanaḥ // 2</l>\n</lg>\n<lg>\n<l>jyotiṣām ayanaṃ kṛtsnaṃ pravakṣyāmy anupūrvaśaḥ /</l>\n<l>viprāṇāṃ sammataṃ loke yajñakālārthasiddhaye // 3</l>\n</lg>\n<lg>\n<l>nirekaṃ dvādaśārdhābdaṃ dviguṇaṃ gatasaṃjñikam /</l>\n<l>ṣaṣṭyā ṣaṣṭyā yutaṃ dvābhyāṃ parvaṇāṃ rāśir ucyate // 4</l>\n</lg>\n<lg>\n<l>svar ākramete somārkau yadā sākaṃ savāsavau /</l>\n<l>syāt tadādi yugaṃ māghastapaḥ śuklo 'yanaṃ hy udak // 5</l>\n</lg>\n<lg>\n<l>prapadyete śraviṣṭhādau sūryācandramasāv udak /</l>\n<l>sārpārdhe dakṣiṇārkas tu māghaśrāvaṇayoḥ sadā // 6</l>\n</lg>\n<lg>\n<l>gharmavṛddhir apāṃ prasthaḥ kṣapāhrāsa udaggatau /</l>\n<l>dakṣiṇe tau viparyāsaḥ ṣaṇmuhūrtyayanena tu // 7</l>\n</lg>\n<lg>\n<l>dviguṇaṃ saptamaṃ cāhur ayanādyaṃ trayodaśam /</l>\n<l>caturthaṃ daśamaṃ ca dviryugmādyaṃ bahule 'py ṛtau // 8</l>\n</lg>\n<lg>\n<l>vasus tvaṣṭā bhavo 'jaś ca mitraḥ sarpāśvinau jalam /</l>\n<l>dhātā kaś cāyanādyāś cārthapañcamabhas tv ṛtuḥ // 9</l>\n</lg>\n<lg>\n<l>bhāṃśāḥ syur aṣṭakāḥ kāryāḥ pakṣadvādaśakodgatāḥ /</l>\n<l>ekādaśaguṇaś conaḥ śukle 'rdhaṃ caindavā yadi // 10</l>\n</lg>\n<lg>\n<l>kāryā bhāṃśāṣṭakasthāne kalā ekānnaviṃśatiḥ /</l>\n<l>ūnasthāne trisaptatim udvaped ūnasaṃmitāḥ // 11</l>\n</lg>\n<lg>\n<l>tryaṃśo bhaśeṣo divasāṃśabhāgaś caturdaśaś cāpy anīya bhinnam /</l>\n<l>bhārdhe 'dhike cāpi gate paro 'ṃśo dvāv uttamaikaṃ pnavakairavedyam // 12</l>\n</lg>\n<lg>\n<l>pakṣāt pañcadaśāc cordhvaṃ tadbhuktam iti nirdiśet /</l>\n<l>navabhis tūdgato 'ṃśaḥ syād ūnāṃśadvyadhikena tu // 13</l>\n</lg>\n<lg>\n<l>jau drā ghaḥ khe śve 'hī ro ṣā cin mū ṣa ṇyaḥ sū mā dhā ṇaḥ /</l>\n<l>re mṛ ghrāḥ svā 'po 'jaḥ kṛ ṣyo ha jye ṣṭhā ittṛkṣā liṅgaiḥ // 14</l>\n</lg>\n<lg>\n<l>jāvādyaṃśaiḥ samaṃ vidyāt pūrvārdhe parvasūttare /</l>\n<l>bhādānaṃ syāt caturdaśyāṃ kāṣṭhānāṃ devinā kalāḥ // 15</l>\n</lg>\n<lg>\n<l>kalā daśa saviṃśā syāt dve muhūrtasya nāḍike /</l>\n<l>dyutriṃśat tatkalānāṃ tu ṣaṭchatī tryadhikaṃ bhavet // 16</l>\n</lg>\n<lg>\n<l>nāḍike dve muhūrtas tu pañcāśatpalam āḍhakam /</l>\n<l>āḍhakāt kumbhako droṇaḥ kuṭapair vardhate tribhiḥ // 17</l>\n</lg>\n<lg>\n<l>sasaptakaṃ bhayuk somaḥ sūryo dyūni trayodaśa /</l>\n<l>navabhāni ca pañcāhnaḥ kāṣṭhāḥ pañcākṣarāḥ smṛtāḥ // 18</l>\n</lg>\n<lg>\n<l>śraviṣṭhāyāṃ gaṇābhyastān prāgvilagnān vinirdiśet /</l>\n<l>staryān māsān ṣaḍabhyastān vidyāc cāndramasān ṛtun // 19</l>\n</lg>\n<lg>\n<l>atītaparvabhāgebhyaḥ śodhayed dviguṇāṃ tithim /</l>\n<l>teṣu maṇḍalabhāgeṣu tithiniṣṭhāṃgato raviḥ // 20</l>\n</lg>\n<lg>\n<l>yāḥ parvabhādānakalās tāsu saptaguṇāṃ tithim /</l>\n<l>prakṣipet tatsamūhas tu vidyād ādānikīḥ kalāḥ // 21</l>\n</lg>\n<lg>\n<l>yad uttarasyāyanato gataṃ syāc cheṣaṃ tu yad dakṣiṇato 'yanasya /</l>\n<l>tad ekaṣaṣṭyā dviguṇaṃ vibhaktaṃ sadvādaśaṃ syād divasapramāṇam // 22</l>\n</lg>\n<lg>\n<l>yad ardhaṃ dinabhāgānāṃ sadā parvaṇi parvaṇi /</l>\n<l>ṛtuśeṣaṃ tu tad vidyāt saṃkhyāya sahaparvaṇām // 23</l>\n</lg>\n<lg>\n<l>ity upāyasamuddeśo bhūyo 'py ahnaḥ prakalpayet /</l>\n<l>jñeyarāśigatābhyastaṃ vibhajet jñānarāśinā // 24</l>\n</lg>\n<lg>\n<l>agniḥ prajāpatiḥ somo rudro 'ditir bṛhaspatiḥ /</l>\n<l>sarpāś ca pitaraś caiva bhagaś caivāryamāpi ca // 25</l>\n</lg>\n<lg>\n<l>savitā tvaṣṭātha vāyuś cendrāgnī mitra eva ca /</l>\n<l>indro niṛrtir āpo vai viśvedevās tathaiva ca // 26</l>\n</lg>\n<lg>\n<l>viṣnur vasavo varuṇo 'ja ekapāt tathaiva ca /</l>\n<l>ahirbudhnyas tathā pūṣā aśvinau yama eva ca // 27</l>\n</lg>\n<lg>\n<l>nakṣatradevatā etā etābhir yajñakarmaṇi /</l>\n<l>yajamānasya śāstrajñair nāma nakṣatrajaṃ smṛtam // 28</l>\n</lg>\n<lg>\n<l>ity evaṃ māsavarṣāṇāṃ muhūrtodayaparvaṇām /</l>\n<l>dinartvayanam āsāṅgaṃ vyākhyānaṃ lagadho 'bravīt // 29</l>\n</lg>\n<lg>\n<l>somasūryastṛcaritaṃ lokaṃ loke ca sammatim /</l>\n<l>somasūryastṛcaritaṃ vidvān vedavid aśnute // 30</l>\n</lg>\n<lg>\n<l>viṣuvaṃ tadguṇaṃ dvābhyāṃ rūpahīnaṃ tu ṣaḍguṇam /</l>\n<l>yal labdhaṃ tāni parvāṇi tathārdhaṃ sā tithir bhavet // 31</l>\n</lg>\n<lg>\n<l>māghaśuklapravṛttasya pauṣakṛṣnasamāpinaḥ /</l>\n<l>yugasya pañcavarṣasya kālajñānaṃ pracakṣate // 32</l>\n</lg>\n<lg>\n<l>tṛtīyāṃ navamīṃ caiva paurṇamāsīm athāsite /</l>\n<l>ṣaṣṭhīṃ ca viṣuvān prokto dvādaśīṃ ca samaṃ bhavet // 33</l>\n</lg>\n<lg>\n<l>caturdaśīm upavasathas tathā bhaved yathodito dinam upaiti candramāḥ /</l>\n<l>māghaśuklāhniko yuṅkte śraviṣṭhāyāṃ ca vārṣikīm // 34</l>\n</lg>\n<lg>\n<l>yathā śikhā mayūrāṇāṃ nāgānāṃ maṇayo yathā /</l>\n<l>tadvad vedāṅgaśāstrāṇāṃ jyotiṣaṃ mūrdhani sthitam // 35</l>\n</lg>\n\n  </body>\n\n"
}