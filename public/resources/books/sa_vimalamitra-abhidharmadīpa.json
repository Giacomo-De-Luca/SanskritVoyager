{
  "title": "sa_vimalamitra-abhidharmadīpa",
  "body": "<body xmlns='http://www.tei-c.org/ns/1.0'>\n\n<lg>\n<l>yo duḥkhahetuvyupaśāntimārgaṃ pradarśayāmāsa narāmarebhyaḥ /</l>\n<l>taṃ satpathajñaṃ praṇipatya buddhaṃ śāstraṃ kariṣyāmyabhidharmadīpam // Abhidh-d_1 //</l>\n</lg>\n\n<lg>\n<l>sattvādyananyathābhāve vyaktābhāvaḥ prasajyate /</l>\n<l>tadvikārādvikāritvaṃ prakṛtestadabhedataḥ // Abhidh-d_2 //</l>\n</lg>\n\n<lg>\n<l>na karma svakatotsargāt jñavyaktātmakatā malāḥ /</l>\n<l>prākpakṣe muktyabhāvaśca dvitīye 'nye 'pyupaplavāḥ // Abhidh-d_3 //</l>\n</lg>\n\n<lg>\n<l>rūpaskandho hi netrādyā daśāyatanadhātavaḥ /</l>\n<l>dharmasaṃjñe trayaskandhāḥ sāvijñaptirdhruvatrayāḥ // Abhidh-d_4 //</l>\n</lg>\n\n<lg>\n<l>manaḥsaṃjñakamanyo 'pi saptavijñānadhātavaḥ /</l>\n<l>āyadvāraṃ hyāyatanaṃ dhāturgotraṃ nirucyate // Abhidh-d_5 //</l>\n</lg>\n\n<lg>\n<l>yogarūpyānukūlyāderdvādaśāyatanīṃ muniḥ /</l>\n<l>buddhyādyekatvadhīhānyai dhātūṃścāṣṭādaśoktavān // Abhidh-d_6 //</l>\n</lg>\n\n<lg>\n<l>ṣaṇṇāmanyo nyatantratvātkāraṇaṃ yaddhi tanmanaḥ /</l>\n<l>rūpyarūpāśrayāstitvātpañcānāṃ rūpyudāhṛtaḥ // Abhidh-d_7 //</l>\n</lg>\n\n<lg>\n<l>skandhāyatanadhātūnāṃ svātmanā saṃgrahaḥ smṛtaḥ /</l>\n<l>svātmanā nityamaviyogāt samatvaṃ cittacaitasām // Abhidh-d_8 //</l>\n</lg>\n\n<lg>\n<l>tadākhyā ye 'nyasūtroktāsteṣāmeṣveva saṃgraham /</l>\n<l>brūyācchāstranayābhijño buddhyāpekṣya svalakṣaṇam // Abhidh-d_9 //</l>\n</lg>\n\n<lg>\n<l>anyonyasaṃgraho jñeyaḥ skandhādīnāṃ yathāyatham /</l>\n<l>nādhvasvapatanādibhyo nityānāṃ skandhasaṃgrahaḥ // Abhidh-d_10 //</l>\n</lg>\n\n<lg>\n<l>dharmaskandhasahastrāṇāmaśīterapi saṃgrahaḥ /</l>\n<l>jñeyo 'vataraṇeṣveva taiḥ sanmārgāvatāraṇāt // Abhidh-d_11 //</l>\n</lg>\n\n<lg>\n<l>dharmaskandhapramāṇaṃ tu satyāderekaśaḥ kathā /</l>\n<l>tatsatattvaṃ tu keṣāñcidvāṅnāmāpīṣyate paraiḥ // Abhidh-d_12 //</l>\n</lg>\n\n<lg>\n<l>sattvaprajñaptyupādānaṃ maulaṃ ṣaḍdhātavo matāḥ /</l>\n<l>proktāstadbhedato yasmādasmimāno nivartate // Abhidh-d_13 //</l>\n</lg>\n\n<lg>\n<l>kliṣṭameva hi vijñānaṃ draṣṭavyaṃ janmani śrayāt /</l>\n<l>khadhātuḥ pṛthagākāśādrūpāyatanasaṃgrahāt // Abhidh-d_14 //</l>\n</lg>\n\n<lg>\n<l>nabhaḥ khalu nabho dhātorāsanno hetureṣa tu /</l>\n<l>bhūtānāṃ tāni tajjasya rūpasyaitattu cetasaḥ // Abhidh-d_15 //</l>\n</lg>\n\n<lg>\n<l>pratyakṣavṛttiryattatprāgaprāptagrāhyato 'pi yat /</l>\n<l>tato 'pi yaddavīyo 'rthaṃ paṭiṣṭhamitarādapi // Abhidh-d_16 //</l>\n</lg>\n\n<lg>\n<l>sanidarśana ādyārthaḥ mūrtāḥ sapratighā daśa /</l>\n<l>anyatra rūpaśabdābhyāṃ ta evāvyākṛtā matāḥ // Abhidh-d_17 //</l>\n</lg>\n\n<lg>\n<l>śeṣāstridhā iha sarve 'pi rūpadhātau caturdaśa /</l>\n<l>rasagandhau savijñānau dhātū hitvā trayontimāḥ // Abhidh-d_18 //</l>\n</lg>\n\n<lg>\n<l>sāsravānāstravā antyāstrayaḥ śeṣāstu sāsravāḥ /</l>\n<l>sālambaprathamāḥ pañca sopacārāstrayastridhā // Abhidh-d_19 //</l>\n</lg>\n\n<lg>\n<l>nirvikalpaguṇasvārthāḥ asmārādanirūpaṇāt /</l>\n<l>manobhaumī smṛtiḥ pūrvo dvitīyo dhīrnirūpikā // Abhidh-d_20 //</l>\n</lg>\n\n<lg>\n<l>vijñānapañcakaṃ kāmeṣvekena savikalpakam /</l>\n<l>tasmādanyat tribhiḥ dhyāne prathame cāsamāhitam // Abhidh-d_21 //</l>\n</lg>\n\n<lg>\n<l>dvābhyāmavyagraṃ ekena cakṣuḥśrotratvagāśrayam /</l>\n<l>dvābhyāṃ taduparivyagraṃ ekenaiva samāhitam // Abhidh-d_22 //</l>\n</lg>\n\n<lg>\n<l>ucchinnaśubhabījasya darśanaṃ savikalpakam /</l>\n<l>kuśalaṃ nāsti vijñānamanyatra pratisandhitaḥ // Abhidh-d_23 //</l>\n</lg>\n\n<lg>\n<l>kāmebhyo vītarāgasya bālasyāhānidharmiṇaḥ /</l>\n<l>dvidhāpyakuśalaṃ nāsti kliṣṭaṃ cāryasya nottamam // Abhidh-d_24 //</l>\n</lg>\n\n<lg>\n<l>nākliṣṭāvyākṛtaṃ kiñcidūrdhvabhūmivikalpakam /</l>\n<l>kliṣṭaṃ vikalpakaṃ cāpi nāstyadhobhūmigocaram // Abhidh-d_25 //</l>\n</lg>\n\n<lg>\n<l>tridheha dvayamāryasya rāgiṇaḥ saśubhasya ca /</l>\n<l>na śubhaṃ nāpi ca kliṣṭaṃ dvitīyādiṣu darśakam // Abhidh-d_26 //</l>\n</lg>\n\n<lg>\n<l>prayogādaṅgasānnidhyātsabhāgatvācca santateḥ /</l>\n<l>prāgvijñānānubhūte 'rthe cetasyutpadyate smṛtiḥ // Abhidh-d_27 //</l>\n</lg>\n\n<lg>\n<l>etadviparyayāt māndyātkleśarogābhibhūtitaḥ /</l>\n<l>jñātapūrveṣu vismṛtiḥ saṃprajāyate // Abhidh-d_28 //</l>\n</lg>\n\n<lg>\n<l>dṛṣṭaṃ dvitricatuḥpañcaprakāreṇāpi cetasā /</l>\n<l>smaryate sattadanyaiśca nānyo 'nyaṃ vyoghadṛkkṣaye // Abhidh-d_29 //</l>\n</lg>\n\n<lg>\n<l>vijñānānāṃ tu pañcānāṃ yadekenānubhūyate /</l>\n<l>tatsmaryate 'pi cānyena tena khalvitarairapi // Abhidh-d_30 //</l>\n</lg>\n\n<lg>\n<l>dvyavyākṛtānubhūtaṃ yaccittaṃ dvādaśakādiha /</l>\n<l>vyārūpyarūpanivṛteḥ smaryate 'ṣṭābhireva tat // Abhidh-d_31 //</l>\n</lg>\n\n<lg>\n<l>rūpārūpyāptanivṛtaśubhābhyāṃ tu krameṇa yat /</l>\n<l>kāmāptāvyākṛte hitvā smaryate daśakena tat // Abhidh-d_32 //</l>\n</lg>\n\n<lg>\n<l>rūpe tvanivṛtākhyena dṛṣṭamavyākṛtena yat /</l>\n<l>ārūpyāvyākṛte hitvā tadanyaiḥ smaryate punaḥ // Abhidh-d_33 //</l>\n</lg>\n\n<lg>\n<l>ārūpyāvyākṛtajñātaṃ yaśceto navakena tat /</l>\n<l>kāmāptāvyākṛte hitvā rūpāptānivṛtaṃ tathā // Abhidh-d_34 //</l>\n</lg>\n\n<lg>\n<l>cittākhyāḥ sapta sālambā dharmākhyaḥ saṃprayuktakaḥ /</l>\n<l>amūrtā dhvaninā sārdhamanupāttāḥ nava dvidhā // Abhidh-d_35 //</l>\n</lg>\n\n<lg>\n<l>spṛśyaṃ dvidhā sadharmāṃśāḥ saha tā nava bhautikāḥ /</l>\n<l>daśa sāvayavā mūrtāḥ ta eva daśa saṃcitāḥ // Abhidh-d_36 //</l>\n</lg>\n\n<lg>\n<l>rūpagandharasasparśāścchetṛcchedyātmakā matāḥ /</l>\n<l>dāhakāstolakāścaite dāhyāstolyāsta eva vā // Abhidh-d_37 //</l>\n</lg>\n\n<lg>\n<l>pañca rūpīndriyātmāno vipākopacayātmakāḥ /</l>\n<l>amūrtā naupacayikāḥ tridhā śeṣāḥ dhvanirdvidhā // Abhidh-d_38 //</l>\n</lg>\n\n<lg>\n<l>cakṣustadupalabdhiśca pṛthagvā saha vāpnuyāt /</l>\n<l>dvādaśādhyātmikā jñeyāḥ bāhyāṣṣaḍviṣayātmakāḥ // Abhidh-d_39 //</l>\n</lg>\n\n<lg>\n<l>trayo 'ntyāstrividhāḥ śeṣā bhāvanāpathasaṃkṣayāḥ /</l>\n<l>na rūpamasti dṛggheyaṃ nākliṣṭaṃ nāvikalpakam // Abhidh-d_40 //</l>\n</lg>\n\n<lg>\n<l>sabhāga eva dharmākhyaḥ śeṣāstūbhayathā smṛtāḥ /</l>\n<l>sabhāgastatsabhāgatve svakriyābhāktu tulyate // Abhidh-d_41 //</l>\n</lg>\n\n<lg>\n<l>cakṣuḥ sadharmadhātvaṃśaṃ navadhā dṛṣṭirūcyate /</l>\n<l>pāñcavijñānakī prajñā na dṛṣṭiranitīraṇāt // Abhidh-d_42 //</l>\n</lg>\n\n<lg>\n<l>sameghāmegharātryahnordṛśyaṃ cakṣuryathekṣate /</l>\n<l>kliṣṭākliṣṭadṛśau tadvacchaikṣāśaiṃkṣe ca paśyataḥ // Abhidh-d_43 //</l>\n</lg>\n\n<lg>\n<l>cakṣuḥ paśyati vijñānaṃ vijānāti svagocaram /</l>\n<l>ālocanopalabdhitvādviśeṣaḥ sumahāṃstayoḥ // Abhidh-d_44 //</l>\n</lg>\n\n<lg>\n<l>ekasya cakṣuṣaḥ kāryaṃ vijñānamathavā dvayoḥ /</l>\n<l>aprāpyārthaṃ manaścakṣuḥ śrotraṃ ca trīṇyato 'nyathā // Abhidh-d_45 //</l>\n</lg>\n\n<lg>\n<l>aprāptagrāhiṇaḥ siddhā dūrāsannasamagrahāt /</l>\n<l>pradīpādiprabhāvaścet na samaṃ tatsamudbhavāt // Abhidh-d_46 //</l>\n</lg>\n\n<lg>\n<l>sarvagrahaprasaṃgaścennāyaskāntādidarśanāt /</l>\n<l>sarvagatvādadoṣaścennāyogāttilatailavat // Abhidh-d_47 //</l>\n</lg>\n\n<lg>\n<l>na hyūrdhvaṃ cakṣuṣaḥ kāyo na rūpaṃ nākṣijaṃ manaḥ /</l>\n<l>vijñānasya tu netrārthastau ca kāyasya savaṃtaḥ // Abhidh-d_48 //</l>\n</lg>\n\n<lg>\n<l>nopariṣṭācchru teḥ kāyo na śabdo na svakaṃ manaḥ /</l>\n<l>vijñānasya tu nihrādastau ca kāyasya sarvataḥ // Abhidh-d_49 //</l>\n</lg>\n\n<lg>\n<l>trayāṇāṃ trīṇyapi svāni tanorvijñānamapyadhaḥ /</l>\n<l>manastvaniyataṃ yogivaiśvarūpyaṃ pradarśitam // Abhidh-d_50 //</l>\n</lg>\n\n<lg>\n<l>sāsravānāsrāḥ skandhā ye tūpādānasaṃjñitāḥ /</l>\n<l>sāsravā eva te jñeyāstatsācivyakriyādibhiḥ // Abhidh-d_51 //</l>\n</lg>\n\n<lg>\n<l>adhvādyāḥ skandhaparyāyāḥ dharmādyā vastunaḥ sataḥ /</l>\n<l>ye tu sāsravasaṃjñāste proktā duḥkhādināmabhiḥ // Abhidh-d_52 //</l>\n</lg>\n\n<lg>\n<l>svātmyagocarakāryāṇāmekatvādekadhātutā /</l>\n<l>cakṣurādidvibhāve 'pi dvyutpattiḥ karmatritvaśāt // Abhidh-d_53 //</l>\n</lg>\n\n<lg>\n<l>asādhāraṇavaiśiṣṭyādaiśvaryādāntaraṅgayataḥ /</l>\n<l>satyapyanekahetutve vijñānaṃ tairviśeṣyate // Abhidh-d_54 //</l>\n</lg>\n\n<lg>\n<l>nityatvātkuśalatvācca nirvāṇaṃ dravyamañjasā /</l>\n<l>sāradravyena tenaiko dharmākhyo dravyavānmataḥ // Abhidh-d_55 //</l>\n</lg>\n\n<lg>\n<l>prathamaṃ nirmalaṃ cittamasābhāgyātkṣaṇaḥ smṛtaḥ /</l>\n<l>tenādbhutakṣaṇenaite kṣaṇikāḥ paścimāstrayaḥ // Abhidh-d_56 //</l>\n</lg>\n\n<lg>\n<l>ghrāṇaṃ jihvā ca kāyaśca tulyārthagrāhyadastrayam /</l>\n<l>paścimasyāśrayo 'tītaḥ pañcānāṃ taiḥ sahāpi ca // Abhidh-d_57 //</l>\n</lg>\n\n<lg>\n<l>niśritya khalvanāgamyaṃ niśrayāṃścaturo 'tha vā /</l>\n<l>anāsraveṇa mārgeṃṇa cakṣurdhāturnirudhyate // Abhidh-d_58 //</l>\n</lg>\n\n<lg>\n<l>anāgamyaṃ tu niśritya gandhadhāturnirudhyate /</l>\n<l>manodhāturanāgamyaṃ yadi vā saptaniśrayāt // Abhidh-d_59 //</l>\n</lg>\n\n<lg>\n<l>anāgamyaṃ tathaivādyaṃ cakṣurvijñānasaṃjñakaḥ /</l>\n<l>dharmadhātorvicitratvādyathāyogaṃ vinirdiśet // Abhidh-d_60 //</l>\n</lg>\n\n<lg>\n<l>cakṣurdhātuṃ hi rūpāptaṃ parijānan pṛthagjanaḥ /</l>\n<l>kṛtsnādrūpamayāddhātorvairāgyamadhigacchati // Abhidh-d_61 //</l>\n</lg>\n\n<lg>\n<l>tasmādanuśayāndhātorekatriṃśajjahāti ca /</l>\n<l>paryādatte na kiñcittu saṃyojanamasau tadā // Abhidh-d_62 //</l>\n</lg>\n\n<lg>\n<l>rūpavairāgyamāpnoti jahātyanuśayatrayam /</l>\n<l>tadā saṃyojanaṃ tvāryaḥ paryādatte na kiñcana // Abhidh-d_63 //</l>\n</lg>\n\n<lg>\n<l>cakṣurvijñānadhātuṃ tu parijānaṃstameva ca /</l>\n<l>parijānātyavaśyaṃ ca brahmalokādvirajyate // Abhidh-d_64 //</l>\n</lg>\n\n<lg>\n<l>na tu saṃyojanaṃ kiñcitparyādatte tadā hyasau /</l>\n<l>gandhadhātuṃ rasākhyaṃ ca parijānan pṛthagjanaḥ // Abhidh-d_65 //</l>\n</lg>\n\n<lg>\n<l>kāmavairāgyamāpnoti dhruvaṃ hyanuśayānapi /</l>\n<l>tadā jahāti ṣaṭtriṃśadvartisaṃyojanatrayam // Abhidh-d_66 //</l>\n</lg>\n\n<lg>\n<l>āryastu kāmavairāgyaṃ karotyanuśayānapi /</l>\n<l>caturaḥ parijānāti paryādatte 'pi ca trayam // Abhidh-d_67 //</l>\n</lg>\n\n<lg>\n<l>parijānanmanodhātumārūpyebhyo virajyate /</l>\n<l>jahātyanuśayāṃstrīṃśca paryādatte trayaṃ tathā // Abhidh-d_68 //</l>\n</lg>\n\n<lg>\n<l>parijānankhalu prīrti tāmeva prajahātyasau /</l>\n<l>ābhāsvarācca vairāgyaṃ yāti hanti tu nāsravān // Abhidh-d_69 //</l>\n</lg>\n\n<lg>\n<l>parijānansukhaṃ yogī prajahāti tadeha ca /</l>\n<l>śubhakṛtsnācca vairāgyaṃ yāti kleśānna hanti tu // Abhidh-d_70 //</l>\n</lg>\n\n<lg>\n<l>dvivijñeyāḥ guṇāḥ pañca hetuḥ sarve kṣarākṣarāḥ /</l>\n<l>anyatra dharmadhātvardhācchaḍbāhyā nendriyātmakāḥ // Abhidh-d_71 //</l>\n</lg>\n\n<lg>\n<l>dvāviṃśatiprakārasya kṛtsnasyendriyaparvaṇaḥ /</l>\n<l>saṃkṣepeṇābhidhāsyante dharmā nirvacanādayaḥ // Abhidh-d_72 //</l>\n</lg>\n\n<lg>\n<l>nāmnā dvāviṃśatistāni dravyato daśa sapta ca /</l>\n<l>yasmānnānyaddvayaṃ kāryātsukhādinavakatrayam // Abhidh-d_73 //</l>\n</lg>\n\n<lg>\n<l>nāmasallakṣaṇābhāvāttannāmnaḥ sārthakatvataḥ /</l>\n<l>trayāṇāṃ vargavṛttitve 'pyarthamabhyeṣyate paraiḥ // Abhidh-d_74 //</l>\n</lg>\n\n<lg>\n<l>viśiṣṭabuddhihetutvādādhipatyaviśeṣataḥ /</l>\n<l>kāyendriyādviśiṣṭatvaṃ dvayornetrendriyādivat // Abhidh-d_75 //</l>\n</lg>\n\n<lg>\n<l>aiśvaryārtho vipaścidbhirindriyārtho 'bhidhīyate /</l>\n<l>svārthavyaktiṣu pañcānāṃ caturṇāṃ tvarthayordvayoḥ // Abhidh-d_76 //</l>\n</lg>\n\n<lg>\n<l>svagocaropalabdhyādāvīśitvamapare viduḥ /</l>\n<l>svārthavijñāna evānya āhuḥ paṇḍitamāninaḥ // Abhidh-d_77 //</l>\n</lg>\n\n<lg>\n<l>kleśotpattau sukhādīnāṃ śraddhādīnāṃ guṇāptiṣu /</l>\n<l>phalasaṃkleśasaṃbhāraviśuddhitvādanukramaḥ // Abhidh-d_78 //</l>\n</lg>\n\n<lg>\n<l>sattvākhyā sattvavaicitryaṃ dhṛtiḥ kleśodbhavaśca yaiḥ /</l>\n<l>mārgopāyaḥ phalaprāptisteṣāmindriyatā matā // Abhidh-d_79 //</l>\n</lg>\n\n<lg>\n<l>sparśāśrayodbhavādhārasaṃbhogatvāccaturdaśa /</l>\n<l>svargāpavargahetutvāt tadanyadvendriyāṣṭakam // Abhidh-d_80 //</l>\n</lg>\n\n<lg>\n<l>chandaṃ vīryāṅgabhūtatvāt sparśo vittyanubṛṃhaṇāt /</l>\n<l>saṃjñā prajñābhibhūtatvānnendriyaṃ munirabhyadhāt // Abhidh-d_81 //</l>\n</lg>\n\n<lg>\n<l>śraddhādīnāṃ vidāṃ caiva doṣaḥ śuddhau malodaye /</l>\n<l>pradhānatvānmanaskāro nendriyaṃ samudāhṛtam // Abhidh-d_82 //</l>\n</lg>\n\n<lg>\n<l>saṃbhāvanānukūlatvādadhimokṣo 'pi nendriyam /</l>\n<l>kālāntaraphalotpādasaṃdehābhyāṃ na cetanā // Abhidh-d_83 //</l>\n</lg>\n\n<lg>\n<l>nāpramādo 'pyasau vīryāt, na hrīḥ prāgalbhanigrahāt /</l>\n<l>nopekṣā nāpi cālobho vīryaśraddhābhibhūtitaḥ // Abhidh-d_84 //</l>\n</lg>\n\n<lg>\n<l>na prasrabdhirvidautkaṭyādvinindyatvācca nāsravāḥ /</l>\n<l>jātyādayo na pārārthyāt niṣkriyatvānna nirvṛtiḥ // Abhidh-d_85 //</l>\n</lg>\n\n<lg>\n<l>kāyasya bādhanaṃ duḥkhaṃ daurmanasyaṃ tu cetasaḥ /</l>\n<l>sukhaṃ ca sumanastā ca sātaṃ śārīramānasam // Abhidh-d_86 //</l>\n</lg>\n\n<l>vaiśiṣṭyānmānasaṃ sātaṃ sukhaṃ kvacidudāhṛtam // Abhidh-d_87 //</l>\n\n<lg>\n<l>ṣaṭsu bhūmiṣu vijñeyaṃ nīrajaskādyamindriyam /</l>\n<l>tadanye nirmale tvakṣe draṣṭavye navabhūmike // Abhidh-d_88 //</l>\n</lg>\n\n<lg>\n<l>daurmanasyaṃ dvihātavyaṃ manovittitrayaṃ tridhā /</l>\n<l>navābhyāsapraheyāṇi dvidhā pañca na tu trayam // Abhidh-d_89 //</l>\n</lg>\n\n<lg>\n<l>pūrvaṃ kramodbhavaiḥ kāme vipāko labhyate dvayam /</l>\n<l>anyaiḥ ṣaṭ sapta vāṣṭau vā ṣaḍ rūpe antye tu jīvitam // Abhidh-d_90 //</l>\n</lg>\n\n<lg>\n<l>mriyamāṇairnirodhyante trīṇyante aṣṭau tu madhyame /</l>\n<l>daśāṣṭau nava catvāri kāme pañca śubhāni vā // Abhidh-d_91 //</l>\n</lg>\n\n<lg>\n<l>ādyantalābho navabhiḥ saptāṣṭābhiśca madhyayoḥ /</l>\n<l>ekādaśabhirāptistu phalasyāntyasya hānitaḥ // Abhidh-d_92 //</l>\n</lg>\n\n<l>svasya dhātoḥ parijñānaṃ svavipakṣadṛśā pathā // Abhidh-d_93 //</l>\n\n<lg>\n<l>kāmadhātuparijñānaṃ prāyaḥ saptabhiriṣyate /</l>\n<l>samalairnirmalaistvarthairaṣṭābhirabhidhīyate // Abhidh-d_94 //</l>\n</lg>\n\n<lg>\n<l>rūpadhātuparijñānamiṣṭaṃ daśabhirindriyaiḥ /</l>\n<l>antyadhātuparijñānamekādaśabhirucyate // Abhidh-d_95 //</l>\n</lg>\n\n<lg>\n<l>sarvasattvāstridhātusthā upekṣāyurmano 'nvitāḥ /</l>\n<l>tvakstrītvavyañjanaiḥ kāme rūpiṇaścakṣurādibhiḥ // Abhidh-d_96 //</l>\n</lg>\n\n<lg>\n<l>kāminaḥ khalu duḥkhena tadrāgī durmanastayā /</l>\n<l>ūrdhvajastu sukhenāryaḥ śubhāhvādharajau tathā // Abhidh-d_97 //</l>\n</lg>\n\n<lg>\n<l>prītyābhāhvādharodbhūtau śubhaiḥ sa śubhamūlakaḥ /</l>\n<l>śaikṣābhyāṃ mokṣamārgasthau aśaikṣo 'rhan svamārgagaḥ // Abhidh-d_98 //</l>\n</lg>\n\n<lg>\n<l>upekṣāyurmanoyukto 'vaśyaṃ trayasamanvitaḥ /</l>\n<l>caturbhiḥ kāyasukhavān cakṣuṣmānapi pañcabhiḥ // Abhidh-d_99 //</l>\n</lg>\n\n<lg>\n<l>strīndriyādyanvito 'ṣṭābhiḥ duḥkhī yuktastu saptabhiḥ /</l>\n<l>ekādaśabhirantyābhyāṃ sapta ṣaḍbhistadādyavān // Abhidh-d_100 //</l>\n</lg>\n\n<lg>\n<l>tridvīpanarakotpannā mithyātvaniyatā api /</l>\n<l>bahubhiḥ hyekānnaviṃśatyā svalpairaṣṭābhiranvitāḥ // Abhidh-d_101 //</l>\n</lg>\n\n<lg>\n<l>antarābhavikapretatiryakśraddhānusāriṇaḥ /</l>\n<l>tryadhikairdaśabhiryuktā daśabhirvā navādhikaiḥ // Abhidh-d_102 //</l>\n</lg>\n\n<lg>\n<l>samyaktvaniyatā ye tu ye ca śraddhādhimuktikāḥ /</l>\n<l>ta ekādaśabhiryuktā daśabhirvā navādhikaiḥ // Abhidh-d_103 //</l>\n</lg>\n\n<lg>\n<l>prajñāvimuktanāmārhat kāyasākṣyubhayāhvayāḥ /</l>\n<l>akṣaikādaśakopetā yadi vāṣṭādaśānvitāḥ // Abhidh-d_104 //</l>\n</lg>\n\n<lg>\n<l>kāmadevā mṛtāḥ svalpairdaśabhiḥ saptakādhikaiḥ /</l>\n<l>ta evaikonaviṃśatyā yuktā bahubhirindriyaiḥ // Abhidh-d_105 //</l>\n</lg>\n\n<lg>\n<l>dvirdhyāna jāstu sarvālpairdaśabhiḥ pañcakādhikaiḥ /</l>\n<l>daśabhiḥ sacatuṣkaistu śubhakṛtsnāḥ samanvitāḥ // Abhidh-d_106 //</l>\n</lg>\n\n<lg>\n<l>bṛhatphalā hi atyalpaistrayodaśabhiranvitāḥ /</l>\n<l>yuktāḥ ṣoḍaśabhistvete sarvabhūribhindriyaiḥ // Abhidh-d_107 //</l>\n</lg>\n\n<lg>\n<l>aṣṭābhirdaśabhiḥ saikairārūpyāḥ svalpabhūribhiḥ /</l>\n<l>sadevakauravāḥ sattvāstrayodaśabhiranvitāḥ // Abhidh-d_108 //</l>\n</lg>\n\n<lg>\n<l>aṣṭābhirniḥśubho yukto daśabhirvā trayādhikaiḥ /</l>\n<l>dviliṅgāḥ paścimaiḥ svalpairviśatyāpyekayā param // Abhidh-d_109 //</l>\n</lg>\n\n<lg>\n<l>saptadravyāvinirbhāgī paramāṇurbahirgataḥ /</l>\n<l>kāmeṣvekādhikaḥ kāye dvyadhikaścakṣurādiṣu // Abhidh-d_110 //</l>\n</lg>\n\n<lg>\n<l>evaṃ rūpe 'pi vijñeyo hitvā gandharasadvayam /</l>\n<l>cittaṃ caitasikaiḥ sārdhaṃ saṃskṛtaṃ tu svalakṣaṇaiḥ // Abhidh-d_111 //</l>\n</lg>\n\n<lg>\n<l>daśadharmā mahābhaumā vitsaṃjñācetanāsmṛtiḥ /</l>\n<l>chandaḥ sparśo 'dhimokṣaśca dhīḥ samādhirmanaskṛtiḥ // Abhidh-d_112 //</l>\n</lg>\n\n<lg>\n<l>śraddhāpekṣāpramādaśca prasrabdhirhrīrapatrapā /</l>\n<l>mūlavīryamahiṃsā ca śubhabhūkā daśasmṛtāḥ // Abhidh-d_113 //</l>\n</lg>\n\n<lg>\n<l>styānaṃ pramattirāśraddhyamālasyaṃ mūḍhiruddhatiḥ /</l>\n<l>kliṣṭe ṣaṭ aśubhe tu dve āhrīkyamanapatrapā // Abhidh-d_114 //</l>\n</lg>\n\n<lg>\n<l>māyāśāṭhyamadakrodhavihiṃserṣyāpradaṣṭayaḥ /</l>\n<l>sūkṣmopanāhamātsaryāṇyalpakleśabhuvo daśa // Abhidh-d_115 //</l>\n</lg>\n\n<lg>\n<l>pṛthivyādi yathā dravyaṃ nīlādiguṇayogataḥ /</l>\n<l>taistairviśeṣyate śabdaiścaittayogānmanastathā // Abhidh-d_116 //</l>\n</lg>\n\n<lg>\n<l>bhūtabhautikanānātvaṃ svarūpehākṛtaṃ yathā /</l>\n<l>tathaiva cittacaittānāṃ pṛthaktvamupadhāryatām // Abhidh-d_117 //</l>\n</lg>\n\n<lg>\n<l>yathā saṃbandhisaṃbandhādvikāro 'mbhasi lakṣyate /</l>\n<l>tathā saṃsargisaṃsargāccetovikṛtirīkṣyatām // Abhidh-d_118 //</l>\n</lg>\n\n<lg>\n<l>guṇo viśeṣaṇaṃ dharmo mātrāvṛttistathāśrayī /</l>\n<l>ityevamādayaḥ śabdāḥ pradhānāpekṣavṛttayaḥ // Abhidh-d_119 //</l>\n</lg>\n\n<lg>\n<l>cittaṃ pradhānameteṣāṃ vastumātragrahādibhiḥ /</l>\n<l>bījaṃ caitatpravṛttīnāṃ śuddhisaṃkarayorapi // Abhidh-d_120 //</l>\n</lg>\n\n<lg>\n<l>abhyudgacchati kāmāptaṃ dharmairdvādaśabhiḥ saha /</l>\n<l>akliṣṭāvyākṛtaṃ cittaṃ raśmivāniva raśmibhiḥ // Abhidh-d_121 //</l>\n</lg>\n\n<lg>\n<l>tathāṣṭādaśabhiścittairnivṛtaṃ jāyate manaḥ /</l>\n<l>dvāviṃśatyā sahāvaśyaṃ śubhaṃ bhavati mānasam // Abhidh-d_122 //</l>\n</lg>\n\n<lg>\n<l>cetasossaha viṃśatyā cittamutpadyate 'śubham /</l>\n<l>dṛṅmohamātrayuktaṃ yat krodhādyaistvadhikaṃ vadet // Abhidh-d_123 //</l>\n</lg>\n\n<lg>\n<l>sarvatra saṃbhavānmiddhaṃ yatra syāttatra nirdiśet /</l>\n<l>tadvadeva ca kaukṛtyamadhikaṃ gaṇayetkvacit // Abhidh-d_124 //</l>\n</lg>\n\n<lg>\n<l>sāśubhaṃ middhakaukṛtyaṃ rūpadhātau na vidyate /</l>\n<l>dhyānāntare vitarkaśca vicāraścāpi nopari // Abhidh-d_125 //</l>\n</lg>\n\n<lg>\n<l>saṃprayuktaḥ saṃskāraḥ samatā yasya pañcadhā /</l>\n<l>viprayuktaśca boddhavyaḥ samatā yasya nāstyasau // Abhidh-d_126 //</l>\n</lg>\n\n<lg>\n<l>viśiṣṭānāmasadbhāvātprasaṃgo nāsti rūpiṇām /</l>\n<l>saṃskāragrahaṇāccaiva khādīnāṃ na prasajyate // Abhidh-d_127 //</l>\n</lg>\n\n<lg>\n<l>prāptyādayastu saṃskārā viprayuktāstrayodaśa /</l>\n<l>āptoktisvakriyāliṅgā liṅgameṣāṃ gadiṣyate // Abhidh-d_128 //</l>\n</lg>\n\n<l>rāptiḥ samanvitirlabdhirdharmavattā vyavasthitiḥ // Abhidh-d_129 //</l>\n\n<l>śrutacintāmayānāṃ ca samāpattidvayasya ca // Abhidh-d_130 //</l>\n\n<lg>\n<l>niḥkleśasaṃskṛtāpūrvaṃ śubhānāṃ tu rajasvatām /</l>\n<l>ādilābhe saha prākca tadūrdhvaṃ vā tridheṣyate // Abhidh-d_131 //</l>\n</lg>\n\n<lg>\n<l>kliṣṭāṇāṃ kuśalānāṃ ca tadanyeṣāṃ tridhā matā /</l>\n<l>nivṛtāvyākṛtā jñānanirmāṇamanasāṃ tathā // Abhidh-d_132 //</l>\n</lg>\n\n<lg>\n<l>nirvāṇasyādito lābhe nityasyānyasya sarvadā /</l>\n<l>ajā tavartamānā ca kadācittu tridheṣyate // Abhidh-d_133 //</l>\n</lg>\n\n<lg>\n<l>ekārtharuciheturyaḥ sattvānāṃ sa sabhāgatā /</l>\n<l>āsaṃjñikaṃ vipāko yaccittopacchedyasaṃjñiṣu // Abhidh-d_134 //</l>\n</lg>\n\n<lg>\n<l>śubhāsaṃjñisamāpattirdhyāne 'ntye cittarodhinī /</l>\n<l>niḥsṛtīcchāpravṛttitvāt nāryasya āpyā prayogataḥ // Abhidh-d_135 //</l>\n</lg>\n\n<lg>\n<l>nirodhākhyā tu vijñeyā vijihīrṣorbhavāgrajā /</l>\n<l>śubhāryasya prayogāpyā dvivedyāniyatā matā // Abhidh-d_136 //</l>\n</lg>\n\n<lg>\n<l>cetaścatuṣṭayāyogādāgamādupapattitaḥ /</l>\n<l>nirveditamanobhāvātsiddhyatīyamacittikā // Abhidh-d_137 //</l>\n</lg>\n\n<lg>\n<l>gatiprajñaptyupādānamāyuścittoṣmaṇoḥ sthitiḥ /</l>\n<l>āgamādyuktitaścaiva dravyatastatsadiṣyate // Abhidh-d_138 //</l>\n</lg>\n\n<lg>\n<l>jātiḥ sthitirjarānāśaḥ saṃskṛtāṅkacaṣṭatuyī /</l>\n<l>catvāri sthitināstitve hetutvādyaprasiddhitaḥ // Abhidh-d_139 //</l>\n</lg>\n\n<lg>\n<l>śaktihānerjarāsiddhiḥ nānyatvāt pariṇāmitā /</l>\n<l>ekakāritranāśābhyāṃ śaktihāniḥ prasiddhyati // Abhidh-d_140 //</l>\n</lg>\n\n<lg>\n<l>sati janmani tadbhāvād dravyakāritranāśataḥ /</l>\n<l>āgamādupapatteśca vināśo 'pi sahetukaḥ // Abhidh-d_141 //</l>\n</lg>\n\n<lg>\n<l>vākchabdādhīnajanmānaḥ svārthapratyāyanakriyāḥ /</l>\n<l>saṃjñādyaparanāmānastrayo nāmādayaḥ smṛtāḥ // Abhidh-d_142 //</l>\n</lg>\n\n<lg>\n<l>anye nāmādayaḥ śabdādaprāptārthaprakāśanāt /</l>\n<l>anityāste tu vijñeyāḥ sāpekṣārthavibhāvanāt // Abhidh-d_143 //</l>\n</lg>\n\n<lg>\n<l>svarūpaṃ vedayaṃścchabdo vyañjanādīni ca dhruvam /</l>\n<l>arthapratyāyakaḥ prājñarbhaktikalpanayocyate // Abhidh-d_144 //</l>\n</lg>\n\n<lg>\n<l>paramāṇusvabhāvatvād ghoṣaikatvaṃ na yujyate /</l>\n<l>tādātmyaṃ pratighātitvāt tatsiddhirvaraṇādibhiḥ // Abhidh-d_145 //</l>\n</lg>\n\n<lg>\n<l>sphoṭākhyo nāparo ghoṣācchabdo nityaḥ prasiddhyati /</l>\n<l>kramavṛtterna śabdena kaścidartho 'bhidhīyate // Abhidh-d_146 //</l>\n</lg>\n\n<lg>\n<l>na śrutyā śrūyate śabdastadanyā ca gatiḥ śruteḥ /</l>\n<l>yo brūyātsa svamātmānaṃ vidvadbhirapahāsayet // Abhidh-d_147 //</l>\n</lg>\n\n<lg>\n<l>pratidyotyaṃ yathāyogaṃ niyatāniyatāśca te /</l>\n<l>niyatodbhāvanād buddhaḥ sarvajña iti gamyate // Abhidh-d_148 //</l>\n</lg>\n\n<lg>\n<l>sattvākhyāḥ kāmarūpāptā niṣyandāvyākṛtāstathā /</l>\n<l>tathaiva ca vipākaśca sābhāgyaṃ prāptayo dvidhā // Abhidh-d_149 //</l>\n</lg>\n\n<lg>\n<l>sattvākhyopadravābhāvānna caturthe 'sti sūtrataḥ /</l>\n<l>vimānasya samatvasya pradhvaṃsānnityatā kutaḥ // Abhidh-d_150 //</l>\n</lg>\n\n<lg>\n<l>sapta tejobhirekādbhirgate 'dbhiḥ saptake punaḥ /</l>\n<l>tejasā saptakāntyaikā vāyusaṃvartanī tataḥ // Abhidh-d_151 //</l>\n</lg>\n\n<lg>\n<l>āgneyātsaptakādekaḥ pāvanīkimanantaram /</l>\n<l>āyuṣparigrahādevaṃ śubhakṛtsnāyuredhanam // Abhidh-d_152 //</l>\n</lg>\n\n<lg>\n<l>vātādidoṣasādharmyātsattvānāṃ tadvināśakāḥ /</l>\n<l>ādhyātmiketi sārūpyānna bhūsaṃvartanī matā // Abhidh-d_153 //</l>\n</lg>\n\n<lg>\n<l>sattvopapattihetūnāṃ vipatsaṃpadvidhāyinām /</l>\n<l>lokavacitryakartṛṇāṃ karma heturitīṣyate // Abhidh-d_154 //</l>\n</lg>\n\n<lg>\n<l>kāyikaṃ vāṅmayaṃ caiva cetanākhyaṃ ca mānasam /</l>\n<l>karmāṇyetāni lokasya kāraṇaṃ neśvarādayaḥ // Abhidh-d_155 //</l>\n</lg>\n\n<lg>\n<l>vaiśvarūpyātkramotpādāttadvadanyatprasaṅgataḥ /</l>\n<l>nānyāpekṣā tapoyogo pakṣahānyādidoṣataḥ // Abhidh-d_156 //</l>\n</lg>\n\n<lg>\n<l>karmaṇāṃ bodhyate śaktirvidhikālagrahādibhiḥ /</l>\n<l>yato 'tasteṣu tācchabdyaṃ gauṇyā vṛttyā prayujyate // Abhidh-d_157 //</l>\n</lg>\n\n<l>pūrve vijñaptyavijñaptī cetanā mānasī kriyā // Abhidh-d_158 //</l>\n\n<lg>\n<l>annamatyagninirdagdhaṃ yathā sthālī ca saṃskṛtā /</l>\n<l>pāpadṛṣṭestathā śīlaṃ śāṭhyerṣyādikṣatātmanaḥ // Abhidh-d_159 //</l>\n</lg>\n\n<lg>\n<l>saṃvṛtsaddṛṣṭyupetāto bhikṣutvaṃ paramārthataḥ /</l>\n<l>ekasampattu saṃvṛtyā dvayābhāve dvidhāpi na // Abhidh-d_160 //</l>\n</lg>\n\n<lg>\n<l>vigatāvaṇe jñāne buddhoktermukhyakalpanā /</l>\n<l>tadāśraye phale cāpi vijñeyā guṇakalpanā // Abhidh-d_161 //</l>\n</lg>\n\n<lg>\n<l>śāśvatatvaśubhatvābhyāṃ sarvānarthanivṛttitaḥ /</l>\n<l>mukhyakalpanayā tadvaddharmo nirvāṇamucyate // Abhidh-d_162 //</l>\n</lg>\n\n<lg>\n<l>āryāḥ śiṣyaguṇāḥ saṃghastathaiva paramārthataḥ /</l>\n<l>etānyo yāti śaraṇaṃ sa yāti śaraṇatrayam // Abhidh-d_163 //</l>\n</lg>\n\n<lg>\n<l>mithyācāraḥ satāṃ garhyātparatrākaraṇāptitaḥ /</l>\n<l>pāpiṣṭhatvānmṛṣāvādo madyapānaṃ smṛtikṣayātū // Abhidh-d_164 //</l>\n</lg>\n\n<lg>\n<l>sarvebhyo vartamānebhyo dvividhebhyo 'pi kāmajaḥ /</l>\n<l>trikālebhyastu maulebhyo labhyete bhāvanāmayau // Abhidh-d_165 //</l>\n</lg>\n\n<lg>\n<l>sarvebhyaḥ sattvajātibhyaḥ saṃvaro vāṅgakāraṇaiḥ /</l>\n<l>sarvebhyo saṃvarāṅgebhyaḥ sattvebhyaśca na kāraṇaiḥ // Abhidh-d_166 //</l>\n</lg>\n\n<lg>\n<l>kriyayāsaṃvarapraptiḥ sa hābhyupagamena vā /</l>\n<l>avijñaptirato 'nyasyāḥ kṣetrāṅgādiviśeṣataḥ // Abhidh-d_167 //</l>\n</lg>\n\n<lg>\n<l>kāmāptasaṃvaratyāgaḥ śikṣānikṣepaṇādibhiḥ /</l>\n<l>patanīyarapītyeke tannetyanye tvayogataḥ // Abhidh-d_168 //</l>\n</lg>\n\n<lg>\n<l>ayogo nāṃśuvidhvaṃsātpaṭadravyaṃ vinaśyati /</l>\n<l>sūtre dhvaṃsoktiranyārthā yatherṣyāśaṭhanādiṣu // Abhidh-d_169 //</l>\n</lg>\n\n<lg>\n<l>saddharmāntarddhito 'nye 'nye nāpūrvāpratilambhataḥ /</l>\n<l>bhūsaṃcāreṇa hānyā ca tyajyate dhyānajaṃ śubham // Abhidh-d_170 //</l>\n</lg>\n\n<lg>\n<l>tathārūpyāptamāryantu phalāptyakṣavihānibhiḥ /</l>\n<l>asaṃvaro damaprāptirjīvitotsarjanā dibhiḥ // Abhidh-d_171 //</l>\n</lg>\n\n<lg>\n<l>cittavegādivicchedairavijñaptistu madhyamā /</l>\n<l>kāmāptaṃ kuśalaṃ nāma tribhirmūlacchidādibhiḥ // Abhidh-d_172 //</l>\n</lg>\n\n<lg>\n<l>pratipakṣodayātkliṣṭaṃ tridhātvāptaṃ vihīyate /</l>\n<l>sarve kāmeṣu rūpe dvāveko 'rūpiṣu lābhataḥ // Abhidh-d_173 //</l>\n</lg>\n\n<lg>\n<l>yadiṣṭaphaladaṃ karma kuśalaṃ tadudāhṛtam /</l>\n<l>viparyayeṇākuśalamavyākṛtamato 'nyathā // Abhidh-d_174 //</l>\n</lg>\n\n<lg>\n<l>kāmāptaṃ prathamaṃ puṇyamapuṇyamaśubhātmakam /</l>\n<l>ūrdhvabhūmikamānejyaṃ vipākaṃ pratyanejanāt // Abhidh-d_175 //</l>\n</lg>\n\n<lg>\n<l>sukhavedyaṃ śubhaṃ karma dhyānādarvākturīyakāt /</l>\n<l>upekṣāvedyamanyatra duḥkhavedyantu pāpakam // Abhidh-d_176 //</l>\n</lg>\n\n<lg>\n<l>adho 'pi madhyamaṃ karma dhyānenāntyepi nirvṛteḥ /</l>\n<l>yugapattrivipākeṣṭerdhyānāntaravipākataḥ // Abhidh-d_177 //</l>\n</lg>\n\n<lg>\n<l>punaścaturvidhaṃ karma dṛṣṭavedyādibhedataḥ /</l>\n<l>janmanastribhirākṣepo dṛṣṭadharmāhvayādṛte // Abhidh-d_178 //</l>\n</lg>\n\n<lg>\n<l>caturṇāmapi cākṣepaḥ sarvatra narakādṛte /</l>\n<l>na tatreṣṭaphalābhāvācchubhaṃ yasmādvipacyate // Abhidh-d_179 //</l>\n</lg>\n\n<lg>\n<l>notpadyavedyakṛttatra yadviraktaḥ pṛthagjanaḥ /</l>\n<l>sthiro nāparakṛccāryaścalo 'pi bhavamūlayoḥ // Abhidh-d_180 //</l>\n</lg>\n\n<lg>\n<l>yadārtraraudracittena karmābhīkṣṇaṃ niṣevyate /</l>\n<l>satkṣetre kriyate yacca phalaṃ tasya niyamyate // Abhidh-d_181 //</l>\n</lg>\n\n<lg>\n<l>kṣetrāśayaviśeṣācca phalaṃ sadyo vipacyate /</l>\n<l>nirodhavyutthitādau ca sadyaḥ kālaphalakriyā // Abhidh-d_182 //</l>\n</lg>\n\n<lg>\n<l>tadbhūmyapunarutpatteḥ vipākaniyataṃ ca yat /</l>\n<l>tacca dṛṣṭaphalaṃ vidyāt karmādaḥ paripūrakam // Abhidh-d_183 //</l>\n</lg>\n\n<lg>\n<l>kuśalasyāvicārasya caitasikyeva vedanā /</l>\n<l>vipākaḥ kāyikī tviṣṭā duḥkhavedyasya karmaṇaḥ // Abhidh-d_184 //</l>\n</lg>\n\n<lg>\n<l>sapākamaśubhaṃ kṛṣṇaṃ sapākaṃ rūpajaṃ sitam /</l>\n<l>śubhāśubhaṃ dvidhā kāme nirmalaṃ tatprahāṇakṛt // Abhidh-d_185 //</l>\n</lg>\n\n<lg>\n<l>casasro dṛkpathā dṛṣṭau cetanābhāvanāpathāt /</l>\n<l>ānantaryapathāḥ kāme karmaitatkṛṣṇanāśakṛt // Abhidh-d_186 //</l>\n</lg>\n\n<lg>\n<l>navame cetanā yā tu sā kṛṣṇākṛṣṇayāghātinī /</l>\n<l>antānantaryamārgasthā dhyāne dhyāne sitasya tu // Abhidh-d_187 //</l>\n</lg>\n\n<lg>\n<l>kāyādyakuśalaṃ karma sarvaṃ duścaritaṃ matam /</l>\n<l>abhidhyādīnyapi trīṇi manoduścaritatrayam // Abhidh-d_188 //</l>\n</lg>\n\n<lg>\n<l>śubhaṃ tatsānabhidhyādi proktaṃ sucaritatrayam /</l>\n<l>dvayaṃmaulamadaḥ karma mārgā daśa śubhāśubhāḥ // Abhidh-d_189 //</l>\n</lg>\n\n<lg>\n<l>kāritāḥ ṣaḍavijñaptirdvyātmaikaste 'pi ṣaṭ kṛtāḥ /</l>\n<l>śubhāḥ sapta dvidhā jñeyā ekadhaite samāhitāḥ // Abhidh-d_190 //</l>\n</lg>\n\n<lg>\n<l>yā sāmanteṣvavijñaptiḥ pṛṣṭheṣu tu viparyayaḥ /</l>\n<l>prayogastu trimūlotthaḥ abhidhyādyāstrimūlajāḥ // Abhidh-d_191 //</l>\n</lg>\n\n<lg>\n<l>kuśalāḥ prayogapṛṣṭhāśca kuśalatrayamūlajāḥ /</l>\n<l>dveṣeṇa vadhapāruṣyavyāpattīnāṃ samāpanam // Abhidh-d_192 //</l>\n</lg>\n\n<lg>\n<l>steyasyānyāṅganāyāterabhidhyāyāśca lobhataḥ /</l>\n<l>mithyādṛśastu mohena tadanyeṣāṃ tribhirmatam // Abhidh-d_193 //</l>\n</lg>\n\n<lg>\n<l>caturṇāmapyadhiṣṭhānaṃ jñeyameṣāṃ yathākramam /</l>\n<l>prāṇinaścātha bhogāśca nāmarūpaṃ ca nāma ca // Abhidh-d_194 //</l>\n</lg>\n\n<lg>\n<l>prāṇātipāto dhīpūrvamabhrāntyā paramāraṇam /</l>\n<l>atyaktānyadhanādānamadattādānamucyate // Abhidh-d_195 //</l>\n</lg>\n\n<lg>\n<l>parastrīgamanaṃ kāmamithyācāro vikalpavān /</l>\n<l>arthajñāyānyathāvādo drohabuddhyā mṛṣāvacaḥ // Abhidh-d_196 //</l>\n</lg>\n\n<lg>\n<l>dṛṣṭayā śrutyādibhiścākṣairmanasā yacca gṛhyate /</l>\n<l>dṛṣṭaṃ śrutaṃ mataṃ jñātamityuktaṃ tadyathākramam // Abhidh-d_197 //</l>\n</lg>\n\n<lg>\n<l>paiśunyaṃ bhedakṛdvākyaṃ pāruṣyaṃ tu yadapriyam /</l>\n<l>kliṣṭaṃ saṃbhinnalāpitvamanye gītakathādivat // Abhidh-d_198 //</l>\n</lg>\n\n<lg>\n<l>parasvāsatspṛhābhidhyā vyāpādaḥ sattvagocaraḥ /</l>\n<l>vidveṣānānantadṛṣṭistu mithyādṛṣṭirahetukā // Abhidh-d_199 //</l>\n</lg>\n\n<lg>\n<l>cetanā na kriyāmārgastaistu sattā pravartate /</l>\n<l>yugapadyāvadaṣṭābhiraśubhaiścetanaiḥ saha // Abhidh-d_200 //</l>\n</lg>\n\n<lg>\n<l>śubhaistu daśabhiryāvatsārdhaṃ naikāṣṭapañcabhiḥ /</l>\n<l>vilāpadveṣapāruṣyāṇyuṣanti narake dvidhā // Abhidh-d_201 //</l>\n</lg>\n\n<lg>\n<l>tadvadeva matābhidhyā mithyādṛṣṭistathaiva ca /</l>\n<l>abhidhyāditrayaṃ tadvatkurau pralapanaṃ dvidhā // Abhidh-d_202 //</l>\n</lg>\n\n<lg>\n<l>aśubhāstu daśānyatra sarvatra kuśalāstrayaḥ /</l>\n<l>ārūpyāryāsaṃjñināṃ ca rūpiṇaḥ sapta lābhataḥ // Abhidh-d_203 //</l>\n</lg>\n\n<lg>\n<l>kurūnsanarakānhitvā sarvatrānyatra te dvidhā /</l>\n<l>sarve vipākaniṣyandādhipatyaphaladā daśa // Abhidh-d_204 //</l>\n</lg>\n\n<lg>\n<l>duḥkhopasaṃhṛterduḥkhamalpāyuṣṭvantu māraṇāt /</l>\n<l>tejonāśātkṛśaujastvamidaṃ tattrividhaṃ phalam // Abhidh-d_205 //</l>\n</lg>\n\n<lg>\n<l>ānantaryapathe karma phalavatpañcabhiḥ phalaiḥ /</l>\n<l>caturbhistvamalenāryaṃ tadvadanyacchabhāśubham // Abhidh-d_206 //</l>\n</lg>\n\n<lg>\n<l>tato 'nyannirmalaṃ jñeyaṃ tribhiravyākṛtaṃ tathā /</l>\n<l>phalaṃ śubhasya catvāri dve trīṇi ca śubhādayaḥ // Abhidh-d_207 //</l>\n</lg>\n\n<lg>\n<l>śubhādyāstvaśubhasya dve trīṇi catvāri ca kramāt /</l>\n<l>avyākṛtasya te tu dve trīṇi trīṇi śubhādayaḥ // Abhidh-d_208 //</l>\n</lg>\n\n<lg>\n<l>sarve catvāryatītasya madhyamasya ca bhāvinaḥ /</l>\n<l>madhyamā dve svakasyaiva trīṇyanāgāmijanmanaḥ // Abhidh-d_209 //</l>\n</lg>\n\n<lg>\n<l>catvāryekabhuvo dve vā trīṇi cāparabhūmikāḥ /</l>\n<l>śaikṣādyāstrīṇi śaikṣasya ta evāśaikṣakarmaṇaḥ // Abhidh-d_210 //</l>\n</lg>\n\n<lg>\n<l>ekaṃ trīṇi dvayaṃ caiva śaikṣādyāḥ paścimasya tu /</l>\n<l>dve dve pañca yathāsaṃkhyaṃ dṛggheyasya tu karmaṇaḥ // Abhidh-d_211 //</l>\n</lg>\n\n<lg>\n<l>trīṇi catvāri caikaṃ ca dṛṣṭiheyādayaḥ smṛtāḥ /</l>\n<l>te tvabhyāsapraheyasya dve catvāri tridhā matāḥ // Abhidh-d_212 //</l>\n</lg>\n\n<lg>\n<l>kramādekadvicatvāri te tvaheyasya karmaṇaḥ /</l>\n<l>ekenākṣipyatejanma bhūribhiḥ paripūryate // Abhidh-d_213 //</l>\n</lg>\n\n<lg>\n<l>kuśalaṃ vāthavā pāpaṃ yadatītaṃ dadatphalam /</l>\n<l>svaṃ kāyavāṅmanaskarma sā karmasvakatā matā // Abhidh-d_214 //</l>\n</lg>\n\n<lg>\n<l>saṃvṛtyā skandhasantāne tatkriyāphaladarśanāt /</l>\n<l>kartṛtā bhoktṛtā coktā niṣiddhā śāśvatasya tu // Abhidh-d_215 //</l>\n</lg>\n\n<lg>\n<l>syātkarmasvakatā nāsti tasya ceti catuṣkikā /</l>\n<l>prathamā tatphalasthasya vihānāttasya karmaṇaḥ // Abhidh-d_216 //</l>\n</lg>\n\n<lg>\n<l>dvitīyā tatphalasthasya karmaṇā tena cānvayāt /</l>\n<l>tṛtīyobhayayuktasya caturthyanubhayasya tu // Abhidh-d_217 //</l>\n</lg>\n\n<lg>\n<l>syātkarmasvakatā nāpi tatphalaṃ vedayiṣyati /</l>\n<l>tatphalāvasthitasyādyā jñeyā taccarame phale // Abhidh-d_218 //</l>\n</lg>\n\n<lg>\n<l>dvitīyā dhruvapākasya tadvipākānavasthite /</l>\n<l>tṛtīyā dvayasadbhāvā caturthī tūbhayaṃ vinā // Abhidh-d_219 //</l>\n</lg>\n\n<lg>\n<l>syātkarmaṇānvitaścaiva no ca tatphalavedanam /</l>\n<l>ādyā dattavipākena niruddhānāgatādinā // Abhidh-d_220 //</l>\n</lg>\n\n<lg>\n<l>dvitīyā tu vihīnena dhruvapākena karmaṇā /</l>\n<l>tṛtīyā dvayamuktasya caturthī tu dvayādṛte // Abhidh-d_221 //</l>\n</lg>\n\n<lg>\n<l>ayuktavihitaṃ karma kleśopakleśadūṣitam /</l>\n<l>śikṣāliṅgādyapetaṃ ca kecidāhurvipaścitaḥ // Abhidh-d_222 //</l>\n</lg>\n\n<lg>\n<l>bodhisattvaḥ kuto yāvadavivartyamanā yataḥ /</l>\n<l>badhnāti bodhisannāhamaṅgīkṛtvā jagaddhitam // Abhidh-d_223 //</l>\n</lg>\n\n<lg>\n<l>yadā lākṣaṇikaṃ karma prakarotyanapāyagaḥ /</l>\n<l>mahākulaḥ samagrākṣaḥ svaparṣatsaṃgrahe rataḥ // Abhidh-d_224 //</l>\n</lg>\n\n<lg>\n<l>pumāñjātismaro vāgmī prajñāvīryakriyānvitaḥ /</l>\n<l>tadā devamanuṣyāṇāmabhivyaktiṃ nigacchati // Abhidh-d_225 //</l>\n</lg>\n\n<lg>\n<l>sa hi tribhirasaṃkhyeyairdharmakāyaguṇārṇavam /</l>\n<l>pracinoti tadādhāraṃ kāyaṃ kalpaśatena tu // Abhidh-d_226 //</l>\n</lg>\n\n<lg>\n<l>dvātriṃśallakṣaṇopetamaśītivyañja nojjvalam /</l>\n<l>dviṣatāmapi yaṃ dṛṣṭvā manaḥ sadyaḥ prasīdati // Abhidh-d_227 //</l>\n</lg>\n\n<lg>\n<l>yugāntavāyunā meruḥ vahninā varuṇālayaḥ /</l>\n<l>vajreṇa dhvasyate vajramavikāri tu tanmanaḥ // Abhidh-d_228 //</l>\n</lg>\n\n<lg>\n<l>kāmāptaṃ ṣaṣṭhajaṃ tredhā kṛpāśraddhāparamparam /</l>\n<l>buddhotpāde naraḥ strī vā tadādyaṃ cittamaśnute // Abhidh-d_229 //</l>\n</lg>\n\n<lg>\n<l>sarvebhyaḥ sarvadā sarvaṃ vadato dānapūraṇam /</l>\n<l>maraṇe 'pi damātyāgaḥ śīlasyotkṛṣṭirucyate // Abhidh-d_230 //</l>\n</lg>\n\n<lg>\n<l>vīryasya tiṣyasaṃstutyā dhiyo vajropamātparam /</l>\n<l>'sarvāsāṃ tu kṣayajñāne paripūrirvidhīyate' // Abhidh-d_231 //</l>\n</lg>\n\n<lg>\n<l>tripuṇyakṛtivastvādyāstallābhopāyadeśanāḥ /</l>\n<l>tathā caturadhiṣṭhānaṃ saptasaddharmaśāsanam // Abhidh-d_232 //</l>\n</lg>\n\n<lg>\n<l>saptayogāstrayaḥskandhāstriśikṣādyāśca deśitāḥ /</l>\n<l>tathā pāramitāścāpi catasro vinayoditāḥ // Abhidh-d_233 //</l>\n</lg>\n\n<lg>\n<l>bodhipakṣyāśca kaṇṭhoktāḥ saptatriṃśatsvayaṃbhuvā /</l>\n<l>hetavaḥ sarvabodhināṃ trividhā mṛdutādibhiḥ // Abhidh-d_234 //</l>\n</lg>\n\n<lg>\n<l>tasmānna bodhimārgo 'nyaḥ sūtrādipiṭakatrayāt /</l>\n<l>ato 'nyamiha yo brūyātsa bhavenmārabhāṣitaḥ // Abhidh-d_235 //</l>\n</lg>\n\n<lg>\n<l>kalpānāṃ mahatāmetadasaṃkhyeyatrayaṃ matam /</l>\n<l>sthānāntaramasaṃkhyākhyamadaḥsaṃkhyopari sthitam // Abhidh-d_236 //</l>\n</lg>\n\n<lg>\n<l>apakarṣe jinotpattiryāvacchatasamāyuṣaḥ /</l>\n<l>dvayoḥ pratyekabuddhānāmutkarṣe cakravartinām // Abhidh-d_237 //</l>\n</lg>\n\n<lg>\n<l>nādho 'śītisahasrāyostatsamutpattiriṣyate /</l>\n<l>te hemarūpyatāmrāyaścakrāḥ puṇyaprabhāvataḥ // Abhidh-d_238 //</l>\n</lg>\n\n<lg>\n<l>tulye 'pi sādhanopāye tadbhedo 'kṣādibhedataḥ /</l>\n<l>bhavamokṣārthinormātroḥ pradānaphalabhedavat // Abhidh-d_239 //</l>\n</lg>\n\n<lg>\n<l>karuṇābhāvanodrekātsvasaṃviccittayostathā /</l>\n<l>parasaṃvidgurostadvattadviśeṣo vidhīyate // Abhidh-d_240 //</l>\n</lg>\n\n<lg>\n<l>hetutattvaphalodbhūtaṃ mahattvaṃ śāsitustridhā /</l>\n<l>vimuktāvapi tulyāyāṃ trayāṇāṃ bodhilambhanāt // Abhidh-d_241 //</l>\n</lg>\n\n<lg>\n<l>buddhasya saṃmukhīnasya bauddhamākṣipyate vapuḥ /</l>\n<l>saikapuṇyaśatodbhūtamekaikaṃ lakṣaṇaṃ muneḥ // Abhidh-d_242 //</l>\n</lg>\n\n<lg>\n<l>yathākarmapathāstadvatpuṇyāditrayamiṣyate /</l>\n<l>dānaṃ hi dīyate yena svaparārthādyapekṣayā // Abhidh-d_243 //</l>\n</lg>\n\n<lg>\n<l>kāyādikarma tattattvamavijñaptiḥ kvacitpunaḥ /</l>\n<l>prādhānyānmuninā proktaṃ mahābhogaphalaṃ hi tat // Abhidh-d_244 //</l>\n</lg>\n\n<lg>\n<l>svānyobhayārthasiddhyarthaṃ dānaṃ dadati kecana /</l>\n<l>sādhuvṛttyanuvṛtyarthaṃ nobhayārthāya cāpare // Abhidh-d_245 //</l>\n</lg>\n\n<lg>\n<l>dātṛvastvādivaiśiṣṭyāttatphalātiśayaḥ smṛtaḥ /</l>\n<l>śraddhādibhirguṇairdātā datte 'taḥ satkriyādibhiḥ // Abhidh-d_246 //</l>\n</lg>\n\n<lg>\n<l>satkārādiguṇopetaṃ phalaṃ tasmādavāpnute /</l>\n<l>vastu varṇādisaṃpannaṃ saurūpyādi phalapradam // Abhidh-d_247 //</l>\n</lg>\n\n<lg>\n<l>guṇaduḥkhopakārākhyardharmaiḥ kṣetraṃ viśiṣyate /</l>\n<l>āśayādi mṛdutvādermṛdutvādīni karmaṇaḥ // Abhidh-d_248 //</l>\n</lg>\n\n<lg>\n<l>dharmadātre 'pi bālāya pitre mātre 'tha rogiṇe /</l>\n<l>ameyaṃ bodhisattvāya dānamanyabhavāya ca // Abhidh-d_249 //</l>\n</lg>\n\n<lg>\n<l>bodhisattvasya yaddānamanyasyāpi yadaṣṭamam /</l>\n<l>vipaścidbhistadākhyātaṃ śreṣṭhaṃ yaccārhato 'rhate // Abhidh-d_250 //</l>\n</lg>\n\n<lg>\n<l>saṃpradhārya yadākṣiptaṃ pūraṇādidṛḍhīkṛtam /</l>\n<l>vigatapratipakṣaṃ ca tatkarmopacitaṃ matam // Abhidh-d_251 //</l>\n</lg>\n\n<lg>\n<l>svasmāttyāgaguṇāpekṣāścaittāścaityārcatādiṣu /</l>\n<l>vinā pratigṛhītrāpi phalaṃ maitrīvihāravat // Abhidh-d_252 //</l>\n</lg>\n\n<lg>\n<l>dharmadānasvabhāvo vāktattvanāmādigocaraḥ /</l>\n<l>avyākṛtasvabhāvatvānna nāmādyannadānavat // Abhidh-d_253 //</l>\n</lg>\n\n<lg>\n<l>śīlaṃ śubhamayaṃ rūpaṃ vyākhyātaṃ tatprabhedataḥ /</l>\n<l>śāstre tu tappradhānatvātproktaṃ svargopapattaye // Abhidh-d_254 //</l>\n</lg>\n\n<lg>\n<l>dauḥśīlyāśubhamūlādyairdoṣairyanna vidūṣitam /</l>\n<l>tadvipakṣaśamāṅgaṃ ca yattacchadvamihocyate // Abhidh-d_255 //</l>\n</lg>\n\n<lg>\n<l>puṇyaṃ samāhitaṃ tvatra bhāvanā cittabhāvanāt /</l>\n<l>pradhānyādapavargāya taduktaṃ sarvadarśinā // Abhidh-d_256 //</l>\n</lg>\n\n<lg>\n<l>puṇyanirvāṇabhāgīyaṃ nirvedhānuguṇaṃ tathā /</l>\n<l>śāsane 'sminsamāsena śubhamūlaṃ tridheṣyate // Abhidh-d_257 //</l>\n</lg>\n\n<lg>\n<l>lipimudrātha gaṇanā kāyavākkarmalakṣaṇā /</l>\n<l>saṃkhyā khalvapi vijñeyā manaskarmasvabhāvikā // Abhidh-d_258 //</l>\n</lg>\n\n<lg>\n<l>akāryapravaṇo loko duḥkhabhāgī ca yadvaśāt /</l>\n<l>rāgādīn bhavasaṃbandhānkleśānvakṣyāmi tānaham // Abhidh-d_259 //</l>\n</lg>\n\n<lg>\n<l>svaśaktijakriyodbhūtairviśeṣaiste tu nāmabhiḥ /</l>\n<l>āttasāmānyasaṃjñākāścodyante 'nuśayādibhiḥ // Abhidh-d_260 //</l>\n</lg>\n\n<lg>\n<l>rāgapratighasaṃmohamānakāṅkṣākudṛṣṭayaḥ /</l>\n<l>ṣaḍete 'nuśayāḥ proktāḥ śreyodvāravibandhinaḥ // Abhidh-d_261 //</l>\n</lg>\n\n<lg>\n<l>rāgadvedhāt matāḥ sapta dṛṣṭibhedāddaśa smṛtāḥ /</l>\n<l>bhūyo 'ṣṭānavatirjñeyā dhātvākārādibhedataḥ // Abhidh-d_262 //</l>\n</lg>\n\n<lg>\n<l>kāmarāgo bhavākhyaśca dvidhāḥ rāgaḥ prabhidyate /</l>\n<l>prāyo bahiṣpravṛttatvādantarvattyādibhedataḥ // Abhidh-d_263 //</l>\n</lg>\n\n<lg>\n<l>satkāyāntadvayagrāhau mithyādarśanameva ca /</l>\n<l>dṛṣṭiśīlavratāmarśāvityetāḥ pañca dṛṣṭayaḥ // Abhidh-d_264 //</l>\n</lg>\n\n<lg>\n<l>daśeha duḥkhadṛggheyāḥ sapta hetvīkṣaṇakṣayāḥ /</l>\n<l>saptāpavargadṛggheyāḥ aṣṭau mārgekṣaṇakṣayāḥ // Abhidh-d_265 //</l>\n</lg>\n\n<lg>\n<l>dṛṣṭiheyāvalambitvātsadākāraparigrahāt /</l>\n<l>rāgādayastu catvāro jñeyā mārgadvayakṣayāḥ // Abhidh-d_266 //</l>\n</lg>\n\n<lg>\n<l>pratikalpavaśotpatterdṛṣṭikāṅkṣe tu dṛkkṣaye /</l>\n<l>rūpepyevaṃ tathārūpye pratighānuśayādṛte // Abhidh-d_267 //</l>\n</lg>\n\n<lg>\n<l>bhavāgre kṣāntiheyā ye dṛggheyā eva te matāḥ /</l>\n<l>jñānavadhyāstu ye tasminnabhyāsenaiva tatkṣayaḥ // Abhidh-d_268 //</l>\n</lg>\n\n<lg>\n<l>ahaṃ mameti yā dṛṣṭirasau satkāyadṛk smṛtā /</l>\n<l>taducchedadhruvagrāhau yau sāntargrāhadṛṅmatā // Abhidh-d_269 //</l>\n</lg>\n\n<lg>\n<l>phalahetvapavādo yaḥ sā mithyādṛṣṭirucyate /</l>\n<l>jñeyo dṛṣṭiparāmarśaḥ hīnavastūttamagrahaḥ // Abhidh-d_270 //</l>\n</lg>\n\n<lg>\n<l>ahetāvapathe caiva taddhi śīlavratāhvayaḥ /</l>\n<l>duḥkhabhrāntyapathādānāttadṛṣṭyutsārya eva saḥ // Abhidh-d_271 //</l>\n</lg>\n\n<lg>\n<l>satkāyadṛṣṭyavacchedo dharmamātrekṣaṇādyataḥ /</l>\n<l>duḥkhābhisamaye tacca taddṛggheyaiva so 'pyataḥ // Abhidh-d_272 //</l>\n</lg>\n\n<lg>\n<l>dvayaṃ dṛṣṭiparāmarśādekaḥ satkāyadṛṣṭitaḥ /</l>\n<l>antargrāhārdhamanyastu viparyāsaḥ prakalpyate // Abhidh-d_273 //</l>\n</lg>\n\n<lg>\n<l>nitīraṇasamāropaviparītapravṛttitaḥ /</l>\n<l>viparyāsoktireṣveva dṛgvaśāt cittasaṃjñayoḥ // Abhidh-d_274 //</l>\n</lg>\n\n<lg>\n<l>sapta mānavidhāstribhyo nava mānavidhāstridhā /</l>\n<l>tridhātyunnamanādibhyaḥ svotkarṣādyasti nāstitā // Abhidh-d_275 //</l>\n</lg>\n\n<lg>\n<l>vadhādiparyavasthānaṃ kaukṛtyamaśubhaṃ vidhāḥ /</l>\n<l>vibhavecchā ca nāryasya jāyante hetvabhāvataḥ // Abhidh-d_276 //</l>\n</lg>\n\n<lg>\n<l>duḥkhātsamudayāccaiva sarvagānāṃ vyavasthitiḥ /</l>\n<l>taddṛṣṭiheyajātīnāṃ sarvāsāṃ dvipadasthiteḥ // Abhidh-d_277 //</l>\n</lg>\n\n<lg>\n<l>kāṅkṣā pañca dṛśo 'vidyā tadvyāmiśrātha kevalāḥ /</l>\n<l>sapta sarvatragā duḥkhāddhenorebhyaścatuṣṭayam // Abhidh-d_278 //</l>\n</lg>\n\n<lg>\n<l>dravyato daśa caikaśca nāmnā sapta tu te matāḥ /</l>\n<l>rāgapratighamānāstu paricchedapravartinaḥ // Abhidh-d_279 //</l>\n</lg>\n\n<lg>\n<l>prakārāntaravartitvātsakṛtsarvasvabhūgatiḥ /</l>\n<l>dhātvantarāvalambitvātpūrvoktā eva sarvagāḥ // Abhidh-d_280 //</l>\n</lg>\n\n<lg>\n<l>navordhvadhātukāsteṣāmādyā dṛṣṭidvayādṛte /</l>\n<l>teṣāṃ sahabhuvo dharmāḥ prāptivarjyāśca sarvagāḥ // Abhidh-d_281 //</l>\n</lg>\n\n<lg>\n<l>kāṅkṣāmithyādṛgābhyāṃ ca miśrāvidyātha kevalā /</l>\n<l>nirodhamārgadṛggheyāḥ ṣaḍete nirmalekṣiṇaḥ // Abhidh-d_282 //</l>\n</lg>\n\n<lg>\n<l>svabhūmereva nirvāṇaṃ mārgasthannavabhūmikaḥ /</l>\n<l>taddṛśyaviṣayo 'nyo 'nyo hetutvāddhetubhāvataḥ // Abhidh-d_283 //</l>\n</lg>\n\n<lg>\n<l>na rāgaḥ śaktyahetutvānna dveṣo 'naparādhataḥ /</l>\n<l>namāno 'tipraśāntatvānna bhāvatvād dṛśo 'parāḥ // Abhidh-d_284 //</l>\n</lg>\n\n<lg>\n<l>sarvago 'nuśayaḥ kṛtsnāmanuśete svadhātugaḥ /</l>\n<l>svāmālambanato bhūmiṃ svanikāyaṃ tvasarvagaḥ // Abhidh-d_285 //</l>\n</lg>\n\n<lg>\n<l>asvīkārādvipakṣatvānnordhvabhūmārgagocaraḥ /</l>\n<l>saṃprayogiṇi tu svasminnahīne saṃprayogataḥ // Abhidh-d_286 //</l>\n</lg>\n\n<lg>\n<l>dhātrīvastramalanyāyaiḥ khacarāmbucarakramaiḥ /</l>\n<l>ete 'nuśerate yasmāttasmādanuśayāḥ smṛtāḥ // Abhidh-d_287 //</l>\n</lg>\n\n<lg>\n<l>svairiṣṭādibhirākāraiḥ paramāṇukṣaṇeṣvapi /</l>\n<l>yato 'nuśerate caite tataścānuśayā matāḥ // Abhidh-d_288 //</l>\n</lg>\n\n<lg>\n<l>ādyaṃ dṛṣṭidvayaṃ kāme nivṛtāvyākṛtaṃ matam /</l>\n<l>dhātudvaye tu sarve 'pi nivṛtāvyākṛtā malāḥ // Abhidh-d_289 //</l>\n</lg>\n\n<lg>\n<l>kāmeṣvakuśalāḥ śeṣāḥ rāgadveṣatamāṃsyataḥ /</l>\n<l>trīṇyevāśubhamūlāni pañcakāraṇayogataḥ // Abhidh-d_290 //</l>\n</lg>\n\n<lg>\n<l>avyākṛtadvayasyāpi trīṇi mūlāni tatsamāḥ /</l>\n<l>avidyā dhīśca tṛṣṇā ca na kāṅkṣāmānadṛṣṭayaḥ // Abhidh-d_291 //</l>\n</lg>\n\n<lg>\n<l>calatvādūrdhvavṛttitvādavyāpitvādyathākramam /</l>\n<l>sūtrasyārthāparijñānādaheturdhyāyicodanāt // Abhidh-d_292 //</l>\n</lg>\n\n<lg>\n<l>praśnavyākaraṇānyākhyaccatvāri vadatāṃ varaḥ /</l>\n<l>śiṣyāṇāṃ vādaśikṣārthaṃ sthitīnāṃ ca catuṣṭayīm // Abhidh-d_293 //</l>\n</lg>\n\n<lg>\n<l>ekāṃśākhyaṃ vibhajyākhyaṃ pṛcchākhyaṃ sthāpyameva ca /</l>\n<l>maraṇaprasavotkarṣajīvadravyānyatādivat // Abhidh-d_294 //</l>\n</lg>\n\n<lg>\n<l>sthānavāditvasaṃjñaikā parikalpāhvayā parā /</l>\n<l>anyā pratipadākhyānyā jñānavāditvasaṃjñitā // Abhidh-d_295 //</l>\n</lg>\n\n<lg>\n<l>mānapratighasaṃrāgairvartamāno 'jjhitakriyaiḥ /</l>\n<l>jātā yatrāprahīṇāśca saṃyuktastatra vastuni // Abhidh-d_296 //</l>\n</lg>\n\n<lg>\n<l>ajātairmānasairetaiḥ sarvatrānyaiḥ svakādhvikaiḥ /</l>\n<l>sarvatrājaistathā śeṣaiḥ saṃyuktā skandhasantatiḥ // Abhidh-d_297 //</l>\n</lg>\n\n<lg>\n<l>dvayamevātra niṣpannaṃ tṛtīyaṃ tūpacārataḥ /</l>\n<l>sadasaddhetutā yasmānmadhyasthaiśca parigrahāt // Abhidh-d_298 //</l>\n</lg>\n\n<lg>\n<l>sarvamasti pradeśo 'sti sarvaṃ nāstīti cāparaḥ /</l>\n<l>avyākṛtāstivādīti catvāro vādinaḥ smṛtāḥ // Abhidh-d_299 //</l>\n</lg>\n\n<lg>\n<l>ebhyo yaḥ prathamo vādī bhajate sādhutāmasau /</l>\n<l>tarkābhimāninastvanyeyuktyāgamabahiṣkṛtāḥ // Abhidh-d_300 //</l>\n</lg>\n\n<lg>\n<l>icchatyadhvatrayaṃ yasmāt kṛtyataśca dhruvatrayam /</l>\n<l>sarvāstivāda ityuktastasmādādyaścaturvidhaḥ // Abhidh-d_301 //</l>\n</lg>\n\n<lg>\n<l>bhāvāṅkānyathikākhyau dvāvavasthānyathiko paraḥ /</l>\n<l>anyathānyathikaścānyaḥ, tṛtīyo yuktivādyataḥ // Abhidh-d_302 //</l>\n</lg>\n\n<lg>\n<l>kāritreṇādhvanāmepa vyavasthāmabhivāñchati /</l>\n<l>tatkurvanvartamāno 'dhvā kṛte 'tīto 'kṛte paraḥ // Abhidh-d_303 //</l>\n</lg>\n\n<lg>\n<l>buddhyā yasyekṣyate cihnaṃ tatsaṃjñeyaṃ caturvidham /</l>\n<l>paramārthena saṃvṛtyā dvayenāpekṣayāpi ca // Abhidh-d_304 //</l>\n</lg>\n\n<lg>\n<l>sadatītāsamutpannaṃ buddhoktervartamānavat /</l>\n<l>dhīnāmagocaratvacca tatsattvaṃ vartamānavat // Abhidh-d_305 //</l>\n</lg>\n\n<lg>\n<l>nāsadālambanā buddhirāgamādupapattitaḥ /</l>\n<l>anyāpekṣye 'tha saṃbandhaprtiṣedho 'śvaśṛṅgayoḥ // Abhidh-d_306 //</l>\n</lg>\n\n<lg>\n<l>rūpādau vastuni kṣīṇe satyevotpadyate matiḥ /</l>\n<l>sā jñānasyāsanākārā śāstustathānyacittavat // Abhidh-d_307 //</l>\n</lg>\n\n<lg>\n<l>harṣotpādabhayodvegasmṛtyutpattyaṅgabhāvataḥ /</l>\n<l>sāṅgasya śaktyabhivyakteḥ sadīpaghaṭarūpavat // Abhidh-d_308 //</l>\n</lg>\n\n<lg>\n<l>janīhākartṛ sādhyatvātpañcabhāvavikāravat /</l>\n<l>sataḥ kriyāṅgatādṛṣṭervikāryaprāpyakarmavat // Abhidh-d_309 //</l>\n</lg>\n\n<lg>\n<l>dvitīyaṃ janma jātasya vastuno nopapadyate /</l>\n<l>mukhyasattā guṇābhāvādgauṇī sattā na vidyate // Abhidh-d_310 //</l>\n</lg>\n\n<lg>\n<l>sādharmye sati tadvṛttervyāhāraṃ madhuroktivat /</l>\n<l>āviṣṭaliṅgamukhyasya janmeṣṭaṃ dārakādivat // Abhidh-d_311 //</l>\n</lg>\n\n<lg>\n<l>syātkhapuṣpaiḥ khamutphullaṃ syāñjaṭālaśca darduraḥ /</l>\n<l>svabhāvo yadi bhāvanāṃ prāgabhūtvā samudbhavet // Abhidh-d_312 //</l>\n</lg>\n\n<lg>\n<l>sthitiśaktiparityaktāndharmānnāśānvitodayān /</l>\n<l>vada somya kathaṃ yāti pratītyā vastu vastutām // Abhidh-d_313 //</l>\n</lg>\n\n<lg>\n<l>loke dṛṣṭaḥ satoreva parasparamanugrahaḥ /</l>\n<l>tadvadevopaghāto 'pi nāśvaśṛṅgāhipādayoḥ // Abhidh-d_314 //</l>\n</lg>\n\n<lg>\n<l>yatpratītyasamutpannaṃ tatsvabhāvānna vidyate /</l>\n<l>na vidyate svabhāvādyadvidyate tattato 'nyathā // Abhidh-d_315 //</l>\n</lg>\n\n<lg>\n<l>prakurvanti daśāmātraṃ hetavo vastunaḥ sataḥ /</l>\n<l>rājatvaṃ rājaputrasya sātmakasyaiva mantriṇaḥ // Abhidh-d_316 //</l>\n</lg>\n\n<lg>\n<l>dharmāṇāṃ sati sāmagrye sāmarthyamupajāyate /</l>\n<l>citānāṃ paramāṇūnāṃ yadvadātmopalambhane // Abhidh-d_317 //</l>\n</lg>\n\n<lg>\n<l>karmātītamasadyasya phalaṃ bhāvi karotyasat /</l>\n<l>vyaktaṃ vandhyāsutastasya jāyate vyantarātmajāt // Abhidh-d_318 //</l>\n</lg>\n\n<lg>\n<l>nāmasallakṣaṇābhāvād dravyasatyāṅkasiddhitaḥ /</l>\n<l>anāgatābhyatītasya nāsti prajñaptisatyatā // Abhidh-d_319 //</l>\n</lg>\n\n<lg>\n<l>ko vighnaḥ aṅgavaikalyam na tatsarvāstitā sadā /</l>\n<l>tatkathaṃ śrūyatāṃ sadbhyaḥ durbodhā khalu dharmatā // Abhidh-d_320 //</l>\n</lg>\n\n<lg>\n<l>vartamānādhvasaṃpātāt sāmagryāṅgaparigrahāt /</l>\n<l>labdhaśakteḥ phalākṣepaḥ kāritramabhidhīyate // Abhidh-d_321 //</l>\n</lg>\n\n<lg>\n<l>na vartamānatā rūpamatītājātatā na ca /</l>\n<l>yato 'to nādhvasaṃcārād rūpātmānyathateṣyate // Abhidh-d_322 //</l>\n</lg>\n\n<lg>\n<l>avasthā jāyate kācidvidyamānasya vastunaḥ /</l>\n<l>tathā śaktistathā velā tathā sattā tathā kriyā // Abhidh-d_323 //</l>\n</lg>\n\n<lg>\n<l>parikalpairjagadvyāptaṃ mūrkhacittānurañjibhiḥ /</l>\n<l>yastu vidvanmanogrāhī parikalpaḥ sa durlabhaḥ // Abhidh-d_324 //</l>\n</lg>\n\n<lg>\n<l>anyasarvatragairbaddhaḥ prahīṇe duḥkhadṛkkṣaye /</l>\n<l>prahīṇe prākprakāre 'pi śeṣaistadavalambibhiḥ // Abhidh-d_325 //</l>\n</lg>\n\n<lg>\n<l>dharmāḥ ṣoḍaśa vijñeyāḥ pratyekaṃ tribhavātmakāḥ /</l>\n<l>pañcadhā nirmalāścaiva vijñānāni tathaiva ca // Abhidh-d_326 //</l>\n</lg>\n\n<lg>\n<l>dhātvāyatanasatyeṣu prakāreṣu ca lakṣayet /</l>\n<l>dharmasaṃgrahavijñānajñānānuśayacoditaḥ // Abhidh-d_327 //</l>\n</lg>\n\n<lg>\n<l>saduḥkhahetudṛggheyāḥ kāmāptā bhāvanākṣayāḥ /</l>\n<l>svakatrayaikarūpāptivirajāścittagocarāḥ // Abhidh-d_328 //</l>\n</lg>\n\n<lg>\n<l>ātmīyādhastrayaikordhvanirmalānāṃ tu rūpajāḥ /</l>\n<l>ārūpyāptāstridhātvāptatrikanirmalagocarāḥ // Abhidh-d_329 //</l>\n</lg>\n\n<lg>\n<l>sarve svādhikavijñeyāḥ samaniryāṇadṛkkṣayāḥ /</l>\n<l>niṣkleśāstribhavāptāntyatrayanirmalagocarāḥ // Abhidh-d_330 //</l>\n</lg>\n\n<lg>\n<l>kāmāptaṃ pañcaviṣayo rūpāptaṃ tvaṣṭagocaraḥ /</l>\n<l>ārupyāptaṃ daśānāṃ tu daśānāmeva cāmalam // Abhidh-d_331 //</l>\n</lg>\n\n<lg>\n<l>kāmāptamūrdhvadharmārthe vijñāne svabhuvastrayaḥ /</l>\n<l>rūpāptā bhāvanāheyāḥ sarvagāścānuśerate // Abhidh-d_332 //</l>\n</lg>\n\n<lg>\n<l>catvāraḥ parivṛtte sve rūpāptāḥ khalvapi trayaḥ /</l>\n<l>ārūpyāvacarāḥ sārdhaṃ sarvagairbhāvanākṣayāḥ // Abhidh-d_333 //</l>\n</lg>\n\n<lg>\n<l>tadvadeva dvitīye 'pi pañcame 'pi tathaiva ca /</l>\n<l>sāsravālambanāḥ sve ca tṛtīye 'pyanuśerate // Abhidh-d_334 //</l>\n</lg>\n\n<lg>\n<l>parivṛtte tu kāmāptāḥ saṃskṛtārthāvalambinaḥ /</l>\n<l>śeṣaṃ pūrvavadākhyeyam caturthe 'pi tṛtīyavat // Abhidh-d_335 //</l>\n</lg>\n\n<lg>\n<l>parivṛtte tu kāmāptāścatvāro 'nyatra pūrvavat /</l>\n<l>rūpāpte prathame 'dhastāt trayaḥ sve khalvapi trayaḥ // Abhidh-d_336 //</l>\n</lg>\n\n<lg>\n<l>ārūpyāḥ sarvagāḥ sārdhaṃ bhāvanāpathasaṃkṣayaiḥ /</l>\n<l>parivṛtte trayo 'dhastāt catvāraśca svadhātutaḥ // Abhidh-d_337 //</l>\n</lg>\n\n<lg>\n<l>ārūpyāptāśca catvāro nikāyā anuśerate /</l>\n<l>tadvadeva dvitīye 'pi pañcame 'pi tathaiva ca // Abhidh-d_338 //</l>\n</lg>\n\n<lg>\n<l>sāsravālambanāḥ sve ca tṛtīye 'pyanuśerate /</l>\n<l>parivṛtte tu rūpāptāḥ saṃskṛtārthāvalambinaḥ // Abhidh-d_339 //</l>\n</lg>\n\n<lg>\n<l>anyattu pūrvavajjñeyaṃ caturthe 'pi tṛtīyavat /</l>\n<l>tṛtīyavatparāvṛtte ārūpyādye nibodhayet // Abhidh-d_340 //</l>\n</lg>\n\n<lg>\n<l>sve trayaḥ kāmadhātvāptā rūpāptāśca trayastrayaḥ /</l>\n<l>rūpāptavatparāvṛtte dvitīye pañcame tathā // Abhidh-d_341 //</l>\n</lg>\n\n<lg>\n<l>tṛtīye khalvapi sve ca sāsravārthāvalambinaḥ /</l>\n<l>parāvṛtte svadhātvāptāḥ saṃskṛtārthāvalambinaḥ // Abhidh-d_342 //</l>\n</lg>\n\n<lg>\n<l>anyattvādyavadākhyeyaṃ caturthe 'pi tṛtīyavat /</l>\n<l>ādyavattu parāvṛtte vijñāne nirdiśed budhaḥ // Abhidh-d_343 //</l>\n</lg>\n\n<lg>\n<l>bhāvanāpathahātavyo nikāyaḥ sarvagaiḥ saha /</l>\n<l>anuśete dvidhātvāpto vyārūpyāścakṣurindriye // Abhidh-d_344 //</l>\n</lg>\n\n<lg>\n<l>nikāyāḥ kāmarūpāptāścakṣurindriyagocare /</l>\n<l>duḥkhahetudṛgabhyāsaprahātavyāstrayastrayaḥ // Abhidh-d_345 //</l>\n</lg>\n\n<lg>\n<l>ārūpyā bhāvanāheyāḥ sarvagāścānuśerate /</l>\n<l>parivṛtte tu catvāraḥ samadṛkkṣayavarjitāḥ // Abhidh-d_346 //</l>\n</lg>\n\n<lg>\n<l>duḥkhendriye tu kāmāptaḥ svaireva saha sarvagaiḥ /</l>\n<l>tadgocare tu vijñāne nikāyā anuśerate // Abhidh-d_347 //</l>\n</lg>\n\n<lg>\n<l>kāmāpannāstrayo rūpāḥ sarvagābhyāsasaṃkṣayāḥ /</l>\n<l>paravṛtte tu catvāraḥ kāmāptā anuśerate // Abhidh-d_348 //</l>\n</lg>\n\n<lg>\n<l>trayo rūpabhavādantyādbhāvanāheyasarvagāḥ /</l>\n<l>sakalā dviṣparāvṛtteścatvāraścānuśerate // Abhidh-d_349 //</l>\n</lg>\n\n<lg>\n<l>sukhendriye tadālambe citte tadgocare 'pi ca /</l>\n<l>kāmādyāptāḥ yathāyogaṃ sarvagāścānuśerate // Abhidh-d_350 //</l>\n</lg>\n\n<lg>\n<l>tridhātusaṃgṛhītāstu sakalā manaindriye /</l>\n<l>tadālambini vijñāne sarvasaṃskṛtagocarāḥ // Abhidh-d_351 //</l>\n</lg>\n\n<lg>\n<l>saṃskṛtālambanā eva parivṛtte 'nuśerate /</l>\n<l>viśeṣo dviḥparāvṛttau vidyate 'tra na kaścana // Abhidh-d_352 //</l>\n</lg>\n\n<lg>\n<l>duḥkhaṃ darśanaheyādeścittāccittāni kāminaḥ /</l>\n<l>bhavatyanantaraṃ ṣaḍ vā tasyorddhvaṃ pañca pañca vā // Abhidh-d_353 //</l>\n</lg>\n\n<lg>\n<l>rūpadhātūpapannasya cittāni tu vinirdiśet /</l>\n<l>ekaṃ vā pañca vā ṣaḍ vā sapta vā yadi vā daśa // Abhidh-d_354 //</l>\n</lg>\n\n<lg>\n<l>ārūpyadhātujātasya cittānīmāni lakṣayet /</l>\n<l>svadhātukāni pañcaiva cyutikāle daśānyataḥ // Abhidh-d_355 //</l>\n</lg>\n\n<lg>\n<l>sācivyādanuśāyitvāccittaṃ sānuśayaṃ matam /</l>\n<l>dvidhā vā kliṣṭamakliṣṭamekadhaivāpadiśyate // Abhidh-d_356 //</l>\n</lg>\n\n<lg>\n<l>mohātsatkāyadṛktasyā antagrāhekṣaṇaṃ tataḥ /</l>\n<l>kāṅkṣāmithyekṣaṇaṃ tasyāḥ śīlāmarśastato dṛśaḥ // Abhidh-d_357 //</l>\n</lg>\n\n<lg>\n<l>rāgaḥ svadṛśi mānaśva dveṣo 'nyatra pratāyate /</l>\n<l>jñeyaḥ pravṛttibāhulyādevameṣāmanukramaḥ // Abhidh-d_358 //</l>\n</lg>\n\n<lg>\n<l>sadasanmitrayogāttu tadvṛttyaniyamo mataḥ /</l>\n<l>kleśa utpadyate kaścitsaṃpūrṇaiḥ kāraṇaistribhiḥ // Abhidh-d_359 //</l>\n</lg>\n\n<lg>\n<l>vyavidyāḥ sakalāḥ kleśāḥ kāme kāmāsravo mataḥ /</l>\n<l>styānauddhatye ca hitvordhvaṃ samānatvādbhavāstravaḥ // Abhidh-d_360 //</l>\n</lg>\n\n<lg>\n<l>avidyākhyastu mūlatvādavidyā sārvadhātukī /</l>\n<l>tathaughayogā dṛgvarjjaṃ tatpṛthaktvantu pāṭavāt // Abhidh-d_361 //</l>\n</lg>\n\n<lg>\n<l>sāvidyā dve upādāne yathāktau dve tu dṛṅmaye /</l>\n<l>catasro 'pyekamantyaikaṃ kumārgādisamāśrayāt // Abhidh-d_362 //</l>\n</lg>\n\n<lg>\n<l>śeṣāstraidhātukāstvantye sātmabhāvapravṛttitaḥ /</l>\n<l>saṃyojanādibhiḥ śabdairdarśitāḥ pañcadhā punaḥ // Abhidh-d_363 //</l>\n</lg>\n\n<lg>\n<l>nava saṃyojanānyasminnīrṣyāmātsaryameva ca /</l>\n<l>dravyāmarṣaṇasāmānyād dṛśaḥ saṃyojanadvayam // Abhidh-d_364 //</l>\n</lg>\n\n<lg>\n<l>śeṣāṇyanuśayāḥ pañca pañcadhā pañcadhā punaḥ /</l>\n<l>jagādāvarabhāgīyamūrdhvabhāgīyameva ca // Abhidh-d_365 //</l>\n</lg>\n\n<lg>\n<l>ādyantye dve dṛśau kāṅkṣākāmacchando dvireva yaḥ /</l>\n<l>dvābhyāṃ kāmānatikrāntiḥ punarānayanaṃ tribhiḥ // Abhidh-d_366 //</l>\n</lg>\n\n<lg>\n<l>dvyekadṛggheyakāryokterdṛṣṭiheyamukhagrahāt /</l>\n<l>sarvadṛggheyabhāktve 'pi trayametadudāhṛtam // Abhidh-d_367 //</l>\n</lg>\n\n<lg>\n<l>sarvānarthanidānatvānmārgapratyarthibhāvataḥ /</l>\n<l>tathyohāvidhuratvācca trisaṃyojanadeśanā // Abhidh-d_368 //</l>\n</lg>\n\n<lg>\n<l>dvau rūpārūpajau rāgau mānamohoddhavāstrayaḥ /</l>\n<l>trivedanānuśāyitvād dṛḍhatvādbandhanatrayam // Abhidh-d_369 //</l>\n</lg>\n\n<lg>\n<l>dvipakṣagranthanād granthāścatvāraḥ samudāhṛtāḥ /</l>\n<l>abhidhyākhyāstathā dveṣaḥ parāmarśadvayaṃ tathā // Abhidh-d_370 //</l>\n</lg>\n\n<lg>\n<l>upakleśāstu vijñeyāḥ saṃrambhādyā yathoditāḥ /</l>\n<l>sarve vā caitasāḥ kliṣṭāḥ saṃskāraskandhasaṃjñitāḥ // Abhidh-d_371 //</l>\n</lg>\n\n<lg>\n<l>mūlakleśamalāstvanye ṣaḍupakleśasaṃjñitāḥ /</l>\n<l>śāṭhyopanāhapradāśamāyāmadaviheṭhanāḥ // Abhidh-d_372 //</l>\n</lg>\n\n<lg>\n<l>mrarkṣyerṣyāhryanapatrāpyastyānamiddhoddhavakrudhaḥ /</l>\n<l>mātsaryaṃ kukṛtatvaṃ ca daśadhā paryavasthitiḥ // Abhidh-d_373 //</l>\n</lg>\n\n<lg>\n<l>ebhyo 'nunayaniṣyandā āhrīkyauddhatatādayaḥ /</l>\n<l>mrakṣānapatrapāstyānamiddhādyā mohasaṃbhavāḥ // Abhidh-d_374 //</l>\n</lg>\n\n<lg>\n<l>kaukṛtyaṃ vicikitsotthaṃ krodhādyā dveṣasambhavāḥ /</l>\n<l>pramādastambhamārdva(?)kṣya māyāśāṭhyavijṛmbhikāḥ // Abhidh-d_375 //</l>\n</lg>\n\n<lg>\n<l>kāyaduṣṭhūlatādyāśca jñeyā vyāmiśrasambhavāḥ /</l>\n<l>pradāśo dṛkparāmarśaniṣyandaḥ śaṭhatā dṛśaḥ // Abhidh-d_376 //</l>\n</lg>\n\n<lg>\n<l>saumanasyena rāgasya saṃprayogaḥ sukhena ca /</l>\n<l>dveṣasya daurmanasyena duḥkhena ca nigadyate // Abhidh-d_377 //</l>\n</lg>\n\n<lg>\n<l>sarvairmohasya vittibhyāṃ caitasībhyāmasaddṛśaḥ /</l>\n<l>kāṅkṣā ca daurmanasyena śeṣāṇāṃ sumanastayā // Abhidh-d_378 //</l>\n</lg>\n\n<lg>\n<l>upekṣayā tu sarveṣām kāmāptānāmayaṃ vidhiḥ /</l>\n<l>ito 'nyadhātujānāṃ tu pratibhūmyantaraṃ svakaiḥ // Abhidh-d_379 //</l>\n</lg>\n\n<lg>\n<l>īrṣyayā daurmanasyena kaukṛtyasya tathā krudhaḥ /</l>\n<l>pradaṣṭeścopanaddheśca vihiṃsāyāstathaiva ca // Abhidh-d_380 //</l>\n</lg>\n\n<lg>\n<l>mātsaryaṃ daurmanasyena saumanasyena kasyacit /</l>\n<l>dvābhyāṃ māyā tathā śāṭhyaṃ mrakṣo middhaṃ tathaiva ca // Abhidh-d_381 //</l>\n</lg>\n\n<lg>\n<l>madastu sumanaḥskandhasukhābhyāṃ saṃprayujyate /</l>\n<l>āhrīkyamanapatrāpyaṃ styānauddhatye ca pañcabhiḥ // Abhidh-d_382 //</l>\n</lg>\n\n<l>āhrīkyamanapatrāpyaṃ styānamiddhaṃ tathoddhavaḥ // Abhidh-d_383 //</l>\n\n<lg>\n<l>samastālambināntyena tānvettyadhruvatādibhiḥ /</l>\n<l>kleśātyantakṣayo 'ntyena saṃbhinnālambanena vā // Abhidh-d_384 //</l>\n</lg>\n\n<lg>\n<l>asaṃbhinnārtha viṣayaṃ trayametad dvidheṣyate /</l>\n<l>tasyaivaṃ paśyataḥ sākṣādudayavyayadarśanam // Abhidh-d_385 //</l>\n</lg>\n\n<lg>\n<l>skandheṣu jāyate paścāccakrabhramarikādivat /</l>\n<l>sa pratītyasamutpādaṃ skandhānāṃ pratyavekṣate // Abhidh-d_386 //</l>\n</lg>\n\n<lg>\n<l>satyeṣu pātayitvataṃ tadā kaścitparīkṣate /</l>\n<l>tadanityatvaduḥkhatve samavetya tataḥ punaḥ // Abhidh-d_387 //</l>\n</lg>\n\n<lg>\n<l>akartṛkānnirīhāṃśca pratyayādhīnasaṃbhavān /</l>\n<l>dṛṣṭvā sarveṣvanātmeti tattvākāraṃ niṣevate // Abhidh-d_388 //</l>\n</lg>\n\n<lg>\n<l>anadhiṣṭhātṛkatvaṃ ca pāratantryaṃ ca paśyataḥ /</l>\n<l>sarvadharmeṣu nairātmye sthirā buddhiḥ pravartate // Abhidh-d_389 //</l>\n</lg>\n\n<lg>\n<l>svabhāvenāviśūnyatvād dharmamudrā udāhṛtā /</l>\n<l>taduktyā ca taduktatvācchūnyākāro na deśitaḥ // Abhidh-d_390 //</l>\n</lg>\n\n<lg>\n<l>gotradvārasamūhādīn dhātvādīnāṃ yathāyatham /</l>\n<l>svasādhāraṇacihnābhyāṃ sadatopaparīkṣate // Abhidh-d_391 //</l>\n</lg>\n\n<lg>\n<l>pratiskandhaṃ tatastasya svābhāvyādiṣu tattvataḥ /</l>\n<l>krameṇa jāyate paścātkauśalaṃ sthānasaptake // Abhidh-d_392 //</l>\n</lg>\n\n<lg>\n<l>nirmathnataḥ krameṇāsya duḥkhasatyabhavāraṇim /</l>\n<l>śraddhāvīryasahāyasya tattvajñānānalārthinaḥ // Abhidh-d_393 //</l>\n</lg>\n\n<lg>\n<l>ākārapatitaṃ jñānaṃ tataḥ śamaniyāmakam /</l>\n<l>bhāvanāmayamūṣmākhyaṃ jāyate sānuvartakam // Abhidh-d_394 //</l>\n</lg>\n\n<lg>\n<l>tatastathaiva mūrdhāno mithyādṛṣṭyupaghātinaḥ /</l>\n<l>ūṣmabhyo 'dhikasāmarthyādratnaśraddhāvivardhinaḥ // Abhidh-d_395 //</l>\n</lg>\n\n<l>........netvasminnubhayatrāpi paścimā // Abhidh-d_396 //</l>\n\n<lg>\n<l>bhāvyate skandhadṛktvādau na tannirvāṇadarśinaḥ /</l>\n<l>ākārāṃstulyajātīyān sarvatrātra tu nirdiśet // Abhidh-d_397 //</l>\n</lg>\n\n<lg>\n<l>draṣṭavyānyatarā tābhyaḥ pratyutpannā vivardhane /</l>\n<l>catasṛbhyastvanyatamā pratyutpannā vivardhane // Abhidh-d_398 //</l>\n</lg>\n\n<lg>\n<l>anāgatāstu bhāvyante catasro 'pyatra niścayāt /</l>\n<l>mokṣe 'ntye saṃmukhībhūtāḥ samagrāḥ khalvanāgatāḥ // Abhidh-d_399 //</l>\n</lg>\n\n<lg>\n<l>ākārāḥ khalu sarvepi bhāvyante gotralābhataḥ /</l>\n<l>gotralābhe tu vijñeyā sabhāgākārabhāvanā // Abhidh-d_400 //</l>\n</lg>\n\n<lg>\n<l>sarvatrākiraṇe mūrdhno nirodhākiraṇaidhane /</l>\n<l>dharmākhyāḥ saṃmukhībhūtāścatasraḥ khalvanāgatāḥ // Abhidh-d_401 //</l>\n</lg>\n\n<lg>\n<l>ākārāḥ sakalāstatra bhāvyante gotralābhataḥ /</l>\n<l>sarvābhyo 'nyatarotpannāḥ satyatrayavivardhane // Abhidh-d_402 //</l>\n</lg>\n\n<lg>\n<l>anāgatāścatasrastu bhāvyante tatra niścayāt /</l>\n<l>ākārāḥ sakalā jñeyāḥ kṣāntivinyasane śṛṇu // Abhidh-d_403 //</l>\n</lg>\n\n<lg>\n<l>sarvatrāntyāḥ samutpannāścatasraḥ khalvanāgatāḥ /</l>\n<l>ākārāḥ sakalāstatra bhāvyante cāpyanāgatāḥ // Abhidh-d_404 //</l>\n</lg>\n\n<lg>\n<l>pratyutpannāgryadharmeṣu dharmākhyā smṛtyupasthitiḥ /</l>\n<l>anāgatāstu bhāvyante catastrasteṣu niścayāt // Abhidh-d_405 //</l>\n</lg>\n\n<lg>\n<l>ākārāḥ khaluḥ catvāro dṛṅmārgasadṛśatvataḥ /</l>\n<l>yathoṣmakiraṇe tadvad draṣṭavyaṃ dṛṣṭivartmani // Abhidh-d_406 //</l>\n</lg>\n\n<lg>\n<l>antyāṃ mārgānvayajñāne pratyutpannāṃ vinirdiśet /</l>\n<l>catasro 'nāgatāstadvat ṣoḍaśākārabhāvanāḥ // Abhidh-d_407 //</l>\n</lg>\n\n<lg>\n<l>tadūrdhvamapi cāryasya sarvāpūrvaguṇodaye /</l>\n<l>śrutacintāmayaṃ hitvā sūkṣmasūkṣmaṃ vyapohya ca // Abhidh-d_408 //</l>\n</lg>\n\n<lg>\n<l>bālasyārambhamārge tu caturbhūmivinirjayaiḥ /</l>\n<l>bhūtāmanyatarāṃ tābhyaścatasraḥ khalvanāgatāḥ // Abhidh-d_409 //</l>\n</lg>\n\n<lg>\n<l>ānantaryapathe muktāvantyāṃ sarvāstvanāgatāḥ /</l>\n<l>antye dhyāne prayogādimārgeṣvaṣṭāsu pūrvavat // Abhidh-d_410 //</l>\n</lg>\n\n<lg>\n<l>tisrastu navame vidyāt maulabhūmipraveśataḥ /</l>\n<l>sāmantakaprayoge tu catasro 'ntyāthavā bhavet // Abhidh-d_411 //</l>\n</lg>\n\n<lg>\n<l>divyākṣiśrutyabhijñāyāṃ vimokṣādau tathaiva ca /</l>\n<l>prathamāṃ saṃmukhībhūtāṃ catasraḥ khalvanāgatāḥ // Abhidh-d_412 //</l>\n</lg>\n\n<lg>\n<l>paracitte tṛtīyā tu catasraścāpyanāgatāḥ /</l>\n<l>prāṅnivāsāpramāṇānāmantyāṃ sarvāstvanāgatāḥ // Abhidh-d_413 //</l>\n</lg>\n\n<lg>\n<l>ārūpyāṇāṃ vimokṣāṇāṃ tisṛbhyo 'nyatamāṃ vadet /</l>\n<l>saṃmukhe nāma jātāstu tisra eva vinirdiśet // Abhidh-d_414 //</l>\n</lg>\n\n<lg>\n<l>ārūpyakṛtsnayostvantyāṃ pratyupannāmudāharet /</l>\n<l>tisraḥ khalvasamutpannāḥ kathayanniyamena tu // Abhidh-d_415 //</l>\n</lg>\n\n<lg>\n<l>āryasya khalu vairāgyaprayoge kṣepaṇe pi ca /</l>\n<l>sarvebhyo 'nyatarābhūtāścatasraścāpyanāgatāḥ // Abhidh-d_416 //</l>\n</lg>\n\n<lg>\n<l>ānantaryapathe muktāvantyāḥ sarvāstvanāgatāḥ /</l>\n<l>ṛdhyādau tu guṇāḥ sarvamanāryasyaiva nirdiśet // Abhidh-d_417 //</l>\n</lg>\n\n<lg>\n<l>antyapūrvanivāsādau ca dharmapratisaṃvidi /</l>\n<l>tathāparasamādhyādāvaraṇāyāṃ tathaiva ca // Abhidh-d_418 //</l>\n</lg>\n\n<lg>\n<l>ārūpyākhyavimokṣādau saṃjñāsūkṣmodaye tathā /</l>\n<l>sarvābhyo 'nyatarābhūtāścatasraḥ khalvanāgatāḥ // Abhidh-d_419 //</l>\n</lg>\n\n<lg>\n<l>brūyāttu sūkṣmasūkṣme 'ntyāṃ bhūtāṃ tisrastvanāgatāḥ /</l>\n<l>samāseneyamākhyātā smṛtyupasthānabhāvanā // Abhidh-d_420 //</l>\n</lg>\n\n<lg>\n<l>etannirvedhabhāgīyaṃ caturdhā bhāvanāmayam /</l>\n<l>ṣaḍbhaumaṃ ṣoḍaśākāraṃ pañcaskandhā vināptibhiḥ // Abhidh-d_421 //</l>\n</lg>\n\n<lg>\n<l>paścāttu khalunirvedha āryamārgāhvayastataḥ /</l>\n<l>sa yasmānniścito vedhastasmānnirvedha ucyate // Abhidh-d_422 //</l>\n</lg>\n\n<lg>\n<l>dharmajñānarucirduḥkhe nirmalaṃ dharmadarśanam /</l>\n<l>tatastatraivāvadhṛtiḥ dharmajñānamanantaram // Abhidh-d_423 //</l>\n</lg>\n\n<lg>\n<l>evaṃ triṣvapi satyeṣu tathaivānvayadhīrdvidhā /</l>\n<l>anantyāstatra dṛṅmārgāḥ jñeyāḥ pañcadaśakṣaṇāḥ // Abhidh-d_424 //</l>\n</lg>\n\n<l>kṣaṇo 'ntyo bhāvanāmārgāt phalameṣo 'rthasiddhitaḥ // Abhidh-d_425 //</l>\n\n<lg>\n<l>dhyānāni vyavakīryātaḥ pañcamastvakaniṣṭhagaḥ /</l>\n<l>caturdhārūpyagāmyanyo dṛṣṭanirvāyako 'paraḥ // Abhidh-d_426 //</l>\n</lg>\n\n<lg>\n<l>punastridhā tridhā kṛtvā trīnato rūpagā nava /</l>\n<l>tadviśeṣaḥ punarjñeyaḥ karmakleśākṣabhedataḥ // Abhidh-d_427 //</l>\n</lg>\n\n<lg>\n<l>ṣaḍdhordhvastrotasā sārdhaṃ saptadhā sadgatirmatā /</l>\n<l>sati vṛtteranairyāṇāduktaiṣāmeva sadgatiḥ // Abhidh-d_428 //</l>\n</lg>\n\n<lg>\n<l>parāvṛttabhavo hyāryo neha dhātvantaropagaḥ /</l>\n<l>eṣa cordhvagatiścaiva nākṣamaṃ cārahānibhāk // Abhidh-d_429 //</l>\n</lg>\n\n<lg>\n<l>antyakāmīryate pūrvaṃ siddhirdvikṣaṇamiśraṇāt /</l>\n<l>udbhavārthaṃ sukhārthaṃ ca kleśāśaṅkārthameva ca // Abhidh-d_430 //</l>\n</lg>\n\n<lg>\n<l>tatpāñcavidhyataḥ pañca śuddhāvāsabhuvaḥ smṛtāḥ /</l>\n<l>na jātu dṛṣṭapūrvāstāḥ sarvairapi pṛthagjanaiḥ // Abhidh-d_431 //</l>\n</lg>\n\n<lg>\n<l>yo nirodhasamāpattimaśnute kāyasākṣyasau /</l>\n<l>bhavāgrāṣṭāṃśahā yāvadarhattvapratipannakaḥ // Abhidh-d_432 //</l>\n</lg>\n\n<lg>\n<l>yaścānantaryamārge 'ntye vajraupamyāhvayesthitaḥ /</l>\n<l>tatphalārthaṃ kṣayajñānaṃ tadekālambanaṃ na vā // Abhidh-d_433 //</l>\n</lg>\n\n<lg>\n<l>tadavāpteraśaikṣo 'sāvarhaṃstrailokyasatkṛtaḥ /</l>\n<l>sarvakleśavisaṃyuktaḥ śikṣātritayapāragaḥ // Abhidh-d_434 //</l>\n</lg>\n\n<lg>\n<l>bhāvanākhyo dvidhā mārgaḥ samalāmalabhedataḥ /</l>\n<l>darśanākhyastu vijñeyaḥ sarvasyaiva nirāsravaḥ // Abhidh-d_435 //</l>\n</lg>\n\n<lg>\n<l>ānupūrvikayadbhūyovītarāgāvītāvītarāgiṇām /</l>\n<l>aśaikṣākhyopi boddhavyo nityamevāmalīmasaḥ // Abhidh-d_436 //</l>\n</lg>\n\n<l>bhavāgraṃ nirmalo 'tyeti........ // Abhidh-d_437 //</l>\n\n<lg>\n<l>saviśeṣaṃ yatastyaktvā phalaṃ paramupāśnute /</l>\n<l>śaikṣasya tribhirakṣādyairdvābhyāṃ saṃpūrṇaṃtārhataḥ // Abhidh-d_438 //</l>\n</lg>\n\n<lg>\n<l>vijñātavyaḥ samāsena punamārgaścaturvidhaḥ /</l>\n<l>ānantaryavimuktyākhyau prārambhotkarṣalakṣaṇau // Abhidh-d_439 //</l>\n</lg>\n\n<lg>\n<l>tīkṣṇendriyasya mauleṣu dhyāneṣu pratipatsukhā /</l>\n<l>kṣiprābhijñālpabuddhestu dhandhānyatra viparyayāt // Abhidh-d_440 //</l>\n</lg>\n\n<lg>\n<l>kṣayajñānaṃ matā bodhistathānutpādadhīrapi /</l>\n<l>daśa caikaśca tatpakṣyāḥ saptatriṃśattu nāmataḥ // Abhidh-d_441 //</l>\n</lg>\n\n<lg>\n<l>sopekṣāprītisaṃkalpaṃ śraddhādīndriyapañcakam /</l>\n<l>saprasrabdhirdvirūpotthaṃ nāmabhedastvapekṣayā // Abhidh-d_442 //</l>\n</lg>\n\n<lg>\n<l>balānyatrendriyāṇyeva prajñaiva smṛtyupasthitiḥ /</l>\n<l>vīryaṃ samyakpradhānākhyaṃ ṛddhipādā manasthitiḥ // Abhidh-d_443 //</l>\n</lg>\n\n<lg>\n<l>doṣahāṇamanutpādaṃ guṇotpādaṃ vivardhanam /</l>\n<l>sakṛtkaroti yattaddhi sa prahāṇacatuṣṭayam // Abhidh-d_444 //</l>\n</lg>\n\n<lg>\n<l>chandavyāyāmamīmāṃsā cittākṛṣṭāḥ samādhayaḥ /</l>\n<l>ṛddhipādāstu catvāro guṇasampattiyonayaḥ // Abhidh-d_445 //</l>\n</lg>\n\n<lg>\n<l>proktaṃ bodhitrayeśitvācchraddhādīndriyapañcakam /</l>\n<l>kathitaṃ balaśabdena tadevānabhibhūtitaḥ // Abhidh-d_446 //</l>\n</lg>\n\n<lg>\n<l>bodhanārthena nirdiṣṭaṃ śāstrā bodhyaṅgasaptakam /</l>\n<l>pratītyā paramārthena prajñetyantamanugrahāt // Abhidh-d_447 //</l>\n</lg>\n\n<lg>\n<l>prītiprasrabdhyupekṣāṇāmuktāddhetostadaṅgatā /</l>\n<l>saṃkalpādeścatuṣkasya patho jñeyānukūlyataḥ // Abhidh-d_448 //</l>\n</lg>\n\n<lg>\n<l>vidyāprabhaḥ ślakṣṇavikalpabhūmiḥ śīlānuyātraḥ smṛtivīryamitraḥ /</l>\n<l>samādhisarvādhisukhopabhogo mārgo vimuktidvayadhiṣṇyago 'yam // Abhidh-d_449 //</l>\n</lg>\n\n<lg>\n<l>prādhānyaṃ saptavargasya prārambhoṣmagatādiṣu /</l>\n<l>yathākramaṃ viboddhavyaṃ bhāvanādṛṣṭimārgayoḥ // Abhidh-d_450 //</l>\n</lg>\n\n<lg>\n<l>na cittaṃ rājakalpatvād guṇadoṣānuvartanāt /</l>\n<l>vyavahārānukūlyatvāt saṃjñā hyeteṣu neṣyate // Abhidh-d_451 //</l>\n</lg>\n\n<lg>\n<l>vipākaphalanimnatvānmārgokteśca na cetanā /</l>\n<l>nāprādhānyānmanaskāro vidyāvidyāpravartanāt // Abhidh-d_452 //</l>\n</lg>\n\n<lg>\n<l>kriyārambhapradhānatvānna cchando vīryabṛṃhaṇāt /</l>\n<l>nādhimokṣaḥ samāropānna sparśo daurvibhāvyataḥ // Abhidh-d_453 //</l>\n</lg>\n\n<lg>\n<l>nāryavaṃśa hryapatrāpyā aviśāradavṛttitaḥ /</l>\n<l>nāpramādaḥ parāṅgatvānnāvihiṃsāviheṭhanāt // Abhidh-d_454 //</l>\n</lg>\n\n<lg>\n<l>sattvādhiṣṭhānavṛttitvānna maitrīkaruṇādayaḥ /</l>\n<l>mārgāṅgākṣaikadeśatvānnāpyavetyaprasattayaḥ // Abhidh-d_455 //</l>\n</lg>\n\n<lg>\n<l>nādveṣaḥ śubhamūlebhyaḥ sattvagocarabhāvataḥ /</l>\n<l>audāsīnyānna nirvāṇaṃ daviṣṭhyānna paradhvaniḥ // Abhidh-d_456 //</l>\n</lg>\n\n<lg>\n<l>bodhyaṅgānyarajaskāni bodhernediṣṭabhāvataḥ /</l>\n<l>tadanyānyavabodhyāni samalānyamalānyapi // Abhidh-d_457 //</l>\n</lg>\n\n<lg>\n<l>ādye dhyāne 'khilā maule 'nāgamye prītyapākṛtāḥ /</l>\n<l>dvitīye 'pyapasaṃkalpā dvayoścāsmāt dvayādṛte // Abhidh-d_458 //</l>\n</lg>\n\n<lg>\n<l>śīlāṅgebhyaśca tābhyāṃ ca draṣṭavyā triṣvarūpiṣu /</l>\n<l>bodhyaṅgebhyaśca sarvebhyo kāme bodhyaṅgavarjitāḥ // Abhidh-d_459 //</l>\n</lg>\n\n<lg>\n<l>yastatprathamatāḥ proktāścatasrastatra kovidaiḥ /</l>\n<l>nyāmāvakrāntivairāgyaphalāptyakṣavivṛddhiṣu // Abhidh-d_460 //</l>\n</lg>\n\n<lg>\n<l>aṣṭānāṃ nīrajaskānāṃ mārgāṅgānāṃ yathāyatham /</l>\n<l>tāsvekasyādhvasu jñeyau lābhālābhau navāśrayau // Abhidh-d_461 //</l>\n</lg>\n\n<lg>\n<l>trisatyādhigame lābhaḥ śīladharmaprasādayoḥ /</l>\n<l>mārgasatyekṣaṇe buddhasaṅghagocarayorapi // Abhidh-d_462 //</l>\n</lg>\n\n<lg>\n<l>bauddhātsaṅghādṛte mārgādyā śraddhā satyagocarā /</l>\n<l>dharmāvetyaprasādosau saṃpratītyaprabhāvataḥ // Abhidh-d_463 //</l>\n</lg>\n\n<lg>\n<l>mohanidrātamonāśāddhīnetronmīlanāt svayam /</l>\n<l>buddho yastadguṇe śraddhā prasādaḥ sa jine mataḥ // Abhidh-d_464 //</l>\n</lg>\n\n<lg>\n<l>śaikṣāśaikṣaguṇāḍhyānāṃ pudgalānāṃ ya ākaraḥ /</l>\n<l>tadguṇālambanā śraddhā prasādaḥ saṅkhagocaraḥ // Abhidh-d_465 //</l>\n</lg>\n\n<lg>\n<l>śīlānāṃ yattu vaimalyaṃ tatprasādastathaiva tu /</l>\n<l>dravyato dvayamevaitannāmatastu catuṣṭayam // Abhidh-d_466 //</l>\n</lg>\n\n<lg>\n<l>śaikṣasya bandhaśeṣatvādvimuktirnāṅgamiṣyate /</l>\n<l>mokṣādhimokṣarūpatvānnityānityatvato dvidhā // Abhidh-d_467 //</l>\n</lg>\n\n<lg>\n<l>pūrvoktaiva hi yā bodhiḥ sā samyagjñānamucyate /</l>\n<l>mucyate 'nāgataṃ cittamaśaikṣaṃ kleśarodhataḥ // Abhidh-d_468 //</l>\n</lg>\n\n<lg>\n<l>dharmavyāpārato loke dharmyapi vyāpṛto mataḥ /</l>\n<l>mārgastūpāttakāritro nirasyati tadāvṛtim // Abhidh-d_469 //</l>\n</lg>\n\n<lg>\n<l>vimuktiḥ śāśvatī yaiva sā virāgādayastrayaḥ /</l>\n<l>ākhyātā dhātavaḥ sūtre tridhā bhedo hyapekṣayā // Abhidh-d_470 //</l>\n</lg>\n\n<lg>\n<l>virāgo rāganirmokṣaḥ prahāṇākhyo 'nyasaṃkṣayaḥ /</l>\n<l>nirodhadhāturanyasya sopādānasya vastunaḥ // Abhidh-d_471 //</l>\n</lg>\n\n<lg>\n<l>duḥkhahetvavalambinyā yogī nirvidyate dhiyā /</l>\n<l>virajyate tu saṃraktastataḥ koṭicatuṣṭayī // Abhidh-d_472 //</l>\n</lg>\n\n<lg>\n<l>saṃjñā anityasaṃjñādyā daśa tābhyo 'śubhādayaḥ /</l>\n<l>tisro mārgavidhirmārgaścatastro 'ntyāstrayī phalam // Abhidh-d_473 //</l>\n</lg>\n\n<lg>\n<l>tritayyaśubhasaṃjñādyā jñeyā tatkhalu sāsravāḥ /</l>\n<l>samalā nirmalāstvanyā bodhyā nava bhuvo 'malāḥ // Abhidh-d_474 //</l>\n</lg>\n\n<lg>\n<l>bhūmiṣvekādaśasvantyā dhyānādyāsūpalakṣayet /</l>\n<l>caturthī pañcamī ṣaṣṭhī vidyāt saptasu bhūmiṣu // Abhidh-d_475 //</l>\n</lg>\n\n<lg>\n<l>loko 'yaṃ tattvasaṃmugdho jñeyatattve pramuhyati /</l>\n<l>tāni jñānāni vakṣyāmi svarūpādiprapañcataḥ // Abhidh-d_476 //</l>\n</lg>\n\n<lg>\n<l>jātidravye nirākṛtya pratipakṣādyapekṣayā /</l>\n<l>tadbhedo daśadhā prokto dharmajñānādināmabhiḥ // Abhidh-d_477 //</l>\n</lg>\n\n<lg>\n<l>dharmānvayaviśeṣye dve duḥkhādyaiśca catuṣṭayam /</l>\n<l>dve saṃvṛtyanyacittābhyāṃ kṣayeṇājanmanā dvayam // Abhidh-d_478 //</l>\n</lg>\n\n<lg>\n<l>pratipakṣaprayogābhyāṃ svabhāvākāragocaraiḥ /</l>\n<l>tadvyavasthā niboddhavyā kṛtyenopacayena vā // Abhidh-d_479 //</l>\n</lg>\n\n<lg>\n<l>dhātusatyārthacitteṣu jātidhvaṃsāprajanmanoḥ /</l>\n<l>saṃmohasya nivṛttyarthaṃ tadbhedo daśadhaiva vā // Abhidh-d_480 //</l>\n</lg>\n\n<l>parijñātādyavagamaḥ duḥkhādau kṣayadhī phalam // Abhidh-d_481 //</l>\n\n<l>dhīrākāraḥ sadākāryaṃ sākārāstvavalambinaḥ // Abhidh-d_482 //</l>\n\n<lg>\n<l>paricittamatistrīṇi dharmasaṃjñaṃ nirodhadhīḥ /</l>\n<l>catvāri smṛtyupasthānānyato 'nyajjñānamiṣyate // Abhidh-d_483 //</l>\n</lg>\n\n<l>mārgadharmānvayajñānagocaro navaśo dhiyaḥ // Abhidh-d_484 //</l>\n\n<lg>\n<l>pañcadharmāstridhātvāptān mārgarūpān sanātanān /</l>\n<l>vyutpattyarthaṃ dvidhā kṛtvā darśayejjñānagocaram // Abhidh-d_485 //</l>\n</lg>\n\n<lg>\n<l>dṛṅmārge prathame jñāne tribhirjñānaiḥ samanvitaḥ /</l>\n<l>caturṣvekaikavṛddhyordhvaṃ virakto 'nyamano dhiyā // Abhidh-d_486 //</l>\n</lg>\n\n<lg>\n<l>tridhyānakāmavairāgye paścime muktivartmani /</l>\n<l>mauladhyānaprayoge ca jñeyānāgatabhāvanā // Abhidh-d_487 //</l>\n</lg>\n\n<lg>\n<l>bālasya smṛtyupasthānadhyānādyutpādane tathā /</l>\n<l>prayogamuktimārgeṣu saṃvṛtyānyamanodhiyaḥ // Abhidh-d_488 //</l>\n</lg>\n\n<lg>\n<l>kṣāntijñānāni bhāvyante svajātīyāni dṛkpathe /</l>\n<l>sāṃvṛtaṃ cānvayajñāne duḥkhahetusamāhvaye // Abhidh-d_489 //</l>\n</lg>\n\n<lg>\n<l>samānapratipakṣatvātteṣu mārgāyitatvataḥ /</l>\n<l>ato 'bhisamayātyākhyaṃ tattrisatyāntalābhataḥ // Abhidh-d_490 //</l>\n</lg>\n\n<lg>\n<l>mārgākhye tvanvayajñāne ṣaḍ bhāvyante 'tha sapta vā /</l>\n<l>ānantaryapathe corddhvaṃ bhāvyate nānyacittadhīḥ // Abhidh-d_491 //</l>\n</lg>\n\n<lg>\n<l>prahāṇamuktimārgeṣu vināntyāyā vimuktitaḥ /</l>\n<l>bhavāgrapratipakṣatvātsaṃvṛtasya na bhāvanā // Abhidh-d_492 //</l>\n</lg>\n\n<lg>\n<l>dhyānādīnāṃ svabhāvādāvavyāghātavisāri yat /</l>\n<l>dhyānādijñānasaṃjñaṃ tannavajñānamayaṃ balam // Abhidh-d_493 //</l>\n</lg>\n\n<lg>\n<l>yatsattvākṣamṛdutvādau paricchede pravartate /</l>\n<l>akṣottamāvarajñānabalaṃ tannavadhīmayam // Abhidh-d_494 //</l>\n</lg>\n\n<lg>\n<l>yatsattvādhirucitraidhe hīnādau sampravartate /</l>\n<l>nānādhimuktidhīsaṃjñe balaṃ tacca navātmakam // Abhidh-d_495 //</l>\n</lg>\n\n<lg>\n<l>yannānādhātvapekṣākhyaṃ sattvārthāya pravartate /</l>\n<l>navajñānamayaṃ tadvattannānādhātudhībalam // Abhidh-d_496 //</l>\n</lg>\n\n<lg>\n<l>gatidharmāryabhedaṃ yadvetti pratyayabhedataḥ /</l>\n<l>taddhiyo daśa sarvatragāminīpratipadbalam // Abhidh-d_497 //</l>\n</lg>\n\n<lg>\n<l>yat svānyātītajanmekṣisaṃvṛtijñānasaṃjñakam /</l>\n<l>prāgjātyānusmṛtijñānabalaṃ tatsaphalaṃ matam // Abhidh-d_498 //</l>\n</lg>\n\n<lg>\n<l>sattvānāṃ cyutisambhūtyorjñānamanyādhvavṛtti yat /</l>\n<l>taccyutyutpattibuddhyākhyaṃ balaṃ pūrvavaducyate // Abhidh-d_499 //</l>\n</lg>\n\n<lg>\n<l>āsravakṣayadhīsaṃjñaṃ ṣaḍjñānānyathavā daśa /</l>\n<l>ṣoḍaśākāramatrādyamanyaiścāpyuttaraṃ bhuvā // Abhidh-d_500 //</l>\n</lg>\n\n<lg>\n<l>saptamaṃ ṣoḍaśākāramavibhaktākṛtidvayam /</l>\n<l>aṣṭākāraṃ dvitīyaṃ tu navajñānamayaṃ tu yat // Abhidh-d_501 //</l>\n</lg>\n\n<lg>\n<l>tathāgatabalaṃ proktaṃ tajjñeyaṃ dvādaśākṛti /</l>\n<l>sarvagocaramatrādyamantyaṃ śāntyavalambi vā // Abhidh-d_502 //</l>\n</lg>\n\n<lg>\n<l>dvidhā hetubhavālambaṃ saptamaṃ satyagocaram /</l>\n<l>atītādyaddhi dhātvarthamaṣṭamaṃ samudāhṛtam // Abhidh-d_503 //</l>\n</lg>\n\n<lg>\n<l>navamaṃ khalu rūpārthaṃ saṃskṛtālambyate param /</l>\n<l>dvyapekṣo balaśabdo 'yaṃ balaṃ tvapratighātataḥ // Abhidh-d_504 //</l>\n</lg>\n\n<lg>\n<l>sandhau sandhau ca buddhasya kāyenārāyaṇaṃ balam /</l>\n<l>spraṣṭavyamadhikaṃ tattu daśa hastyādisaptakāt // Abhidh-d_505 //</l>\n</lg>\n\n<lg>\n<l>svaparārthāntasamprāptervaiśāradyacatuṣṭayam /</l>\n<l>ādyantabalarūpe dve dve karma pratipaddhiyoḥ // Abhidh-d_506 //</l>\n</lg>\n\n<lg>\n<l>śrotṛsampattrayāpekṣā trividhā smṛtyupasthitiḥ /</l>\n<l>saṃsmārāhitasāmarthyasaṃprajanyasvalakṣaṇā // Abhidh-d_507 //</l>\n</lg>\n\n<lg>\n<l>saṃvṛtijñānarūpatvāddīrghakālānusārataḥ /</l>\n<l>sarvatra samavṛttyāderbaddhasyaiva mahākṛpā // Abhidh-d_508 //</l>\n</lg>\n\n<lg>\n<l>araṇā praṇidhijñānaṃ catasraḥ pratisaṃvidaḥ /</l>\n<l>arhatsāntānikā hyete pañca tu prāntakoṭikāḥ // Abhidh-d_509 //</l>\n</lg>\n\n<lg>\n<l>itarairapi sāmānyā apramādādayo guṇāḥ /</l>\n<l>eṣāṃ yathopadiṣṭānāṃ śṛṇu vakṣyāmi lakṣaṇam // Abhidh-d_510 //</l>\n</lg>\n\n<lg>\n<l>araṇā saṃvṛtijñānaṃ nṛjāntyadhyānaniśrayāt /</l>\n<l>āryasantānikā jātā savastukamalekṣiṇī // Abhidh-d_511 //</l>\n</lg>\n\n<lg>\n<l>praṇidhijñānamapyevaṃ sarvadharmāvalambi tu /</l>\n<l>akopyadharmaṇo khyāte tathaiva pratisaṃvidaḥ // Abhidh-d_512 //</l>\n</lg>\n\n<lg>\n<l>vivakṣitārthasambandhināmasaṃmohabhedinī /</l>\n<l>ādyānyā tadabhivyaṅgyā jñeyā jñānavicāriṇī // Abhidh-d_513 //</l>\n</lg>\n\n<lg>\n<l>tṛtīyā śabdasaṃskārā jñānasaṃmohaghātinī /</l>\n<l>turīyā tu prabandhoktirdhyānādyutpādanonmukhī // Abhidh-d_514 //</l>\n</lg>\n\n<lg>\n<l>arthākhyā khalu sarvatra ṣaḍjñānānyathavā nava /</l>\n<l>pratibhānāhvayāpyevaṃ daśajñānamayī tvasau // Abhidh-d_515 //</l>\n</lg>\n\n<lg>\n<l>kāme dhyāneṣu dharmākhyā tadanyā tvādyakāmayoḥ /</l>\n<l>saṃvṛtijñānamayyau tu dve ete pratisaṃvidau // Abhidh-d_516 //</l>\n</lg>\n\n<lg>\n<l>ṛddhau śrotre 'nyacitte prāgbhāve cyutyudaye kṣaye /</l>\n<l>jñānasākṣātkriyābhijñā ṣaḍvā dhīḥ muktivartmani // Abhidh-d_517 //</l>\n</lg>\n\n<lg>\n<l>catasraḥ saṃvṛtijñānaṃ pañca jñānāni cittadhīḥ /</l>\n<l>sarvāsravakṣayābhijñā ṣaḍjñānānyathavā daśa // Abhidh-d_518 //</l>\n</lg>\n\n<lg>\n<l>ṣaṣṭhī sarvatra pañcānyā maulīṣu dhyānabhūmiṣu /</l>\n<l>yatnavairāgyato labhyāḥ svabhūmyadharagocarāḥ // Abhidh-d_519 //</l>\n</lg>\n\n<lg>\n<l>smṛtyupasthitayastistraścetaḥparyāyadhīrmatā /</l>\n<l>ṛddhiśrotrākṣyabhijñāsnu prathamā smṛtyupasthitiḥ // Abhidh-d_520 //</l>\n</lg>\n\n<lg>\n<l>divyamavyākṛtaṃ śrotraṃ netraṃ cānyā śubhā matāḥ /</l>\n<l>abhijñāphalatābhijñā manovijñānaprajñayā // Abhidh-d_521 //</l>\n</lg>\n\n<lg>\n<l>tisro vidyā matāstryadhvasaṃmohādivyudastaye /</l>\n<l>ekā svabhāvato 'śaikṣī dve tvaśaikṣāśrayodayāt // Abhidh-d_522 //</l>\n</lg>\n\n<lg>\n<l>ṛddhicittakṣayābhijñā pratihāryatrayaṃ smṛtam /</l>\n<l>harato dve kuśāstṛbhyo mārebhyo harate param // Abhidh-d_523 //</l>\n</lg>\n\n<lg>\n<l>samādhī ṛddhirityuktā phalamaiśvaryaṣṭadhā /</l>\n<l>dvidhaitadgatinirmāṇe trividhā gatiriṣyate // Abhidh-d_524 //</l>\n</lg>\n\n<lg>\n<l>manomayī gatiḥ śāsturicchāmātrapravṛttitaḥ /</l>\n<l>adhimokṣakṛtānyeṣāṃ tato dehābhivāhinī // Abhidh-d_525 //</l>\n</lg>\n\n<lg>\n<l>rūpagandharasasparśāḥ kāme nirmāṇamiṣyate /</l>\n<l>rūpasparśau matau rūpe sveśarīre 'tha vā bahiḥ // Abhidh-d_526 //</l>\n</lg>\n\n<lg>\n<l>abhijñāphalacittena tattāni tu caturdaśa /</l>\n<l>ādyadhyānaphalaṃ dve tairūrdhvabhūmyekavṛddhitaḥ // Abhidh-d_527 //</l>\n</lg>\n\n<lg>\n<l>tallābho dhyānavat jñeyaḥ śuddhakācca svataśca tat /</l>\n<l>svabhūmenaiva nirmāṇamadhareṇāpi bhāṣaṇam // Abhidh-d_528 //</l>\n</lg>\n\n<lg>\n<l>nirmātraiva sahaiteṣāṃ bhāṣaṇaṃ sugatādṛte /</l>\n<l>ekasya bruvataḥ sarve nirmitā bruvate samam // Abhidh-d_529 //</l>\n</lg>\n\n<lg>\n<l>adhiṣṭhāya tu nirmāṇaṃ bhāṣante 'nyena cetasā /</l>\n<l>adhiṣṭhānaṃ mṛtasyāpi sthirasyaiva tu vastunaḥ // Abhidh-d_530 //</l>\n</lg>\n\n<lg>\n<l>ajayyekamanekena jayiṇastadviparyayaḥ /</l>\n<l>avyākṛtamabhijñotthaṃ upapattya tvayaṃ tridhā // Abhidh-d_531 //</l>\n</lg>\n\n<lg>\n<l>arhatāṃ daśadhā tvetadaiśvaryamupapadyate /</l>\n<l>sarvāsravakṣayajñānavimuktidvayayogataḥ // Abhidh-d_532 //</l>\n</lg>\n\n<lg>\n<l>aiśvaryapi samānesminyathokte śāstṛśiṣyayoḥ /</l>\n<l>antaraṃ sumahacchāsturyattatpūrvamudāhṛtam // Abhidh-d_533 //</l>\n</lg>\n\n<lg>\n<l>sāṅgā cittasthitirdhyānaṃ taccaturdhāṅgabhedataḥ /</l>\n<l>dhyānoktirāñjasī tatra bhāktī tatsahabhūṣvapi // Abhidh-d_534 //</l>\n</lg>\n\n<lg>\n<l>saṃkṣepādiyamākhyātā dhyānajātiścaturvidhā /</l>\n<l>dravyabhedānahaṃ tasyāḥ pravakṣyāmi yathāgamam // Abhidh-d_535 //</l>\n</lg>\n\n<lg>\n<l>sahārūpyacatuṣṭvena samāpattirmatāṣṭadhā /</l>\n<l>catuḥ pañceṣu skandheṣu taduktervargavṛttitaḥ // Abhidh-d_536 //</l>\n</lg>\n\n<lg>\n<l>bhedena tu samāpattidravyāṇi daśa sapta ca /</l>\n<l>sāmantakaiḥ sahāṣṭābhirdhyānāntarikayāpi ca // Abhidh-d_537 //</l>\n</lg>\n\n<lg>\n<l>tadbhedāḥ khalvime 'nyepi vakṣyante śāstracoditāḥ /</l>\n<l>buddhabuddhestu te sarve tattvenāyānti gocaram // Abhidh-d_538 //</l>\n</lg>\n\n<lg>\n<l>tridhā dhyānāni maulāni sāsvādādiprabhedataḥ /</l>\n<l>tathaiva traya ārūpyā bhavāgraṃ tu dvidhā matam // Abhidh-d_539 //</l>\n</lg>\n\n<lg>\n<l>sāmantāni dvidhā sapta prathamaṃ tu tridhā matam /</l>\n<l>dhyānāntaraṃ tridhā tadvadakliṣṭaṃ tvadharāśrayam // Abhidh-d_540 //</l>\n</lg>\n\n<lg>\n<l>āsvādavatsatṛṣṇaṃ yacchaddhakaṃ laukikaṃ matam /</l>\n<l>ado(dho?)dhvastaṃ tadāsvādyamatilokamanāsravam // Abhidh-d_541 //</l>\n</lg>\n\n<lg>\n<l>aṅgānyādye śubhe pañca vitarkaścittasūkṣmatā /</l>\n<l>prītiḥ sukhaṃ samādhānaṃ kliṣṭaṃ sukhavivarjitam // Abhidh-d_542 //</l>\n</lg>\n\n<lg>\n<l>sādhyātmasaprasādāstu sukhaprītisamādhayaḥ /</l>\n<l>dvitīye 'ṅgāni catvāri kliṣṭe śraddhā sukhādṛte // Abhidh-d_543 //</l>\n</lg>\n\n<lg>\n<l>tṛtīye pañcame prajñā smṛtyupekṣā sukhaṃ sthitiḥ /</l>\n<l>kliṣṭe tvaṅgadvayaṃ jñeyaṃ samādhirvedanāsukham // Abhidh-d_544 //</l>\n</lg>\n\n<lg>\n<l>antye catvāryupekṣe dve samādhiḥ smṛtireva ca /</l>\n<l>kliṣṭe dhyāne caturthe tu dve aṅge vedanā sthitiḥ // Abhidh-d_545 //</l>\n</lg>\n\n<lg>\n<l>dravyātmanā daśaikaṃ ca nāmnā tvaṣṭau daśaiva ca /</l>\n<l>aṅgānyetāni kathyante catuṣkoṭirataḥ smṛtaḥ // Abhidh-d_546 //</l>\n</lg>\n\n<lg>\n<l>śamathasya ca /</l>\n<l>dhyānasāmantakārūpyeṣvaṅgānāmavyavasthitiḥ // Abhidh-d_547 //</l>\n</lg>\n\n<lg>\n<l>vitarkacāravidhvaṃsātpraśvāsāśvāsasaṃkṣayāt /</l>\n<l>upekṣāveditābhāvādantyamānejyamucyate // Abhidh-d_548 //</l>\n</lg>\n\n<lg>\n<l>ādye prītisukhopekṣā dvitīye tu sukhādṛte /</l>\n<l>sukhopekṣe tṛtīye 'ntye upekṣaiva vidiṣyate // Abhidh-d_549 //</l>\n</lg>\n\n<lg>\n<l>dṛkchrotrakāyavijñānaṃ vijñaptijanakaṃ tathā /</l>\n<l>yadbhūmāvavicārāyāmādyādavyākṛtaṃ tu tat // Abhidh-d_550 //</l>\n</lg>\n\n<lg>\n<l>khanimittodgrahākṛṣṭaḥ proktānantamanaskṛtiḥ /</l>\n<l>visarvarūpa ārūpya ākāśānantyasaṃjñakaḥ // Abhidh-d_551 //</l>\n</lg>\n\n<lg>\n<l>tadvaccittavibhutvekṣī vijñānānantyalakṣaṇaḥ /</l>\n<l>vijñānānantyadveṣī ca akiñcanyāhvayaḥ punaḥ // Abhidh-d_552 //</l>\n</lg>\n\n<lg>\n<l>tadvittūcchedaśaṅkī ca na saṃjñāsaṃjñasaṃjñakaḥ /</l>\n<l>ādau tathā prayuktatvāt tatsaṃjñā vyapadiśyate // Abhidh-d_553 //</l>\n</lg>\n\n<lg>\n<l>savitarkavicāraṃ yatsāpekṣaṃ sānuvartakam /</l>\n<l>cittamāryetarākāraṃ tadānāgamyamucyate // Abhidh-d_554 //</l>\n</lg>\n\n<lg>\n<l>catvāro dhyāyinaḥ proktāścaturdhyānavidarśanāt /</l>\n<l>sampadvipattisaṃjñāyā hānapakṣyādivedinaḥ // Abhidh-d_555 //</l>\n</lg>\n\n<lg>\n<l>dhyātā proktastathā dhyeyaṃ dhyānaṃ dhyānaphalaṃ tathā /</l>\n<l>asiddheruktadoṣatvānnāstyātmādicatuṣṭayam // Abhidh-d_556 //</l>\n</lg>\n\n<lg>\n<l>karmānuṣṭhānato mokṣo jñānānuṣṭhānatastathā /</l>\n<l>vyāpāre sati sadbhāvādyāthātmyāvagamepi ca // Abhidh-d_557 //</l>\n</lg>\n\n<lg>\n<l>karma tvatra dvidhā jñeyaṃ puṇyāpuṇyakriyākriye /</l>\n<l>puṇyakriyā tridhā proktā viratistadvidhoditā // Abhidh-d_558 //</l>\n</lg>\n\n<lg>\n<l>jñānaṃ tu naiṣṭhikaṃ jñeyaṃ yathāpūvaṃmudāhṛtam /</l>\n<l>ato 'nyadbhajate yastu khalīnaṃ carvayatyasau // Abhidh-d_559 //</l>\n</lg>\n\n<lg>\n<l>parapīḍāpravṛttatvādvadhalobhānṛtādayaḥ /</l>\n<l>apāyahetavo jñeyāḥ śreyodvāravibandhinaḥ // Abhidh-d_560 //</l>\n</lg>\n\n<lg>\n<l>yuktārthacodanād duḥkhatrāṇāddoṣānuśāsanāt /</l>\n<l>śāstramityucyate 'to 'nyajjñeyaṃ vātikabhāṣitam // Abhidh-d_561 //</l>\n</lg>\n\n<lg>\n<l>pārasīkādimantrāṇāṃ viṣotsadabalaṃ kvacit /</l>\n<l>dṛśyate na tu sarvasminnariṣṭādyanivartanāt // Abhidh-d_562 //</l>\n</lg>\n\n<lg>\n<l>rāgādyairdūṣyate cittaṃ śraddhādyaiśca viśudhyate /</l>\n<l>viprasyāpi yatastasmād guṇavāneva mucyate // Abhidh-d_563 //</l>\n</lg>\n\n<lg>\n<l>śuddhaṃ caturvidhaṃ hānabhāgīyādi yathākramam /</l>\n<l>nyūnatulyabalotkṛṣṭanirmalānuguṇaṃ hi tat // Abhidh-d_564 //</l>\n</lg>\n\n<lg>\n<l>kleśasvoparimasthānanīrajaskānuvarti vā /</l>\n<l>dve trīṇi trīṇi ca dve vā hānapakṣyādyanantaram // Abhidh-d_565 //</l>\n</lg>\n\n<lg>\n<l>vyutkrāntakasamāpattirarhato 'kopyadharmaṇaḥ /</l>\n<l>tatprayogo dvidhā bhūmirgatvāgamyajigīṣayā // Abhidh-d_566 //</l>\n</lg>\n\n<lg>\n<l>dharmabhūmyutkrameṇāṣṭau śuddhakākhyādanāsravam /</l>\n<l>śuddhakācca tṛtīyaṃ svaṃ niṣṭhā śuddhācca nirmalam // Abhidh-d_567 //</l>\n</lg>\n\n<lg>\n<l>svordhvā evopajanyante dhyānārūpyabhavaḥ śubhāḥ /</l>\n<l>bhavāgrasthastvagatyādau nirmalāmavalambate // Abhidh-d_568 //</l>\n</lg>\n\n<lg>\n<l>bālādyadhyānasaṃprāptau laukikasyaiva bhāvanā /</l>\n<l>ūṣmādivarjye cālabdhe dhyānāntarasamudbhave // Abhidh-d_569 //</l>\n</lg>\n\n<lg>\n<l>vītarāgasya cālabdhe pūrvasāmantake tathā /</l>\n<l>viraktasya tu pūrvasya nirmalasyaiva bhāvanā // Abhidh-d_570 //</l>\n</lg>\n\n<lg>\n<l>nyāmamārgānvayajñāne śaikṣasyākṣavivardhane /</l>\n<l>ānantaryāhvaye mārge dṛṅmārge dvādaśakṣaṇāḥ // Abhidh-d_571 //</l>\n</lg>\n\n<lg>\n<l>bhavāgrasya ca vairāgye kṣayajñānavivarjite /</l>\n<l>ākopyā ................................ // Abhidh-d_572 //</l>\n</lg>\n\n<lg>\n<l>āryasya kāmavairāgye carame muktivartmani /</l>\n<l>jñānatraye trayākhye ca nyāme 'nāgamyavarjite // Abhidh-d_573 //</l>\n</lg>\n\n<lg>\n<l>śaikṣasya rāgiṇaḥ pūrvatribhūmīndriyavardhane /</l>\n<l>prayogamuktimārgeṣu kāmādyadhyānajasya ca // Abhidh-d_574 //</l>\n</lg>\n\n<lg>\n<l>dvividhārhatvasaṃprāptau muktivartmani paścime /</l>\n<l>viraktānāṃ ca śaikṣāṇāmavyagrānyatribhūjaye // Abhidh-d_575 //</l>\n</lg>\n\n<lg>\n<l>bhāvanā dvividhasyāpi nobhayasya tu bhāvanām /</l>\n<l>anāgamyāśraye nyāma tadbhāgīyodbhavādiṣu // Abhidh-d_576 //</l>\n</lg>\n\n<lg>\n<l>dvitīyādiṣvanenaiva vidhinābhyuhya yuktitaḥ /</l>\n<l>abhidharmanayajñāne jñeyānāgatabhāvanā // Abhidh-d_577 //</l>\n</lg>\n\n<lg>\n<l>sāsvādaḥ svabhavālambaḥ śubhaṃ dhyānaṃ samantadṛk /</l>\n<l>ārupyāḥ kuśalā maulā nādholokāvalambinaḥ // Abhidh-d_578 //</l>\n</lg>\n\n<lg>\n<l>dhyānārūpyaiḥ prahīyante nirmalairmānaso malāḥ /</l>\n<l>adhobhūmestu labhyante sāmantairapi śuddhakaiḥ // Abhidh-d_579 //</l>\n</lg>\n\n<lg>\n<l>savitarkavicārādyāstrayaḥ proktāḥ samādhayaḥ /</l>\n<l>dhyānāntare sa cārodhaḥ sadvayo 'nyatra nirdvayaḥ // Abhidh-d_580 //</l>\n</lg>\n\n<lg>\n<l>sāsravānāsravaścānya ekādaśabhuvastrayaḥ /</l>\n<l>āryākāramatidyotāḥ śūnyatādyaḥ samādhayaḥ // Abhidh-d_581 //</l>\n</lg>\n\n<lg>\n<l>daśāpraṇihitākārāḥ śūnyatāyā dvayaṃ matam /</l>\n<l>animitto 'mṛtākāraiścaturbhiḥ saṃpravartate // Abhidh-d_582 //</l>\n</lg>\n\n<lg>\n<l>vimukterdviprakārāyāḥ prāptaye nirmalāḥ punaḥ /</l>\n<l>vimokṣasu(mu ?)khaśabdena ta evāviṣkṛtāstrayaḥ // Abhidh-d_583 //</l>\n</lg>\n\n<lg>\n<l>trayo 'parasamādhyākhyā śūnyatāśūnyatādayaḥ /</l>\n<l>dvayamālambate 'śaikṣaṃ śūnyato 'nityatastathā // Abhidh-d_584 //</l>\n</lg>\n\n<lg>\n<l>kṣayamapratisaṃkhyākhyamantyo gṛhṇāti śāntataḥ /</l>\n<l>ekādaśabhuvaḥ sarve sāsravā nṛṣvakopinaḥ // Abhidh-d_585 //</l>\n</lg>\n\n<lg>\n<l>samādhibhāvanādhyānaṃ sukhāya prathamaṃ śubham /</l>\n<l>darśanāyākṣyabhijñoktā prajñābhedāya yātnikāḥ // Abhidh-d_586 //</l>\n</lg>\n\n<lg>\n<l>yo 'ntyo vajropame dhyāne sarvakleśakṣayāya sā /</l>\n<l>sūtraṃ caitatsamākhyātaṃ buddhenātmopanāyikam // Abhidh-d_587 //</l>\n</lg>\n\n<lg>\n<l>caturṇāmapramāṇānāṃ maitryadveṣastathā kṛpā /</l>\n<l>muditā prītirekeṣāmupekṣālobha iṣyate // Abhidh-d_588 //</l>\n</lg>\n\n<lg>\n<l>vyāpādasya vihiṃsāyā aratestṛḍdviṣastathā /</l>\n<l>pratipakṣo 'yamākhyāto damanārthaṃ svacetasaḥ // Abhidh-d_589 //</l>\n</lg>\n\n<lg>\n<l>sukhādhāne sukhā maitrī duḥkhanāśonmukhī kṛpā /</l>\n<l>muditā modanānimnā sattvā ebhyeva paścimā // Abhidh-d_590 //</l>\n</lg>\n\n<lg>\n<l>draṣṭavyā vṛttireteṣāṃ ākāraiḥ sukhitādi bhiḥ /</l>\n<l>ebhyastvanyatamenāpi brahmasāyujyamaśnute // Abhidh-d_591 //</l>\n</lg>\n\n<lg>\n<l>nṛṣu kāmāvalambīni dhyānayormuditāhvayoḥ /</l>\n<l>ṣaḍbhaumāni tadanyāni kecidicchanti saptasu // Abhidh-d_592 //</l>\n</lg>\n\n<lg>\n<l>vimokṣāḥ kathitā aṣṭau teṣāṃ dvāvaśubhātmakau /</l>\n<l>tāvādyadhyānayorantye tṛtīyo 'lobhalakṣaṇaḥ // Abhidh-d_593 //</l>\n</lg>\n\n<lg>\n<l>catvāraḥ kuśalārūpā vimokṣākhyā samāhitāḥ /</l>\n<l>nirodhākhyasamāpattirvimokṣaḥ kathito 'ṣṭamaḥ // Abhidh-d_594 //</l>\n</lg>\n\n<lg>\n<l>tasyāstu saṃmukhībhāvaḥ sūkṣmasūkṣmādanantaram /</l>\n<l>vyutthānacittamapyasyāḥ svaṃ śuddhaṃ nirmalaṃ tvadhaḥ // Abhidh-d_595 //</l>\n</lg>\n\n<lg>\n<l>kāmāvacaradṛśyārthā vimokṣāḥ prathamāstrayaḥ /</l>\n<l>anye tvanvayadhīpakṣasvordhvaduḥkhādyavekṣiṇāḥ // Abhidh-d_596 //</l>\n</lg>\n\n<lg>\n<l>sūtre 'bhibhavasaṃjñākhyaṃ proktamāyatanāṣṭakam /</l>\n<l>vimokṣādhikavṛttyetaccittaiśvaryapradarśakam // Abhidh-d_597 //</l>\n</lg>\n\n  </body>\n\n"
}