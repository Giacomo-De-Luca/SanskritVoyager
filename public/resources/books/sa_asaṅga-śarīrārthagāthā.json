{
  "title": "sa_asaṅga-śarīrārthagāthā",
  "body": "<body xmlns='http://www.tei-c.org/ns/1.0'>\n\n<lg>\n<l>pāpaṃ na kuryān manasā na vācā kāyena vā kiṃcana sarvaloke /</l>\n<l>riktaḥ kāmaiḥ smṛtimān saṃprajānaṃ duḥkhaṃ na seveta anarthasaṃhitam // Śag_1.1</l>\n</lg>\n\n<lg>\n<l>ākhyeyasaṃjñinaḥ satvā ākhyeye 'smin pratiṣṭhitāḥ /</l>\n<l>ākhyeyam aparijñāya yogam āyānti mṛtyunaḥ // Śag_2.1</l>\n</lg>\n<lg>\n<l>ākhyeyaṃ tu parijñāya ākhyātāraṃ na manyate /</l>\n<l>tad vai na vidyate tasya vadeyur yena taṃ pare // Śag_2.2</l>\n</lg>\n<lg>\n<l>samo viśeṣa uta vāpi hīno yo manyate sa vivadeta tena /</l>\n<l>vidhātraye 'smin na vikampate yaḥ samo viśiṣṭaś ca na tasya bhavati // Śag_2.3</l>\n</lg>\n<lg>\n<l>ācchidya tṛṣṇām iha nāmarūpe prahāya mānaṃ ca na saṃgam eti /</l>\n<l>taṃ śāntadhūmam anighaṃ nirāśaṃ nādrākṣus te devamanuṣyaloke /</l>\n<l>iha bāhirataś ca // Śag_2.4</l>\n</lg>\n\n<lg>\n<l>kāmarāgābhibhūtatvāc cittaṃ me paridahyate /</l>\n<l>aṃga me gautama brūhi śāntiṃ tvam anukaṃpayā // Śag_3.1</l>\n</lg>\n<lg>\n<l>viparyāsena saṃjñānāṃ cittaṃ te paridahyate /</l>\n<l>nimittaṃ varjyatāṃ tasmāc chubhaṃ rāgopasaṃhitaṃ // Śag_3.2</l>\n</lg>\n<lg>\n<l>aśubhāṃ bhāvaya sadā tvam ekāgraḥ susamāhitaḥ /</l>\n<l>nirvāpayāśu rāgāgniṃ dahyase mā punaḥ punaḥ // Śag_3.3</l>\n</lg>\n<lg>\n<l>saṃskārāvaratāṃ paśya duḥkhato 'nātmatas tathā /</l>\n<l>smṛtiṃ kāyagatāṃ kṛtvā nirvedabahulo bhava // Śag_3.4</l>\n</lg>\n<lg>\n<l>bhāvyatām animittaṃ ca mānānuśayanāśanaṃ /</l>\n<l>tato mānābhisamayād duḥkhasyāntaṃ kariṣyasi // Śag_3.5</l>\n</lg>\n\n<lg>\n<l>kumārikāpraśnagāthā:</l>\n<l>kathaṃvihārabahulo bhikṣuḥ pañcaughatīrṇas taratīha ṣaṣṭhaṃ /</l>\n<l>kathaṃdhyāyī vipulāṃ kāmatṛṣṇāṃ tīrṇo bhavaty apratilabdhayoktraḥ // Śag_4.1</l>\n</lg>\n<p>praśrabdhakāyaḥ suvimuktacitto hy asaṃskurvan smṛtimān akopyaḥ\n<l>ājñāya dharmam avitarkadhyāyī kopaspṛhāstyānadoṣaiḥ viyuktaḥ // Śag_4.2</l>\n<lg>\n<l>evaṃvihārabahulo bhikṣuḥ pañcaughatīrṇas taratīha ṣaṣṭhaṃ /</l>\n<l>evaṃdhyāyī vipulāṃ kāmatṛṣṇāṃ tīrṇo bhavaty apratilabdhayoktraḥ // Śag_4.3</l>\n</lg></p>\n\n<lg>\n<l>nityotrasto hy ayaṃ loko nityodvignā iyaṃ prajā /</l>\n<l>anutpanneṣu duḥkheṣu samutpanneṣu vā punaḥ /</l>\n<l>yadi kiṃcid anutrastaṃ pṛṣṭa ācakṣva tan mama // Śag_5.1</l>\n</lg>\n<lg>\n<l>nānyatra jñānatapaso nānyatrendriyanigrahāt /</l>\n<l>nānyatra sarvasaṃtyāgān mokṣaṃ paśyāmi devate // Śag_5.2</l>\n</lg>\n<lg>\n<l>cirasya bata paśyāmi brāhmaṇaṃ parinirvṛtaṃ /</l>\n<l>sarvavairabhayātītaṃ tīrṇaṃ loke viṣaktikām // Śag_5.3</l>\n</lg>\n\n<lg>\n<l>kenābhivarṇā janatā praṇītā mārgaś ca nairyāṇikataḥ prayuktaḥ /</l>\n<l>kutra sthitaḥ kutra ca śikṣamāṇo nāyaṃ martyaḥ paralokād bibheti // Śag_6.1</l>\n</lg>\n<lg>\n<l>yaḥ śīlavāñ jñānavān bhāvitātmā samāhitaḥ smṛtimān ṛjugataś ca /</l>\n<l>sarve 'sya śokajvarathāḥ prahīṇāḥ samyaksmṛto yasya cittaṃ vimuktaṃ // Śag_6.2</l>\n</lg>\n<lg>\n<l>tenābhivarṇā janatā praṇītā mārgaś ca nairyāṇikataḥ prayuktaḥ /</l>\n<l>atra sthitaḥ atra ca śikṣamāṇo nāyaṃ martyaḥ paralokād bibheti // Śag_6.3</l>\n</lg>\n\n<lg>\n<l>kathaṃ yaśasvī bhavati kathaṃ bhavati bhogavān /</l>\n<l>kathaṃ kīrtim avāpnoti kathaṃ mitrāṇi vindati // Śag_7.1</l>\n</lg>\n<lg>\n<l>śīlād yaśasvī bhavati dānād bhavati bhogavān /</l>\n<l>satyena kīrtim āpnoti dadan mitrāṇi vindati // Śag_7.2</l>\n</lg>\n\n<lg>\n<l>kutaḥ sarā nivartante kutra vartma na vartate /</l>\n<l>kutra duḥkhasukhaṃ loke niḥśeṣam uparudhyate // Śag_8.1</l>\n</lg>\n<lg>\n<l>cakṣuḥ śrotraṃ tathā ghrāṇaṃ jihvā kāyo manas tathā /</l>\n<l>yatra nāma ca rūpaṃ ca niḥśeṣam uparuhyate // Śag_8.2</l>\n</lg>\n<lg>\n<l>tataḥ sarā nivartante tatra vartma na vartate /</l>\n<l>tatra duḥkhasukhaṃ loke niḥśeṣam uparudhyate // Śag_8.3</l>\n</lg>\n\n<lg>\n<l>kena svid oghaṃ tarati kenottarati cārṇavaṃ /</l>\n<l>duḥkhaṃ tyajati kena svit kena svit pariśudhyati // Śag_9.1</l>\n</lg>\n<lg>\n<l>śraddhayā tarati hy ogham apramādena cārṇavaṃ /</l>\n<l>vīryeṇa duḥkhaṃ tyajati prajñayā pariśudhyati // Śag_9.2</l>\n</lg>\n\n<lg>\n<l>ka etam oghaṃ tarati rātriṃdivam atandritaḥ /</l>\n<l>anālambe 'pratiṣṭhe ca ko gaṃbhīre na sīdati // Śag_10.1</l>\n</lg>\n<lg>\n<l>sarvataḥ śīlasaṃpannaḥ prajñāvān susamāhitaḥ /</l>\n<l>adhyātmacintī smṛtimāṃs taratīmaṃ sudustaraṃ // Śag_10.2</l>\n</lg>\n<lg>\n<l>viraktaḥ kāmasaṃjñābhyo rūpasaṃyojanātigaḥ /</l>\n<l>anālambe 'pratiṣṭhe ca sa gaṃbhīre na sīdati // Śag_10.3</l>\n</lg>\n\n<lg>\n<l>rāgadveṣau bhagavan kinnidānāv aratiratī romaharṣaḥ kuto 'yam /</l>\n<l>kutaḥsamutthāś ca mano vitarkāḥ kumārakā dhātrīm ivāśrayante // Śag_11.1</l>\n</lg>\n<lg>\n<l>snehajā ātmasaṃbhūtā nyagrodhaskandhakā yathā /</l>\n<l>pṛthagviṣaktāḥ kāmeṣu mālutā vā latā vane // Śag_11.2</l>\n</lg>\n<lg>\n<l>rāgaś ca dveṣaś ca itonidānāv aratiratī romaharṣaḥ ito 'yaṃ /</l>\n<l>itaḥsamutthāś ca mano vitarkāḥ kumārakā dhātrīm ivāśrayante // Śag_11.3</l>\n</lg>\n<lg>\n<l>ye tān prajānanti yatonidānāṃs te tāṃ janā yakṣa vinodayanti /</l>\n<l>ta arṇavaṃ saṃpratarantīhaugham atīrṇapūrvam apunarbhavāya // Śag_11.4</l>\n</lg>\n\n<lg>\n<l>kāryam etad brāhmaṇena prahāṇam akilāsinā /</l>\n<l>kāmānāṃ viprahāṇārthaṃ na hi kāṃkṣaty asau bhavaṃ // Śag_12.1</l>\n</lg>\n<l>sa kāryaṃ brāhmaṇasyāsti kṛtārtho brāhmaṇaḥ smṛtaḥ // Śag_12.2</l>\n<lg>\n<l>yāvan na gādhaṃ labhate na tīram āyūhate sarvagātraiḥ sa tāvat /</l>\n<l>tīraṃ tu labdhveha saṃtiṣṭhati sthale nāyūhate pāragato nirucyate // Śag_12.3</l>\n</lg>\n<lg>\n<l>eṣopamā dāmale brāhmaṇasya kṣīṇāsravo yo nipako dhyānalābhī /</l>\n<l>sarve 'sya śokajvarathāḥ prahīṇāḥ samyaksmṛto yasya cittaṃ vimuktam // Śag_12.4</l>\n</lg>\n\n<p>geya:\nbhikṣo bhikṣo ogham atārṣīḥ /\nāma devate /\nanālambe 'pratiṣṭhe ogham atārṣīḥ /\nāma devate /\nyathā kathaṃ tvaṃ bhikṣo anālambe apratiṣṭhe ogham atārṣīḥ /\nyathā yathāhaṃ devate āyūhāmi tathā tathā saṃsīdāmi / yathā yathā saṃsīdāmi tathā tathā saṃtiṣṭhe / yathā yathā saṃtiṣṭhe tathā tathā uhye / yathā yathāhaṃ devate nāyūhāmi tathā tathā na saṃsīdāmīti vistareṇa śuklapakṣo veditavya<hi rend='it'>ḥ</hi> // Śag_13</p>\n\n<lg>\n<l>kumārikāpraśnagāthā:</l>\n<l>eko 'raṇye prasṛto dhyāyase tvaṃ vittād vihīna uta vā prārthayānaḥ /</l>\n<l>grāmasya vā kiṃcanāgo nv akārṣīḥ kasmāj janena na karoṣi sakhyaṃ</l>\n<l>sakhyaṃ na saṃvidyate kena cit tava // Śag_14.1</l>\n</lg>\n<lg>\n<l>arthāprāptyā hṛdayasyeha śāntir jitveha senāṃ priyaśātarūpaṃ /</l>\n<l>eko dhyāyī sukham asmy anvabhotsaṃ tasmād janena na karomi sakhyaṃ</l>\n<l>sakhyaṃ na saṃvidyate kena cid mama // Śag_14.2</l>\n</lg>\n\n<lg>\n<l>anityā bata saṃskārā utpādavyayadharmiṇaḥ /</l>\n<l>utpadya hi nirudhyante teṣāṃ vyupaśamaḥ sukham // Śag_15 (cf. Uv 1.3)</l>\n</lg>\n<p>apramādo 'mṛtapadaṃ pramādo mṛtyunaḥ padaṃ /\napramattā na mriyante pramattās tu sadā mṛtā<hi rend='it'>ḥ</hi> // Śag_16 (cf. Uv 4.1)\n<lg>\n<l>vitarkapramathitasya dehinas tīvrarāgasya śubhānudarśinaḥ /</l>\n<l>bhūyas tṛṣṇā vivardhate sā gāḍhīkurute 'sya bandhanaṃ // Śag_17 (cf. Uv 3.1)</l>\n</lg>\n<lg>\n<l>dharmasthaṃ śīlasaṃpannaṃ hrīmantaṃ satyavādinaṃ /</l>\n<l>ātmanaḥ priyakartāraṃ taṃ janaḥ kurute priyaṃ // Śag_18 (cf. Uv 5.24)</l>\n</lg>\n<lg>\n<l>yat pareṣūpanidhyāyet karma dṛṣṭveha pāpakam /</l>\n<l>ātmanā tan na kurvīta karmabaddho hi pāpakaḥ // Śag_19 (cf. Uv 9.6)</l>\n</lg>\n<lg>\n<l>subhāṣitaṃ hy uttamam āhur āryāḥ priyaṃ vaden nāpriyaṃ tad dvitīyaṃ /</l>\n<l>satyaṃ vaden nānṛtaṃ tat tṛtīyaṃ dharmaṃ vaden nādharmaṃ tat caturtham // Śag_20 (cf. Uv 8.11)</l>\n</lg>\n<lg>\n<l>śraddhātha hrīḥ śīlam athāpi dānaṃ dharmā ime satpuruṣapraśastāḥ /</l>\n<l>etaṃ hi mārgaṃ divigaṃ vadanti etena vai gacchati devalokam // Śag_21 (cf. Uv 10.1)</l>\n</lg>\n<lg>\n<l>śrutvā dharmaṃ vijānāti śrutvā pāpān nivartate /</l>\n<l>śrutvā anarthaṃ tyajati śrutvā prāpnoti nirvṛtim // Śag_22 (cf. Uv 22.6)</l>\n</lg>\n<lg>\n<l>ākāśasamo na lipyate indrakīlapratimo na kaṃpate /</l>\n<l>hrada iva samupetakardame saṃsāre ramate na paṇḍitaḥ // Śag_23 (cf. Uv 17.12)</l>\n</lg>\n<lg>\n<l>ye rūpeṇa pramiṇvanti māṃ ghoṣeṇānuyānti ca /</l>\n<l>cchandarāgavaśopetā na mā jānanti te janāḥ // Śag_24.1 (cf. Uv 22.12)</l>\n</lg>\n<lg>\n<l>adhyātmaṃ ca vijānāti bahirdhā ca na paśyati /</l>\n<l>adhyātmaphaladarśī yaḥ sa vai ghoṣeṇa nīyate // Śag_24.2 (cf. Uv 22.13)</l>\n</lg>\n<lg>\n<l>adhyātmaṃ ca na jānāti bahirdhā ca vipaśyati /</l>\n<l>bahirdhāphaladarśī yaḥ so 'pi ghoṣeṇa nīyate // Śag_24.3 (cf. Uv 22.14)</l>\n</lg>\n<lg>\n<l>adhyātmaṃ ca na jānāti bahirdhā ca na paśyati /</l>\n<l>samantāvaraṇo bālaḥ so 'pi ghoṣeṇa nīyate // Śag_24.4 (cf. Uv 22.15)</l>\n</lg>\n<lg>\n<l>adhyātmaṃ ca vijānāti bahirdhā ca vipaśyati /</l>\n<l>dhīro niḥsaraṇaprajño na sa ghoṣeṇa nīyate // Śag_24.5 (cf. Uv 22.16)</l>\n</lg></p>\n\n<lg>\n<l>ṣaṣṭhe adhipatau rājñi rajyamāne rajasvalaḥ /</l>\n<l>arajasy arajā bhavati rakto bālo nirucyate // Śag_25 (cf. Uv 16.22)</l>\n</lg>\n<lg>\n<l>nagaram asthiprākāraṃ snāyumāṃsānulepanaṃ /</l>\n<l>yatra rāgaś ca dveṣaś ca māno mrakṣaś ca gāhate // Śag_26 (cf. Uv 16.23)</l>\n</lg>\n<lg>\n<l>kūrmaḥ svake 'ṅgāni yathā kapāle bhikṣur nidadhyān manaso vitarkāni /</l>\n<l>aniśrito 'nyān aviheṭhamānaḥ parinirvṛto nāpavadeta kaṃ cit // Śag_27 (cf. Uv 26.1)</l>\n</lg>\n<lg>\n<l>tulyam atulyaṃ ca saṃbhavaṃ bhavasaṃskāram avāsṛjan muniḥ /</l>\n<l>adhyātmarataḥ samāhita abhinat kośam ivāṇḍasaṃbhavaḥ // Śag_28 (cf. Uv 26.30)</l>\n</lg>\n<lg>\n<l>nāsti kāmasamaḥ paṃko nāsti dveṣasamo grahaḥ /</l>\n<l>nāsti mohasamaṃ jālaṃ nāsti tṛṣṇāsamā nadī // Śag_29 (cf. Uv 29.37)</l>\n</lg>\n<lg>\n<l>ākāśe vai padaṃ nāsti śramaṇo nāsti bāhyakaḥ /</l>\n<l>prapañcābhiratā bālā niṣprapañcās tathāgatāḥ // Śag_30 (cf. Uv 29.38)</l>\n</lg>\n<p>sthitiḥ prapaṃcāś ca na santi yasya yaḥ sa<hi rend='it'>ṃ</hi>dānaṃ parighaṃ cātivṛttaḥ /\n<l>taṃ nistṛṣṇaṃ muniṃ carantaṃ na vijānāti sadevako 'pi lokaḥ // Śag_31 (cf. Uv 29.51)</l>\nyasya vitarkā vidhūpitā adhyātmam avikalpitā aśeṣaṃ /\nsaṃgaṃ so 'tītya rūpasaṃjñā<hi rend='it'>ṃ</hi> caturyogāpagato na jātim eti // Śag_32 (cf. Uv 29.56)\n<lg>\n<l>dadataḥ puṇyaṃ pravardhate vairaṃ saṃyamato na cīyate /</l>\n<l>kuśalī prajahāti pāpakaṃ kleśānāṃ kṣayatas tu nirvṛtaḥ // Śag_33 (cf. Uv 28.2)</l>\n</lg>\n<lg>\n<l>sarvapāpasyākaraṇaṃ kuśalasyopasaṃpadā /</l>\n<l>svacittaparyavadamanam etaṃ buddhānuśāsanaṃ // Śag_34 (cf. Uv 28.1)</l>\n</lg>\n<lg>\n<l>durnigrahasya laghuno yatrakāmanipātinaḥ /</l>\n<l>cittasya dāmanaṃ sādhu cittaṃ dāntaṃ sukhāvaham // Śag_35 (cf. Uv 31.1)</l>\n</lg>\n<lg>\n<l>cittanimittasya kovidaḥ pravivekasya ca vindate rasaṃ /</l>\n<l>dhyāyī nipakaḥ pratismṛto bhuṃkte prītisukhaṃ nirāmiṣaṃ // Śag_36 (cf. Uv 31.51)</l>\n</lg>\naśilpajīvī laghur ātmakāmo jitendriyaḥ sarvato vipramuktaḥ /\nanokasārī hy amamo nirāśaḥ kāmān prahāyaikacaro yas sa bhikṣu<hi rend='it'>ḥ</hi> // Śag_37 (cf. Uv 32.5)\ndūraṃga<hi rend='it'>ma</hi>m ekacaram aśarīraṃ guhāśayaṃ /\n<l>damayati durdamaṃ cittaṃ brāhmaṇaṃ taṃ bravīmy ahaṃ // Śag_38 (cf. Uv 33.55)</l></p>\n\n<lg>\n<l>pārāyaṇeṣv ajitapraśnaḥ:</l>\n<l>kenāyaṃ nivṛto lokaḥ kenāyaṃ na prakāśate /</l>\n<l>kiṃ cābhilepanaṃ brūṣe kiṃ ca tasya mahad bhayam // Śag_39.1</l>\n</lg>\n<lg>\n<l>avidyānivṛto lokaḥ pramādān na prakāśate /</l>\n<l>jalpābhilepanaṃ brūmi duḥkhaṃ tasya mahad bhayaṃ // Śag_39.2</l>\n</lg>\n<lg>\n<l>sravanti sarvataḥ srotāḥ srotasāṃ kiṃ nivāraṇaṃ /</l>\n<l>srotasāṃ saṃvaraṃ brūhi kena srotaḥ pidhīyate // Śag_39.3</l>\n</lg>\n<lg>\n<l>yāni srotāṃsi lokasya smṛtiḥ teṣāṃ nivāraṇaṃ /</l>\n<l>srotasāṃ saṃvaraṃ brūmi prajñayā hi pidhīyate // Śag_39.4</l>\n</lg>\n<lg>\n<l>prajñāyāś ca smṛteś caiva nāmarūpasya sarvaśaḥ /</l>\n<l>ācakṣva pṛṣṭa etan me kutraitad uparudhyate // Śag_39.5</l>\n</lg>\n<lg>\n<l>prajñā caiva smṛtiś caiva nāmarūpaṃ ca sarvaśaḥ /</l>\n<l>vijñānasya nirodhād dhi atraitad uparudhyate // Śag_39.6</l>\n</lg>\n<lg>\n<l>kathaṃ smṛtasya carato vijñānam uparudhyate /</l>\n<l>ācakṣva pṛṣṭa etan me yathātatham asaṃśayaḥ // Śag_39.7</l>\n</lg>\n<lg>\n<l>adhyātaṃ ca bahirdhā ca vedanāṃ nābhinandataḥ /</l>\n<l>evaṃ smṛtasya carato vijñānam uparudhyate // Śag_39.8</l>\n</lg>\n<p>ye ca saṃkhyātadharmāṇo ye ca śaikṣāḥ pṛ<hi rend='it'>tha</hi>gvidhāḥ /\n<l>teṣāṃ me nipakasyeryāṃ pṛṣṭaḥ prabrūhi mārṣa // Śag_39.9</l>\n<lg>\n<l>kāmeṣu nābhigṛdhyeta manasānāvilo bhavet /</l>\n<l>kuśalaḥ sarvadharmeṣu smṛto bhikṣuḥ parivrajet // Śag_39.10</l>\n</lg></p>\n\n<lg>\n<l>arthavargīyeṣu kāmān ārabhya gāthā:</l>\n<l>kāmān kāmāyamānasya tasya cet tat samṛdhyati /</l>\n<l>addhā prītamanā bhavati labdhvā martyo yad īpsitaṃ // Śag_40.1</l>\n</lg>\n<lg>\n<l>tasya cet kāmāyamānasya chandajātasya jaṃtunaḥ /</l>\n<l>te kāmāḥ parihīyaṃte śalyaviddha iva rūpyate // Śag_40.2</l>\n</lg>\n<lg>\n<l>yaḥ kāmāṃ parivarjayati sarpasyeva śirāt padaṃ /</l>\n<l>sa imāṃ viṣaktikāṃ loke smṛtaḥ samativartate // Śag_40.3</l>\n</lg>\n<lg>\n<l>kṣetravastuhiraṇ@yaṃ ca gavāśvamaṇikuṇḍalaṃ /</l>\n<l>striyo dāsān pṛthakkāmān yo naro hy abhigṛdhyati // Śag_40.4</l>\n</lg>\n<p>abalaṃ vā balīyāṃso mṛdnaṃty enaṃ parisravā<hi rend='it'>ḥ</hi> /\n<l>tata enaṃ duḥkham anveti bhinnāṃ nāvam ivodakaṃ // Śag_40.5</l>\n<lg>\n<l>yasya tv etat samucchinnaṃ tālamastakavad dhataṃ /</l>\n<l>śokās tasya nivartante udabindur iva puṣkarāt // Śag_40.6 (cf. Uv 10.13ab und 3.10cd)</l>\n</lg></p>\n\n<lg>\n<l>bhadraikarāgāthā (bhadragarātrīya, bhadrakarātriya):</l>\n<l>atītaṃ nānvāgamayen na pratikāṃkṣed anāgataṃ /</l>\n<l>pratyutpannāś ca ye dharmās tatra tatra vipaśyakaḥ /</l>\n<l>asaṃhāryam asaṃkṣobhyaṃ tad vidvān anubṛṃhayet // Śag_41.1</l>\n</lg>\n\n  </body>\n\n"
}