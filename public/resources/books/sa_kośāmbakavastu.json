{
  "file_title": "kośāmbakavastu",
  "file_title_normal": "kosambakavastu",
  "metadata": {
    "original_title": "Kośāmbakavastu",
    "contributors": [
      {
        "role": "data entry",
        "name": "Klaus Wille",
        "when": ""
      },
      {
        "role": "contribution to GRETIL",
        "name": "Klaus Wille",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31",
    "source": "N. Dutt: Gilgit Manuscript, vol. III: Mūlasarvāstivādavinayavastu, part 2 (Srinagar 1942), pp. 173-196: Kośāmbakavastu (second edition: Delhi 1984)."
  },
  "body": [
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV II 171"
        }
      ]
    },
    {
      "tag": "p",
      "attributes": {},
      "text": "kośāmbakavastu"
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV II 173"
        },
        {
          "tag": "text",
          "text": ") ("
        },
        {
          "tag": "hi",
          "attributes": {
            "rend": "bold"
          },
          "text": "280v1 = GBM 6.873"
        }
      ]
    },
    {
      "tag": "p",
      "attributes": {},
      "children": [
        {
          "tag": "hi",
          "attributes": {
            "rend": "it"
          },
          "text": "kośāmbakavastuni"
        },
        {
          "tag": "text",
          "text": "uddānam* //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kośāmbakānāṃ kalaho nānāvādaś ca bhikṣubhiḥ /"
        },
        {
          "tag": "l",
          "attributes": {},
          "text": "pāṭhe vivadamānānāṃ dīrghikasya ca cārikā //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhṛguś ca lavaṇāgāre rakṣito vanaṣaṇḍahastinā /"
        },
        {
          "tag": "l",
          "attributes": {},
          "text": "aniruddhaś ceti kṛtvā śrāvastyāṃ vyupaśāmyati //"
        }
      ]
    },
    {
      "tag": "p",
      "attributes": {},
      "text": "buddho bhagavān kośāmbyāṃ viharati ghoṣilārāme / tena khalu samayena kośāmbako bhikṣur vyāḍo vikrāntaḥ sūtradharo vinayadharo mātṛkādharaḥ / bahavaś cāsya bhikṣavaḥ sahāyakā vyāḍā vikrāntāḥ sūtradharā vinayadharā mātṛkādharāḥ / vaiśālyāṃ vaiśālako bhikṣur vyāḍo vikrāntaḥ sūtradharo vinayadharo mātṛkādharaḥ / bahavaś cāsya bhikṣavaḥ sahāyakā vyāḍā vikrāntāḥ sūtradharā vinayadharā mātṛkādharāḥ /"
    },
    {
      "tag": "p",
      "attributes": {},
      "text": "atha vaiśālako bhikṣur apareṇa samayena janapadacārikāṃ caran kośāmbīm anuprāptaḥ / sa mārgaśramaṃ prativinodya kośāmbakasya bhikṣoḥ sakāśam upasaṃkrāntaḥ / upasaṃkramya parasparaṃ prativinodya sūtravinayābhir dharmeṣu viniścayaṃ kartum ārabdhau / tatraikaḥ kathayati / evam etat sūtraṃ paṭhitavyam* / ayam asya sūtrasyārthaḥ dvitīyaḥ kathayati (",
      "children": [
        {
          "tag": "hi",
          "attributes": {
            "rend": "bold"
          },
          "text": "MSV II 174"
        },
        {
          "tag": "text",
          "text": ") / nedaṃ sūtram evaṃ paṭhitavyam* / nāsya sūtrasyāyam arthaḥ /"
        },
        {
          "tag": "hi",
          "attributes": {
            "rend": "it"
          },
          "text": "tava"
        },
        {
          "tag": "text",
          "text": "ayuktam* mama yuktam* / tava sahitam* / mamāsahitam* / taveti / tatas tayoḥ parasparaṃ vairuddhyam utpannam* / kośāmbako bhikṣur vaiśālakasya randhrānveṣaṇatatparas tiṣṭhate /"
        }
      ]
    },
    {
      "tag": "p",
      "attributes": {},
      "text": "saṃghena cāyam evaṃrūpaḥ kriyākāraḥ kṛtaḥ / yaḥ paśyed varcaskumbhikāṃ riktāṃ tucchāṃ nirudakāṃ tenodakasya pūrayitvā yathāsthāne sthā",
      "children": [
        {
          "tag": "hi",
          "attributes": {
            "rend": "it"
          },
          "text": "payi"
        },
        {
          "tag": "text",
          "text": "tavyā upadhivārikasya vārocayitavyā / varcaskumbhikā riktā tiṣṭhatīti / na ced ātmanā pūrayati nāpy upadhivārikasyārocayati tasyānādaro bhavati / anādarāc ca taṃ vayaṃ pāyantikām āpattiṃ deśayiṣyāma iti /"
        }
      ]
    },
    {
      "tag": "p",
      "attributes": {},
      "text": "yāvad anyatamena gṛhapatinā buddhapramukho bhikṣusaṃgho 'ntargṛhe bhaktenopanimantritaḥ / tatra kecid bhikṣavo bhoktuṃ gatāḥ / kecid gantukāmāḥ / vaiśālakas tu bhikṣur varcaskumbhikām ādāya varcaskuṭiṃ praviṣṭaḥ / tasya sārdhaṃvihāro tvaritagatipracāratayā śabdayituṃ gataḥ / upādhyāya kecid bhikṣavo bhoktuṃ gatāḥ kecid gantukāmāḥ / āgacchata gacchāma iti / sa tena sārdhaṃ varcaskumbhikām ekasmin sthāne sthāpayitvā saṃprasthitaḥ / sa ca kośāmbako bhikṣus tam pradeśam anuprāptaḥ / tato 'sau vaiśālako bhikṣuḥ purastād varcaskumbhikāṃ gṛhītvā vihāraṃ praveṣṭum ārabdhaḥ / sārdhaṃvihāriṇā ucyate / (",
      "children": [
        {
          "tag": "hi",
          "attributes": {
            "rend": "bold"
          },
          "text": "MSV II 175"
        },
        {
          "tag": "text",
          "text": ") upādhyāya kiṃ bhūyaḥ praviśasi / sa kathayati / putra mamāyaṃ kośāmbako bhikṣur avatāraprekṣī / varcaskumbhikāṃ pūrayituṃ praviśāmi / kim ayaṃ sarveṇa sarvaṃ riktā / na sarveṇa sarvam* / api tu na labhyam anenodakenodakakṛtyaṃ kartum* / upādhyāya kevalaṃ sarveṇa sarvaṃ riktā bhavatu / vayam upādhyāyasya pakṣo balaṃ sahāyakāḥ / āgacchata / gacchāmaḥ / sa tāṃ tatraiva sthāpayitvā tena sārdhaṃ gataḥ / kośāmbakena bhikṣuṇā dṛṣṭā sā ca kumbhikā parāmṛṣṭā / tataḥ saṃjātāmarṣo hum iti kṛtvā varcaskumbhikāṃ ("
        },
        {
          "tag": "hi",
          "attributes": {
            "rend": "bold"
          },
          "text": "281r1 = GBM 6.874"
        },
        {
          "tag": "text",
          "text": ") pūrayitvā udakakāryaṃ kṛtvā gataḥ / tato bhukte bhikṣusaṃghe vihāram āgate bhikṣūn pracārayitum ārabdhaḥ / āyuṣmantaḥ anena bhikṣuṇā vaiśālakena saṃghasya kriyākāro bhagna iti / tato yathāvṛddhikayā sāmīciṃ kurvāṇo 'nupūrveṇa tasya sakāśam upasaṃkrāntaḥ / kathayati / āyuṣman avakāśaṃ kuru / kṛto bhavatu / āpattir asyāpannā / yathādharmaṃ kuru / na paśyāmy āpattim* / nanu saṃghena kriyākāraḥ kṛto yaḥ paśyed varcaskumbhikāṃ riktāṃ tucchāṃ nirudakāṃ tenātmanā udakasya pūrayitvā yathāsthāne sthāpayitavyā / upadhivārikasya vārocayitavyā / āyuṣman varcaskumbhikā riktā tiṣṭhatīti / na ced ātmanā pūrayati / nāpy upadhivārikasyārocayati / tasyānādaro bhavati / anādarāc ca taṃ vayaṃ pāyantikām āpattiṃ deśayiṣyāma iti / sa kathayati / na ("
        },
        {
          "tag": "hi",
          "attributes": {
            "rend": "bold"
          },
          "text": "MSV II 176"
        },
        {
          "tag": "text",
          "text": ") sā riktā / mā bhavatu riktā / na labhyaṃ tenodakenodakakāryaṃ kartum* / sa tūṣṇīm avasthitaḥ /"
        }
      ]
    },
    {
      "tag": "p",
      "attributes": {},
      "text": "kośāmbako bhikṣuḥ kośāmbyāṃ naivāsiko bahuparivāraś ca / tena tasya balād utkṣepaṇīyaṃ karma kṛtam iti / vaiśālakā bhikṣavaḥ kṣubdhā iti / tatra kośāmbakānāṃ vaiśālakānāṃ ca bhikṣūṇām utpannaḥ kalaho bhaṇḍanaṃ vigraho vivādo yaduta āpanna iti vā anāpanna iti vā / yat punar āpanno nānāpannaḥ / utkṣipto nānutkṣiptakaḥ / yat punar utkṣiptaḥ adharmeṇa karmaṇā kopyena sthāpanārheṇeti / etat prakaraṇaṃ bhikṣavo bhagavata ārocayanti / tato bhagavān utkṣiptakaṃ bhikṣum utkṣiptakānuvartakaṃ bhikṣum utkṣiptakānuvartakā",
      "children": [
        {
          "tag": "hi",
          "attributes": {
            "rend": "it"
          },
          "text": "nuvartakāṃ"
        },
        {
          "tag": "text",
          "text": "ś ca dūtena prakośyedam avovat* / satyaṃ yuṣmākaṃ bhikṣava utpannaḥ kalaho bhaṇḍanaṃ vigraho vivādo yadutāpanna iti pūrvavad yāvat kopyena sthāpanārheṇeti / satyaṃ bhadanta / mā bhikṣavaḥ kalaho mā bhaṇḍanaṃ mā vigraho mā vivādaḥ / api tūtkṣipta"
        },
        {
          "tag": "hi",
          "attributes": {
            "rend": "it"
          },
          "text": "ka"
        },
        {
          "tag": "text",
          "text": "syāhaṃ bhikṣor āsamudācārikān dharmān prajñapayāmi / utkṣiptakena bhikṣuṇā evaṃ cittam utpādayitavyam* / ayam utkṣepako bhikṣur vyāḍo vikrāntaḥ sūtradharo vinayadharo mātṛkādharaḥ / bahavaś cāsya bhikṣavaḥ sahāyakā vyāḍā vikrāntāḥ sūtradharā vinayadharā mātṛkādharāḥ / ahaṃ ced āpattiṃ yathādharmaṃ na pratikuryām* / ("
        },
        {
          "tag": "hi",
          "attributes": {
            "rend": "bold"
          },
          "text": "MSV II 177"
        },
        {
          "tag": "text",
          "text": ") tena saṃghaḥ sa kalahajāto vihared bhaṇḍanajāto vigṛhīto vivādam āpannaḥ / yanv aham āpattiṃ yathādharmaṃ pratikuryām iti / utkṣiptako bhikṣur yathāprajñaptān āsamudācārikān dharmān na samādāya vartate / sātisāro bhavati /"
        }
      ]
    },
    {
      "tag": "p",
      "attributes": {},
      "text": "atha bhagavān utkṣiptakaṃ bhikṣum utkṣiptakānuvartakān bhikṣūn utkṣiptakānuvartakānuvartakāṃś codyojya utkṣepakaṃ bhikṣum utkṣepakānuvartakān bhikṣūn utkṣepakānuvartakānuvartakāṃś ca dūtena prakrośyedam avocat* / satyaṃ yuṣmākaṃ bhikṣava utpannaḥ kalaho bhaṇḍanaṃ vigraho vivādo yadutāpanna iti vā pūrvavad yāvat sthāpanārheṇeti / satyaṃ bhadanta / mā bhikṣavaḥ kalaho mā bhaṇḍanaṃ mā vigraho mā vivādaḥ / api tūtkṣepakasyāhaṃ bhikṣor āsamudācārikān dharmān prajñapayiṣyāmi / utkṣepakeṇa bhikṣuṇā evaṃ cittam utpādayitavyam* / ayam utkṣiptako bhikṣur vyāḍo vikrāntaḥ sūtradharo (",
      "children": [
        {
          "tag": "hi",
          "attributes": {
            "rend": "bold"
          },
          "text": "281v1 = GBM 6.875"
        },
        {
          "tag": "text",
          "text": ") vinayadharo mātṛkādharaḥ / bahavaś cāsya bhikṣavaḥ sahāyakā vyāḍā vikrāntāḥ sūtradharā vinayadharā mātṛkādharāḥ / ahaṃ ced enam akāmaṃ codayeyaṃ smārayeyaṃ tena saṃghaḥ kalahajāto vihared bhaṇḍanajāto vigṛhīto vivādam āpannaḥ / yanv ahaṃ tenākāmakaṃ"
        },
        {
          "tag": "hi",
          "attributes": {
            "rend": "it"
          },
          "text": "na"
        },
        {
          "tag": "text",
          "text": "codayeyaṃ"
        },
        {
          "tag": "hi",
          "attributes": {
            "rend": "it"
          },
          "text": "na"
        },
        {
          "tag": "text",
          "text": "smārayeyam iti / utkṣiptako bhikṣur yathāprajñaptānām āsamudācārikān dharmān"
        },
        {
          "tag": "hi",
          "attributes": {
            "rend": "it"
          },
          "text": "na"
        },
        {
          "tag": "text",
          "text": "samādāya vartate ("
        },
        {
          "tag": "hi",
          "attributes": {
            "rend": "bold"
          },
          "text": "MSV II 178"
        },
        {
          "tag": "text",
          "text": ") sātisāro bhavati / evam ucyamānā api te bhikṣavo bhagavatā kalahajātā eva viharanti bhaṇḍanajātā vigṛhītā vivādam āpannāḥ / apīdānīṃ poṣadhe 'py apoṣadham āgamayanti / etat prakaraṇaṃ bhikṣavo bhagavata ārocayanti /"
        }
      ]
    },
    {
      "tag": "p",
      "attributes": {},
      "text": "atha bhagavān utkṣiptakaṃ bhikṣum utkṣiptakānuvartakāṃś ca bhikṣūn utkṣiptakānuvartakānuvartakāṃś ca dūtena prakrośyedam avocat* / satyaṃ yūyaṃ bhikṣava evam ucyamānā api mayā kalahajātā eva viharatha bhaṇḍanajātā vigṛhītā vivādam āpannāḥ / apīdānīṃ poṣadhe 'py apoṣadham āgamayatha / satyaṃ bhadanta / mā bhikṣavaḥ kalaho mā bhaṇḍanaṃ mā vigraho mā vivādaḥ / kalahajātānāṃ yuṣmākaṃ bhikṣavo viharatāṃ bhaṇḍanajātānāṃ vigṛhītānāṃ vivādam āpannānāṃ yāni karmāṇi kriyante Ō poṣadhaḥ pravāraṇā jñaptir jñaptidvitīyaṃ jñapticaturthaṃ karmaṃ Ō kṛtāny akṛtāni bhavanti kopyāni /"
    },
    {
      "tag": "p",
      "attributes": {},
      "text": "nānāsaṃvāsikā yūyaṃ bhikṣavas teṣāṃ bhikṣūṇām* / te ca yuṣmākam* / tat kasya hetoḥ / dvāv imau bhikṣavo nānāsaṃvāsikau / kaś caivātmani cātmānaṃ nānāsaṃvāsikaṃ sthāpayati / yo vā saṃghena dharmatayā sthāpyate / katham ātmanaivātmānaṃ nānāsaṃvāsikaṃ sthāpayati / yathāpi tad bhikṣubhir bhikṣūṇāṃ kalahajātānāṃ viharatāṃ bhaṇḍanajātānāṃ vigṛhītānāṃ vivādam āpannānāṃ pakṣāparapakṣavyavasthitānāṃ saṃcintya dharmapakṣād (",
      "children": [
        {
          "tag": "hi",
          "attributes": {
            "rend": "bold"
          },
          "text": "MSV II 179"
        },
        {
          "tag": "text",
          "text": ") adharmapakṣaṃ saṃkrāmati evam ātmanaivātmānaṃ nānāsaṃvāsikaṃ sthāpayati / kathaṃ saṃghena sthāpyaḥ / yathāpi tat saṃghenātmanā"
        },
        {
          "tag": "hi",
          "attributes": {
            "rend": "it"
          },
          "text": "darśanā"
        },
        {
          "tag": "text",
          "text": "yotkṣipyate / apratikarmaṇi apratinisṛṣṭe pāpake dṛṣṭigate utkṣipyate / evaṃ saṃghena dharmatayā /"
        }
      ]
    },
    {
      "tag": "p",
      "attributes": {},
      "text": "dvāv imau bhikṣavaḥ samānasaṃvāsikau / katamau dvau / yaś caivātmanātmānaṃ samānasaṃvāsikaṃ sthāpayati / yo vā saṃghena dharmatayā sthāpyate / katham ātmanaivātmānaṃ saṃvāsikaṃ sthāpayati / yathāpi tad bhikṣubhir bhikṣūṇāṃ kalahajātānāṃ viharatāṃ bhaṇḍanajātānāṃ vigṛhītānāṃ vivādam āpannānāṃ pakṣāparapakṣavyavasthitānāṃ saṃcintya",
      "children": [
        {
          "tag": "hi",
          "attributes": {
            "rend": "it"
          },
          "text": "a"
        },
        {
          "tag": "text",
          "text": "dharmapakṣād dharmapakṣaṃ saṃkrāmati / evam ātmanaivātmānaṃ samānasaṃvāsikaṃ sthāpayati / kathaṃ saṃghena dharmatayā sthāpyate / yathāpi tat saṃghenādarśanāyotkṣipta osāryate / apratikarmaṇi apratinisṛṣṭe pāpake dṛṣṭigate utkṣipta osāryate / evaṃ saṃghena dharmatayā /"
        }
      ]
    },
    {
      "tag": "p",
      "attributes": {},
      "text": "atha bhagavān utkṣiptakaṃ bhikṣum utkṣiptakānuvartakān bhikṣūn utkṣiptakānuvartakānuvartakāṃś codyojya utkṣepakaṃ (",
      "children": [
        {
          "tag": "hi",
          "attributes": {
            "rend": "bold"
          },
          "text": "282r1 = GBM 6.876"
        },
        {
          "tag": "text",
          "text": ") bhikṣum utkṣepakānuvartakān bhikṣūn utkṣepakānuvartakānuvartakāṃś ca dūtena prakrośyedam avocat* / satyaṃ yūyaṃ bhikṣava evam ucyamānā api mayā kalahajātā eva viharatha bhaṇḍanajātā vigṛhītā vivādam āpannāḥ / apīdānīṃ poṣadhe 'py apoṣadham ("
        },
        {
          "tag": "hi",
          "attributes": {
            "rend": "bold"
          },
          "text": "MSV II 180"
        },
        {
          "tag": "text",
          "text": ") āgamayatha / satyaṃ bhadanta / pūrvavad yāvad evam ucyamānā api te bhikṣavo bhagavatā kalahajātā eva viharanti bhaṇḍanajātā vigṛhītā vivādam āpannāḥ /"
        }
      ]
    },
    {
      "tag": "p",
      "attributes": {},
      "text": "anyatamena gṛhapatinā buddhapramukho bhikṣusaṃgho 'ntargṛhe bhaktenopanimantritaḥ / bhikṣusaṃghaḥ praviṣṭaḥ / bhagavān aupadhike 'sthād abhinirhṛtapiṇḍapātaḥ / paṃcabhiḥ kāraṇair buddhā bhagavantaḥ aupadhike tiṣṭhanty abhinirhṛtapiṇḍapātāḥ / pūrvavad yāvad asmiṃs tv arthe bhagavān śrāvakāṇāṃ vinaye śikṣāpadaṃ prajñapayitukāma aupadhike 'sthād abhinirhṛtapiṇḍapātaḥ / tatra cārthi",
      "children": [
        {
          "tag": "hi",
          "attributes": {
            "rend": "it"
          },
          "text": "ka"
        },
        {
          "tag": "text",
          "text": "pratyarthikānāṃ bhikṣūṇāṃ bhoktuṃ praviṣṭānām antargṛhe utpannaḥ kalaho bhaṇḍanaṃ vigraho vivādo yadutāpanna iti pūrvavad yāvat sthāpanārheṇa / apīdānīṃ parasparaprahārikām apy āgamayanti /"
        }
      ]
    },
    {
      "tag": "p",
      "attributes": {},
      "text": "atha piṇḍapātābhinirhārako bhikṣuḥ piṇḍapātam ādāya yena bhagavāṃs tenopasaṃkrāntaḥ / upasaṃkramya piṇḍapātam ekānte sthāpayitvā bhagavataḥ pādau śirasā vanditvā purastād asthāt* / dharmatā khalu buddhā bhagavantaḥ",
      "children": [
        {
          "tag": "hi",
          "attributes": {
            "rend": "it"
          },
          "text": "piṇḍa"
        },
        {
          "tag": "text",
          "text": "pātanirhārakaṃ bhikṣum anayā pratisaṃmodanayā pratisaṃmodante / kaccid bhikṣo praṇītaṃ bhaktaṃ santarpito bhikṣusaṃgha iti / pratisaṃmodate bata bhagavān piṇḍapātanirhārakaṃ bhikṣum anayā pratisaṃmodanayā / kaccid bhikṣo praṇītaṃ bhaktaṃ santarpito bhikṣusaṃgha iti / tathyaṃ bhadanta / praṇītaṃ bhaktaṃ santarpito bhikṣusaṃghaḥ / kiṃ tv arthikapratyarthikānāṃ bhikṣūṇām antargṛha utpannaḥ kalaho bhaṇḍanaṃ ("
        },
        {
          "tag": "hi",
          "attributes": {
            "rend": "bold"
          },
          "text": "MSV II 181"
        },
        {
          "tag": "text",
          "text": ") vigraho vivādo yadutāpanna iti pūrvava"
        },
        {
          "tag": "hi",
          "attributes": {
            "rend": "it"
          },
          "text": "d yāvat"
        },
        {
          "tag": "text",
          "text": "sthāpanārheṇa / apīdānīṃ parasparaprahārikām apy āgamitāḥ /"
        }
      ]
    },
    {
      "tag": "p",
      "attributes": {},
      "text": "atha bhagavān bhaktakṛtiṃ kṛtvā bahir vihārasya pādau prakṣālya vihāraṃ pravikṣat pratisaṃlayanāya / tato bhagavān sāyāhne pratisaṃlayanād vyutthāya purastād bhikṣusaṃghasya prajñapta evāsane niṣaṇṇaḥ / niṣadya bhagavān bhikṣūn āmantrayate sma / satyaṃ yuṣmākaṃ bhikṣavaḥ antargṛhe bhoktuṃ praviṣṭānām utpannaḥ kalaho bhaṇḍanaṃ vigraho vivādo yadutāpanna iti vā pūrvavad yāvad apīdānīṃ parasparaprahārikām apy āgamitāḥ / satyaṃ bhadanta / mā bhikṣavaḥ kalaho mā bhaṇḍanaṃ mā vigraho mā vivādaḥ / api tv arthi",
      "children": [
        {
          "tag": "hi",
          "attributes": {
            "rend": "it"
          },
          "text": "ka"
        },
        {
          "tag": "text",
          "text": "pratyarthikānām ahaṃ bhikṣūṇām antargṛhe praviṣṭānām āsamudācārikān dharmān prajñapayiṣyāmi / arthikapratyarthikair bhikṣubhir antargṛhe praviṣṭair āsanāntaritair niṣattavyaṃ yatraivaṃrūpasyā"
        },
        {
          "tag": "hi",
          "attributes": {
            "rend": "it"
          },
          "text": "na"
        },
        {
          "tag": "text",
          "text": "nulomikasya kāyasamudācārikasyāvakāśo na bhavati / arthi"
        },
        {
          "tag": "hi",
          "attributes": {
            "rend": "it"
          },
          "text": "ka"
        },
        {
          "tag": "text",
          "text": "pratyarthikā bhikṣavo 'ntargṛhe praviṣṭā yathāprajñaptān āsamudācārikān dharmān na samādāya ("
        },
        {
          "tag": "hi",
          "attributes": {
            "rend": "bold"
          },
          "text": "282v1 = GBM 6.877"
        },
        {
          "tag": "text",
          "text": ") vartante / sātisārā bhavanti / evam ucyamānā api bhikṣavo bhagavatā kalahajātā viharanti bhaṇḍanajātā vigṛhītā vivādam āpannāḥ / etat prakaraṇaṃ bhikṣavo bhagavata ārocayanti / tatra bhagavān bhikṣūn āmantrayate sma / mā bhikṣavaḥ kalaho mā bhaṇḍanaṃ mā vigraho mā vivādaḥ / kalahajātā yūyaṃ bhikṣavo viharanto bhaṇḍanajātā vigṛhītā ("
        },
        {
          "tag": "hi",
          "attributes": {
            "rend": "bold"
          },
          "text": "MSV II 182"
        },
        {
          "tag": "text",
          "text": ") vivādam āpannā utpannotpannāny adhikaraṇāni damayiṣyatha vyupaśamayiṣyatha dharmeṇa vinayena śāstuḥ śāsanena nedaṃ sthānaṃ vidyate / akala"
        },
        {
          "tag": "hi",
          "attributes": {
            "rend": "it"
          },
          "text": "ha"
        },
        {
          "tag": "text",
          "text": "jātās tu yūyaṃ bhikṣavo viharantaḥ abhaṇḍanajātā avigṛhītā avivādam āpannā utpannotpannāny adhikaraṇāni damayiṣyatha śamayiṣyatha vyupaśamayiṣyatha dharmeṇa vinayena śāstuḥ śāsanena sthānam etad vidyate /"
        }
      ]
    },
    {
      "tag": "p",
      "attributes": {},
      "text": "bhūtapūrvaṃ bhikṣavo brahmadatto nāma kāśirājo dīrghilaś ca kosalarājo 'nyonyaṃ prati viruddhāv abhavatām* / vistareṇa dīrghilasūtraṃ madhyamāgame samādhisaṃyuktake / ta evam āhuḥ kiṃ cāpi / bhagavān evam āha /"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "duḥkhaṃ rājā brahmadatto bhogānāṃ ca parikṣayaḥ /"
        },
        {
          "tag": "l",
          "attributes": {},
          "text": "videśamaraṇaṃ duḥkhaṃ jñātīnāṃ cāpy adarśanam* //"
        }
      ]
    },
    {
      "tag": "l",
      "attributes": {},
      "text": "atha bhagavāṃs tasyāṃ velāyāṃ gāthāṃ bhāṣate / {Cf. Uv 14.5-16; Vin I 349 and 395}"
    },
    {
      "tag": "p",
      "attributes": {},
      "text": "pṛthakchabdāḥ samajavā nedaṃ śreṣṭham iti manyatām* /\nsaṃghe hi bhidyamāne hi nābalaṃ kiṃci manyatām* /",
      "children": [
        {
          "tag": "note",
          "attributes": {},
          "children": [
            {
              "tag": "hi",
              "attributes": {
                "rend": "bold"
              },
              "text": "MSV II 183"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "asthicchidāṃ prāṇabhṛtāṃ gavāśvadhanahāriṇām* /"
            },
            {
              "tag": "l",
              "attributes": {},
              "text": "rāṣṭraṃ vilumpatāṃ caiva punar bhavati saṃgatim* /"
            },
            {
              "tag": "l",
              "attributes": {},
              "text": "yuṣmākaṃ na bhavet kasmād imaṃ dharmaṃ vijānatām* //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "parāmṛṣṭā paṇḍitābhāsā vāṇīgocaravādinī /"
        },
        {
          "tag": "l",
          "attributes": {},
          "text": "vyāyacchatāṃ mukhād vāmā yayā nītā na te viduḥ //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pare 'tra na vijānanti vayam atrodyamāmahe /"
        },
        {
          "tag": "l",
          "attributes": {},
          "text": "atra ye tu vijānanti teṣāṃ śāmyanti methakāḥ //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV II 184"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ākrośan mām avocan mām ajayan mām ajāpayaḥ /"
        },
        {
          "tag": "l",
          "attributes": {},
          "text": "atra ye upanahyanti vairaṃ teṣāṃ na śāmyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ākrośan mām avocan mām ajayan mām ajāpayan* /"
        },
        {
          "tag": "l",
          "attributes": {},
          "text": "atra ye nopanahyanti vairaṃ teṣāṃ praśāmyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na hi vaireṇa vairāṇi śāmyantīha kadācana /"
        },
        {
          "tag": "l",
          "attributes": {},
          "text": "kṣāntyā vairāṇi śāmyanti eṣa dharmaḥ sanātanaḥ //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vairaṃ na vaireṇa hi jātu śāmyate śāmyanti vairāṇi avairatābhiḥ /"
        },
        {
          "tag": "l",
          "attributes": {},
          "text": "vairaprasaṃgo hy ahitāya dehināṃ tasmād dhi vairaṃ na karoti paṇḍitaḥ //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV II 185"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sacel labheta nipakaṃ sahāyakaṃ sārdhaṃcaraṃ sādhuvihāradhīram* /"
        },
        {
          "tag": "l",
          "attributes": {},
          "text": "abhibhūya sarvāṇi parisravāṇi careta tenāttamanā pratismṛtaḥ //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "no cel labheta nipakaṃ sahāyakaṃ sārdhaṃcaraṃ sādhuvihāradhīram* /"
        },
        {
          "tag": "l",
          "attributes": {},
          "text": "rājeva rāṣṭraṃ vipulaṃ prahāya ekaś caren na ca pāpāni kuryāt* //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "caraṃś cen nādhigaccheta śreyaḥ sadṛśam ātmanaḥ /"
        },
        {
          "tag": "l",
          "attributes": {},
          "text": "ekacaryāṃ dṛḍhāṃ kuryān nāsti bāle sahāyatā //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ekasya caritaṃ śreyo na tu bāle sahāyatā /"
        },
        {
          "tag": "l",
          "attributes": {},
          "text": "alpotsukaś cared eko mātaṅgāraṇyanāgavat* //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV II 186"
        },
        {
          "tag": "text",
          "text": ") ("
        },
        {
          "tag": "hi",
          "attributes": {
            "rend": "bold"
          },
          "text": "283r1 = GBM 6.878"
        }
      ]
    },
    {
      "tag": "p",
      "attributes": {},
      "text": "evam ukte kośāmbakā bhikṣavo bhagavantam idam avocan* / dharmasvāmī bhagavān dharmasvāmī sugataḥ / ete 'smākaṃ vakṣyanti duruktāni durbhāṣitāni / vayam eṣāṃ kimarthaṃ marṣayāma iti / atha bhagavāṃs teṣāṃ bhikṣūṇāṃ tayā īryayā caryayā vipratipattyā anāttamanā anabhirāddhas tata eva ṛddhyā upari vihāyasā pra",
      "children": [
        {
          "tag": "hi",
          "attributes": {
            "rend": "it"
          },
          "text": "krānto"
        },
        {
          "tag": "text",
          "text": "yena śrāvastī tena cārikāṃ prakrānto 'nupūrveṇa śrāvastīm anuprāptaḥ / śrāvastyāṃ viharati jetavane 'nāthapiṇḍadasyārāme / tatra svid bhagavati prakrānte kośāmbakānāṃ bhikṣūṇāṃ vaiśālakānāṃ ca bhikṣūṇām evaṃrūpaḥ īryāpathaḥ saṃvṛttaḥ / pūrvabhakte 'pi piṇḍapātaṃ praviśanti paścādbhakte dvāraṃ baddhvā kalahaṃ kurvanti / tathā eṣāṃ tayā īryayā caryayā vipratipattyā dvādaśavarṣāṇi samatikrāntāni / kośāmbakā brāhmaṇagṛhapatayaḥ saṃsthāgāre parasparaṃ saṃjalpaṃ kartum ārabdhāḥ / vayaṃ bhavanto 'tyarthaṃ bhagavato 'bhiprasannāś cīvarapiṇḍapātaśayanāsanaglānapratyayabhaiṣajyapariṣkāraiḥ / atha ca punar bhagavatāsya gocarasya dvādaśavarṣāṇi parityaktasyādyatvenāpi nāgacchatīti / apare kathayanti / bhavanto bhagavān ihāgamiṣyatīti yatredānīṃ kośāmbakānāṃ bhikṣūṇām iyam evaṃrūpā īryā caryā vipratipattiḥ / pūrvabhakte piṇḍapātaṃ praviśanti paścādbhakte dvāraṃ baddhvā kaliṃ kurvantīti / apare tv āhuḥ / nāyaṃ bhavanta eṣāṃ doṣaḥ kiṃ tv asmākaṃ ye vayam ebhyaḥ piṇḍapātaṃ prayacchāmaḥ vāksaṃbhāṣaṇaṃ vā / etaṃ vayaṃ kriyākāraṃ vyavasthāpayāmaḥ / naiṣāṃ ("
        },
        {
          "tag": "hi",
          "attributes": {
            "rend": "bold"
          },
          "text": "MSV II 187"
        },
        {
          "tag": "text",
          "text": ") kenacit piṇḍako deyo vāksaṃbhāṣaṇaṃ ceti / te kriyākāraṃ kṛtvā vyavasthitāḥ / yāvad aparasmin divase kośāmbakā bhikṣavaḥ piṇḍapātaṃ praviṣṭāḥ / na kenacid ābhāṣitā nāpi piṇḍako dattaḥ / te yathā dhautakenaiva pātreṇa piṇḍapātaṃ praviṣṭās tathā dhautakenaiva niṣkrāntāḥ / alabdhvaikāṃ bhikṣām api tatas taiḥ saṃbhūya kośāmbakā brāhmaṇagṛhapataya uktāḥ / bhavanto 'yuktaṃ tāvad yat piṇḍapātaṃ na prayacchatha / arthaparikṣaya iti / kim asmābhir aparāddhaṃ yad vācam api na prayacchatheti / te kathayanti / yūyam api śramaṇāḥ śākyaputrīyā ity ātmānaṃ pratijānīdhve / yeṣāṃ śāstā īryayā caryayā vipratipattyā anāttamanā anabhirāddhaḥ / upari vihāyasā prakrāntaḥ / dvādaśavarṣāṇi samatikrāntāny adyatve"
        },
        {
          "tag": "hi",
          "attributes": {
            "rend": "it"
          },
          "text": "nā"
        },
        {
          "tag": "text",
          "text": "pi nāgacchatīti / te tūṣṇīm eva sthitāḥ / teṣāṃ tu sakāśam upasaṃkramya kathayanti / āyuṣmantaḥ sthāne vayam ebhir avasāditāḥ / yaḥ pṛthivyāṃ skhalati sa tān eva niḥśṛtyottiṣṭhati / sarvathā śrāvastyāṃ gacchāmaḥ / bhagavantaṃ kṣamayāmo bhikṣusaṃghaṃ ceti /"
        }
      ]
    },
    {
      "tag": "p",
      "attributes": {},
      "text": "atha kośāmbakā bhikṣavas tasyā eva rātrer atyayāt samādāya pātracīvaram apraviśyaiva kośāmbīṃ yena śrāvastī yena cārikāṃ prakrāntāḥ /"
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV II 188"
        }
      ]
    },
    {
      "tag": "p",
      "attributes": {},
      "text": "aśrauṣīd āyuṣmān ānandaḥ kośāmbakā bhikṣava āgacchanti kalahakārakā bhaṇḍanakārakā vigrahakārakā ādhikaraṇikāḥ / yair avamānito bhagavān ihāgataḥ / (",
      "children": [
        {
          "tag": "hi",
          "attributes": {
            "rend": "bold"
          },
          "text": "283v1 = GBM 6.879"
        },
        {
          "tag": "text",
          "text": ") te 'smāṃś codayiṣyanti smārayiṣyanti alajjitena vā vaitarikeṇa vā yanv ahaṃ bhagavata ārocayeyam iti viditvā yena bhagavāṃs tenopasaṃkrāntaḥ / upasaṃkramya bhagavataḥ pādau śirasā vanditvaikānte 'sthāt* / ekāntasthita āyuṣmān ānando bhagavantam idam avocat* / śrutaṃ mayā bhadanta kośāmbakā bhikṣava ihāgacchanti kalahakārakā bhaṇḍanakārakā vigrahakārakā vivādakārakā ādhikaraṇikāḥ / yair bhagavān avamānita ihāgataḥ / te 'smāṃś codayiṣyanti smārayiṣyanti alajjitena vā vaitareṇa vā / eṣām asmābhiḥ kathaṃ pratipattavyam* / te ānanda bhikṣubhir nālaptavyā na saṃlaptavyā nāvalokayitavyā na vilokayitavyā nānyatra hastavyavahārakeṇa pratyantimāni śayanāsanāni uddeṣṭavyāni / yadi kathayanti vṛddhā vayaṃ kasmāt pratyantāni śayanāsanāni uddiśyanta iti / vaktavyāḥ / yūyam api śramaṇāḥ śākyaputrīyā ity ātmānaṃ pratijānīdhve yeṣāṃ śāstā īryayā caryayā vipratipattyā anāttamanā anabhirāddhas tata eva ṛddhyā ihāgataḥ kāruṇikaḥ śāstā yenaitad anujñātam* / etad api yuṣmākaṃ na prāpadyata iti /"
        }
      ]
    },
    {
      "tag": "p",
      "attributes": {},
      "text": "aśrauṣīn mahāprajāpatī gautamī kośāmbakā bhikṣava āgacchanti kalahakārakā bhaṇḍanakārakā vigrahakārakā vivādakārakā (",
      "children": [
        {
          "tag": "hi",
          "attributes": {
            "rend": "bold"
          },
          "text": "MSV II 189"
        },
        {
          "tag": "text",
          "text": ") ādhikaraṇikā iti śrutvā ca punar asyaitad abhavat* / gacchāmi bhagavantam avalokayāmīti teṣāṃ mayā kathaṃ pratipattavyam iti viditvā yena bhagavāṃs tenopasaṃkrāntā / upasaṃkramya bhagavataḥ pādau śirasā vanditvaikānte niṣaṇṇā / ekāntaniṣaṇṇā mahāprajāpatī gautamī bhagavantam idam avocat* / śrutaṃ mayā bhadanta kośāmbakā bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikā iti / teṣāṃ mayā kathaṃ pratipattavyam* / kośāmbakā bhikṣavas tvayā gautamī nālaptavyā na saṃlaptavyā nāvalokayitavyā na vyavalokayitavyā nānyat tu sahadarśanād evāsanaṃ bhoktavyaṃ jyeṣṭhaparṣad iti kṛtvā /"
        }
      ]
    },
    {
      "tag": "p",
      "attributes": {},
      "text": "aśrauṣīd anāthapiṇḍado gṛhapatiḥ kośāmbakā bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikā iti śrutvā ca punar asyaitad abhavat* / gacchāmi bhagavantam avalokayāmīti teṣāṃ mayā kathaṃ pratipattavyam iti viditvā yena bhagavāṃs tenopasaṃkrāntaḥ / upasaṃkramya bhagavataḥ pādau śirasā vanditvaikānte niṣaṇṇaḥ / ekāntaniṣaṇṇo 'nāthapiṇḍado gṛhapatir bhagavantam idam avocat* / śrutaṃ mayā bhadanta kośāmbakā bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikā iti teṣāṃ mayā kathaṃ pratipattavyam* / kośāmbakā bhikṣavas tvayā gṛhapate nālaptavyā (",
      "children": [
        {
          "tag": "hi",
          "attributes": {
            "rend": "bold"
          },
          "text": "MSV II 190"
        },
        {
          "tag": "text",
          "text": ") na saṃlaptavyā nāvalokayitavyā na vyavalokayitavyā na vanditavyāḥ piṇḍapātas tu deyo dānaṃ na virudhyate iti /"
        }
      ]
    },
    {
      "tag": "p",
      "attributes": {},
      "text": "kośāṃbakā (",
      "children": [
        {
          "tag": "hi",
          "attributes": {
            "rend": "bold"
          },
          "text": "284r1 = GBM 6.880"
        },
        {
          "tag": "text",
          "text": ") bhikṣavo 'nupūrveṇa śrāvastīm anuprāptāḥ / tatra pātracīvaraṃ pratiśamayya pādau prakṣālya pṛcchanti / kaḥ śayanāsanoddeśaka iti / kalpakārakaiḥ samākhyātam* / āryānanda iti / te yenāyuṣmān ānandas tenopasaṃkrāntāḥ / upasaṃkramyāyuṣmantam ānandam idam avocat* / āyuṣman ānanda asmākaṃ śayanāsanāny uddiśya iti / āyuṣmān ānandas teṣāṃ pratyantimāni śayanāsanāni hastavyavahāreṇoddeṣṭum ārabdhaḥ / te kathayanti / āyuṣman ānanda vṛddhā vayam* / kasmād asmākaṃ pratyantimāni śayanāsanāni uddiśyanta iti / sa kathayati / yūyam api śramaṇāḥ śākyaputrīyā ity ātmānaṃ pūrvavad yāvad etad api yuṣmākaṃ na prāpadyata iti / te saṃvignāḥ kṛcchreṇa rātrim atināmayanti / athotkṣiptakasya bhikṣo rātryāḥ pratyūśasamaye svasantatiṃ vyavalokayata etad abhavat* / yad asmākam utpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā utkṣiptaka iti vā anutkṣiptaka iti vā / so 'ham āpanno nānāpannaḥ / utkṣipto nānutkṣiptaḥ / yat punar utkṣipto dharmeṇa karmaṇā akopyenāsthāpanārheṇa / yanv ahaṃ sandhiṃ kuryāṃ sāmagrīm iti viditvā kalyam evotthāya yenotkṣiptakānuvartakā bhikṣava utkṣiptakā"
        },
        {
          "tag": "hi",
          "attributes": {
            "rend": "it"
          },
          "text": "nuvartakā"
        },
        {
          "tag": "text",
          "text": "nuvartakāś ca tenopasaṃkrāntaḥ / upasaṃkramyotkṣiptakānuvartakān bhikṣūn utkṣiptakānuvartakānuvartakāṃś cedam avocat* / iha mamāyuṣmanto rātryāḥ pratyūṣasamaye svasantatiṃ vyavalokayataḥ ("
        },
        {
          "tag": "hi",
          "attributes": {
            "rend": "bold"
          },
          "text": "MSV II 191"
        },
        {
          "tag": "text",
          "text": ") etad abhavat* / yan nidānaṃ mamotpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā utkṣiptaka iti vā anutkṣiptaka iti / so 'ham āpanno nānāpannaḥ / utkṣipto nānutkṣiptaḥ / yat punar utkṣipto dharmeṇa karmaṇā akopyenāsthāpanārheṇa / sandhiṃ kuryāṃ sāmagrīm iti / yūyaṃ kiṃ kathayatha / te kathayanti / evaṃ bhavatu / śobhanam* / athotkṣiptako bhikṣur utkṣiptakā"
        },
        {
          "tag": "hi",
          "attributes": {
            "rend": "it"
          },
          "text": "nuvartakā"
        },
        {
          "tag": "text",
          "text": "bhikṣava utkṣiptakānuvartakānuvartakāṃś ca yenotkṣiptako bhikṣur utkṣepakānuvartakā bhikṣava utkṣepakānuvartakānuvartakāṃś ca tenopasaṃkrāntaḥ / upasaṃkramyotkṣepakaṃ bhikṣum utkṣepakānuvartakānuvartakāṃś cedam avocat* / iha mamāyuṣmanto rātryāḥ pratyūṣasamaye svasantatiṃ vyavalokayata etad abhavat* / yan nidānaṃ mamotpannaḥ kalaho bhaṇḍanaṃ pūrvavad yāvat sandhiṃ kuryāṃ sāmagrīm iti / yūyaṃ kiṃ kariṣyatha / te kathayanti / evaṃ bhavatu / śobhanam iti / sa tenotkṣiptako bhikṣur utkṣiptakānuvartakā bhikṣava utkṣiptakānuvartakānuvartakā utkṣepako bhikṣur utkṣepakānuvartakā bhikṣava utkṣepakānuvartakānuvartakāś ca yena bhagavāṃs tenopasaṃkrāntāḥ / upasaṃkramya bhagavataḥ pādau śirasā vanditvaikānte tasthuḥ / ekāntasthita utkṣepako bhikṣur bhagavantam idam avocat* / iha mama bhadanta rātryāḥ"
        },
        {
          "tag": "hi",
          "attributes": {
            "rend": "it"
          },
          "text": "pratyūṣa"
        },
        {
          "tag": "text",
          "text": "samaye svasantatiṃ vyavalokayata etad abhavat* / pūrvasandhiṃ kuryāṃ sāmagrīm iti / tan mayā sarva ime bhikṣavaḥ sāmagryām udyojitā iti / bhagavān āha / sādhu sādhu bhikṣo bahupuṇyaṃ prasūyate aprameyam asaṃkhyeyam aprimāṇaṃ yo bhikṣūṇāṃ kalahajātānāṃ viharatāṃ bhaṇḍanajātānāṃ ("
        },
        {
          "tag": "hi",
          "attributes": {
            "rend": "bold"
          },
          "text": "284v1 = GBM 6.881"
        },
        {
          "tag": "text",
          "text": ") vigṛhītānāṃ ("
        },
        {
          "tag": "hi",
          "attributes": {
            "rend": "bold"
          },
          "text": "MSV II 192"
        },
        {
          "tag": "text",
          "text": ") vivādam āpannānāṃ pakṣāparapakṣavyavasthitānāṃ saṃdhiṃ karoti sāmagrīm* / yathā hi nāma kaścic chataśac chinnaṃ bālaṃ koṭyā koṭyā pratisandadhyād evam eva bahupuṇyaṃ prasūyate aprameyam asaṃkhyeyam aparimāṇaṃ yo bhikṣūṇāṃ kalahajātānāṃ viharatāṃ pūrvavad yāvat sandhiṃ karoti sāmagrīm* / api tūtkṣiptakasyāhaṃ bhikṣor āsamudācārikān dharmān prajñapayiṣyāmi / utkṣiptakena bhikṣuṇā saṃghād osāraṇā yācitavyā / evaṃ ca punar yācitavyā / śayanāsanaprajñaptiṃ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṃghe sanniṣaṇṇe sannipatite yathāvṛddhikayā sagauraveṇa sāmīcīṃ kṛtvā vṛddhānte utkuṭukena niṣadyāñjaliṃ pragṛhya idaṃ syād vacanīyam* /"
        }
      ]
    },
    {
      "tag": "p",
      "attributes": {},
      "text": "śṛṇotu bhadantaḥ saṃghaḥ / yan nidānaṃ mamotpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā utkṣiptaka iti vā anutkṣiptaka iti vā so 'ham āpanno nānāpannaḥ utkṣipto nānutkṣiptaḥ / yat punar utkṣipto dharmeṇa karmaṇā akopyenāsthāpanārheṇa / so 'ham evaṃnāmā utkṣiptako bhikṣuḥ saṃghād osāraṇaṃ yāce / osārayatu māṃ bhadantaḥ saṃghaḥ / yathādharmeṇa yathāvinayaṃ pratikariṣye / anukampayānukampām upādāya / evaṃ dvir api trir api / tataḥ paścād ekena bhikṣuṇā jñaptiṃ kṛtvā karma kartavyam* /"
    },
    {
      "tag": "p",
      "attributes": {},
      "text": "śṛṇotu bhadanta saṃghaḥ / yan nidānam apy āyuṣmanta utpannaḥ kalaho bhaṇḍanaṃ vigraho vivādo yadutāpanna iti vā / anāpanna iti vā / utkṣiptaka iti vā / anutkṣiptaka iti vā / so 'yam āpanno nānāpanna / utkṣiptako nānutkṣiptakaḥ / yat punar utkṣipto dharmeṇa karmaṇākopyenāsthāpanārheṇa (",
      "children": [
        {
          "tag": "hi",
          "attributes": {
            "rend": "bold"
          },
          "text": "MSV II 193"
        },
        {
          "tag": "text",
          "text": ") / so 'yam evaṃnāmā utkṣiptako bhikṣuḥ saṃghād osāraṇaṃ yācate / sacet saṃghasya prāptakālaṃ kṣametānujānīyāt saṃgho yat saṃgha evaṃnāmānaṃ bhikṣum osārayed iti / eṣā jñaptiḥ / karma kartavyam* /"
        }
      ]
    },
    {
      "tag": "p",
      "attributes": {},
      "text": "śṛṇotu bhadantaḥ saṃghaḥ / yan nidānam apy āyuṣmata utpannaḥ kalaho bhaṇḍanaṃ vigraho vivādaḥ pūrvavad yāvat* / so 'yam evaṃnāmā bhikṣuḥ saṃghād osāraṇaṃ yācate / tat saṃgha evaṃnāmānaṃ bhikṣum osārayati / yeṣām āyuṣmatāṃ kṣametānujānīyāt saṃgho yat saṃgha evaṃnāmānaṃ bhikṣum osārayed iti / eṣā jñaptiḥ / karma kartavyam* /"
    },
    {
      "tag": "p",
      "attributes": {},
      "text": "śṛṇotu bhadantaḥ saṃghaḥ / yan nidānam apy āyuṣmata utpannaḥ kalaho bhaṇḍanaṃ vigraho vivādaḥ pūrvavad",
      "children": [
        {
          "tag": "hi",
          "attributes": {
            "rend": "it"
          },
          "text": "yāvat*"
        },
        {
          "tag": "text",
          "text": "/ so 'yam evaṃnāmā utkṣiptako bhikṣuḥ saṃghād osāraṇaṃ yācate / tat saṃgha evaṃnāmānaṃ bhikṣum osārayati / yeṣām āyuṣmatāṃ kṣamante evaṃnāmānam utkṣiptakaṃ bhikṣum osārayitum* / te tūṣṇīm* / na kṣamante / bhāṣantām* / osāritaḥ saṃghena evaṃnāmā utkṣiptako bhikṣuḥ / kṣāntam anujñātaṃ saṃghena / yasmāt tūṣṇīm evam etad dhārayāmi /"
        }
      ]
    },
    {
      "tag": "p",
      "attributes": {},
      "text": "osāraṇīyaṃ karma / tasyāhaṃ bhikṣor āsamudācārikān dharmān prajñapayāmi / osāraṇīyakarmakṛtena bhikṣūṇā saṃghāt sāmagrī yācayitavyā / evaṃ ca punar yācayitavyā /"
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV II 194"
        }
      ]
    },
    {
      "tag": "p",
      "attributes": {},
      "text": "śṛṇotu bhadantaḥ saṃghaḥ / yan nidānaṃ mamotpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā / utkṣipta iti vā anutkṣipta iti vā / so 'ham āpanno nānāpannaḥ / utkṣiptako nānutkṣiptakaḥ / yat punar utkṣipto dharmeṇa karmaṇā akopyenāsthāpanārheṇa / tena mayā evaṃnāmnā (",
      "children": [
        {
          "tag": "hi",
          "attributes": {
            "rend": "bold"
          },
          "text": "285r1 = GBM 6.882"
        },
        {
          "tag": "text",
          "text": ") utkṣiptakena bhikṣuṇā saṃghād osāraṇā yācitā / kṛtaṃ mama saṃghenosāraṇīyaṃ karma / so 'ham evaṃnāmā osāraraṇīyakarmakṛto bhikṣusaṃghāt sāmagrīṃ yāce / dadātu bhadantaḥ saṃgho mamaivaṃnāmna osāritasya bhikṣoḥ saṃghasāmagrīm* / anukampayānukampām upādāya / evaṃ dvir api / evaṃ trir api / tataḥ paścād ekena bhikṣuṇā jñaptiṃ kṛtvā karma kartavyam* /"
        }
      ]
    },
    {
      "tag": "p",
      "attributes": {},
      "text": "śṛṇotu bhadanta saṃghaḥ / yan nidānam asyāyuṣmata utpannaḥ kalaho bhaṇḍanaṃ vigraho vivādo yadutāpanna iti pūrvavad",
      "children": [
        {
          "tag": "hi",
          "attributes": {
            "rend": "it"
          },
          "text": "yāvat*"
        },
        {
          "tag": "text",
          "text": "/ sacet saṃghasya prāptakālaṃ kṣametānujānīyāt saṃgho yat saṃgha evaṃnāmnaḥ osāraṇīyakarmakṛtasya bhikṣoḥ sāmagrīṃ dadyād iti / eṣā jñaptiḥ / karma kartavyam* /"
        }
      ]
    },
    {
      "tag": "p",
      "attributes": {},
      "text": "śṛṇotu bhadanta saṃghaḥ / yan nidānam asyāyuṣmata utpannaḥ kalaho bhaṇḍanaṃ vigraho vivādo yadutāpannaḥ pūrvavad yāvad dattā saṃghena evaṃnāmnaḥ osāraṇīyakarmakṛtasya bhikṣoḥ sāmagrī / kśāntam anujñātam* / yasmāt tūṣṇīm evam etad dhārayāmi / ity asya saṃghena osāraṇīyakarmakṛtasya bhikṣoḥ sāmagrī dattā bhavati / tasya saṃghena sāmagrī dātavyā / nātra kaukṛtyaṃ karaṇīyam* /"
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV II 195"
        }
      ]
    },
    {
      "tag": "p",
      "attributes": {},
      "text": "saṃghasāmagrīdattakasyāhaṃ bhikṣor āsamudācārikān dharmān prajñapayāmi / saṃghasāmagrīdattakena bhikṣuṇā poṣadho yācitavyaḥ / evaṃ ca punar yācitavyaḥ / śayanāsanaprajñaptiṃ kṛtvā pūrvavad yāvat* / so 'ham evaṃnāmā saṃghasāmagrīdattakaḥ saṃghāt sāmagrīpoṣadhaṃ yāce / dadātu bhadantaḥ saṃghaḥ mamaivaṃnāmnaḥ sāmagrīdattakasya bhikṣoḥ sāmagrīpoṣadham anukampām upādāya / evaṃ dvir api / trir api / tataḥ paścād ekena bhikṣuṇā jñaptiṃ kṛtvā karma kartavyam* /"
    },
    {
      "tag": "p",
      "attributes": {},
      "text": "śṛṇotu bhadantaḥ saṃghaḥ / yan nidānam asyāyuṣmata utpannaḥ kalaho bhaṇḍanaṃ vigraho vivādo yadutāpanna iti vā pūrvavad yāvat* / so 'yam evaṃnāmā saṃghasāmagrīdattakaḥ saṃghāt sāmagrīpoṣadhaṃ yācate / sacet saṃghasya prāptakālaṃ kṣametānujānīyāt saṃgho yat saṃgha evaṃnāmnaḥ saṃghasāmagrīdattakasya bhikṣoḥ sāmagrīpoṣadhaṃ dadyād iti / eṣā jñaptiḥ / karma kartavyam* /"
    },
    {
      "tag": "p",
      "attributes": {},
      "text": "śṛṇotu bhadantaḥ saṃghaḥ / yan nidānam asyāyuṣmata utpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā pūrvavad yāvat* / so 'yam evaṃnāmā sāmagrīdattakaḥ saṃghāt sāmagrīpoṣadhaṃ yācate / tat saṃgha evaṃnāmnaḥ sāmagrīdattakasya bhikṣoḥ sāmagrīpoṣadhaṃ dadāti / eṣām āyuṣmatāṃ kṣamante evaṃnāmnaḥ sāmagrīdattakasya bhikṣoḥ sāmagrīpoṣadhaṃ dātum* / te tūṣṇīm* / na kṣamante / bhāṣantām* / dattaḥ saṃghena evaṃnāmnaḥ sāmagrīdattakasya bhikṣoḥ sāmagrīpoṣadhaḥ / kṣāntam anujñātaṃ saṃghena / yasmāt tūṣṇīm evam etad dhārayāmi /"
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV II 196"
        }
      ]
    },
    {
      "tag": "p",
      "attributes": {},
      "text": "yasya saṃghena sāmagrīdattakasya bhikṣoḥ sāmagrīpoṣadho datto bhavati tena sārdhaṃ saṃghenaikatye niṣadya poṣadhaḥ kartavyaḥ pravāraṇā jñaptiḥ jñaptidvitīyaṃ jñapticaturthaṃ karma / nātra kaukṛtyaṃ karaṇīyam* / vyagrāḥ kurvanti sātisārā bhavanti / na ca punar bhikṣuṇā apoṣadhe poṣadham āgamayati / sātisāro bhavati / sthāpayitvā maṅgalyapoṣadhaṃ sāmagrīpoṣadhaṃ vā /"
    },
    {
      "tag": "p",
      "attributes": {},
      "text": "kośāmbakavastu samāptam* //"
    }
  ]
}