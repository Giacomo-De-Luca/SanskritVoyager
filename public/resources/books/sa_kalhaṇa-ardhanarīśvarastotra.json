{
  "title": "sa_kalhaṇa-ardhanarīśvarastotra",
  "body": "<body xmlns='http://www.tei-c.org/ns/1.0'>\n      <div>\n\t<lg xml:id='ANS_1' corresp='RT_1.2'>\n\t  <l>bhālaṃ vahniśikhāṅkitaṃ dadhad adhiśrotraṃ vahan saṃbhṛta<orig>-</orig><lb/>krīḍatkuṇḍalijṛmbhitaṃ jaladhijacchāyācchakaṇṭhacchaviḥ /</l>\n\t  <l>vakṣo bibhrad ahīnakañcukacitaṃ baddhāṅganārdhasya vo <lb/>bhāgaḥ puṃgavalakṣmaṇo 'stu yaśase vāmo 'tha vā dakṣiṇaḥ //</l>\n\t</lg>\n\n\t<lg xml:id='ANS_2'>\n\t  <l>vāme sāñjanam akṣi dakṣiṇadiśi śyāmāyamāno galaḥ <lb/>pāṇau tiṣṭhati darpaṇo 'tra mukuṭe 'mutra sthitaś candramāḥ /</l>\n\t  <l>tan māteyam ayaṃ piteti sucirāt sapratyabhijñaṃ śanair <lb/>yasyotsaṅgam agād guho bhavatu vaḥ prītyai sa gaurīśvaraḥ //</l>\n\t</lg>\n\n\t<lg xml:id='ANS_3' corresp='RT_3.1'>\n\t  <l>muñcebhājinam asya kumbhakuhare muktāḥ kucāgrocitāḥ <lb/>kiṃ bhālajvalanena kajjalam ataḥ kāryaṃ tavākṣṇoḥ kṛte /</l>\n\t  <l>saṃdhāne vapurardhayor bhagavator itthaṃ niṣedhe 'py aheḥ <lb/>kartavye priyayottarānusaraṇodyukto haraḥ pātu vaḥ //</l>\n\t</lg>\n\n\t<lg xml:id='ANS_4' corresp='RT_2.1'>\n\t  <l>vihitam ajagośṛṅgāgrābhyāṃ dhanur ghaṭitaṃ tathā <lb/>narakaraṭinor dehārdhābhyāṃ gaṇaṃ parigṛhṇataḥ /</l>\n\t  <l>dvividharacanāvāllabhyānāṃ nidher ucitā vibhor <lb/>jayati laṭabhāpuṃbhāgābhyāṃ śarīravinirmitiḥ //</l>\n\t</lg>\n\n\t<lg xml:id='ANS_5' corresp='RT_6.1'>\n\t  <l>nedaṃ parṇasamīraṇāśanatapomāhātmyam ukṣoragau <lb/>paśyaitāv ata eva saṃprati kṛtau tanmātravṛttī bahiḥ /</l>\n\t  <l>premṇaivārdham idaṃ carācaraguroḥ prāpeyam ātmastutīr <lb/>itthaṃ devavadhūmukhāc chrutisukhāḥ śṛṇvaty aparṇāvatāt //</l>\n\t</lg>\n\n\t<lg xml:id='ANS_6' corresp='RT_5.1'>\n\t  <l>kāpy eteṣu ruciḥ kaceṣu phaṇināṃ puṃskokilasyeva te <lb/>gobhiḥ kaṇṭhataṭasya hṛṣyati puro dṛk paśya cakṣuḥśruteḥ /</l>\n\t  <l>saṃdhāne 'bhinave mitho bhagavator jihvāpṛthakspandinī <lb/>bhinnārthāṃ sadṛśākṣarām api vadanty evaṃ giraṃ pātu vaḥ //</l>\n\t</lg>\n\n\t<lg xml:id='ANS_7'>\n\t  <l>dātuṃ vāñchati dakṣiṇe 'pi nayane vāmaḥ karaḥ kajjalaṃ <lb/>bhaujaṅgaṃ ca bhuje 'ṅgadaṃ ghaṭayituṃ vāme 'pi vāmetaraḥ /</l>\n\t  <l>itthaṃ svaṃ svam aśikṣitaṃ bhagavator ardhaṃ vapuḥ paśyatoḥ <lb/>sādhārasmitalāñchitaṃ diśatu vo vaktraṃ manovāñchitam //</l>\n\t</lg>\n\n\t<lg xml:id='ANS_8'>\n\t  <l>gāḍhāliṅgana maṅgalaṃ bhavatu te svasty astu vaś cāṭavaḥ <lb/>kiṃ brūmaḥ priyayā vilāsakalaha śraddheya evāsi na /</l>\n\t  <l>ity ukte nibiḍapravāsacakitair yāvad guṇaiḥ sthīyate <lb/>saṃghaṭṭaḥ śivayoḥ sa tāvad adhikaspaṣṭaḥ śivāyāstu vaḥ //</l>\n\t</lg>\n\n\t<lg xml:id='ANS_9'>\n\t  <l>tad ardhanārīśvaramūrdharatnam <lb/>ardhaṃ vidhor astu samṛddhaye vaḥ /</l>\n\t  <l>yad adrikanyāvadanātirikta<orig>-</orig><lb/>dvitīyabhāgabhramam ātanoti //</l>\n\t</lg>\n\n\t<lg xml:id='ANS_10' corresp='RT_4.1'>\n\t  <l>tadvītavyatirekam adritanayādehena miśrībhavan <lb/>niṣpratyūham iha vyapohatu vapuḥ sthāṇor abhadrāṇi vaḥ /</l>\n\t  <l>veṇyā bhogivadhūśarīrakuṭilaśyāmatviṣā veṣṭitā <lb/>jūṭāher api yatra bhāti dayitāmūrtyeva pṛktā tanuḥ //</l>\n\t</lg>\n\n\t<lg xml:id='ANS_11' corresp='RT_8.1'>\n\t  <l>prauḍhāḥ kañcukino jaradvṛṣavaraḥ kubjas tuṣāradyutir <lb/>nityāpto 'pi bahiṣkṛtaḥ parikaraḥ so 'yaṃ samasto 'py aho /</l>\n\t  <l>ardhād yadvasatīkṛtād bhagavatā cāritracaryāvidā <lb/>sā bhidyād duritaṃ carācaraguror antaḥpuraṃ pārvatī //</l>\n\t</lg>\n\n\t<lg xml:id='ANS_12'>\n\t  <l>līlodyānavanaśmaśānagamane svecchāparādhīnayoḥ <lb/>samyaksāmbaratādigambaradaśāsavrīḍanirvrīḍayoḥ /</l>\n\t  <l>paryāptātularāmaṇīyakamahāśrībhairavākārayoḥ <lb/>kṣemaṃ vaḥ śivayoḥ samāsamadṛśor diśyād acintyaṃ vapuḥ //</l>\n\t</lg>\n\n\t<lg xml:id='ANS_13'>\n\t  <l>cūḍendor iva rociṣā mukulitaṃ vātāyanābhaṃ śriyaḥ <lb/>pānārthaṃ pariṣevitaṃ madhukarākāraiḥ kumārānanaiḥ /</l>\n\t  <l>aunnatyād adhivāsya vaktrapavanair ghrāṇopayogīkṛtaṃ <lb/>kasyorojasarojam asti na manastoṣāya gaurīśayoḥ //</l>\n\t</lg>\n\n\t<lg xml:id='ANS_14'>\n\t  <l>ardhaṃ snigdhavimugdham iddhahutabhugdigdhaṃ tathārdhaṃ jagat <lb/>pāyād īśvarayos tad akṣi tilakasthānasthitaṃ vīkṣya yat /</l>\n\t  <l>krīḍākarmaṇi kārmukaṃ karatale kartuṃ kirīṭendunā <lb/>sotsekaś ca nirutsukaś ca yugapad devaḥ smaro jāyate //</l>\n\t</lg>\n\n\t<lg xml:id='ANS_15'>\n\t  <l>vyālā vāyubhujas tṛṇeḍhi ca tṛṇāny ukṣā bubhukṣāturo <lb/>niṣkaupīnapaṭaḥ kuṭumbabharaṇo kiṃ tv asmi cintākulaḥ /</l>\n\t  <l>daurgatyād iti piṇḍam ekam akarod gaurīśarūpeṇa yo <lb/>yaś cābhīṣṭaphalapradas trijagataḥ kasmaicid asmai namaḥ //</l>\n\t</lg>\n\n\t<lg xml:id='ANS_16'>\n\t  <l>jyāghoṣair badhirīkaroti kakubho bāhū muhuḥ paśyati <lb/>svasya svena vikatthate racayati proccaistarāṃ tarjanīm /</l>\n\t  <l>yasmin kevalam eva kelirabhasāj jāte 'rdhanārīśvare <lb/>vīraṃmanyatayā sa manmathabhaṭo vātūlitas taṃ stumaḥ //</l>\n\t</lg>\n\n\t<lg xml:id='ANS_17' corresp='SKA_15.37'>\n\t  <l>vapuḥkhaṇḍe khaṇḍaḥ prativasati śailendraduhituḥ <lb/>śikhaṇḍe khaṇḍenduḥ svayam api vibhuḥ khaṇḍaparaśuḥ /</l>\n\t  <l>tathāpi pratyagraṃ śaraṇam upayātaṃ prati vibhor <lb/>akhaṇḍo vyāpāro jagati karuṇāyā vijayate //</l>\n\t</lg>\n\n\t<lg xml:id='ANS_18' corresp='ŚRT_1.1.2'>\n\t  <l>premnārdhaṃ vapuṣo vilokya militaṃ devyā samaṃ svāmino <lb/>maulau yasya niśāpatir nagasutāveṇīniśāmiśritaḥ /</l>\n\t  <l>āste svāmyanuvartanārtham iva tat kṛtvā vapuḥ khaṇḍitaṃ <lb/>deyād advayabhāvanāṃ sa bhagavān devo 'rdhanārīśvaraḥ //</l>\n\t</lg>\n      </div>\n    </body>\n  \n"
}