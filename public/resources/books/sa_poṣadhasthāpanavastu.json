{
  "file_title": "poṣadhasthāpanavastu",
  "file_title_normal": "posadhasthapanavastu",
  "metadata": {
    "original_title": "Poṣadhasthāpanavastu",
    "contributors": [
      {
        "role": "data entry",
        "name": "Klaus Wille",
        "when": ""
      },
      {
        "role": "contribution to GRETIL",
        "name": "Klaus Wille",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31",
    "source": "N. Dutt: Gilgit Manuscript, vol. III: Mūlasarvāstivādavinayavastu, part 3 (Srinagar 1943), pp. 105-117: Poṣadhasthāpanavastu (second edition: Delhi 1984)."
  },
  "body": [
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 105"
        }
      ]
    },
    {
      "tag": "p",
      "attributes": {},
      "text": "poṣadhasthāpanavastu"
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 107"
        }
      ]
    },
    {
      "tag": "l",
      "attributes": {
        "rend": "it"
      },
      "text": "poṣadhasthāpanavastūddānam* /"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aśuddhapoṣadhād bhikṣur maudgalyāyaṇena nāśitaḥ /"
        },
        {
          "tag": "l",
          "attributes": {},
          "text": "tataḥ śāstrāṇi vigarhitvā saṃghena pṛṣṭaḥ poṣadhaḥ //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "eṣā uddānagāthā caṃpāyāṃ poṣadhasūtre vistareṇa /"
        },
        {
          "tag": "l",
          "attributes": {},
          "text": "tac ca poṣadhasūtraṃ madhyamāgame saṃgītanipāte paṭhyate //"
        }
      ]
    },
    {
      "tag": "p",
      "attributes": {},
      "text": "uddānam* /"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "codanāt smāraṇāc caiva avakāśo 'vacanīyataḥ /"
        },
        {
          "tag": "l",
          "attributes": {},
          "text": "avavādaḥ prasthāpanaṃ poṣadhaś ca pravāraṇā //"
        }
      ]
    },
    {
      "tag": "p",
      "attributes": {},
      "text": "uktaṃ bhagavatā saṃghasthavireṇa tv ardhamāsaṃ prātimokṣasūtroddeśa uddeṣṭavya iti / upadhivārikaḥ saṃghasthavirasya purastāt sthitvā kathayati / sthavira prātimokṣasūtroddeśam uddiśeti / sa kathayati / āyuṣman na (",
      "children": [
        {
          "tag": "hi",
          "attributes": {
            "rend": "bold"
          },
          "text": "312r1 = GBM 6.936"
        },
        {
          "tag": "text",
          "text": ") śuddhā tāvad bhikṣuparṣat* / ko 'tra sthavireṇāpariśuddho dṛṣṭaḥ / tvam eva tāvat* / katham ahaṃ sthavireṇa dṛṣṭaḥ / divyena cakṣuṣā / hantedānīṃ naṣṭāḥ smaḥ / yatra bhikṣavo divyena cakṣuṣā dṛṣṭvā codayanti smārayanti / ity etat prakaraṇaṃ bhikṣavo bhagavata ārocayanti / bhagavān āha / asaṃvyavahāryaṃ bhikṣavo divyacakṣuḥ / tasmān na bhikṣuṇā divyena cakṣuṣā dṛṣṭvā bhikṣuś codayitavyaḥ smārayitavyaḥ / bhikṣur divyena cakṣuṣā dṛṣṭvā bhikṣuṃ codayati smārayati sātisāro bhavati /"
        }
      ]
    },
    {
      "tag": "p",
      "attributes": {},
      "text": "yathā divyena cakṣuṣā evaṃ divyena śrotreṇa /"
    },
    {
      "tag": "p",
      "attributes": {},
      "text": "punar apy asāv upadhivārikaḥ saṃghasthavirasya purastāt sthitvā kathayati / sthavira prātimokṣasūtroddeśam uddiśeti / sa kathayati / (",
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 108"
        },
        {
          "tag": "text",
          "text": ") āyuṣmann apariśuddhā tāvad bhikṣuparṣat* / sthavira ko 'trāpariśuddhaḥ / tvam eva tāvat* / sthavira katham nāma tvayā saṃghamadhye mama śirasi muṣṭir nipātitā / aho batāhaṃ tvayā ekānte coditaḥ syām iti / sa tūṣṇīm avasthitaḥ / etat prakaraṇaṃ bhikṣavo bhagavata ārocayanti / bhagavān āha / ekānte codayitavyo na saṃghamadhye / saced ekānte codyamāno na smarati smārayitavyaḥ / smāritaś cet kopam āpadyate / avakāśaḥ kārayitavyaḥ / avakāśaṃ kāryamāṇo 'nyenānyaṃ pratisarati / bhagavān āha / avacanīyaḥ kartavyaḥ / avacanīyaḥ kṛtaḥ / tathāpy anyenānyaṃ pratisarati / bhagavān āha / avavādo 'sya sthāpayitavyaḥ poṣadhaḥ pravāraṇā ca /"
        }
      ]
    },
    {
      "tag": "p",
      "attributes": {},
      "text": "ekam adhārmikaṃ poṣadhasthāpanam ekaṃ dhārmikam* / dve adhārmike",
      "children": [
        {
          "tag": "hi",
          "attributes": {
            "rend": "it"
          },
          "text": "dve dhārmike"
        },
        {
          "tag": "text",
          "text": "/ trīṇy adhārmikāṇi trīṇi dhārmikāṇi / catvāry adhārmikāṇi catvāri dhārmikāṇi / paṃcādhārmikāṇi paṃca dhārmikāṇi / ṣaḍ adhārmikāṇi ṣaḍ dhārmikāṇi / saptādhārmikāṇi sapta dhārmikāṇi / aṣṭāv adhārmikāṇi aṣṭau dhārmikāṇi / navādhārmikāṇi nava dhārmikāṇi / daśādhārmikāṇi daśa dhārmikāṇi poṣadhasthāpanāni /"
        }
      ]
    },
    {
      "tag": "p",
      "attributes": {},
      "text": "ekam adhārmikaṃ poṣadhasthāpanam ekaṃ dhārmikam* / adhārmikaṃ katarat* / amūlakena kṛtena poṣadhaṃ sthāpayati adhārmikaṃ poṣadhasthāpanam* / dhārmikaṃ poṣadhasthāpanam",
      "children": [
        {
          "tag": "hi",
          "attributes": {
            "rend": "it"
          },
          "text": "katarat*"
        },
        {
          "tag": "text",
          "text": "/ samūlakena kṛtena ("
        },
        {
          "tag": "hi",
          "attributes": {
            "rend": "bold"
          },
          "text": "MSV III 109"
        },
        {
          "tag": "text",
          "text": ") poṣadhaṃ sthāpayati dhārmikaṃ poṣadhasthāpanam* / idam ekam adhārmikaṃ poṣadhasthāpanam ekaṃ dhārmikam* /"
        }
      ]
    },
    {
      "tag": "p",
      "attributes": {},
      "text": "dve adhārmike poṣadhasthāpane dve dhārmike / katame / amūlakenākṛtenāmūlakena kṛtena poṣadhaṃ sthāpayati adhārmikaṃ poṣadhasthāpanam* / samūlakenākṛtena samūlakena kṛtena poṣadhaṃ sthāpayati dhārmikaṃ poṣadhasthāpanam* / ime dve adhārmike poṣadhasthāpane dve dhārmike /"
    },
    {
      "tag": "p",
      "attributes": {},
      "text": "trīṇy adhārmikāṇi trīṇi dhārmikāṇi poṣadhasthāpanāni / katamāni / amūlakena kṛtena amūlakenākṛtena amūlakena kṛtākṛtena poṣadhaṃ sthāpayati adhārmikaṃ poṣadhasthāpanam* / samūlakena kṛtena samūlakenākṛtena samūlakena kṛtākṛtena poṣadhaṃ sthāpayati dhārmikaṃ poṣadhasthāpanam* / imāni trīṇy adhārmikāṇi poṣadhasthāpanāni trīṇi dhārmikāṇi /"
    },
    {
      "tag": "p",
      "attributes": {},
      "text": "catvāry adhārmikāṇi catvāri dhārmikāṇi poṣadhasthāpanāni / katamāni / amūlikayā śīlavipattyā dṛṣṭivipattyā ācāravipattyā ājīvavipattyā poṣadhaṃ sthāpayaty adhārmikaṃ poṣadhasthāpanam* / (",
      "children": [
        {
          "tag": "hi",
          "attributes": {
            "rend": "bold"
          },
          "text": "312v1 = GBM 6.937"
        },
        {
          "tag": "text",
          "text": ") samūlikayā śīlavipattyā dṛṣṭivipattyā ācāravipattyā ājīvavipattyā poṣadhaṃ sthāpayati dhārmikaṃ poṣadhasthāpanam* / imāni catvāry adhārmikāṇi poṣadhasthāpanāni catvāri dhārmikāṇi /"
        }
      ]
    },
    {
      "tag": "p",
      "attributes": {},
      "text": "paṃcādhārmikāṇi paṃca dhārmikāṇi poṣadhasthāpanāni / katamāni / amūlikayā pārājikayā saṃghāvaśeṣayā pāyantikayā pratideśanikayā duṣkṛtayā poṣadhaṃ sthāpayaty adhārmikaṃ poṣadhasthāpanam* / (",
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 110"
        },
        {
          "tag": "text",
          "text": ") samūlikayā pārājikayā saṃghāvaśeṣayā pāyantikayā pratideśanikayā duṣkṛtayā poṣadhaṃ sthāpayati dhārmikaṃ poṣadhasthāpanam* / imāni paṃcādhārmikāṇi poṣadhasthāpanāni paṃca dhārmikāṇi /"
        }
      ]
    },
    {
      "tag": "p",
      "attributes": {},
      "text": "ṣaḍ adhārmikāṇi poṣadhasthāpanāni ṣaḍ dhārmikāṇi poṣadhasthāpanāni / katamāni / amūlakena kṛtena amūlakenākṛtena amūlakena kṛtākṛtena / amūlakena kṛtena sāvaśeṣeṇa amūlake",
      "children": [
        {
          "tag": "hi",
          "attributes": {
            "rend": "it"
          },
          "text": "nākṛtena sāvaśeṣeṇa amūlake"
        },
        {
          "tag": "text",
          "text": "na kṛtākṛtena sāvaśeṣeṇa poṣadhaṃ sthāpayaty adhārmikaṃ poṣadhasthāpanam* / samūlakena kṛtena samūlakenākṛtena samūlakena kṛtākṛtena /"
        },
        {
          "tag": "hi",
          "attributes": {
            "rend": "it"
          },
          "text": "samūlakena kṛtena sāvaśeṣeṇa"
        },
        {
          "tag": "text",
          "text": "samūlakenākṛtena sāvaśeṣeṇa samūlakena kṛtākṛtena sāvaśeṣeṇa poṣadhaṃ sthāpayati dhārmikaṃ poṣadhasthāpanam* / imāni ṣaḍ adhārmikāṇi poṣadhasthāpanāni ṣaḍ dhārmikāṇi /"
        }
      ]
    },
    {
      "tag": "p",
      "attributes": {},
      "text": "saptādhārmikāṇi poṣadhasthāpanāni sapta dhārmikāṇi poṣadhasthāpanāni / katamāni / amūlikayā śīlavipattyā dṛṣṭivipattyā ācāravipattyā ājīvavipattyā",
      "children": [
        {
          "tag": "hi",
          "attributes": {
            "rend": "it"
          },
          "text": "amūlakena"
        },
        {
          "tag": "text",
          "text": "dṛṣṭena śrutena pariśaṃkitena poṣadhaṃ sthāpayaty adhārmikaṃ poṣadhasthāpanam* / samūlakikayā śīlavipattyā dṛṣṭivipattyā ācāravipattyā ājīvavipattyā samūlakena dṛṣṭena śrutena pariśaṃkitena poṣadhaṃ sthāpayati dhārmikaṃ poṣadhasthāpanam* / imāni saptādhārmikāṇi sapta dhārmikāṇi poṣadhasthāpanāni /"
        }
      ]
    },
    {
      "tag": "p",
      "attributes": {},
      "text": "aṣṭāv adhārmikāṇi aṣṭau dhārmikāṇi poṣadhasthāpanāni / katamāni / amūlikayā pārājikayā saṃghāvaśeṣayā pāyantikayā (",
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 111"
        },
        {
          "tag": "text",
          "text": ") pratideśanikayā duṣkṛtayā amūlakena dṛṣṭena śrutena pariśaṃkitena poṣadhaṃ sthāpayaty adhārmikaṃ poṣadhasthāpanam* / samūlikayā pārājikayā saṃghāvaśeṣayā pāyantikayā pratideśanikayā duṣkṛtayā samūlakena dṛṣṭena śrutena pariśaṃkitena poṣadhaṃ sthāpayati dhārmikaṃ poṣadhasthāpanam* / imāni aṣṭāv adhārmikāṇi poṣadhasthāpanāni aṣṭau dhārmikāṇi /"
        }
      ]
    },
    {
      "tag": "p",
      "attributes": {},
      "text": "navādhārmikāṇi nava dhārmikāṇi poṣadhasthāpanāni / katamāni / amūlakena kṛtena amūlakenākṛtena amūlakena kṛtākṛtena / amūlakena kṛtena sāvaśeṣeṇa amūlakenākṛtena sāvaśeṣeṇa amūlakena kṛtākṛtena sāvaśeṣeṇa / amūlakena kṛtena niravaśeṣeṇa amūlakenākṛtena niravaśeṣeṇa amūlakena kṛtākṛtena niravaśeṣeṇa poṣadhaṃ sthāpayaty adhārmikaṃ poṣadhasthāpanam* / samūlakena kṛtena samūlakenākṛtena samūlakena kṛtākṛtena / samūlakena kṛtena sāvaśeṣeṇa samūlakenākṛtena sāvaśeṣeṇa samūlakena kṛtākṛtena sāvaśeṣeṇa / samūlakena kṛtena niravaśeṣeṇa",
      "children": [
        {
          "tag": "hi",
          "attributes": {
            "rend": "it"
          },
          "text": "samūlakenākṛtena niravaśeṣeṇa"
        },
        {
          "tag": "text",
          "text": "samūlakena kṛtākṛtena niravaśeṣeṇa poṣadhaṃ sthāpayati ("
        },
        {
          "tag": "hi",
          "attributes": {
            "rend": "bold"
          },
          "text": "313r1 = GBM 6.938"
        },
        {
          "tag": "text",
          "text": ") dhārmikaṃ poṣadhasthāpanam* / imāni navādhārmikāṇi poṣadhasthāpanāni nava dhārmikāṇi /"
        }
      ]
    },
    {
      "tag": "p",
      "attributes": {},
      "text": "daśādhārmikāṇi daśa dhārmikāṇi poṣadhasthāpanāni / katamāni / pārājiko na bhavati / pārājikakathā na viprakṛtā bhavati / śikṣā na pratyākhyātā bhavati / śikṣāpratyākhyānakathā na (",
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 112"
        },
        {
          "tag": "text",
          "text": ") na viprakṛtā bhavati / saṃgho na pratyākhyāto bhavati / saṃghapratyākhyānakathā na viprakṛtā bhavati / śīlavipanno"
        },
        {
          "tag": "hi",
          "attributes": {
            "rend": "it"
          },
          "text": "na"
        },
        {
          "tag": "text",
          "text": "bhavati na dṛṣṭivipanno nācāravipanno nājīvavipannaḥ /"
        }
      ]
    },
    {
      "tag": "p",
      "attributes": {},
      "text": "kathaṃ pārājiko na bhavati / yair ākārair yair liṅgair yair nimittaiḥ pārājikām āpattim āpadyate taṃ ca bhikṣuḥ paśyati na tair ākārair na tair liṅgair na tair nimittaiḥ pārājikām āpattim āpadyamānam* / sa cādṛṣṭvā aśrutvā apariśaṃkya poṣadhaṃ sthāpayati / adhārmikaṃ poṣadhasthāpanam* / evaṃ pārājiko na bhavati /"
    },
    {
      "tag": "p",
      "attributes": {},
      "text": "kathaṃ pārājikakathā na viprakṛtā bhavati / yathāpi tat saṃbahulā bhikṣavaḥ saṃniṣaṇṇā bhavanti saṃnipatitāḥ / sā ca kathā na lajjā bhavati na tanmayā na viprakṛtā / te ca bhikṣavaḥ utthāyāsanebhyo nānā viprakrāmanti / sa cādṛṣṭvā aśrutvā apariśaṃkya ca poṣadhaṃ sthāpayati / adhārmikaṃ poṣadhasthāpanam* / evaṃ pārājikakathā na viprakṛtā bhavati /"
    },
    {
      "tag": "p",
      "attributes": {},
      "text": "kathaṃ śikṣā na pratyākhyātā bhavati / yair ākārair yair liṅgair yair nimittaiḥ śikṣāpratyākhyānaṃ kriyate taṃ ca bhikṣuḥ paśyati na tair ākārair na tair liṅgair na tair nimittaiḥ śikṣāpratyākhyānaṃ kurvāṇam* / sa cādṛṣṭvā aśrutvā apariśaṃkya poṣadhaṃ sthāpayati / adhārmikaṃ poṣadhasthāpanam* / evaṃ śikṣā pratyākhyātā na bhavati /"
    },
    {
      "tag": "p",
      "attributes": {},
      "text": "kathaṃ śikṣāpratyākhyānakathā na viprakṛtā bhavati / yathāpi tat saṃbahulā bhikṣavaḥ saṃniṣaṇṇā bhavanti saṃnipatitāḥ / sā ca kathā na lajjā bhavati na tanmayā na viprakṛtā bhavati / (",
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 113"
        },
        {
          "tag": "text",
          "text": ") te ca bhikṣavaḥ utthāyāsanebhyo nānā viprakrāmanti / sa cādṛṣṭvā aśrutvā apariśaṃkya poṣadhaṃ sthāpayati / adhārmikaṃ poṣadhasthāpanam* /"
        },
        {
          "tag": "hi",
          "attributes": {
            "rend": "it"
          },
          "text": "evaṃ"
        },
        {
          "tag": "text",
          "text": "śikṣāpratyākhyānakathā na viprakṛtā bhavati /"
        }
      ]
    },
    {
      "tag": "p",
      "attributes": {},
      "text": "kathaṃ saṃgho na pratyākhyāto bhavati / yair ākārair yair liṅgair yair nimittaiḥ saṃghaḥ pratyākhyāyate taṃ ca bhikṣuḥ paśyati na tair ākārair na tair liṅgair na tair nimittaiḥ saṃghapratyākhyānaṃ kurvantam* / sa cādṛṣṭvā aśrutvā apariśaṃkya poṣadhaṃ sthāpayati / adhārmikaṃ poṣadhasthāpanam* / evaṃ saṃgho na pratyākhyāto na bhavati /"
    },
    {
      "tag": "p",
      "attributes": {},
      "text": "kathaṃ saṃghapratyākhyānakathā na viprakṛtā bhavati / yathāpi tat saṃbahulā bhikṣavaḥ saṃniṣaṇṇā bhavanti saṃnipatitāḥ / sā ca kathā na lajjā bhavati na tanmayā na viprakṛtā bhavati / te ca bhikṣavaḥ utthāyāsanebhyo nānā viprakrāmanti / sa cādṛṣṭvā aśrutvā apariśaṃkya poṣadhaṃ sthāpayati / adhārmikaṃ poṣadhasthāpanam* / evaṃ saṃghapratyākhyānakathā na viprakṛtā bhavati /"
    },
    {
      "tag": "p",
      "attributes": {},
      "text": "kathaṃ na śīlavipanno bhavati / caturṇāṃ pārājikānām a",
      "children": [
        {
          "tag": "hi",
          "attributes": {
            "rend": "it"
          },
          "text": "nyatamā"
        },
        {
          "tag": "text",
          "text": "nyatamām āpattim āpanno bhavati / tasya ca bhikṣur adṛṣṭvā aśrutvā apariśaṃkya poṣadhaṃ sthāpayati / adhārmikaṃ poṣadhasthāpanam* / evaṃ na śīlavipanno bhavati /"
        }
      ]
    },
    {
      "tag": "p",
      "attributes": {},
      "text": "kathaṃ na dṛṣṭivipanno bhavati / dvāṣaṣṭer dṛṣṭigatānām anyatarānyatarāṃ dṛṣṭim anabhiniviṣṭo bhavati / tasya ca bhikṣur adṛṣṭvā aśrutvā apariśaṃkya poṣadhaṃ sthāpayati / adhārmikaṃ poṣadhasthāpanam* / evaṃ na dṛṣṭivipanno bhavati /"
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 114"
        }
      ]
    },
    {
      "tag": "p",
      "attributes": {},
      "text": "kathaṃ nācāravipanno bhavati / ānulomikaiḥ śikṣānukūlair (",
      "children": [
        {
          "tag": "hi",
          "attributes": {
            "rend": "bold"
          },
          "text": "313v1 = GBM 6.939"
        },
        {
          "tag": "text",
          "text": ") vacanapathair ucyamānaḥ samyak pratipadyate / tasya ca bhikṣur adṛṣṭvā aśrutvā apariśaṃkya poṣadhaṃ sthāpayati / adhārmikaṃ poṣadhasthāpanam* / evaṃ nācāravipanno bhavati /"
        }
      ]
    },
    {
      "tag": "p",
      "attributes": {},
      "text": "kathaṃ nājīvavipanno bhavati / ājīvo 'sya pariśuddho bhavati / tasya ca bhikṣur adṛṣṭvā aśrutvā apariśaṃkya poṣadhaṃ sthāpayati / adhārmikaṃ poṣadhasthāpanam* / evaṃ nājīvavipanno bhavati /"
    },
    {
      "tag": "p",
      "attributes": {},
      "text": "śuklapakṣe pārājiko bhavati / pārājikakathā viprakṛtā bhavati / śikṣā pratyākhyātā bhavati / śikṣāpratyākhyānakathā viprakṛtā bhavati / saṃghaḥ pratyākhyāto bhavati / saṃghapratyākhyānakathā viprakṛtā bhavati / śīlavipanno bhavati dṛṣṭivipanna ācāravipanna ājīvavipannaḥ /"
    },
    {
      "tag": "p",
      "attributes": {},
      "text": "kathaṃ pārājiko bhavati / yair ākārair yair liṅgair yair nimittaiḥ pārājikām āpattim āpadyate / taṃ ca bhikṣuḥ paśyati na tair ākārais tair liṅgais tair nimittaiḥ pārājikām āpattim āpadyamānam* / sa dṛṣṭvā śrutvā pariśaṃkya poṣadhaṃ sthāpayati / dhārmikaṃ poṣadhasthāpanam* / evaṃ pārājiko na bhavati /"
    },
    {
      "tag": "p",
      "attributes": {},
      "text": "kathaṃ pārājikakathā viprakṛtā bhavati / yathāpi tat saṃbahulā bhikṣavaḥ saṃniṣaṇṇā bhavanti saṃnipatitāḥ / sā ca kathā lajjā bhavati tanmayā viprakṛtā / te ca bhikṣavas tathā saṃniṣaṇṇā (",
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 115"
        },
        {
          "tag": "text",
          "text": ") eva / sa ca dṛṣṭvā śrutvā pariśaṃkya poṣadhaṃ sthāpayati / dhārmikaṃ poṣadhasthāpanam* / evaṃ pārājikakathā viprakṛtā bhavati /"
        }
      ]
    },
    {
      "tag": "p",
      "attributes": {},
      "text": "kathaṃ śikṣā pratyākhyātā bhavati / yair ākārair yair liṅgair yair nimittaiḥ śikṣāpratyākhyānaṃ kriyate taṃ ca bhikṣuḥ paśyati tair ākārais tair liṅgais tair nimittaiḥ śikṣāpratyākhyānaṃ kurvāṇam* / sa ca dṛṣṭvā śrutvā pariśaṃkya poṣadhaṃ sthāpayati / dhārmikaṃ poṣadhasthāpanam* / evaṃ śikṣā pratyākhyātā bhavati /"
    },
    {
      "tag": "p",
      "attributes": {},
      "text": "kathaṃ śikṣāpratyākhyānakathā viprakṛtā bhavati / yathāpi tat saṃbahulā bhikṣavaḥ saṃniṣaṇṇā bhavanti saṃnipatitāḥ / sā ca kathā lajjā bhavati tanmayā viprakṛtā bhavati / te ca bhikṣavas tathā saṃniṣaṇṇā eva / sa ca dṛṣṭvā śrutvā pariśaṃkya poṣadhaṃ sthāpayati / dhārmikaṃ poṣadhasthāpanam* / evaṃ śikṣāpratyākhyānakathā viprakṛtā bhavati /"
    },
    {
      "tag": "p",
      "attributes": {},
      "text": "kathaṃ saṃgho pratyākhyāto bhavati / yair ākārair yair liṅgair yair nimittaiḥ saṃghaḥ pratyākhyāyate taṃ ca bhikṣuḥ paśyati tair ākārais tair liṅgais tair nimittaiḥ saṃghapratyākhyānaṃ kurvāṇam* / sa ca dṛṣṭvā śrutvā pariśaṃkya poṣadhaṃ sthāpayati / dhārmikaṃ poṣadhasthāpanam* / evaṃ saṃghaḥ pratyākhyāto bhavati /"
    },
    {
      "tag": "p",
      "attributes": {},
      "text": "kathaṃ saṃghapratyākhyānakathā viprakṛtā bhavati / yathāpi tat saṃbahulā bhikṣavaḥ saṃniṣaṇṇā bhavanti saṃnipatitāḥ / sā ca kathā lajjā bhavati tanmayā viprakṛtā bhavati / te ca bhikṣavas tathā",
      "children": [
        {
          "tag": "hi",
          "attributes": {
            "rend": "it"
          },
          "text": "saṃ"
        },
        {
          "tag": "text",
          "text": "niṣaṇṇā eva / sa ca dṛṣṭvā"
        },
        {
          "tag": "hi",
          "attributes": {
            "rend": "it"
          },
          "text": "śrutvā"
        },
        {
          "tag": "text",
          "text": "pariśaṃkya poṣadhaṃ sthāpayati / dhārmikaṃ poṣadhasthāpanam* / evaṃ saṃghapratyākhyānakathā viprakṛtā bhavati /"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 116"
        }
      ]
    },
    {
      "tag": "p",
      "attributes": {},
      "text": "kathaṃ śīlavipanno bhavati / caturṇāṃ pārājikānām anyatamānyatamām āpattim āpanno bhavati / tasya ca bhikṣur dṛṣṭvā śrutvā pariśaṃkya poṣadhaṃ sthāpayati / dhārmikaṃ poṣadhasthāpanam* / evaṃ śīlavipanno bhavati /"
    },
    {
      "tag": "p",
      "attributes": {},
      "text": "kathaṃ dṛṣṭivipanno bhavati / dvāṣaṣṭer dṛṣṭigatānām anyatarānyatarāṃ dṛṣṭim abhiniviṣṭo bhavati / tasya ca bhikṣur dṛṣṭvā śrutvā pariśaṃkya poṣadhaṃ sthāpayati / dhārmikaṃ poṣadhasthāpanam* / (",
      "children": [
        {
          "tag": "hi",
          "attributes": {
            "rend": "bold"
          },
          "text": "314r1 = GBM 6.940"
        },
        {
          "tag": "text",
          "text": ") evaṃ dṛṣṭivipanno bhavati /"
        }
      ]
    },
    {
      "tag": "p",
      "attributes": {},
      "text": "katham ācāravipanno bhavati / ānulomikaiḥ śikṣānukūlair vacanapathair ucyamāno na samyak pratipadyate / tasya",
      "children": [
        {
          "tag": "hi",
          "attributes": {
            "rend": "it"
          },
          "text": "ca"
        },
        {
          "tag": "text",
          "text": "bhikṣur dṛṣṭvā śrutvā pariśaṃkya poṣadhaṃ sthāpayati / dhārmikaṃ poṣadhasthāpanam* / evam ācāravipanno bhavati /"
        }
      ]
    },
    {
      "tag": "p",
      "attributes": {},
      "text": "katham ājīvavipanno bhavati / ājīvo 'syāpariśuddho bhavati / tasya",
      "children": [
        {
          "tag": "hi",
          "attributes": {
            "rend": "it"
          },
          "text": "ca"
        },
        {
          "tag": "text",
          "text": "bhikṣur dṛṣṭvā śrutvā pariśaṃkya poṣadhaṃ sthāpayati / dhārmikaṃ poṣadhasthāpanam* / evam ājīvavipanno bhavati /"
        }
      ]
    },
    {
      "tag": "p",
      "attributes": {},
      "text": "imāni daśādhārmikāṇi daśa dhārmikāṇi poṣadhasthāpanāni / yathā poṣadhasthāpanam evaṃ pravāraṇāsthāpanam* /"
    },
    {
      "tag": "p",
      "attributes": {},
      "text": "paṃceme bhikṣavaḥ saṃghāḥ / katame paṃca / alajjisaṃghaḥ eḍa",
      "children": [
        {
          "tag": "hi",
          "attributes": {
            "rend": "it"
          },
          "text": "mū"
        },
        {
          "tag": "text",
          "text": "kasaṃghaḥ gaṇasaṃghaḥ saṃvṛtisaṃghaḥ paramārthasaṃghaś ca /"
        }
      ]
    },
    {
      "tag": "p",
      "attributes": {},
      "text": "alajjisaṃghaḥ katamaḥ / yatra sarve bhikṣavo duḥśīlāḥ pāpadharmāṇaḥ / eḍamūkasaṃghaḥ katamaḥ / yatra na sūtradharo na vinayadharo na mātṛkādharaḥ / gaṇasaṃghaḥ katamaḥ / yatra gaṇasaṃbandhena karmāṇi (",
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 117"
        },
        {
          "tag": "text",
          "text": ") kriyante / saṃvṛtisaṃghaḥ katamaḥ / sarve pṛthagjanakalyāṇakāḥ / paramārthasaṃghaḥ katamaḥ / śaikṣāśaikṣā aṣṭau mahāpuruṣapudgalāḥ / tatra ye pūrvakās trayaḥ saṃghāḥ alajji"
        },
        {
          "tag": "hi",
          "attributes": {
            "rend": "it"
          },
          "text": "naḥ"
        },
        {
          "tag": "text",
          "text": "saṃghaḥ eḍamūkasaṃghaḥ gaṇasaṃghaś ca labhyam ebhir adharmeṇa karmaṇā kartum* / yo 'yaṃ saṃvṛtisaṃgho labhyam anena dharmasaṃjñinā adharmeṇa karmaṇā kartum* / yas tv ayaṃ paramārthasaṃgho na labhyam anenādharmeṇa karmaṇā kartum* /"
        }
      ]
    },
    {
      "tag": "p",
      "attributes": {},
      "text": "poṣadhasthāpanavastu samāptam* //"
    }
  ]
}