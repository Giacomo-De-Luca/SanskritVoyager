{ "body": [
    {
        "seq_id": 1,
        "vyb_id": "seq_1",
        "type": "Chapter Title",
        "text": "samādhipādaḥ"
    },
    {
        "seq_id": 2,
        "vyb_id": "VYB_C01_I01",
        "type": "Intro Bhashya",
        "text": "yastyaktvā rūpamādyaṁ prabhavati jagato'nekadhā'nugrahāya prakṣīṇakleśarāśirviṣamaviṣadharo'nekavaktraḥ subhogī। sarvajñānaprasūtirbhujagaparikaraḥ prītaye yasya nityaṁ devo'hīśaḥ sa vo'vyātsitavimalatanuryogado yogayuktaḥ ॥ 1 ॥"
    },
    {
        "seq_id": 3,
        "vyb_id": "seq_3",
        "type": "Sutra",
        "text": "atha yogānuśāsanam ॥ 1 ॥"
    },
    {
        "seq_id": 4,
        "vyb_id": "VYB_C01_V01_B01",
        "type": "Vyasa",
        "text": "athetyayamadhikārārthaḥ।"
    },
    {
        "seq_id": 5,
        "vyb_id": "VYB_C01_V01_B01",
        "type": "Vivarana",
        "text": "vivaraṇam\nyasminna staḥ karmavipākau yata āstāṁ kleśā yasmai nālamalaṅdhyā nikhilānām । nāvacchinnaḥ kāladṛśā ya: kalayantyā lokeśastaṁ kaiṭabhaśatruṁ praṇamāmi ॥ 1 ॥\nyaḥ sarvavit sarvevibhūtiśaktiḥ vihīnadoṣopahitakriyāphala: । viśvodbhavāntasthitiheturīśo namo'stu tasmai gurave gurorapi ॥ 2 ॥\n[athe] tyādipātañjalayogaśāstra[sūtrabhāṣya]vivaraṇamārabhyate । tatrānākhyātasambandhapraye.ājanaṁ na puruṣapravṛttinivṛttibhyāṁ paryāpnotīti, sūtrakārābhiprete puruṣapravṛttinimittabhūte sambandhaprayojane pūrvaṁ prakaṭīkriyete ॥\ntatra prayojanaṁ tāvat - cikitsāśāstre taccaturvyūhatvapradarśanadvāreṇa vyākhyātam । tadyathā-cikitsāśāsraṁ caturvyūhaṁ, rogaḥ, rogahetuḥ, ārogyaṁ, bhaiṣajyam iti । vidhipratiṣedhaniyamadvāreṇa [ca tat] caturvyūhāviṣayavyākhyānaparam । evamihāpi “pariṇāmatāpasaṁskāraduḥkhairguṇavṛttivirodhācca duḥkhameva sarvaṁ vivekina:“ ityārabhya caturvyūhatvaṁ śāstrasya pradarśitam । tadyathā-duḥkhapracuraḥ saṁsāro heyaḥ । tasyāvidyānimitte draṣṭṛsaṁyogo hetuḥ । vivekakhyātiraviplavā hānopāyaḥ । vivekakhyātau ca satyāmavidyānivṛttiḥ, tannivṛttāvātyantiko draṣṭṛdṛśyasaṁyogoparamo hānam, tadeva kaivalyamiti । ārogyasthānīyakaivalyaprayuktatvādasya tadeva kaivalyaṁ prayojanam ॥\nnanu ca heyataddhetū na prastotavye, niṣprayojanatvāt । hānaprayuktaṁ hi śāstraṁ, tadupāyabhūtā vivekakhyātireva vaktavyā । na hi kaṇṭakaviddhacaraṇatalasya tadapanayanaṁ muktvā duḥkhataddhetū codyete । naitadevaṁ-heyatatkāraṇāpekṣatvāddhānopāyasya । yāvadidamanenopāyena hātavyaṁ saṁsāracakram asya cāvidyānimitto draṣṭṛdṛśyasaṁyogo hetu: iti nākhyāyate, tāvannāvidyāpratipakṣabhūtā vivekakhyātirākhyātuṁ śakyate । heyataddhetumato hānopāyārthino rogiṇo bhaiṣajyārthitvadarśanāt । na hi rogaṁ rogahetuṁ cānapekṣya cikitsāśāsramupadiśyate ॥\nsambandho'pi-vivekakhyāterhānameva phalaṁ sādhyaṁ hānasyāpi vivekakhyātireva sādhanamiti sādhyasādhanayoritaretaraniyama eva, nānyasaṁbandhaḥ । tadyathā-bhaiṣajyasyārogyameva phalam ārogyasyāpi bhaiṣajyameva sādhanamiti itaretaraniyamaḥ, sa ca śāstrāditi । tasmāt sasaṁbandhaprayojanaṁ yogānuśāsanam ।\nnanu ca yadi hānaṁ prayojanaṁ tadupāyaśca vivekakhyātiriti, tatra vaktavyam ‘atha vivekakhyātyanuśāsanam‘ iti । kimartham 'atha yogānuśāsanam‘ iti sūtritam ?\ntadupāyatvādyogasya । upāya eva vaktavyaḥ syāt । upeyopapradarśane hi upeyamupāyaṁ prati sākāṅkṣamevetyupāyaḥ sāṅgakalāpaḥ punarapi vaktavyaḥ syāt । tasmiṁścābhihite sarvamabhihitamiti । ﻿\nkathaṁ tadupāyatvam ? yata āha sūtrakāraḥ-- ‘yogāṅgānuṣṭhānādaśuddhikṣaye jñānadīptirāvivekakhyāteḥ‘ iti । ‘nirvicāravaiśāradye'dhyātmaprasādaḥ‘ ‘ṛtaṁbharā tatra prajñā‘ iti ca । tathā bhāṣyakāro'pyāha--‘yastvekāgre cetasi sa bhūtamarthe pradyotayati‘ iti । bhūtārthāvagatiśca vivekakhyātiḥ । tasmādyuktaṁ tadupāyayogānuśāsanamevādau sūtritamiti ॥\nnanu ca yogāṅgānuṣṭhānādvivekakhyātiḥ, tatra vaktavyaṁ 'atha yogāṅgānuśāsanam iti-na-phalenopakramāt । yogāṅgānuṣṭhānasya hi phalaṁ yoga iti tadupakramo yuktaḥ ॥\nyadyevaṁ hānenopakramyeta-na-tasyopeyatvāt-upeyameva hi tat । yogaḥ punaḥ svāṅgānāmupeyaśca, upāyaśca vivekakhyāteraṇimādiprāpteścetyabhyarhitataraḥ । phalatadupāyarūpatvāt (phalapayanimittatvāt) ॥\nuttarasūtrārthavācca । na hi 'atha yogāṅgānuśāsanam । ' ityukta ‘yogaścittavṛttinirodhaḥ' iti yuktaṁ vaktum । tadā hi ‘yamaniyayama'disūtrameva paṭhitavyaṁ syāt ॥\natha tadeva paṭhitavyamiti cet-na-yogope(pā)yayā hānopāyabhūtāyā vivekakhyāte:, phalasya ca hānasya, saṁbandha[pra]darśanārthatvāt ‘yogaścittavṛtinirodhaḥ‘ ityasya ॥\n(sa)kathaṁ punaretatsaṁbandhapradarśanārtham ? yāvatā nirbījasamādhilakṣaṇābhidhānametat । satyamevaṁ, tathāpi hānatadupāyasaṁbandhamavadyotayadeva sūtraṁ nirbījasamādhilakṣaṇatāmāpadyate ॥\nna hi nirodhalakṣaṇāt samādherarthāntaraṁ hānam । kiṁ tvetāvatā viśeṣa:, nirodhalakṣaṇasamādhai (dherne) punaḥ pravṛtiḥ, hāne tvātyantitikī nivṛttiriti । samādhyavasthāyāṁ tu hānāviśeṣa eva । tathā cāha-‘‘tadā draṣṭuḥ svarūpe'vasthānam‘‘ [iti] ॥ ‘‘svarūpapratiṣṭhā ca citiśaktiḥ kaivalyam‘‘ iti svarūpapratiṣṭhatvaṁ(ṣṭhaṁ) hi kaivalyamāha । tataśca nirbījasamādhinā kaivalyameva śāstrārthapratyayadraḍhimne sākṣākriyate ।\ntasmādyaducyate kaiścit sabījasamādhiḥ kaivalyasādhanamiti-tanna ! kiṁ tarhi? khyātireva sādhanamavidyānivṛtidvāreṇa । avidyānimitto hi bandhaḥ । tasmādyadyapi yogānuśāsanaṁ sūtritam, tathāpi khyātyarthavādyogasya taddvāreṇa khyātihānasaṁbandhamapi darśayatīti, suṣṭhūcyate uttarasūtrasaṁbandhārthaṁ ca yogānuśāsanamiti sūtrayitavyamiti ॥\nyadyapi phalārthināṁ tatphalasādhanaṁ pratyutpannākāṅkṣāṇāṁ sādhanopadeśo'pyāsti । tathāpi na tatprayojanam , sarvasya phale.oddeśena pravṛttestadeva prayojanamiti ॥\n[yogānuśāsanamiti] । yathā-śiṣyo'nuśiṣyate viśiṣṭapravṛttinivṛttiniyamadvāreṇa, tathā viśiṣṭasādhyasādhanatadaṅganiyamamātrasādṛśyādantevāsyanuśāsanavadyogānuśāsanamityucyate । anuśiṣṭiranuśāsanaṁ, yoge'nuśiṣyate'nenāsminniti vā yogānuśāsanaṁ śāstram ॥\n[athetyayamadhikārārthaḥ] । adhikāra ārambhaḥ prastāvaḥ, artho'bhidheyo'sya ; śiṣṭasmṛtiprāmāṇyāt । nanu cānantaryārthasyāthaśabdasya smaranti śiṣṭāḥ । tathā cāha-“vṛttādanantarasya prakriyārthe dṛṣṭaḥ” iti । na-sarvatrārambhārthatvāt । ānantaryasya ca gamyamānatvāt । yathā putra ityukte pitā gamyate, na ca putraśabdasyārthaḥ pitā, tathehāpyārambha evābhidhīyate, ānantaryaṁ tu pratīyate ॥\nata eva ca ‘vṛttādanantarasya prakriyārtho dṛṣṭaḥ‘ ityucyate । yadi cānantaryārtho'bhaviṣyattadā ‘vṛttādānantarye'rthe prakriyāyāḥ‘ ityavadiṣyat । anantarasyeti cānantarabhāvina evābhidhānam ।\napi caivaṁ hi smṛtiḥ-‘‘kiñcidavyaṁ vibhaktyarthapradhānaṁ kiñcitkriyāpradhānam । ucainīcairityādi vibhaktyarthapradhānam, hiruk pṛthagilyādi kriyāpradhānam' [iti] । na caitadvyatirekeṇāvyayānāmarthoṁ vidyate । tatrāthaśabdasyānantaryārthatve sati vibhaktya(kti)śravaṇamayuktam, sattvapradhānatvāt । ārambhakriyārthatve tu na vibhaktyartha)śravaṇamayuktam, asattvapradhānatvāditi ॥\ntasmādathaśabdaḥ prastāvārthe eveti yuktamathelyadhikārārthe iti । svarūpāvadyotanārtha itiśabdaḥ । yathā gaurityāheti । prasiddho'pyathaśabdārtho'dhikriyamāṇaviṣaye śiṣyabuddhisamādhānārtha kīrtyate । siddhe hyayaṁ nyāyaḥ śrutau ‘vyākhyāsyāmi te vyācakṣāṇasya tu me nididhyāsasva' iti ॥"
    },
    {
        "seq_id": 6,
        "vyb_id": "VYB_C01_V01_B02",
        "type": "Vyasa",
        "text": "yogānuśāsanaṁ śāstramadhikṛtaṁ veditavyam। yogaḥ samādhiḥ। sa ca sārvabhaumaścittasya dharmaḥ। kṣiptaṁ mūḍhaṁ vikṣiptamekāgraṁ niruddhamiti cittabhūmayaḥ। tatra vikṣipte cetasi vikṣepopasarjanībhūtaḥ samādhirna yogapakṣe vartate।"
    },
    {
        "seq_id": 7,
        "vyb_id": "VYB_C01_V01_B02",
        "type": "Vivarana",
        "text": "vivaraṇam\n[yogaḥ samādhiriti] ॥ samādhigrahaṇāt 'yujiyoge' iti nivartya, 'yuja samādhau' ityayaṁ gṛhītaḥ । yogaḥ samādhānam । nanu ca ‘yogaḥ samādhiḥ‘ ityevamantena vyākhyāte sūtre ‘sa ca sārvabhaumaḥ‘ ityādibhāṣyamasaṁbandhaṁ dṛśyate । naiṣa doṣaḥ । iha samādhirityukte, samādhīyamānāpekṣatvāt, samādhīyamānānāṁ ca bahutvāt, kimātmā samādhīyate ? thā kiṁ vā śarīram, āhosvidindriyāṇi, iti bahu(vidāṁ)dhā vipratipate:, svaviśeṣaṇākāṅkṣatvācca samādhe:, kasyāyam? kiṁviśeṣaṇakaḥ? ityanuṣakte praśne, idamāha-\n[kṣipta mūḍhamityādayo bhūmaya] iti । kṣiptamiti karmakartari niṣṭhā । yathā bhinnaḥ kusūlaḥ svayameveti । kṣiptamaniṣṭaviṣayāsañjanena stimitam । mūḍhaṁ nirvivekam । vikṣiptaṁ nānākṣiptam । karmakartaryeva । vivekākṣamaṁ ca vikṣiptatvādeva । ekāgraṁ tulyapratyayapravāham । niruddhamiti pratyayaśūnyaṁ cittam ॥\nnanu ca bhūmiṣu dharmeṣu vivakṣiteṣu, kimarthaṁ kṣiptamityādinā dharmyucyate ? naiṣa doṣaḥ, dharmiṇā dharma evopadiśyate । dharmāṇāṁ dharmiviṣayatvāt । yathā gotve kiṁ liṅgamiti pṛṣṭe, viṣāṇī kakudmān prāntavālādhiriti dharmiṇā dharma evopadiśyate । tasmāt kṣepādayaścittasya bhūmayo dharma ityarthaḥ ॥\nnanu ca bhūmīnāṁ cittadharmatve samādheśca, kathaṁ bhūmibhiḥ samādhirādhāratvena viśeṣyata sārvabhauma iti ? sāmānyabhūtatvāt samādheḥ । bhūmīnāṁ ca viśeṣatvāt । yathā kṣiptaṁ tiṣṭhati, mūḍhaṁ tiṣṭhati, vikṣisamakāgraṁ ceti, kṣiptādibhūmiṣu sthitiranuvartate sāmānyam । sthitiśca samādhiḥ । tasmāt sāmānyarūpaṁ sarvāsu bhūmiṣu prādhānyena vartata iti । ‘sarvabhūmipṛthivī' ityaiśvaryārthīyo'ṇpratyayaḥ । anuśatikāditvādubhayapadavṛddhiḥ ॥\nanye punarbāhmādhyāmikān saṁyamaviṣayān bhūmaya ityācakṣate । teṣāṁ ‘vikṣipte cetasi‘ iti sāmānādhikaraṇyānupapattiḥ । svavacanavirodhaśca katham ? kṣipyate'sminniti kṣiptam , muhyate'sminniti mūḍhaṁ, yadā caivaṁ na tadā saṁyamaviṣayatā । tatra kṣepādyasaṁbhavāt । ekāgrāvasthāyāṁ hi saṁyamo bhavati ॥\nkiṁ cānyat-kṣipeśca dhrauvyādyarthābhāvādadhikaraṇe niṣṭhāpratyayābhāvaḥ । kiṁ ca-niruddhe cetasi saṁyamasyāpi tatrābhāvāt vṛttiśūnyatvāt saṁyamaviṣayābhāvaḥ । na hi nirodhe viṣayaviśeṣe cittaṁ nirudhyate । tadā hi viṣayitvānnivartate । parigaṇanānupapattiśca । na hi kṣiptādayaḥ pañcaiva saṁyamasya viṣayāḥ । teṣāmānantyāt ॥\nnanu cānyathā yogaṁ kecidicchanti । tathā cāhuḥ--‘‘indriyamano'rthasannikarṣāt sukhadu:khe, tadanārambha ātmasthe manasi, saśarīrasya sukhadu:khābhāva: prāṇamanevinigrahāpekṣaḥ saṁyogo [yoga] iti‘‘ । taditi prakṛtāpekṣam । yo'sau sukhaduḥkhayorātmendriyamano'rthasannikarṣo hetuḥ, tasyānārambhaḥ tadanutpattiḥ । sa kathaṁ bhavati ? ātmasthe manasi, nendriyasthe । saśarīrasya aviśīrṇaśarīrasya । tadā kāraṇābhāvāt kāryābhāva iti, sannikarṣābhāve sukhaduḥkhayorapyabhāvaḥ, tasyāmavasthāyāṁ yo'sau vibhorātmano manasā saṁyogaḥ sa prāṇamanovinigrahāpekṣaḥ saṁyogaviśeṣo yoga iti ।\natrocyate-ātmasthe manasītyayuktam, sarvadā atmasthatvānmanasaḥ । indriyādisanniṣkarṣānārambhāpekṣayā ātmasthe iti cet, tadanārambha ityeva siddhatvādātmasthe manasītyanarthakaṁ syāt ॥\nkiṁ cānyat-muktasyāpi manasa ātmasthatvādindriyasannikarṣābhāvācca yogaḥ prāpnoti । tasyāpi hi sarvagatatvāt manasaśca nityatvāt sarvadātmasthatvameva ॥\nkiṁ ca-ātmanaḥ pradeśābhāvādātmastha ityayuktam । na cāpyupacaritātmapradeśasaṁyogaḥ paramārthasya yogasya hetuḥ syāt । upacaritasya mithyātvāt ॥\nkiṁ cānyat-mano'rthasannikarṣābhāva ityeva siddheḥ(ddhaṁ)indriyagrahaṇamanarthakaṁ syāt । athendriyairvinā mano'rthasannikarṣābhāvāttadanārabhbha iti prāptyabhāve pratiṣedho na yukta iti cet । naitadevam, vinendriyairmano'rthasannikarṣo nāstītyarthātsannikarṣapratiṣedhaṁ kurvatā viṣayaprāptirindriyadvārā pratipāditā syāt ।\nkiṁ cānyat-sarvaprāṇabhājāmindriyamano'rthasannikarṣāt sukhaduḥkhapratilambhasya prasiddhatvādātmanaḥ sambandhasya ca nityatvāt sukhaduḥkhābhāvo yoga ityeva siddheḥ, tatra [sūtra] śeṣo'narthakaḥ syāt ॥\nathāpi syādindriyamano'rthasannikarṣagrahaṇādṛte sukhaduḥkhābhāva ityetāvati sati muktasyāpi sukhaduḥkhābhāvādyogitvaprasaṅga iti tannivṛttyarthaṁ sūtraśeṣagrahaṇamiti । tacca na, muktasya sukhaduḥkhaprāptyabhāvāt, prāptipūrvapratiṣedhasya nyāyyatvāt, yasya sukhaduḥkhaprāptiḥ, tadviṣayaḥ sukhaduḥkhābhāva eva yoga iti sūtraśeṣapratyākhyānaṁ yujyate ॥\nkiṁ cānyat – upātte'pi saśarīragrahaṇe muktādvinivṛttirna śakyate kartum, niṣprayojanatvāt । sukhaduḥkhābhāvaścedyogaḥ, vidyamānamapi śarīraṁ kāryākaraṇādanarthakaṁ syāt । kāryānapekṣāyāṁ hi muktāmuktayoraviśeṣa eva ॥\nkiṁ cānyat – prāṇamanovinigrahāpekṣa ityapi na ghaṭate । vidhārakasya prayatnasyātmasamavetatvādavidyamāne'pi manasaḥ kriyāvattve indriyeṇāsaṁjya manaḥ prāṇa [mano]nigrahau na kartuṁ paryāpyate । indriyasaṁyoge ca manasaḥ, tadanārambha ityayuktam । manasaśca prāṇanigrahe vyāpṛ(vṛ)tatvādanārambhānupapattiḥ ॥\n[sa ca sārvabhaumaścittasya dharmaḥ‘ iti ॥] \n[vikṣipte (anavikṣipte) cetasi vikṣepopasarjanībhūtaḥ samādhirna yogapakṣe vartate iti] ॥ kṣiptādyanugatasya yogapakṣe'nabhipretatvāt । na hi kṣepādyanugataḥ samādhirbhūtārthāvadyotanādikṣamaḥ, kṣepādipradhānatvāt । vikṣepaniṣedhenaiva hi pradhānamallanibarhaṇanyāyena kṣaptamūḍhayorapi niṣedhaḥ kṛtaḥ । pradhānatā ca vikṣepasamādheradhikārayogyatvāt । vikṣepasthaṁ hi cittamapakṣapātādiṣṭaṁ viṣayamupanetuṁ śakyate । na hi viṣayāsañjanādinā kṣiptamiṣṭaviṣayaviyogādinā vā mūḍhamanyathāpanetuṁ pāryate ॥\n[yogapakṣa iti ॥] samādhitve satyapi kāryākaraṇāta pakṣa ityucyate । yathā gacchataḥ pratipadaṁ vidyamānāpi sthitiḥ sthitikāryākaraṇānna sthitirityucyate । vikṣepopasarjanībhūtatvaṁ vikṣepasthaikasamādhivyaktyabhiprāyeṇa । sārvabhauma iti tu prādhānyaṁ, sāmānyena sarvabhūmiṣu vṛttaḥ ॥"
    },
    {
        "seq_id": 8,
        "vyb_id": "VYB_C01_V01_B03",
        "type": "Vyasa",
        "text": "yastvekāgre cetasi sadbhūtamarthaṁ pradyotayati kṣiṇoti ca kleśānkarmabandhanāni ślathayati nirodhamabhimukhaṁ karoti sa saṁprajñāto yoga ityākhyāyate। sa ca vitarkānugato vicārānugata ānandānugato'smitānugata ityupariṣṭānnivedayiṣyāmaḥ। sarvavṛttinirodhe tvasaṁprajñātaḥ samādhiḥ ॥ 1 ॥"
    },
    {
        "seq_id": 9,
        "vyb_id": "VYB_C01_V01_B03",
        "type": "Vivarana",
        "text": "vivaraṇam\n[yastvekāgra] iti । naikāgratāyāṁ bhūmyupasarjanatvam । kutaḥ ? kleśakarmāprabalatvāt । kleśakarmāprabalatve na hi vikṣepādīnāmudayaḥ ।\nekāgratābhūmau samādhiryaḥ sa bhūtamarthaṁ yathātmānaṁ pradyotayati avagamayati । ayogyathaijñānamayathābhūtatvagandhitameveti bhūtagrahaṇam । kṣiṇoti, kṣapayati, pañcaparvaṇo'vidyādīn kleśān । karmabandhanāni, karmāṇyeva bandhanāni, dharmādharmavimiśrakarmajātāni janmādinibandhanāni, ślathayati, śithilīkaroti, nirodhamāmukhīkaroti, abhimukhīkaroti । sa samprajñāta ityākhyāyate ācārye: ॥\n[sa ca vitarkānugato vicārānugata ityādibhāṣyam] । samprajñātasya prāthamyāllakṣaṇābhidhāne prāpte, abhyarhitatvādasamprajñātasyaiva lakṣaṇaṁ yuktamiha vaktumiti samprajñātamupariṣṭāt pravedayiṣyāma ityucyate ।\nitaścāsamprajñātasya lakṣaṇamihaiva vaktavyaṁ, samprajñātanirapekṣo'pyasamprajñātaḥ para(prakṛṣṭa)vairāgyavirāmapratyayābhyāsābhyāṁ sidhyatītyetatpradarśanārtham । iha samprajñātalakṣaṇābhidhāne taduttarakāle cāsamprajñātalakṣaṇābhidhāne samprajñātāpekṣayaiva asamprajñātasamādhāvadhikāra ityāśaṅkā syāt, tasmādupariṣṭāt pravedayiṣyāma ityāha ॥ 1 ॥"
    },
    {
        "seq_id": 10,
        "vyb_id": "VYB_C01_V02_I01",
        "type": "Leading Bhashya",
        "text": "tasya lakṣaṇābhidhitsayedaṁ sūtraṁ pravavṛte-"
    },
    {
        "seq_id": 11,
        "vyb_id": "seq_11",
        "type": "Sutra",
        "text": "yogaścittavṛttinirodhaḥ ॥ 2 ॥"
    },
    {
        "seq_id": 12,
        "vyb_id": "VYB_C01_V02_B01",
        "type": "Vyasa",
        "text": "sarvaśabdāgrahaṇātsaṁprajñāto'pi yoga ityākhyāyate। cittaṁ hi prakhyāpravṛttisthitiśīlatvāttriguṇam।"
    },
    {
        "seq_id": 13,
        "vyb_id": "VYB_C01_V02_B01",
        "type": "Vivarana",
        "text": "vivaraṇam\n[sarvavṛttinirodhe tvasaṁprajñāta] iti । tuśabdo'vadhāraṇārthaḥ ।\nnanu ca tasya lakṣaṇamabhidhātumetat sūtraṁ pravṛttaṁ, tathā ca sati ‘yogasya cittavṛttinire.odhaḥ‘ iti vaktavyaṁ, sāmānādhikaraṇyaṁ na yuktam । na hi lakṣyameva lakṣaṇaṁ syāt । cittavṛttinirodhalakṣaṇa iti vā vaktavyam । naiṣa doṣaḥ । lakṣye । lakṣaṇādhyāsāt । yathā'yaṁ piṇḍo devadatta iti lakṣye lakṣaṇamadhyasyate (pratyasyate) ॥\nnanu ca sarvavṛttinirodhe tvasamprajñātaḥ, tasya cedaṁ lakṣaṇaṁ, tataśca ‘yogaḥ sarvacittavṛttiniredhiḥ‘ iti vaktavyam । na coktam । ato'tivyāpi lakṣaṇam । sarvaśabdāgrahaṇe tāvatkāraṇamucyate-yadi sarvagrahaṇaṁ kriyate, tadaikadeśanirodhanimittasya saṁprajñātasya yogatvaṁ nivartitaṁ syāt । tanmābhūditi sarvaśabdāgrahaṇam ॥\nastu tarhi saṁprajñātāsaṁprajñātayoḥ sāmānyalakṣaṇaṁ, viśeṣānupādānāt । naiṣa doṣaḥ । yoge prakṛte punaryogagrahaṇāt । viśeṣāvivakṣāyāṁ hi yogagrahaṇaṁ nārthavat syāt ॥\nnanu cānuśāsane nyagbhūtatvādyogasya iha yogagrahaṇe asati cittavṛttinirodha ityukte'nuśāsanārthatā bhavet sūtrasya-naivaṁ-yogānuśāsanasya prastutatvāt । ye.āgānuśāsanaṁ hi prārabdhaṁ, nāyogānuśāsanaṁ, tallakṣaṇābhidhāne hyatiprasaṅgaḥ, . padārthāsaṅgatiśca । na hi cittavṛtinirodho yogānuśāsanamiti padārthaḥ saṅgacchate ॥\nevamapi yogagrahaṇāt kuto'saṁprajñātasyaiva lakṣaṇaṁ, na punaḥ saṁprajñātasya lakṣaṇaṁ syāt, yogagrahaṇasyāviśiṣṭatvāditi ?\n﻿ ucyate--avyabhicārāt । vyabhicarati na tattasya lakṣaṇaṁ, nirodhastvasaṁprajñāte'pi vartata iti saṁprajñātaṁ vyabhicarati । na hi viṣāṇitvaṁ gorliṅgaṁ, mahiṣyādibhirvyabhicārāt ॥\nnanu cāsaṁprajñātamapi vyabhicarati, saṁprajñātasyāpi heyavṛttinirodhatvāt । satyamevaṁ, kiṁ tu na nirodhādanyena lakṣayitumasaṁprajñātaḥ śakyate । nirodha eva tu tasya lakṣaṇam, anyasyābhāvāt । saṁprajñātasya tvasādhāraṇavitarkādilakṣaṇalakṣyatvāt । yathā sparśalakṣaṇamityukte vāyurevāsādhāraṇyāllakṣyate sparśavatvena, atha ca vidyata eva sparśavatvaṁ tejaḥ:prabhṛtiṣvapi ॥\nevaṁ ca sati yogagrahaṇamanuvādamātram । ata eva ca sarvagrahaṇaṁ na kṛtaṁ sūtre । nirodhagrahaṇenaivāsaṁprajñātalakṣaṇatve siddhe yadi sarvagrahaṇaṁ kriyeta, tatsaṁprajñātasya yogatāṁ nivārayet । tasmādasaṁprajñātasyaivedaṁ lakṣaṇam । tathā copasaṁharati bhāṣyakāraḥ-’na tatra kiṁcit saṁprajñāyate ityasaṁprajñātaḥ, sa yogaścitavṛttinirodha' iti ।\n[cittaṁ hi prakhyāpravṛtti.āsthitiśīlatvāt triguṇamiti] । tatra cittaṁ triguṇamiti vyākhyāyate, prakhyāpravṛttisthitiśīlavāditi hetuḥ । prakhyā prakhyānaṁ prakāśanaṁ, sa hi । sattvaguṇasya dharmaḥ । pravṛttiḥ pravartanaṁ vyāpāraḥ, sa hi rajodharmaḥ । sthitiḥ sthānaṁ varaṇaṁ pratibandha iti, sa ca tamodharmaḥ । evaṁśīlāḥ hi sattvādayo guṇāḥ, cittaṁ ca prakhyādiśīlaṁ, tasmāt trayāṇāṁ guṇānāṁ pariṇāmaścittaṁ bhavitumarhati ।"
    },
    {
        "seq_id": 14,
        "vyb_id": "VYB_C01_V02_B02",
        "type": "Vyasa",
        "text": "prakhyārūpaṁ hi cittasattvaṁ rajastamobhyāṁ saṁsṛṣṭamaiśvaryaviṣayapriyaṁ bhavati। tadeva tamasā'nuviddhamadharmājñānāvairāgyānaiśvayopagaṁ bhavati। tadeva prakṣīṇamohāvaraṇaṁ sarvataḥ pradyotamānamanuviddhaṁ rajomātrayā dharmajñānavairāgyaiśvaryopagaṁ bhavati।"
    },
    {
        "seq_id": 15,
        "vyb_id": "VYB_C01_V02_B02",
        "type": "Vivarana",
        "text": "vivaraṇam\n[prakhyāsvarūpaṁ hi cittasatvamiti] । hiśabdaḥ prasiddhāvadyotanārthaḥ । prasiddhaṁ hi loke śāsre ca sarvavabhāsakatvaṁ cittasya । cittameva satvaṁ cittasatvaṁ sattvapradhānaguṇapariṇāmatvāt ॥\n[prakhyāsvarūpaṁ hi cittasattvamiti] ॥\n[rajastamobhyāṁ saṁsṛṣṭaṁ] samapradhānābhyāṁ yadā saṁsṛṣṭaṁ tadānīṁ\n[tattamasānuviddhaṁ ॥] tadeva prakhyāsvarūpaṁ cittaṁ yadā guṇabhūtarajaskenodbhūtena tamasānuviddhaṁ, tadānīmadharmadicatuṣṭayaviṣayā vṛttayaḥ kliṣṭā jāyante ॥\n[tadeva prakṣīṇamohāvaraṇamiti ॥] nyagbhūtatamaskaṁ tamaḥkṣayādeva jaladharāpagamādiva (pari)ravibimba sarvataḥ pradyotamānaṁ"
    },
    {
        "seq_id": 16,
        "vyb_id": "VYB_C01_V02_B03",
        "type": "Vyasa",
        "text": "tadeva rajoleśamalāpetaṁ svarūpapratiṣṭhaṁ sattvapuruṣānyatākhyātimātraṁ dharmameghadhyānopagaṁ bhavati। tatparaṁ prasaṁkhyānamityācakṣate dhyāyinaḥ। citiśaktirapariṇāminyapratisaṁkramā darśitaviṣayā śuddhā cānantā ca sattvaguṇātmikā ceyamatoviparītā vivekakhyātiriti। atastasyāṁ viraktaṁ cittaṁ tāmapi khyātiṁ niruṇaddhi। tadavasthaṁ saṁskāropagaṁ bhavati। sa nirbījaḥ samādhiḥ। na tatra kiṁcitsaṁprajñāyata ityasaṁprajñātaḥ। dvividhaḥ sa yogaścittavṛttinirodha iti ॥ 2 ॥"
    },
    {
        "seq_id": 17,
        "vyb_id": "VYB_C01_V02_B03",
        "type": "Vivarana",
        "text": "vivaraṇam\n[rajo[leśa]malopetaṁ svarūpapratiṣṭhaṁ] kevalena svena prakhyārūpeṇāvasthitaṁ, tadā\n[prasaṁkhyānamityācakṣate] , dhyāyino yoginaḥ ॥\n[cittaśaktirityādi] ॥ citireva śaktiḥ\n['pariṇāminī ।] vyavasthite dharmiṇi dharmāntaratirobhāvena dharmāntaraprādurbhāvaḥ pariṇāmaḥ । na pariṇamituṁ śīlamasyā ityapariṇāminī । ata eva\n[darśitaviṣayā] darśito'ntaḥkaraṇena viṣayo'syā iti । tenaiva\nyadi vā khyātyā saṁbadhyate khyātiḥ sattvaguṇātmiketi । ata: citiśakteruktalakṣaṇāyā viparītā vilakṣaṇā vivekakhyāti: pariṇāmādimatī ॥\n[tasyāṁ viraktaṁ] aparaktaṁ\n[tadavasthaṁ] nirodhāvasthaṁ,"
    },
    {
        "seq_id": 18,
        "vyb_id": "VYB_C01_V03_I01",
        "type": "Leading Bhashya",
        "text": "tadavasthe cetasi viṣayābhāvādbuddhibodhātmā puruṣaḥ kiṁsvabhāva iti –"
    },
    {
        "seq_id": 19,
        "vyb_id": "seq_19",
        "type": "Sutra",
        "text": "tadā draṣṭuḥ svarūpe'vasthānam ॥ 3 ॥"
    },
    {
        "seq_id": 20,
        "vyb_id": "VYB_C01_V03_B01",
        "type": "Vyasa",
        "text": "svarūpapratiṣṭhā tadānīṁ citiśaktiryathā kaivalye। vyutthānacitte tu sati tathā'pi bhavantī na tathā ॥ 3 ॥"
    },
    {
        "seq_id": 21,
        "vyb_id": "VYB_C01_V03_B01",
        "type": "Vivarana",
        "text": "vivaraṇam\n[tadavasthe cetasītyādi ॥] \n[tadavasthe] -nirodhāvasthe ।\n[vyutthānacitte tu sati tathāpi bhavantīti ।] [anena] anyatrāpi svarūpapratiṣṭhatvaṁ darśayati ॥\nna tathetyanena tadeti viśeṣaṇasyārthavattvaṁ khyāpayati ॥ 3 ॥"
    },
    {
        "seq_id": 22,
        "vyb_id": "VYB_C01_V04_I01",
        "type": "Leading Bhashya",
        "text": "kathaṁ tarhi, darśitaviṣayatvāt –"
    },
    {
        "seq_id": 23,
        "vyb_id": "seq_23",
        "type": "Sutra",
        "text": "vṛttisārupyamitaratra ॥ 4 ॥"
    },
    {
        "seq_id": 24,
        "vyb_id": "VYB_C01_V04_B01",
        "type": "Vyasa",
        "text": "vyutthāne yāścittavṛttayastadaviśiṣṭavṛttiḥ puruṣaḥ। tathā ca sūtram – “ekameva darśanaṁ khyātireva darśanam” iti। cittamayaskāntamaṇikalpaṁ saṁnidhimātropakāri dṛśyatvena svaṁ bhavati puruṣasya svāminaḥ। tasmāccittavṛttibodhe puruṣasyānādiḥ saṁbandho hetuḥ ॥ 4 ॥"
    },
    {
        "seq_id": 25,
        "vyb_id": "VYB_C01_V04_B01",
        "type": "Vivarana",
        "text": "vivaraṇam\n[kathaṁ tarhi] iti ॥ itara āha--\n[vyutthāna] iti ॥ nirodhādanyatra yāścittasya kliṣṭādayo vṛttayaḥ tābhiraviśiṣṭā sadṛśī vṛttiḥ svarūpamasya, cittavṛttivyatirekeṇa svarūpavyatirekeṇa ca puruṣasya vṛtyabhāvāt sadā jñātaviṣayatve pariṇāmānupapatteśca ।\n[ekameva darśanaṁ] -buddhipuruṣayoḥ । kiṁ tadityāha--\n[na tatsvābhāsaṁ dṛśyatvāt] ' ityatraiva pariharaṁ vakṣyāmaḥ ।\nnanu ca yadi cittaparivijṛmbhitamevedaṁ sarvaṁ puruṣaścedudāste kathamasau bhokteti ? na-kārakavaicitryāt । kānicidvyāpriyamāṇāni kārakāṇi, kānicidyāpārādṛte sannidhimātreṇa kartṛtvaṁ pratipadyante ॥\nyathā pacatītyadhiśrayaṇādiṣu vyāpriyamāṇaḥ puruṣaḥ kartetyucyate । sthālī sambhavadhāraṇābhyāmavyāpriyamāgaiva pacatītyucyate । tathā sthālīmadhyagatamākāśamavakāśe dadāti, na tasya vyāpāraṁ pratīmaḥ । ।\n[cittamayaskāntamaṇikalpamiti ॥] \nyasyāpyātmamanassaṁyogāt jñānamutpadyate, tasyāpi jñānena jñeyaṁ vyāpnuvannātmā jñātetyucyate, na vyāpriyamāṇaḥ । jñānama(syā)pi guṇatve sati niṣkriyatvādātmana evārthaṁ darśayati । nāpi kriyānabhyupagamāt jānātītyādi nopapadyate । jñānena hi jñeyaṁ vyāpnuvan jānātītyucyate ॥\nkiṁ cānyat–ātmamanassaṁyogādapūrvajñānotpattau satyāmātmanastajjñānaṁ, na manasaḥ । ātmaiva jānāti, na mana iti ko heturbhavet ? athāpi syāt ātmanaḥ samavāyikāraṇatvāditi । naitadevaṁ, asiddhatvāt । yathaiva jñānamātmana iti sādhyaṁ, evamātmana eva samavāyikāraṇatvaṁ na manasa iti sādhyam, anātmasvarūpatve satyubhayasaṁyegajatvābhyupagamāt ॥\nathāpi syāt-jñānāhitasaṁskārasyātma[naḥ]smṛtyekakartṛtvena pratisandhānadarśanāditi-na-tasyāpi sādhyatvāt । tatrāpi jñānasaṁskārasmṛtipratisandhānādīnyātmana eva, na manasa iti sādhanīyāni । phalena samānāśrayavādicchādīnāmiti cet-na-tatrapi tulyatvāt । saṁyogajatve satyātmanaḥ phalecchādīni, na manasa iti duḥsādhameva ॥\nkiṁ cāsya jñānasyāpi jñeyatvābhyupagamādanavasthāprasaṅgaḥ । na hi jñānamanyena karaṇabhūtena jñānena vijñātuṁ śakyaṁ, tadapyanyena tadapyanyenelyaniṣṭaprasaṅgāt ॥\nathānavasthāprasaṅgaparihārāya dūramapi gatvā kiṁcijjñānamādyaṁ vā jñānāntareṇa na gṛhyate svayamātmanaiva gṛhyata iti, tathā jñānavadarthasyāpi svayaṁ grahaṇaprasaṅgaḥ ॥\natha dīpavat svayamavabhāsate cāvabhāsayati ca avabhāsātmakatvāt, arthasyānavabhāsātmakatvādadoṣa iti cet-tathāpi prakāśasvarūpeṣvartheṣu vijñānenāgrahaṇaprasaṅgaḥ ।\natha jñānasyātmasamavetatvābhāsanarūpābhyāṁ svayaṁ grahaṇaṁ, bahiḥprakāśātmakānāṁ tu jñānaviparītadharmatvādadoṣa iti cet-tacca na-yadi cātmasamavetatvaṁ prakāśātmakatvaṁ ca jñānasya svayaṁgrahaṇe hetuḥ syāt sarve sarvajñāḥ prāpnuvanti ॥\natha grāhyākāratvamapi kāraṇaṁ cet---tacca na ; anyasya jñānasyānyākāratayā karaṇatve yathā, tathā jñānasyapi grāhyasyānyākaraṇānyadeva jñāne karaṇaṁ syāt, tathā cānavasthā duṣpariharaiva ॥\nkiṁ cānyat---na hi kaścit svayaṁgrāhyagrāhakatvaprasādhanāya dṛṣṭānto vidyate, pradīpasyāpi cakṣurādigrāhyatvāt । na cāpyaṁśadvayamasti jñānasya, niravayavatvāt । satyapi cāṁśadvaye tayoḥ prakāśātmakatvānnānyonyagrāhyagrāhakabhāvaḥ pradīpayoriva dvayoḥ ॥\nkiṁ cānyat-jñānasya grāhyagrāhakatvābhyupagame satyātmasadbhāvo'pi dussampāda eva । tasmādarthākārajñānasmṛtipratisandhānaprayatnecchādīnāmanātmadharmatvaṁ grāhyatvāt rūpādīnāmiva । parārthatvācca saṅghātāśrayatvaṁ rūpādinidarśanenaiva । tathā āśrayavattvādanityatvācca prayatnapūrvakatvāccetyevamādibhyo'nātmadharmatvasiddhiḥ ॥\n[ayaskāntamaṇikalpam ॥] ayaskāntamaṇiriva । yathā ayaskāntamaṇirayasaḥ svātmavyāptiṁ pratyupakaroti sannidhimātreṇa, tathā cittamapi citsvarūpasyātmanaḥ svātmavyāptiṁ pratyupakaroti dṛśyatvena ॥\n[cittamayaskāntamaṇikalpamiti ॥] atha cittavṛttīnāṁ bodhe ko hetuḥ puruṣasyeti ? ucyate - yasmādevaṁ"
    },
    {
        "seq_id": 26,
        "vyb_id": "VYB_C01_V05_I01",
        "type": "Leading Bhashya",
        "text": "tāḥ punarniroddhavyā bahutve sati cittasya –"
    },
    {
        "seq_id": 27,
        "vyb_id": "seq_27",
        "type": "Sutra",
        "text": "vṛttayaḥ pañcatayyaḥ kliṣṭākliṣṭāḥ ॥ 5 ॥"
    },
    {
        "seq_id": 28,
        "vyb_id": "VYB_C01_V05_B01",
        "type": "Vyasa",
        "text": "kleśahetukāḥ karmāśayapracaye kṣetrībhūtāḥ kliṣṭāḥ। khyātiviṣayā guṇādhikāravirodhinyo'kliṣṭāḥ। kliṣṭapravāhapatitā apyakliṣṭāḥ। kliṣṭacchidreṣvapyakliṣṭā bhavanti। akliṣṭacchidreṣu kliṣṭā iti। tathājātīyakāḥ saṁskārā vṛttibhireva kriyante। saṁskāraiśca vṛttaya iti। evaṁ vṛttisaṁskāracakramaniśamāvartate। tadevaṁbhūtaṁ cittamavasitādhikāramātmakalpena vyavatiṣṭhate pralayaṁ vā gacchatīti। tāḥ kliṣṭāścākliṣṭāśca pañcadhā vṛttayaḥ ॥ 5 ॥"
    },
    {
        "seq_id": 29,
        "vyb_id": "VYB_C01_V05_B01",
        "type": "Vivarana",
        "text": "vivaraṇam\n[tāḥ punarniroddhavyāḥ bahutve] 'pi\n[pañcatayya] iti । yadyapi kliṣṭākliṣṭā vṛttayo'nantāḥ, tathāpi\n[khyātiviṣayāḥ] -khyātyāspadāḥ ।\n[kliṣṭacchidreṣvapyakliṣṭāḥ] akliṣṭā eva\n[saṁskarai] rapi"
    },
    {
        "seq_id": 30,
        "vyb_id": "seq_30",
        "type": "Sutra",
        "text": "pramāṇaviparyayavikalpanidrāsmṛtaya ॥ 6 ॥"
    },
    {
        "seq_id": 31,
        "vyb_id": "VYB_C01_V07_I01",
        "type": "Leading Bhashya",
        "text": "tatra"
    },
    {
        "seq_id": 32,
        "vyb_id": "seq_32",
        "type": "Sutra",
        "text": "pratyakṣānumānāgamāḥ pramāṇāni ॥ 7 ॥"
    },
    {
        "seq_id": 33,
        "vyb_id": "VYB_C01_V07_B01",
        "type": "Vyasa",
        "text": "indriyapraṇālikayā cittasya bāhyavastūparāgāttadviṣayā sāmānyaviśeṣātmano'rthasya viśeṣāvadhāraṇapradhānā vṛttiḥ pratyakṣaṁ pramāṇam। phalamaviśiṣṭaḥ pauruṣeyaścittavṛttibodhaḥ। pratisaṁvedī puruṣa ityupariṣṭādupapādayiṣyāmaḥ।"
    },
    {
        "seq_id": 34,
        "vyb_id": "VYB_C01_V07_B01",
        "type": "Vivarana",
        "text": "vivaraṇam\n[pramāṇaviparyayavikalpanidrāsmṛtaya iti ॥] \n[pratyakṣānumānāgamāḥ pramāṇāni ॥] pramāṇākhyā vṛttistridhaiva bhidyate । tatra pramāṇākhyāyāścittavṛtteḥ prathamo bhedaḥ pratyakṣam । atastallakṣaṇamevābhidhīyate । tatpūrvakatvāt bhedadvayasya ॥\natha svaviṣayasāmānyaviśeṣāvabhāsanasāmarthye śrotrādīnāṁ cittasya ca kiṁkṛtaṁ viśeṣāvadhāraṇaprādhānyamiti ?\nucyate-viśeṣapratibandhatvāt hānopādānādīnāṁ viśeṣāvadhāraṇapradhānanateti (tetyāha) । na sāmānyaṁ nāvadhāryate, guṇabhūtaṁ tu gṛhyata eva । yathā nīlaṁ rūpamiti nīlāvadhāraṇaprādhānye satyapi rūpameva nīlamiti guṇabhūtamavadhārayati । tathā du:khaśabdaḥ sukhaśabdo mūḍhaḥ śabda iti । tathā ca viśeṣāvadhāraṇapradhānā vṛttiriti hyupapadyate ॥\nkiṁ ca-saṁśayaviparyayanimittatvācca sāmānyopalabdhe: । sāmānye hyupalabdhe bubhutsitaviśeṣasya saṁśayo jāyate, samupalabdhasāmānyānyasmṛtervā viparyayaḥ, samadhigataviśeṣasya tu saṁśayaviparyayau na sthitimupāśnuvāte, iti viśeṣāvadhāraṇapradhānatecyate ॥\nyatrāpi sāmānyamevāvādidhārayiṣitaṁ gairiti vā aśva iti vā, tatrāpyanyataraparityāgenānyatarāvadhāraṇeti viśeṣāvadhāraṇapradhānataiva । sarvameva hi vastu vastvantarāpekṣayā sāmānyaṁ viśeṣaśca ॥\nyasya punaḥ sāmānyamavastvadhyāropitamevoṣarāmbuvat, nendriyaviṣayāmiti, tasya pratiniyatasāmānyādhyāropaṇānupapattiḥ । na hyanupalabdhapūrvamukhye saṁbhavatyadhyāropaṇā, smṛtyasaṁbhavāt । na kadācidadṛṣṭamukhyodakasya salilādhyāropaṇamūṣareṣu vidyate । athāsmaranpyadhyāropayet rūpasvalakṣaṇe śabdatvādyāpyadhyasyet । athendriyāntaraviṣayavādrūpasvalakṣaṇe śavdatvādyadhyāso viruddha iti cet-na - avastutve satyaviśeṣāt । viśeṣābhyupagame ca vastutvaprasaṅgaḥ । śabdasvalakṣaṇādiva rūpasvalakṣaṇasya ॥\nkiṁ cānyat-deśakālānyaviśiṣṭapratyakṣā [na] bhyupagame samastalokavyavahāravilepaḥ syāt । na hīdamahamamuṣminnavakāśe kāle cāsminnādrākṣametasmānnimittādevaṁviśeṣaṇamiti ca smṛtyupapattiḥ । na ca pratyakṣādṛṣṭeṣu viśeṣyavadviśeṣaṇeṣu smṛti: saṁbhavati । na ca kalpanāpoḍhena vyavahāragocarātītena vyavaharamāṇo dṛśyate । tasmāllokaprasiddhapratyakṣānusaraṇameva nyāyyam ॥\n[phalaṁ tadaviśiṣṭaḥ pauruṣeyaścittavṛttibodha] ' iti ॥ evaṁ ca sati sukharāgādijñānasya kliṣṭākliṣṭarūpasya tadaviśiṣṭapuruṣapratyayaphalāvasānatvāt pratyakṣatā siddhaiva ॥\n*atredamavadheyam---\nādarśakaśe 20 “pranāḍī” ityetadupari 25 ‘napekṣya sambandhaḥ sambandhatāmiyāt । yadasau prasiddhavaccocyate ya’ iti ityupakramya 34 ‘smṛtyavasānā hi sā, yataḥ pramā ityantagranthaṁ daśābhiḥ puṭairvilikhya, tadupari 20 ‘‘pūrvatvāt pramāṇāntaratvamabhyupetavyaṁ, pratyakṣatvaṁ vā vaktavyam” ityupakramya 25 ‘‘tasmāt pramāṇaphalānabhijñānām abhimānamātrameva kevalaṁ paṇḍitaṁmanyānāmityupekṣaṇīyamiti” ityantaṁ ṣaḍbhiḥ puṭairvilikhya, tataḥ 25 ‘‘anumānamathocyate” ityādi 25 ‘‘kaḥ sambandhaḥ, kayorvā, na hi sambandhināva” ityantaṁ vilikhya paṅkticatuṣṭayena, tataḥ 34 ‘‘rṇena prabādhyate, abhūtārthādiviṣayatvāt” ityādivākyaṁ likhitaṁ dṛśyate । kośāntarañca na labhyate । yathāmātṛkaṁ mudraṇe ca vākyānāmananvayaḥ-na hi 20 ‘‘pranāḍī” ityanena 25 ‘‘napekṣya sambandhaḥ sambandhatāmiyāt ?” ityanveti । na ca 25 ‘‘kaḥ sambandhaḥ kayorvā, na hi sambandhināva?? ityanena 34 ‘‘rṇena prabādhyate” iti cānveti । evaṁ pratyakṣapramāṇānarūpaṇamupakramya tadaparisamāpyaiva madhye'numānāgamapramāṇayornirūpaṇaṁ, tato viparyayanirūpaṇaṁ, punaḥ pratyakṣapramāṇanirūpaṇaśeṣaḥ, tataḥ anumānanirūpaṇopakramaḥ, tato viparyayanirūpaṇaśeṣaśca iti kramaḥ ādarśakośe dṛśyate । na cāyaṁ kramaḥ śobhate ॥ ‘‘anindriyapranāḍī pūrvatvāt pramāṇāntaratvamabhyupetavyam” iti; daśapuṭavyavāhitavākyadvayasya mitho yojane, ‘‘na hi sambandhināvanapekṣya sambandhaḥ sambandhatāmiyāt” iti, ṣoḍaśapuṣṭavyavahitavākyadvayasya mitho yojane, ‘‘smaryamāṇātadvastupratiṣṭhatvānna pramāṇaṁ, smṛtyavasānā hi sā, yataḥ pramāṇena prabādhyate । abhūtārthādāviṣayatvāt” iti ca ṣaṭpuṭavyavahitavākyadvayasya mithe yojane cānveti । yathākramaṁ pramāṇatrayanirūpaṇaṁ, tato viparyayānarūpaṇamiti ca sūtrānusārī bhāṣyānusārī ca kramo'nusṛto bhavati, iti paryālocya mahatā prayāsena mātṛkāgranthavākyānāṁ sanniveśaviparyāsaḥ kṛtaḥ । tatra sūkṣmekṣikayā guṇadoṣau pariśīlanīyau । “pranāḍī” ityāderadhaḥ aṅkitāḥ (20-25-34) iti puṭasaṅkhayāḥ mudritaitatkośānusāriṇyaḥ ॥\n[tārakaṁ sarvaviṣayaṁ sarvathāviṣayamakramaṁ ceti vivekajaṁ jñānam’] iti । tasmānnāvadhāryate indriyapranāḍikayaiveti ॥\n[bāhyavastūparāgāditi] viparyayanivṛtyartham । viśeṣāvadhāraṇapradhānatvena saṁśayanivṛttiriti ।\ntatra keṣāṁcit phalaṁ tadeva pramāṇam । apareṣāṁ tu pramāṇādanyat(tra) pramāṇavyaktyantaram (re) । yathā ghaṭavijñānasya pramāṇasya hānopādānepekṣābuddhayaḥ phalamiti । guṇade.oṣatadubhaya(vadabhava)śūnyatvaviṣayatvādupādānādibuddhīnāṁ pramāṇabhūtaghaṭa- vijñānādatyantabhedaḥ । tataścānyaviṣayasya pramāṇasya anya(prameyasya)viṣayapramāṇa(ṇe)vyaktyantaraṁ (re)phalamiti ॥\nna hi khadiracchedanasya khadiropādānaṁ tatparityāgo vā phale bhavituṁ yuktam । vi(api)yogasaṁbandhaphalatvāt tyāgopādānayoḥ । na ca phalasya phalaṁ sambhavati । dvaidhībhāvaphalavyavahitatvāca ॥\nkiṁ ca-phalasya cet phalaṁ kriyānapekṣāprasaṅgaḥ । phalārthaṁ hi kriyāpekṣyate । taccetphalaṁ vināpi kriyayā phalādapi sidhyati, (atohya) tato na hyanekāyāsāpekṣitaniṣpattikriyāmanutiṣṭhet । sādhanānveṣaṇānupapattiśca । kriyāyā abhāvāt ॥\nnāpi kriyaiva phalaṁ, kriyānuparamaprasaṅgāt । phalāvasānā hi (pi) kriyā । kriyāyāśca phalatve phalānabhilāṣitvaprasaṅgaḥ । tasyā duḥkhatvāt ॥\n[phalaṁ tadaviśiṣṭa ityādi । tadaviśiṣṭaḥ] tayā pramāṇākhyayā vṛttyā aviśiṣṭa: tulyaḥ tadākāratvena,\nnanu ca bhavato'pyupacaritameva phalam vṛttyaviśiṣṭatāyāḥ phalatvenābhyupagamāt , puruṣasya ca śuddhatvāt, tadākāratāyā anṛtatvam । na hi sphaṭikamaṇeralatakopadhānākāratā satyā ॥\nbāḍham-tathāpi tvetadeva phalaṁ mukhyam, dṛṣṭatvāt । mukhyaphalāntarādarśanāt । sarvasyaiva kriyākārakajātasyaitatphalārthatvāt । etadavasānaṁ hi tatsarvam । tathā ca pradarśitam ॥\n[satvapuruṣayoratyantāsekīrṇayoḥ pratyayāviśeṣo bhogaḥ” iti ॥] bhāṣyamapi –\nyeṣāmamithyā phalaṁ, teṣāṁ vairāgyakāraṇābhāvāt samyagdarśanānveṣaṇānupapattermokṣābhāvaḥ । na ca kriyāpariniṣpādyo mokṣaḥ, anityatvaprasaṅgāt ॥\n[pratisaṁvedī buddheḥ puruṣa ityupariṣṭāt pravedayiṣyāma iti ॥] \nye cāpīndriyārthasannikarṣasya pratyakṣatvamabhyupayanti, na teṣāmapi samyagabhyupetaṁ, sannikarṣasya kriyāphalatvāt । sannikarṣaśca saṁyogaḥ । sa ca kriyājastairiṣyate । yato yadupajāyate tattasya pramāṇam । tacca tasya phalaṁ yadupajāyate ॥\nphalamapi sannikarṣe jñānaṁ prati pramāṇamiti cet-tacca na-jñāpakapramāṇaprastāve kārakapramāṇopanyāsasyāyuktatvāt । sannikarṣe hi jñānasyotpādako na tasya jñāpakaḥ । prameyādhigamāya hi pratyakṣādīnyupanyastāni, na jñānotpattikāraṇam । tatprakriyāyāma(yānya)prakṛtaṁ prakriyata ॥\nathāpi syāt-jñānasyāpi prameyatvāttaccāpyutpadyamānaṁ pramīyata iti, tadutpattikāraṇasya sannikarṣasya jñāpakatvameveti-tacca na-jñānaṁ jñānenaiva jñāyeta, teṣāṁ tathābhyupagamāt । na ca sannikarṣo jñānam । jñānotpādakatvenābhyupagamāt ॥\natha jñānasya jñāne sannikarṣo nimittatvāt pramāṇamiti cedadṛṣṭeśvarecchāviṣayanimeṣonmeṣādīnāmapi nimittatvāt pramāṇatve kaḥ pradveṣaḥ ? na ca jñānasya jñeyatve ātmanaśca svabhāvacidrūpatvānabhyupagama śakyā anavasthā parihartum ॥\natha ātmasamavetamātratayaiva jñānasya jñeyatā, na jñānāntaramapekṣyate yenātiprasajyeteti cet-asyāpyanyat pratyakṣalakṣaṇaṁ vācyam anindriyasannikarṣādilakṣaṇatvādātmani jñānasamavāyatvasya । sannikarṣasya ca jñānotpattiphalatvāttadutpattivyavadhāne sati tasya jñānena nānantaryam ॥\ntasmāttadānantaryeṇāpi na sannikarṣaphalatvaṁ jñānasya । tathā hānādibuddhīnāmapi rūpādijñānaphalatvānupapattiruktā ॥\nvyabhicārācca । yathaikasminnaṅganādipiṇḍaviṣaye jñāne samāne bahūnāmutpane kasyacidupādānabuddhiḥ, anyasya heyabuddhiḥ, kasyacidubhayābhāvaḥ, tatra hānopādānabuddhivyabhicarati । anyataranaikameva jñānaṁ tadevībhayaṁ vyabhicaralyupe । kṣakasya । yacca yadyabhicarati na tattasya phalam ॥\nkiṁ ca-hānepādānābhāvamātratvādabhāva evopekṣā । na cābhāvaḥ pramāṇasya vastunaḥ phalaṁ bhavitumarhati । rāgadveṣābhyāṁ copādānaparityāgabuddhī । tadabhāvāt kāraṇābhāve kāryābhāva iti pramāṇavijñāne satyapi hānopādānabuddhyabhāva evopekṣeti vyabhicārānna hānādibuddhiphalatvam ।\nkiṁ ca-rāgadveṣatadabhāvanāmabhyupādānādibuddhiphalatve pramāṇatvaprasaṅgaḥ । pauruṣeyacittavṛttibodhaphalatve tu na kiñcidvirudhyata iti ॥\nnanu ca cittavṛtteḥ sevedyatvamasiddham । na hi karaṇameva karma bhavati । na hi dātrameva lūyate । naiṣa doṣaḥ । kriyākārakayorbhinnadharmatvāt । kriyānirvṛttiṁ prati sambhūya kārakāṇi vyāpriyante parasparaṁ viṣayaviṣayibhāvena । kriyā tu sattāmātreṇaiva phalaheturiti karaṇatvamasyāmupacaryate, na kārakavat । kurvaddhi kārayediti kriyādhikārakaṁ syānna bhūtaṁ bhavyāyopadiśyeta ॥\nkiṁ ca-anavasthāprasaṅgaśca । kriyā cet । karaṇaṁ syāt , tannirvartyayā cānyayā kriyayā bhavitavyam । na hyanyāṁ kriyāmantareṇa tasyāḥ kāraṇatvaṁ ghaṭate । yāpi cānyā sāpi kāraṇaṁ syādanyasyāḥ kriyāyāḥ । sāpyanyasyā ityanavasthā । tataśca kriyāsantānānuparamāt phalānabhinirvṛttiḥ । tatrāntyā cet । kriyāntareṇa vinā phalaheturbhavet, prathamasya tathātve kaḥ pradveṣaḥ ? cittavṛttestvabhivyañjakatvāt saṁvedyatetyadoṣaḥ ।\ndṛśyate cābhivyañjakānāṁ svarūpasaṁvedyatayaiva karaṇatvaṁ pradīpādīnām । tathā cittavṛtterapi । cakṣurādiṣvabhivyañjakatve'pi agrahaṇādvyabhicāra iti cet, samāna (cetanasamāna) jātīyasaṁkarāt katham ॥\nyeṣāṁ tāvadbhautikānīndriyāṇi, teṣāṁ cakṣuṣastaijasatvāt bāhyenālokena tulyajātīyena vyatibhedāt gṛhyamāṇasyaivāvivekaḥ । yathā pradīpānāṁ bahūnāṁ prabhāvyatibhedāt kasya kā prabheti na vivicyate । tathā śrotrādiṣvapi ॥\nyeṣāmapyabhautikāni, teṣāmapyabhivyañjakatvena samānajātīyatā vṛtterabhivyañjakatvādagrahaṇamiti । tanna-prāptacaitanyopagrahatayā'vibhāvyatvādavyavahitatvācca । sarvagatatve'pyātmanaḥ sūkṣmatvena svacchataratvena ca citenāvyavadhānācca grahaṇaṁ cittavṛttestasmāccittavṛttipramāṇenaiva tadākāratayā pauruṣeyo'pi bodhaḥ sevedyamāna eva phalamiti siddham ॥\nyeṣāṁ puna: pratyakṣeṇāsaṁvedyā cittavṛttisteṣāṁ phalagrahaṇapramāṇābhāva: ! phale ca gṛhīte jñānāsiddhatvasyārthāpattiḥ । na ca phalaṁ gṛhyate pramāṇavyāpārānabhyupagamāt । tadabhyupagame cānavasthāprasaṅgaḥ ! yatphalāvagrahaṇāya pramāṇamabhyupagamyate tasyāpyanyat phalaṁ tatpramāṇasyāpyanyaditi na kvacidavatiṣṭheta ॥\n[॥] \natha agṛhyamāṇamapi tadeva jñānaṁ pramāṇaṁ phalasyāpīti cet-na- abhivyañjakadharmavyatikramāt । na hyabhivyañjakaṁ gṛhyamāṇamabhivyañjayaddṛṣṭam । na hyulkā giriśikhare'pi nijaṁ dharmamatikrāmati ॥\nathābhivyañjayadeva phalaṁ pratyapi pramāṇamiti cet-siddhaṁ tarhīpsitamasmākam । rāgādīnāṁ vṛttiviśeṣaṇatvena grahaṇopapatteḥ । rakto'haṁ dviṣṭo'hamiti yadyahaṁpratyayaviśeṣaṇaṁ, tadapi vṛttibhāvābhāvitvenaiva grahaṇādvṛttiviśaṣaṇānāṁ rāgādīnāṁ grahaṇamupapadyate । a(tenā)nyathā rūpādivanmānāntarāpekṣatvaprasaṅgāt । tataścānavastheti । tasmātpramāṇaphalānabhijñānāmabhimānamātrameva kevalaṁ paṇḍitaṁmanyānā mityupekṣaṇīyamiti ॥"
    },
    {
        "seq_id": 35,
        "vyb_id": "VYB_C01_V07_B02",
        "type": "Vyasa",
        "text": "anumeyasya tulyajātīyeṣvanuvṛtto bhinnajātīyebhyo vyāvṛttaḥ saṁbandho yastadviṣayā sāmānyāvadhāraṇapradhānā vṛttiranumānam। yathā deśāntaraprāptergatimaccandratārakaṁ caitravat, vindhyaścāprāptiragatiḥ। āptena dṛṣṭo'numito vā'rthaparatrasvabodhasaṁkrāntaye śabdenopadiśyate, śabdāttadarthaviṣayā vṛttiḥ śroturāgamaḥ। yasyāśraddheyārtho vaktā na dṛṣṭānumitārthaḥ sa āgamaḥ plavate। mūlavaktari tu dṛṣṭānumitārthe nirviplavaḥ syāt ॥ 7 ॥"
    },
    {
        "seq_id": 36,
        "vyb_id": "VYB_C01_V07_B02",
        "type": "Vivarana",
        "text": "vivaraṇam\n[anumeyasya tulyajātīyeṣvanuvṛtta iti । anumeyasya] [jijñāsita]dharmaviśiṣṭasya । taddharmavattayā\n['anumeyasya tulyajātīyeṣvanuvṛttaḥ'] ityādinaivoktatvāt । na hyanumeyenāsaṁbaddhaṁ liṅginā tatsadṛśajātīyeṣvanuvartate, bhinnajātīyebhyo vā nivartate । tasmāt ya iti ca prasiddhameva saṁbandhamanuvadati ॥\n[tadviṣayā] -evamanvayavyatirekaviśiṣṭasaṁbandhasaṁbandhiviṣayā\n[yathā deśāntaraprāptergatimaccandratārakaṁ caitravaditi ॥] yadyapi lakṣaṇābhidhānamātreṇa tadabhivyaktiḥ, tathāpyudāharaṇapratyudāharaṇapradarśanādatitarāmityudāharaṇapratipādanam । tatra gatimaccandratārakamiti candratārakasya gatimattvamanumeyam । tatsamānajātīyeṣvanuvṛttā deśāntaraprāptirgatimatsu caitrādiṣu, bhinnajātīyebhyaścāgatebhyo vindhyādibhyo vyāvṛtteti avyabhicarantī । nityaṁ gatimatā saṁbandhāt ।\ntasmāditthaṁjātīyakamavinābhāvena saṁbaddhaṁ saṁbandhyantaraṁ gamayati । yathā vadhyaghātaka(kṛdi)kāryakāraṇādi ॥\nbhavatu tāvadaviruddhānāṁ nityasaṁbandhāddeśāntaraprātaptyādīnāṁ gamyagamakatā, vadhyaghātakodīnāṁ tu saṁbandhābhāve kathamityucyate gamyagamakabhāvaḥ (bhāvena) ?\ntatrāpi nityasaṁbandhādadoṣaḥ । na hyanyatrāpi prāptilakṣaṇaḥ saṁbandho'bhipreyate । sāmānyato dṛṣṭā(nu)bhāvaprasaṅgāt । na hi candratārakādiṣu deśāntaraprāpte: prāptilakṣaṇasaṁbandhaḥ pratyakṣeṇa gṛhyate । agṛhyamāṇaścedgamakaḥ sarvaṁ sarvasya gamakaṁ syāt । na hi kiṁcitkenacidasaṁbaddham, ākāśādīnāṁ sarvatra bhāvāt ॥\ntasmādgamyagamakabuddhyutpattihetureva saṁbandho'numānaviṣaye । tathā ca vadhyaghātakayorapi anyatara(rā)bhāvadarśane'nyatarābhāvo gamyata ityanumānameva । yasyāpyucite deśe abhāvadarśanādanyatra bhāvo gamyate । yathā ghātakadarśanena vadhyābhāvo'numīyate । caitrasya jīvato gṛhe , abhāva(gṛhyabhāva)darśane bahirbhāvaśvati ।\nnanu cābhāvārthāpattī ete, nānumāne, (na) lakṣaṇāsaṅgateḥ, gavādivat ॥ na-yathoktalakṣaṇopapatteḥ- vadhyaghātakayorvirodhalakṣaṇaḥ saṁbandhaḥ । yatra yatra ghātakabhāvastatra tatra vadhyābhāva evetyavinābhāvaḥ । na hi vadhyasyābhāvaṁ ghātaka(ka)bhāvo vyabhicarati । vadhyasya vā bhāve ghātaka(ka)bhāvam, agnibhāvamiva dhūmabhāvaḥ ॥\nkathaṁ punaravagamyate ghātakabhāvadarśanādeva tadgocare vadhyasyābhāvabuddhiriti ? na punaḥ sadupalambhakapramāṇānāṁ ghātaka iva vadhye vyāpārābhāvāditi ॥\nucyate-ghātakabhāve vyāpṛ(pyāvṛ)tapramāṇasyeva vadhyābhāvabudhyutpati:, dhūmabhāve vyāpṛ(vṛ)tapramāṇasyevāgnibhāvabuddhyutpatti:, tathā ghātakaviśeṣavyāpṛ(vṛ)tapramāṇasya vadhyaviśeṣābhāvabuddhyutpattiḥ, dhūmaviśeṣavyāpṛ(vṛ)tapramāṇasyevāgniviśeṣabuddhiriti । abhāvapramāṇavādinastu sarvatra pramāṇābhāvasyāviśiṣṭatvādvirodhiviśeṣa darśanānuvidhānaṁ virodhyantarābhāvadarśanasyānupapannaṁ, liṅgaviśeṣānuvidhānamiva liṅgiviśeṣadarśanasya । na hi sadupalambhakapramāṇavyāpārābhāvasya kaścidviśeṣaḥ, yena viśeṣabuddhistadviśeṣamanuvidhīyate ॥\natha jijñāsite viśeṣe sadupalambhakapramāṇābhāvāditi cet-tanna-asataḥ smṛtīcchādisahabhāvāpekṣānupapatte: । na hyasat sahāyāpekṣayā kāryaṁ nirvartayaddṛṣṭaṁ śaśaviṣāṇādi । dṛṣṭamiheti cet-na-vipratipattisthānatve dṛṣṭāntābhāvāt । tulyamiti cet-na-ghaṭādeḥ sato'pekṣādarśanāt ॥\nna cāpi nirvyāpārasyāvastutvādabhāvasya pramāṇabhāvo yuktaḥ । na hi nirastavyāpārakaṁ kiṁcit kāryārambhakaṁ dṛśyate loke । tasmādvyāpārarūpapramāṇajanitā prameyābhāvabuddhiḥ, prameyaviṣayatvāt ghaṭādibuddhivat । tathā ca vastutvāt pravṛttinivṛttihetutvāt । vipakṣaḥ śaśaviṣāṇādiḥ । tathā abhāva[pramā]pramāṇā(ṇa)bhāvajanitā na bhavati, yathā'bhihitahetudṛṣṭāntadarśanāt । (nena) ॥\nghātakadarśanaṁ vadhyābhāvabuddherliṅgaṁ tadbhāvabhāvitvādagnyādibuddhinimittadhūmādibuddhivat saṁśayanivartakatvācca । vadhyābhāvabuddhirvā liṅgajanitā niścayarūpatvādagnibuddhibaditi ॥\niha ghaṭo nāstīti kila nānumānaṁ liṅgaliṅgisaṁbandhāgrahaṇāt । na hi yathā'gnyādibuddherdhūmādiliṅgānveṣaṇaṁ tatheha nāsti ghaṭa ityatra liṅgānveṣaṇamasti । progava liṅgānveṣaṇāt budhyutpatteḥ ॥\nnaiṣa doṣaḥ । ihapratyayākārasyaiva liṅgatvāt । na hi prathamameva liṅgabudhyupajanane sati liṅgānveṣaṇaṁ bhavati । ihetyākāroparañjitā buddhirliṅgam । umuparañjakavyatiriktaghaṭādyabhāvabuddherghātakabuddhivadeva । virodhalakṣaṇa eva cātrāpi sambandhaḥ ॥\nyatra punaraviruddhānyuparañjakāni tatrāstitvabuddheḥ । etenaivārthāpatteranumānatvaṁ vyākhyātamavinābhāvena saṁbandhena । tatrāpi jīvato hi devadattasya gṛhābhāve bahirbhāvaḥ, yadā gṛhe bhāvaḥ na tadā bahirbhāva ityanyatareṇānumānam । sākṣāt dṛśyamānabahirbhāvābhyantarābhāvatvaṁ dṛṣṭāntaḥ । vṛttyuparañjakānuparañjakatvena hyabhāvagrahaṇasyābhihito hetuḥ ॥\nagnyādāvapi dahanādiśaktigrahaṇamanumānameva । kāryanirvarttakayoravinābhāvasaṁbandhasyātmani dṛṣṭatvādbhujyādau । dṛśyate hi pratyagātmāni śakto'hamidaṁ kāryaṁ kartumaśakto'hamityātmavadātmaviśeṣaṇasya śaktergrahaṇam । śaktinirvartyameva dahanādikāryamapīlyanumānasiddhiḥ ।\nnanu cābhāvasya pratyakṣatāmupagāyati kecit । yathā kilādarśakena pradīpādinā sati gṛhyamāṇe vastuni na tadavayavini yadupalabhyate tannāstītyevaṁ sata: prakāśakaṁ pramāṇamasadapi prakāśayati । tathā codāharanti-anaṅkitaṁ vāsa ānayetyuktaḥ praviśya bhāṇḍāgāram aṅkitānaṅkitavāsassannidhāvaṅkitavāsograhaṇenaiva pratyakṣeṇāṅgābhāvaviśiṣṭaṁ vāsa upalabhyānayati । tasmāt pratyakṣa evābhāvo lakṣaṇāntarānupapatteriti ॥\ntanna-buddhyākāreṇārthāvadhāraṇānṛtatvaprasaṅgāt । yadākārā hi buddhistasya pratyakṣāvadhriyamāṇātmatābhyupagamyate । yathā nīlaṁ vastu pītamityatrāpi viśeṣaṇaviśeṣyasaṁbandhapratyayo mithyāṁ prāpnoti । tadyatheha ghaṭo nāstīti ihapradeśasya ghaṭābhāvenāsati saṁbandhe saṁbandhapratyayaḥ ; na hi ghaṭābhāvasyehapradeśasya cā [prāpta]prāptilakṣaṇaḥ samavāyābhidhāno vā saṁbandhastairabhyupeyate । yatheha devadatta iti । tasmādabhāva(ve)pratyayava(yā)nnīlaṁ vastviti viśeṣaṇaviśeṣyasaṁbandhapratyayo'pi saṁbandhapratyayatvānmithyā prasajyeta ॥\nyathā cāsatyapīhadeśaghaṭābhāvasaṁbandhe sabandhapratītistathaivānīle'pi vastunyasatyeva nīlatvasaṁbandhe nīlatvasaṁbandhapratyayaḥ prāpnoti, tathā saṁbandhiṣvapi । athāstyeva saṁbandhaḥ, dviṣṭhatā virudhyeta saṁbandhasya । abhāvasyāvastutvābhyupagamāt ।\nathāpyekaśataṁ ṣaṣṭhyarthā iti yāvat ṣaṣṭhyarthaḥ saṁbandha iṣyeta, tadā dvividha eva saṁbandhaḥ samavāyākhyaḥ saṁyogākhyaśceti na yujyate ॥\nathai(tatha)kaśatasyapi ṣaṣṭhyarthanāmubhayānta:pātitvamucyeta-na-abhāve'nyatarasyāpyasambhavāt ।\nkiñca(ntva)nyat । iha nabhasi kusumaṁ nāstīti saṁbandhino nabhaso'pyapratyakṣatvāt gaganakusumābhāvasyāpratyakṣatvaṁ prāpnoti । athāpratyakṣatvameveti cedāpatitaṁ gaganakusumābhāvavadapratyakṣatvamiha bhūpradeśe ghaṭābhāvasyāpi । viśeṣo vaktavyaḥ ॥\natha vyomno'pratyakṣatvāditi-tanna-puṣpasya patato nabhasyastitvadarśanādvyomāpratyakṣatvamahetuḥ । yathaiva nipatatkusumasadbhāve vyomāpratyakṣatvamahetustathā sadbhāvaviruddhagrahaṇe'pyahetuḥ syāt । athākāśāpratyakṣatvādeveti cet, asaṁbandhamapi yatkiñcidvyavahitāpratyakṣatvādi so'pi hetuḥ syāt । atha nabhaḥkusumābhāvaḥ pratyakṣa iti cet-indriyārthasannikarṣānarthakyaṁ sarvatra prasajyeta । tathā ca satyasannikṛṣṭopalabdheḥ sarveṣāṁ sarvajñatvaṁ prasaktam ॥\nathānumeyaṁ tatreti cet-nabha:kusumābhāvavadiha ghaṭābhāvasyāviśeṣādānumānikatva(kīya)meva siddham । evaṁ ca satyabhāvapramāṇavādino'pi vyavahitaviprakṛṣṭodakādāvanalādyabhāvasyānumeyatvādiha ghaṭabhāvo'pi tatsāmānyādanumānagrāhya eveti niścetuṁ yuktam ॥\n[vindhyaścāprāptaragati] riti ca prayogāntaram । agatirvindhya iti pratijñānam । aprāpteriti hetuḥ । caitravaditi kākalocanavadubhayatra saṁbadhyate ।\nathavaitasminprayoge vyatirekaviparyayadarśanena doṣābhāva ityupanyastam । lakṣaṇasya ca lakṣyaviśeṣeṇohyatvādadoṣaḥ ॥\n[tena dṛṣṭo vā anumito vārthaḥ paratra] śrotṛviśeṣe\n[śroturāgamaḥ] , na vaktuḥ । dṛṣṭānumitārtho hi vaktā, tasya laiṅgikamaindriyakaṁ vā tajjñānam । śrotureva tu śravaṇapūrvakaṁ niścitaṁ vijñānaṁ laiṅgikaindriyakavyatiriktam । sa\n[yasya] āgamasya\n[na dṛṣṭo'numito vārthaḥ] tena vaktrā । śiṣṭalokaprasiddhānyathāpratipādanāt buddhārhatādiḥ । na hi rāgādidoṣānupahatānta:karaṇa: prasiddhamanyathā nirvarṇayati ।\nyadyapi pratyakṣānumānaviṣayābhāsadarśanaṁ svaśabdena na kṛtaṁ, tathāpyāgamābhāsopapradarśanenaiva pūrvatrāpi yathābhihitalakṣaṇaviparītatvena pratyakṣānumānābhāsādi draṣṭavyamarthāduktam ॥\n[mūlavaktari tu] ādyavaktarīśvare tannimitte ya āgamaḥ sa viplavanimittābhāvānnirviplavaḥ syāt । yathārtha(ya)vaktṛvat ॥\nupamānaṁ (mānaṁ) śabdapūrvakam । tadāgamāntaḥpatitvānna pramāṇāntaram । yathā gauriva gavaya iti vanecarābhihitādeva vākyādavadhṛtasādṛśyasya punarvane gavayadarśane'pi pūrvaśrutavākyopasthāpitasādṛśyasmaraṇamātrameva nādhikam । sādṛśyaṁ tu vākyādeva pūrvapratipannam ॥\nnāpi saṁjñāsaṁjñisaṁbandhapratipattita eva mānaṁ, tasyā api tadvākyādevāvagatatvāt । na hi gaurityetāvatānavagatagavayanāmakasya vanagatagavayadarśino'pi gavayo'yamiti saṁjñāsaṁjñisaṁbandhāvabodho bhavati ॥\ntasmādgauriva gavaya iti gavayaśabdo'pi tadvākye'pekṣitavyaḥ । tathā ca sati pūrvaśrutādeva vākyāt sarvaṁ pratītam । athāpi syādayaṁ(dasya)gavaya iti na pūrvabuddhaviṣayamiti-tadapi tatrabhavatāmapi paricodanaparihāramavapaśyatāmapi pīḍitakaivale[kaule]yakavṛttikoṇe'vasthānamiva lakṣyate ॥\ntathā hi-deśakālasannikarṣaviprakarṣadibhedanānekopamānabheda: prasajyeta । tathāstviti cet-tatpūrvadhiyaivātatvamantarnihitasamastaviśeṣameva hi vā neyau pūrvamupapāditam । nahi gauriyukta deśakālādiviśeṣābhāve na gośabdādarthapratipati: ॥\nkiṁ cānyat-na hi saṁjñāsaṁjñisaṁbandhapratipattirupamānaṁ, yena hyupamīyate tadupamānaṁ, sādṛśyajñānaṁ hi tat । na hi nāmināmasaṁbandhapratipattyā kiṁcidupamīyate uttarakālatvāt । avadhṛtasādṛśyasya hi paśvāda(sya)yaṁ gavaya ityevaṁ so'pi nipatati ॥\nevaṁ tarhi syādaśabdapūrvakaṁ pramāṇāntaraṁ, yathā gavayadarśanādetatsadṛśo gauriti grāmīṇasya buddhiḥ-tadapi na-prameyābhāvāt । sati hi prameye sadupalambhakatvābhimatasya pramāṇasya vyāpāraḥ, na hi gogavayayorvyāvṛttamanuvṛttaṁ ca vastutaḥ sādṛśyaṁ nāmaikamasti ॥\nnanu ca sādṛśyabuddhirasyeva, nāsau nirālambanā bhavitumahati । satyamevaṁ tatraiva vicāraṇā-kimasau vanayūthādipratyayavat ? atha ghaṭādibuddhivaditi । kiṁ cātaḥ ? yadi vanapratyayavadbhavettadā yathaiva viśiṣṭasanniveśānugatā mahīruhā evātmavyatirekeṇāvidyamānavanapratyayahetavastathaiva gogavayāvayavā eva dvayadarśanasmṛtyapekṣayā svātmavyatirekeṇāsataḥ sādṛśyasya pratītau kāraṇamiti prāptamavastutvam ॥\natha punarghaṭādipratyayavadvastutvaṁ pramāṇatvaṁ ca, tadā syāditi ॥\ntatra kīdṛśaṁ vastviti vicāryate - kiṁ gogavayayoranuvṛttamekaṁ sādṛśyaṁ gotvagavayatvābhyāmanyat ? te eva vānyonyaviśiṣṭe, yadi vā tābhyāṁ bhinne gogavayādhāre dve sādṛśye parasparānapekṣe, sāpekṣe vā ?\nkiṁ vyaktireva sā'nyatarajātiviśiṣṭā vā, kiṁ jātiḥ, sā cānyataravyaktiviśiṣṭā, vyaktidvayaviśiṣṭā vā, saṁbandho vaiteṣāṁ yathāvikalpayogamityekaikānyonyaviśiṣṭaviśeṣaṇatvādinā bhūyāṁso'nye'pi vikalpā udbhāvayitavyāḥ । tatra yadyekaṁ sādṛśyamubhayagataṁ, tadā nopameyatvamekatvāt, yathā gauriva gairiti ।\natha tenānyataravyaktirupamīyeta-naitadapi-svātmagatatvāt gauriva gotvena । atha tadvatyā vyaktyā vyaktyantaramupamīyeta-naitadapi-na hi gotvaṁ khaṇḍamuṇḍopameyatvakāraṇam । atha dharmāntarāpekṣayā sādṛśyaṁ tadbuddheḥ kāraṇamiti, naṣṭaṁ tarhi sādṛśyaṁ, sa evāstu dharmaḥ tadbuddheḥ kiṁ te sādṛśyahatakena kalpitena ॥\nkiṁ ca-sa cāpyapekṣyamāṇo dharmaḥ kimekaḥ sādṛśyavadubhayatra, atha bhinna ityevamādivikalpāḥ syurityasambhavaḥ pūrvavadeva । atha bhinnaṁ sādṛśyamucyeta-tacca na-bhedādeva, na hi bhavati gaurivāśva iti । yathaivaikaikatvādaghaṭamānatā tathā bahubhirapekṣyamāṇaiḥ । etena jātivyaktisambandhādayaḥ pūrvavikalpitāḥ pratyuktāḥ ॥\natha buddhyutpatyanyathānupapatyā sādṛśyakalpanā, satyevaṁ vanavivarapūrvadakṣiṇottarādibuddhiyogānyathānubhavāt [nyathānupapatyā]vastutvaṁ kiṁ na kalpyate । syādeṣā tava buddhirvṛkṣādaya eva tatra tadbuddhijanmahetava iti । yadyevaṁ mithyāpratyayo gavayena sadṛśī gauriti vanabuddhivat । atha ye vyāvṛttāḥ ka ihopamārtha: gaurivāśva iti । athobhaye'pi te'vayavā vyāvṛttānuvṛttātmānastaduddhihetavaḥ, tathāpi vanapratyayavadeva prāptam ॥\ntasmāt parīkṣyamāṇaṁ nātivimardanakṣamamiti ta evāvayavā ubhayatre.opalabhyamānā bhūyāṁsaḥ sādṛśyabuddheḥ kāraṇaṁ vanabuddheriva pādapāḥ [iti] nopamānaṁ nāma pramāṇāntaramiti siddham ॥\nnāpi prameyadvitvāt pramāṇadvitvakalpanam । kutaḥ ? pramāṇavaśādarthapratīteḥ । na hyarthavaśāt pramāṇakalpanā । yadi cārthavaśāt pramāṇakalpanā syāt, adhunā tanna śakyam, janānāmasarvajñatvāt । caityavandanāt svargo bhavatītyatra caityavandanasya svargahetutvabuddheḥ pratyakṣānumānāviṣayatvānmithyātvaṁ syāt । tadarthaṁ vā pramāṇāntarakalpanam ॥\natha sā buddhiranumānaphalamiti cet-pramāṇādanyatra phalaprasaṅgaḥ, evaṁ śa(ka)raṇatrayādivākyārthaviṣayabuddhirapīti ॥\nnāpi cātra pramāṇalakṣaṇanirūpaṇatātparyaṁ, prasiddhapramāṇādivṛttinirodhābhyupāyābhipradarśanaparatvāt । ata eva na sūtrakāraḥ sūtrayāñcakāra । bhāṣyakāreṇa tu kiñciprasiddhānuvādamātramavalambitamiti tadanusaraṇena kimapi jalpitamiti ॥ 6 - 7 ॥"
    },
    {
        "seq_id": 37,
        "vyb_id": "seq_37",
        "type": "Sutra",
        "text": "viparyayo mithyājñānamatadrūpapratiṣṭham ॥ 8 ॥"
    },
    {
        "seq_id": 38,
        "vyb_id": "VYB_C01_V08_B01",
        "type": "Vyasa",
        "text": "sa kasmānna pramāṇam? yataḥ pramāṇena bādhyate। bhūtārthaviṣayatvātpramāṇasya। tatra pramāṇena bādhanamapramāṇasya dṛṣṭam। tadyathā – dvicandradarśanaṁ sadviṣayeṇaikacandradarśanena bādhyata iti।"
    },
    {
        "seq_id": 39,
        "vyb_id": "VYB_C01_V08_B01",
        "type": "Vivarana",
        "text": "vivaraṇam\n[viparyayo mithyājñānamiti] ॥\nnanu nirodhasya prakṛtatvāttasya ca hānatvāddhānasya ca heyāpekṣatvāddheyasya cāvidyāmūlatvādavidyā ca viparyaya iti sa eva prādhānyena niroddhavyaḥ । tatprabhavatvāddheyasya । kāraṇanirodhe hi kāryamarthādeva niruddhaṁ syāt । tasmādviparyayaḥ prādhānyāt pramāṇāta pūrvaṁ vyākhyātavyaḥ ॥\nsatyamevamasyeva prāthamyaṁ viparyayasya nirodhanīyatayā, tathāpi guṇadoṣajñānāpekṣatvānnirodhaṁ prati puruṣapravṛtteḥ । pramāṇameva hi guṇadoṣajñānam । na hyapramāṇena viparyayasya duṣṭatvaṁ gamyate, nirodhatatphalasādhanāni vā jñāyante । tasmāt pramāṇavṛttereva prāthamyaṁ yuktam । jñāyete ca guṇadoṣau pramāṇeneti tadanantaraṁ viparyayābhidhānam । vṛtyantarāpekṣayā tu viparyayasya prāthamyam । tanmūlasvācca vṛttyantarāṇāṁ tannirodhapūrvamevānyanirodhopapatteḥ ॥\n[viparyayo mithyājñāna] miti paryāyakathanam ।\nsaṁśayo hyubhayoridaṁ sāmānyamityevaṁ gṛhītasāmānyasya viśeṣameva bubhutsamānasya jāyata iti smṛtāvevāntarbhavati । yathā sthāṇuḥ kiṁ vā puruṣa iti gṛhītapūrvasyaiva viśeṣasya smarataḥ saṁśaye । jāyate, na tathā viparyayaḥ । anyatarasmaraṇamātreṇaivāvasitatvāt । tadyathā---sthāṇau purastādavasthite pariṇāhārohaṇādisāmānyamātropalambhena samupajātapuruṣasmaraṇasya puruṣa evāyamiti niścitā buddhirutpadyate ॥\n[yataḥ pramāṇena prabādhyate] a(ā) bhūtārtha(rthādi)viṣayatvāt ! (ityataḥ pratiṣṭhatvādityetat) abhūto hi smaryamāṇo'rthastadā ! yadyevaṁ smṛtireva prāpnoti-na-viśiṣṭatvāt । upalabhyamānaṁ vastu nimitīkṛtyānyatra smṛtirjāyate yathānubhūtavastuviṣayā । na viparyayastathā । sannihitasāmānyamātre deśakālādiviśeṣānugate vastuni smaraṇaparyavasānatve satyapyayamiti viśeṣarūpeṇa viparyayapratyayo jāyate । tasmādevaṁ na pramāṇadharmoṁ nāpi smṛtidharma iti vṛtyantaratvam ॥\n[tadyathā dvicandradarśanamiti ।] yathā kācakāmalādyupahatadarśanasyābhūtārthaviṣayatvāddhi dvicandradarśanasya\nnanu ca dvicandramiti dvipūlī pañcapūlītivat dviguṇasamāsatvāt “dvigurekavacanam' iti pratilabdhe tadbhāvāt ‘akārāntottarapado dviguḥ striyāmiṣṭaḥ’ iti dvigorakārāntāt (iti) dvicandraśabdādīkāraḥ prāpnoti-naiṣa doṣaḥ-pātrādipratiṣedhāt । tatra cādiśabdasya prakāravacanatvāt । prakārasya ca śiṣṭaprayogānusāritvāt samādhipādaḥ prathamaḥ ।"
    },
    {
        "seq_id": 40,
        "vyb_id": "VYB_C01_V08_B02",
        "type": "Vyasa",
        "text": "seyaṁ pañcaparvā bhavatyavidyā, avidyāsmitārāgadveṣābhiniveśāḥ kleśā iti। eta eva svasaṁjñābhistamo moho mahāmohastāmisro'ndhatāmisra iti। ete cittamalaprasaṅgenābhidhāsyante ॥ 8 ॥"
    },
    {
        "seq_id": 41,
        "vyb_id": "VYB_C01_V08_B02",
        "type": "Vivarana",
        "text": "vivaraṇam\n[sā ca pañcaparvā avidyāḥ sā] viparyayavṛtti\n[avidyāsmitetyādi । eta eva] avidyādayaḥ kleśāḥ"
    },
    {
        "seq_id": 42,
        "vyb_id": "seq_42",
        "type": "Sutra",
        "text": "śabdajñānānupātī vastuśūnyo vikalpaḥ ॥ 9 ॥"
    },
    {
        "seq_id": 43,
        "vyb_id": "VYB_C01_V09_B01",
        "type": "Vyasa",
        "text": "sa na pramāṇopārohī। na viparyayopārohī ca। vastuśūnyatve'pi śabdajñānamāhātmyanibandhano vyavahāro dṛśyate। tadyathā – caitanyaṁ puruṣasya svarūpamiti। yadā citireva puruṣastadā kimatra kena vyapadiśyate।"
    },
    {
        "seq_id": 44,
        "vyb_id": "VYB_C01_V09_B01",
        "type": "Vivarana",
        "text": "vivaraṇam\n[śabdajñānānupātī vastuśūnyo vikalpaḥ ॥] śabdasya jñānaṁ śabdajñānama, vācyavācakaniyamena sādhvasādhuśabdajñānaṁ, tadanupatituṁ śīlamasyeti śabdajñānānupātī ।\n[sa na pramāṇopārohīti ॥] na pramāṇāntaḥpāti.īṁ vastuśūnyatvāt । na hyāgamasya śabdajñānānupātitve'pi vastuśūnyatā । yataḥ śabdārthaviṣayā vṛttirāgamaḥ, vikalpastu vastuśūnyatvānna pramāṇam ॥\nkiñca-vaktṛśrotrośca tulyo vikalpaḥ । dvayorapi śabdāduccaritādvikalpyaiva hi buddhirjāyate । na tathā āgame ॥ śrotureva hyāgama: । vaktā tu dṛṣṭānumitārthaḥ ॥\nkiñca-nirvitarkasamāpannasya vikalpo vivartate nāgamaḥ । tasmānnapramāṇopārohī ॥\n[na viparyayopārohīti ॥] kutaḥ ? śabdajñānānupātitvāt । na hi vastuśūnyatve'pi viparyayaḥ śabdajñānamapekṣate । yataḥ ‘‘\ntasmādvastuśūnyatvagrahaṇena śabdajñānānupātitvagrahaṇena ca parasparasaṁbandhena pramāṇaviparyayābhyāṁ pramāṇaviparyayagandhamātrānuliptamapi bhinnaṁ vikalpākhyaṁ vṛtyantaraṁ darśitam । tadvadgandhānulepanādeva tadānantaryeṇa vikalpasyārambhaḥ । nāpi smṛtitvam । smṛte: kevalānubhūtāspadatvāt ॥\n[vastuśūnyatve'pi śabdajñānamāhātmya[mātra]nibandhano vyavahāro dṛśyate] iti । mātragrahaṇa śabdajñānavyatiriktakāraṇābhāvakhyāpanārtham । kva dṛśyata iti cedāha-"
    },
    {
        "seq_id": 45,
        "vyb_id": "VYB_C01_V09_B02",
        "type": "Vyasa",
        "text": "bhavati ca vyapadeśe vṛttiḥ। yayā caitrasya gauriti। tathā pratiṣiddhavastudharmo niṣkriyaḥ puruṣaḥ, tiṣṭhati bāṇaḥ sthāsyati sthita iti, gatinivṛttau dhātvarthamātraṁ gamyate। tathā'nutpattidharmā puruṣa iti utpattidharmasyābhāvamātramavagamyate na puruṣānvayī dharmaḥ। tasmādvikalpitaḥ sa dharmastena cāsti vyavahāra iti ॥ 9 ॥"
    },
    {
        "seq_id": 46,
        "vyb_id": "VYB_C01_V09_B02",
        "type": "Vivarana",
        "text": "vivaraṇam\n[vyapadeśe vṛttiḥ ॥] \n[pratiṣiddhavastudharmeti ।] vastuno dharmo vastudharmaḥ । pratiṣiddho vastudharmo'syeti\nna hi pratiṣiddhāḥ sattvādidharmāḥ pratiṣiddhatvādevāsya puruṣasya saṁbandhino bhavanti । yena te puruṣeṇa asyeti vyapadiśyeran । tadabhāvamātrameva tu tatrārthaḥ । tathāpi yathā citrā gāvo'syeti vyapadeśe buddhiḥ tathā pratiṣiddhā vastudharmā asyeti vyapadeśe buddhiḥ ॥\n[‘niṣkriyaḥ puruṣa'] iti vyapadeśe bhavati vṛttiḥ ॥\n[tathā'nutpattidharmā puruṣa] iti । na vidyate utpattidharmo'syeti pūrvavadeva । atra svayamevārthamācaṣṭe bhāṣyakāraḥ---\n[tiṣṭhati bāṇa] iti lokaprasiddhodāharaṇapratipādanamaprasiddhayāśaṅkānivṛttyartham । tiṣṭhatīti gatinivṛttirgatyabhāvaḥ । na cābhāvasya kālatrayayogo bhavati । nāpi bāṇasya kriyānirapekṣasya dravyasya । nīpi cābhāvena gatinivṛtyā bāṇasya vastunaḥ saṁbandhaḥ ।\n[gatinivṛttau dhātvartha iti ॥] nanu gatinivṛttireva dhātvarthaḥ, tatra kathaṁ gatinivṛttāvityādhāraḥ ? ata evodāharaṇāntarametat । asati vyatireke ādhārādheyabhāvasyābhāvāt । asti ca"
    },
    {
        "seq_id": 47,
        "vyb_id": "seq_47",
        "type": "Sutra",
        "text": "abhāvaprayayālambanā vṛttirnidrā ॥ 10 ॥"
    },
    {
        "seq_id": 48,
        "vyb_id": "VYB_C01_V10_B01",
        "type": "Vyasa",
        "text": "sā ca saṁprabodhe pratyavamarśātpratyayaviśeṣaḥ। kathaṁ, sukhamahamasvāpsam। prasannaṁ me manaḥ prajñāṁ me viśāradī karoti। duḥkhamahamasvāpsaṁ styānaṁ me mano bhramatyanavasthitam। gāḍhaṁ mūḍho'hamasvāpsam। gurūṇi me gātrāṇi। klāntaṁ me cittam। alasaṁ muṣitamiva tiṣṭhatīti। sa khalvayaṁ prabuddhasya pratyavamarśo na syādasati pratyayānubhave tadāśritāḥ smṛtayaśca tadviṣayā na syuḥ। tasmātpratyayaviśeṣo nidrā। sā ca samādhāvitarapratyayavanniroddhavyeti ॥ 10 ॥"
    },
    {
        "seq_id": 49,
        "vyb_id": "VYB_C01_V10_B01",
        "type": "Vivarana",
        "text": "vivaraṇam\n[abhāvapratyayālambanā vṛtirnidrā ।] jāgradviṣayatvāt prāguktasya vṛttitrayasya_ tadupamardena ca nidrāsamudbhava iti, tadanantaraṁ nidrākhyā vṛttirvyākhyāyate ॥\n[abhāva] iti jāgradviṣayābhāvaḥ, na tvatyantābhāva eva । tatra pratyayānupapatteḥ । abhāve pratyayaḥ\n[“svapnanidrājñānālambanaṁ vā “] iti sūtrakāreṇa bhedenopadiṣṭatvādiha suṣuptāvasthaiva nidrā'bhipretā ॥\nkiṁca-abhāvapratyayālambanatvācca suṣuktameva । na hi svapnasyābhāvapratyayālambanatā, smṛtitvāt । smṛteśvānubhūtaviṣayatvāt । tathā bhāṣyakāraḥ’’svapne bhāvitasmartavyā ‘ iti smṛtitvaṁ darśayati ॥\n[prabodhe pratyavamarśādityādi । tasmāt pratyayaviśeṣo nidrā ।] na hāsati pratyayaviśeṣe parāmarśa yuktaḥ ! asti cāyaṁ prabuddhasya pratyavamarśaḥ ‘\nkiñca—garbhagṛhādiṣu cādṛṣṭabāhmanimittānāmasati viśeṣa ciramaī suptavān kṣipramiti ca parāmarśo'nyathā na yujyate ॥\nnanu ca nātra smṛtayaḥ, smṛtīnām anvabhavamityevaṁviśiṣṭatvāt । na hi suṣuptādutthito viśeṣaṁ smarati--atrocyate--bālasyeha janmanyananubhūtastanyasaṁbandhasya janmānantarameva tasyābhilāṣo dṛśyate । na ca। sa] svābhāvikaḥ । abālānāṁ smṛtipūrvapravṛttidarśanāt । tathehāpi । tasmāt pratyayapūrvakaḥ suṣuptaviṣayaḥ pratyavamarśaḥ, pratyavamarśatvāt jāgradupalabdhaviṣayapratyavamarśavat । tathā suṣuptotthitasya gātragauravādi kāryaṅ duḥkhādyanubhavapūrvaṅ , gātrādiviṣayagauravādikāryatvāt prasiddhaduḥkhānubhavakāryagātragauravavaditi pratyayaviśeṣo nidreti siddham ॥ 10 ॥"
    },
    {
        "seq_id": 50,
        "vyb_id": "seq_50",
        "type": "Sutra",
        "text": "anubhūtaviṣayāsaṁpramoṣaḥ smṛtiḥ ॥ 11 ॥"
    },
    {
        "seq_id": 51,
        "vyb_id": "VYB_C01_V11_B01",
        "type": "Vyasa",
        "text": "kiṁ pratyayasya cittaṁ smarati āhosvidviṣayasyeti। grāhyoparaktaḥ pratyayo grāhyagrahaṇobhayākāranirbhāsastajjātīyakaṁ saṁskāramārabhate। sa saṁskāraḥ svavyañjakāñjanastadākārāmeva grāhyagrahaṇobhayātmikāṁ smṛtiṁ janayati।"
    },
    {
        "seq_id": 52,
        "vyb_id": "VYB_C01_V11_B01",
        "type": "Vivarana",
        "text": "vivaraṇam\n[anubhūtāviṣayāsampramoṣaḥ smṛtiḥ ।] smṛteḥ pramāṇādisarvavṛttikāryatvādante niveśaḥ । anubhūtaścāsau viṣayaśca anubhūtaviṣayaḥ । yo'sāvanubhūtaḥ sa eva viṣayaḥ, na punaryo viṣayaḥ sa evānubhūta iti । tathā ca smṛteraśabdāditvāt smṛtiviṣayāyāḥ smṛterasmṛtitvaṁ prāpnotīti । iṣyate ca smṛtiviṣayā'pi smṛtiḥ svasaṁvedyatvāt । anubhūtaviṣayasyāsaṁprameṣo'napaharaṇamatirobhāvaḥ । pārokṣye'pi sādṛśyādinimittāpekṣayā'nubhūtasya viṣayasya dṛśyamānavadavabhāsaḥ smṛtiḥ ॥\n[kiṁ pratyayasya cittaṁ smaratī] tyādi ॥ yadyapyanubhūtānanubhūyamānaviṣayatvena vivekaḥ, tathāpi sādṛśyanimittāṁ bhrāntiṁ tayoḥ kāryakāraṇatvapradarśanāya nivartayati । etadeva ca vaināśikānāṁ bahirarthānupapatterbuddhikāraṇam ।\n[anubhūtaviṣayāsampramoṣa] iti । tadā hyanubhavāsampramoṣa iti syāttatrāha -\n[svavyañjakāñjana iti ।] saṁskārādhāyinaḥ pratyayasya hetubhūtaṁ yat karma dattaphalaṁ tattulyajātīyaṁ yatkarmāntaraṁ phalapradānāyābhimukhībhavati tat svavyañjakam । tathā ca vakṣyati-‘tatastadvipākānuguṇānāmevābhivyaktirvāsanānām' iti । tatkarmapratyupanītaṁ vā sādṛśyapraṇidhānādi । svena vyañjakenābhivyajyata iti svavyañjakāñjanaḥ ।"
    },
    {
        "seq_id": 53,
        "vyb_id": "VYB_C01_V11_B02",
        "type": "Vyasa",
        "text": "tatra grahaṇākārapūrvā buddhiḥ। grāhyākārapūrvā smṛtiḥ। sā ca dvayī – bhāvitasmartavyā cābhāvitasmartavyā ca। svapne bhāvitasmartavyā। jāgratsamaye tvabhāvitasmartavyeti। sarvāḥ smṛtayaḥ pramāṇaviparyayavikalpanidrāsmṛtīnāmanubhavātprabhavanti। sarvāścaitā vṛttayaḥ sukhaduḥkhamohātmikāḥ। sukhaduḥkhamohāśca kleśeṣu vyākhyeyāḥ। sukhānuśayī rāgaḥ। duḥkhānuśayī dveṣaḥ। mohaḥ punaravidyeti। etāḥ sarvā vṛttayo niroddhavyāḥ। āsāṁ nirodhe saṁprajñāto vā samādhirbhavatyasaṁprajñāto veti ॥ 11 ॥"
    },
    {
        "seq_id": 54,
        "vyb_id": "VYB_C01_V11_B02",
        "type": "Vivarana",
        "text": "vivaraṇam\n[tatra grahaṇākārapūrvā buddhiḥ ।] grahaṇam [svī]karaṇaṁ[svī]karaṇameva pūrvaṁ prathamamutpadyamānasya pratyayasya । na hi viṣayaviśeṣamapekṣate pūrvamiṣṭāniṣṭagrahaṇāt , nirbhagnavaṭapradīpavinirgataprabhājālavat ॥\n[grahyākārapūrvā smṛtiḥ] anubhūtāpekṣatvāt । yadi ca grahaṇapūrvikā smṛtiḥ pratyayavadabhaviṣyat, anubhūtaṁ nāpaikṣiṣyata । apekṣate tu । tasmādgrāhyo viṣayaḥ pūrvo'syā na grahaṇam । tathāpi tūbhayātmikaiva । smṛtisaṁskārayorekarūpatvāt । nāpyanyatarapratyayākhyānena sambhavati । tathā cānubhūtaviṣayāsampramoṣa ityupapadyate । smṛtipratyayayorapi[samāna]viṣayatvāt, grahaṇatvasya ca sarvatra sambhavāt । tasmāt pakṣadvaye'pyabhihitadoṣo na dṛśyata iti ॥\n[sā ca dvayī ।] katham?\n[sarvāśca pramāṇādi] vṛttipañcatayā\n[niroddhavyā vṛttaya:।] kiñca -"
    },
    {
        "seq_id": 55,
        "vyb_id": "VYB_C01_V12_I01",
        "type": "Leading Bhashya",
        "text": "athā''sāṁ nirodhe ka upāya iti –"
    },
    {
        "seq_id": 56,
        "vyb_id": "seq_56",
        "type": "Sutra",
        "text": "abhyāsavairāgyābhyāṁ tannirodhaḥ ॥ 12 ॥"
    },
    {
        "seq_id": 57,
        "vyb_id": "VYB_C01_V12_B01",
        "type": "Vyasa",
        "text": "cittanadī nāmobhayatovāhinī vahati kalyāṇāya vahati pāpāya ca। yā tu kaivalyaprāgbhārā vivekaviṣayanimnā sā kalyāṇavahā। saṁsāraprāgbhārā'vivekaviṣayanimnā pāpavahā। tatra vairāgyeṇa viṣayasrotaḥ khilīkriyate। vivekadarśanābhyāsena vivekasrota uddhāṭyata ityubhayādhīnaścittavṛttinirodhaḥ ॥ 12 ॥"
    },
    {
        "seq_id": 58,
        "vyb_id": "VYB_C01_V12_B01",
        "type": "Vivarana",
        "text": "vivaraṇam\n[atha āsāṁ nirodhe ka upāya iti ॥] \n[abhyāsavairāgyābhyāṁ tannirodha iti ॥] abhyāsavairāgye vakṣyamāṇalakṣaṇe । tābhyāṁ yathoktalakṣaṇānāṁ [vṛttīnāṁ] nirodhaḥ virodhanāt । nirodha upaśamaḥ । abhyāsavairāgyayorviṣayavivekapradarśanārthametadbhāṣyam -"
    },
    {
        "seq_id": 59,
        "vyb_id": "seq_59",
        "type": "Sutra",
        "text": "tatra sthitau yatnā'bhyāsaḥ ॥ 13 ॥"
    },
    {
        "seq_id": 60,
        "vyb_id": "VYB_C01_V13_B01",
        "type": "Vyasa",
        "text": "cittasyāvṛttikasya praśāntavāhitā sthitiḥ। tadarthaḥ prayatno vīryamutsāhaḥ। tatsaṁpipādayiṣayā tatsādhanānuṣṭhānamabhyāsaḥ ॥ 13 ॥"
    },
    {
        "seq_id": 61,
        "vyb_id": "VYB_C01_V13_B01",
        "type": "Vivarana",
        "text": "vivaraṇam\n[tatra sthitau yatno'bhyāsaḥ । tatra] tasminnirodhe । sā ca nimittasaptamī । nirodhanimittā cittasya yā"
    },
    {
        "seq_id": 62,
        "vyb_id": "seq_62",
        "type": "Sutra",
        "text": "sa tu dīrghakālanairantaryasatkārāsevito dṛḍhabhūmiḥ ॥ 14 ॥"
    },
    {
        "seq_id": 63,
        "vyb_id": "VYB_C01_V14_B01",
        "type": "Vyasa",
        "text": "dīrghakālāsevito nirantarāsevitaḥ satkārāsevitaḥ। tapasā brahmacaryeṇa vidyayā śraddhayā ca saṁpāditaḥ satkāravāndṛḍhabhūmirbhavati। vyutthānasaṁskāreṇa drāgityevānabhibhūtaviṣaya ityarthaḥ ॥ 14 ॥"
    },
    {
        "seq_id": 64,
        "vyb_id": "VYB_C01_V14_B01",
        "type": "Vivarana",
        "text": "vivaraṇam\n[dīrghakālanairantaryasevitaḥ] dīrghakāla tvavarjito vā [nairantaryavarjito vā na]"
    },
    {
        "seq_id": 65,
        "vyb_id": "seq_65",
        "type": "Sutra",
        "text": "dṛṣṭānuśravikaviṣayavitṛṣṇasya vaśīkārasaṁjñā vairāgyam ॥ 15 ॥"
    },
    {
        "seq_id": 66,
        "vyb_id": "VYB_C01_V15_B01",
        "type": "Vyasa",
        "text": "striyo'nnapānamaiśvaryamiti dṛṣṭaviṣaye vitṛṣṇasya svargavaidehyaprakṛtilayatvaprāptāvānuśravikaviṣaye vitṛṣṇasya divyādivyaviṣayasaṁprayoge'pi cittasya viṣayadoṣadarśinaḥ prasaṁkhyānabalādanābhogātmikā heyopādeyaśūnyā vaśīkārasaṁjñā vairāgyam ॥ 15 ॥"
    },
    {
        "seq_id": 67,
        "vyb_id": "VYB_C01_V15_B01",
        "type": "Vivarana",
        "text": "vivaraṇam\n[dṛṣṭānuśravikāvaṣayavitṛṣṇasya vaśīkārasaṁjñāvairāgyam । viṣaya] śabdaḥ pratyekamabhisaṁbadhyate\n[dṛṣṭaścāsau viṣayaśca tasmin ॥] kaḥ punarasai.au ?\n[rāgastṛṣṇā garddhaḥ'] iti hi vakṣyati । na - avasthāviśeṣasya vivakṣitatvāt । tathā ca yatamānasaṁjñā, vyatikrāntasaṁjñā, ekendriyasaṁjñā, vaśīkārasaṁjñeti catasṛṇāmāsāṁ sāmānyasaṁjñā । vairāgyamiti । evaṁ sati dṛṣṭānuśravikaviṣayavitṛṣṇasyetyetaduktaṁ bhavati- adhigatapūrvāvasthātrayasya caturthī yā avasthā sā tviha vairāgyaṁmiti vivakṣitam । tasmādiha vaitṛṣṇyādanyavairāgyamābhipretam । tathā ca darśayati--"
    },
    {
        "seq_id": 68,
        "vyb_id": "seq_68",
        "type": "Sutra",
        "text": "tatparaṁ puruṣakhyāterguṇavetṛṣṇyam ॥ 16 ॥"
    },
    {
        "seq_id": 69,
        "vyb_id": "VYB_C01_V16_B01",
        "type": "Vyasa",
        "text": "dṛṣṭānuśravikaviṣayadoṣadarśī viraktaḥ puruṣadarśanābhyāsāttacchuddhipravivekāpyāyitabuddhirguṇebhyo vyaktāvyaktadharmakebhyo virakta iti। tadvayaṁ vairāgyam। tatra yaduttaraṁ tajjñānaprasādamātram। yasyodaye sati yogī pratyuditakhyātirevaṁ manyate – prāptaṁ prāpaṇīyaṁ, kṣīṇāḥ kṣetavyāḥ kleśāḥ, chinnaḥ śliṣṭaparvā bhavasaṁkramaḥ, yasyāvicchedājjanitvā mriyate mṛtvā ca jāyata iti। jñānasyaiva parā kāṣṭhā vairāgyam। etasyaiva hi nāntarīyakaṁ kaivalyamiti ॥ 16 ॥"
    },
    {
        "seq_id": 70,
        "vyb_id": "VYB_C01_V16_B01",
        "type": "Vivarana",
        "text": "vivaraṇam\n[tatparaṁ puruṣakhyāterguṇavaitṛṣṇyam । tadi] ti vairāgyaṁ parāmṛśyate ।\n[paramiti] pūrvoktavairāgyāduttarakālabhāvīti । yadi vā --tasya viṣayanimittābhyāmutkṛṣṭīnimittaviṣayatvāt , kaivalyasya vā pratyāsannataratvāt paramutkṛṣṭam ।\n[puruṣakhyāte] rnimittāt । kiṁviṣayamityāha—\n[vyaktāvyaktadharmakebhyaḥ] mahadādisaṁsthitā vyaktadharmakāḥ । pradhānāvasthitā avyaktadharmakāḥ । tebhyo virakta iti ।\n[’'prasaṁkhyāne'pyakusīdasya sarvathā vivekakhyātedharmarmagheḥ samādhiḥ'] iti ॥\n[yasyodaye] yasya vairāgyasyodaye ।\nnanu caivaṁ buddheraṣṭaguṇatvaṁ bādhyeta । ṣaḍguṇatvaṁ hi dhyānāvasthābhedābhyupagamāt । jñānatve'pi vairāgyasya prasannataratvābhyupagamaḥ । rāgo'pyajñānasyāvasthāntaraviśeṣaḥ ।\nnanu caivaṁ sati jñānājñānayoranekāvasthābhedādaṣṭaguṇatvaṁ punarapi na prāpnoti । naiṣa doṣaḥ । phalavattvapratyanīka-tvaniyamāt । jñānāvasthācatuṣṭayasya phalavattvena bhedaniyamaḥ । tathā ajñānāvasthācatuṣṭaya pratyanīkatvenādharmadicatuṣṭayaniyama ityaṣṭaguṇatvasiddhiḥ । dharmādipratidvandvina eva hi guṇatvena niyamyate, nājñānabhedāḥ sarva eva ॥ 16 ॥"
    },
    {
        "seq_id": 71,
        "vyb_id": "VYB_C01_V17_I01",
        "type": "Leading Bhashya",
        "text": "athopāyadvayena niruddhacittavṛtteḥ kathamucyate saṁprajñātaḥ samādhiriti –"
    },
    {
        "seq_id": 72,
        "vyb_id": "seq_72",
        "type": "Sutra",
        "text": "vitarkavicārānandāsmitārūpānugamātsaṁprajñātaḥ ॥ 17 ॥"
    },
    {
        "seq_id": 73,
        "vyb_id": "VYB_C01_V17_B01",
        "type": "Vyasa",
        "text": "vitarkaścittasyā''lambane sthūla ābhogaḥ ānando hlādaḥ। sūkṣmo vicāraḥ। ekātmikā saṁvidasmitā। tatra prathamaścatuṣṭayānugataḥ samādhiḥ savitarkaḥ। dvitīyo vitarkavikalaḥ savicāraḥ। tṛtīyo vicāravikalaḥ sānandaḥ। caturthastadvikalo'smitāmātra iti। sarva ete sālambanāḥ samādhayaḥ ॥ 17 ॥"
    },
    {
        "seq_id": 74,
        "vyb_id": "VYB_C01_V17_B01",
        "type": "Vivarana",
        "text": "vivaraṇam\n[samprajñātaḥ samādhirvitarkādyanugata ityupariṣṭāt pravedayiṣyāmaḥ'] iti । so'vasaraprāpta idānīṁ lakṣyeta ।\nbhāṣyakāro'pyavādīt - ‘vairāgyeṇa viṣayasrota: khilīkriyate । vivekadarśanābhyāsena kalyāṇasrota uddhāṭyate? iti । nāvocata vṛttisvarūpatiraskārameva samprajñātasamādheḥ । vṛttinirodhaprabhavatvamaniṣṭaviṣayapravṛtyuparamottara-kālabhāvitvāpekṣayā, vṛttiviṣayaviśeṣānugata eva hi saḥ ॥\n[niruddhavṛtteścittasya kathamucyate] -kathaṁ lakṣaṇamucyata iti yāvat ।\n[vitarkaścittasyālambane sthūla ābhogaḥ ।] syūla(pi)miśrībhāvaḥ prathamamālambanākāreṇa pariṇamamānasya cittasya ya ālambanavyatikaraḥ sa vitarkaḥ ॥\nnanu cāsmitā kleśeṣu paṭhiṣyati 'dṛgdarśanaśaktyorekātmatevāsmitā' iti । tatkathamivāsmitārūpeṇa kleśena samādhiranugamyata iti । satyamevaṁ– prakṛṣṭasvakāraṇākārāvabhāsakatvādanyaviṣayavinivṛttātmakatvāñcāsmitāyā: samādhirūpatve'pyadoṣaḥ ॥\nyadi vā asmitārūpasyālambanasyāvidyātve'pi na yogipratyayasyāvidyātvam । na hi khalu paracittavividiṣāyāṁ parasyāvidyātvam । na hi khalu paracittapratyayaṁ gṛhṇan parakīyāvidyāpratyayarūpālambanadoṣeṇa svayamavidyāvān bhavati ॥\nathāsamprajñātaḥ samādhiḥ kimupāyaḥ ? kiṁsvabhāvo vā ? iti yaḥ punaḥ kleśaḥ sa viparyeyaviśiṣṭa eva । yathā---ahaṁ gacchāmi kṛśo'hamiti । yogicittasya tannyagbhūte rajastamasī iti na tathā ॥\ntatra pūrvaḥ pūrvaḥ svakīyottarottaradharmānugataḥ । paraḥ parastu pūrvapūrvadharmavikalaḥ । yasmāccaitaddharmacatuṣṭayānugata evāyaṁ samprajñātaḥ samādhistasmādetallakṣaṇa iti lakṣaṇārthaṁ sūtram । loke'pi yo yadasādhāraṇadharmānuyātaḥ sa tallakṣaṇaḥ, yathā sāsnādilakṣaṇo gauriti ॥\n[sarva ete sālambanā iti ।] yaḥ punarmanyate nirvikalpatvamasmiteti--tadasat । asmitāśabdasyāhaṅkāre prasiddhatvāt । tathā cāha--asmibhāvo'smitā ॥ 17 ॥"
    },
    {
        "seq_id": 75,
        "vyb_id": "VYB_C01_V18_I01",
        "type": "Leading Bhashya",
        "text": "athāsaṁprajñātaḥ samādhiḥ kimupāyaḥ kiṁsvabhāvo veti –"
    },
    {
        "seq_id": 76,
        "vyb_id": "seq_76",
        "type": "Sutra",
        "text": "virāmapratyayābhyāsapūrvaḥ saṁskāraśeṣo'nyaḥ ॥ 18 ॥"
    },
    {
        "seq_id": 77,
        "vyb_id": "VYB_C01_V18_B01",
        "type": "Vyasa",
        "text": "sarvavṛttipratyastamaye saṁskāraśeṣo nirodhaścittasya samādhirasaṁprajñātaḥ। tasya paraṁ vairāgyamupāyaḥ। sālambano hyabhyāsastatsādhanāya na kalpata iti virāmapratyayo nirvastuka ālambanī kriyate। sa cārthaśūnyaḥ। tadabhyāsapūrvakaṁ hi cittaṁ nirālambanamabhāvaprāptamiva bhavatītyeṣa nirbījaḥ sabhādhirasaṁprajñātaḥ ॥ 18 ॥"
    },
    {
        "seq_id": 78,
        "vyb_id": "VYB_C01_V18_B01",
        "type": "Vivarana",
        "text": "vivaraṇam\n[atha asamprajñātaḥ 'yogaścittavṛttinirodha’] ityupapāditalakṣaṇaḥ\n[virāmapratyayābhyāsapūrva] ityetāvatā sādhanasambandhamācaṣṭe ।\n[anya iti ॥] \nviramaṇaṁ virāmaḥ । virāmaśvāsau pratyayaśca virāmapratyaya: । virāmarūpatvāt sa eva pratyayo virāma ityucyate । sarvaviṣayebhyo vinivartamānasya vinivartanakāle prāgapratyayāpatteḥ pratyayarūpatvam । etadyathā-pāvakasya jvalataḥ prakṣīyamāṇendhanasya śanaiśśanairupaśāmyataḥ prāgaṅgāratāpatterjvalātmakatā ॥\n[virāmapratyayaḥ] tasya\nnanu ca paraṁ vairāgyaṁ ceti vaktavyam, abhyāsavairāgyābhyāṁ vṛttinirodhasyābhipretatvāt । naiṣa doṣaḥ । virāmapratyayābhyāsasya sūtropāttatvādanāśaṅkayastadabhyāsaḥ । vairāgyaṁ punaranupāttatvādāśaṅkayeta । tasmāttadeva prāpayatā na cā [caḥ] paṭhitaḥ ॥\nyadyevaṁ kasmānna sūtra eva vairāgyagrahaṇaṁ kṛtam ? pūrvatra paṭhitatvāt । tatra kimarthaṁ paṭhitamiti cet--vairāgyaprasaṅgāt । pūrvavairāgyaviśeṣa evottaraṁ vairāgyamiti prasaṅgāduttaram[duktam] । pūrvasya ca vairāgyasya samprajñātaviṣaye('pi)viniyogādavaśiṣṭatya parasya sādhanatvādanyaviṣayatvācca nirbījenaiva sambandha iti na sūtre vairāgyagrahaṇaṁ kṛtam । sāmarthyaprāptaṁ tu bhāṣyakāro darśeyati ॥\n[sālambane.o hyābhyāso] viruddhatvānnirālambanasya samādheḥ"
    },
    {
        "seq_id": 79,
        "vyb_id": "VYB_C01_V19_I01",
        "type": "Leading Bhashya",
        "text": "sa khalvayaṁ dvividhaḥ - upāyapratyayo bhavapratyayaśca। tatropāyapratyayo yogināṁ bhavati –"
    },
    {
        "seq_id": 80,
        "vyb_id": "seq_80",
        "type": "Sutra",
        "text": "bhavaprayayo videhaprakṛtilayānām ॥ 19 ॥"
    },
    {
        "seq_id": 81,
        "vyb_id": "VYB_C01_V19_B01",
        "type": "Vyasa",
        "text": "videhānāṁ devānāṁ bhavapratyayaḥ। te hi svasaṁskāramātropayogena cittena kaivalyapadamivānubhavantaḥ svasaṁskāravipākaṁ tathājātīyakamativāhayanti। tathā prakṛtilayāḥ sādhikāre cetasi prakṛtilīne kaivalyapadamivānubhavanti, yāvanna punarāvartate'dhikāravaśāccittamiti ॥ 19 ॥"
    },
    {
        "seq_id": 82,
        "vyb_id": "VYB_C01_V19_B01",
        "type": "Vivarana",
        "text": "vivaraṇam\n[sa khalvayaṁ dvividhaḥ ।] saḥ nirbījaḥ samādhiḥ\nvidehaprakṛtilayānāṁ tu janmanaiva labhyaḥ । tehi tanutarapratibandhāvaśeṣāḥ । sa tu pratibandhāvaśeṣasteṣāṁ sakṛdāsāditapunarjanmanāṁ samādhivyāghātāya na paryāpnoti । sa tu janmapratilambhamātranimittam । (tvāt)jñānavairāgyādyanuṣṭhānakāryatvādvidehaprakṛtilayatvasya tadanuṣṭhānastutyarthaṁ sūtram । idṛśaṁ hi tadanuṣṭhānamāhātmyam । yaduta sāmarthyādivaikalyādabhīpsitaphalānavātāvapi mahanīyataraṁ videhaprakṛtilayatvaṁ prāpyate ।\n[te svasaṁskāramātropabhogena] vairāgyābhyāsāhitaḥ saṁskāraśeṣastanmātropabhogena\n[kaivalyamivānubhavantīti ।] pūrvavat ।"
    },
    {
        "seq_id": 83,
        "vyb_id": "seq_83",
        "type": "Sutra",
        "text": "śraddhāvīryasmṛtisamādhiprajñāpūrvaka itareṣām ॥ 20 ॥"
    },
    {
        "seq_id": 84,
        "vyb_id": "VYB_C01_V20_B01",
        "type": "Vyasa",
        "text": "upāyapratyayo yogināṁ bhavati। śraddhā cetasaḥ saṁprasādaḥ। sā hi jananīva kalyāṇī yoginaṁ pāti। tasya hi śraddadhānasya vivekārthino vīryamupajāyate। samupajātavīryasya smṛtirupatiṣṭhate। smṛtyupasthāne ca cittamanākulaṁ samādhīyate। samāhitacittasya prajñāviveka upāvartate। yena yathārthaṁ vastu jānāti। tadabhyāsāttattadviṣayācca vairāgyādasaṁprajñātaḥ samādhirbhavati ॥ 20 ॥"
    },
    {
        "seq_id": 85,
        "vyb_id": "VYB_C01_V20_B01",
        "type": "Vivarana",
        "text": "vivaraṇam\n[śraddhāvīryasmṛtisamādhiprajñāpūrvakaḥ] samādhiḥ,\n[smṛtyupasthāne ca cittamanākulaṁ samādhīyate । samāhitacittasya] prajñāyā buddheḥ\n[tadabhyāsāt] etaduktaṁ bhavati – ārmadarśanavirāmapratyayābhyāsāditi ।"
    },
    {
        "seq_id": 86,
        "vyb_id": "VYB_C01_V21_I01",
        "type": "Leading Bhashya",
        "text": "te khalu nava yogino mṛdumadhyādhimātropāyā bhavanti। tadyathā - mṛdūpāyo madhyopāyo'dhimātropāya iti। tatra mṛdūpāyastrividhaḥ – mṛdusaṁvego madhyasaṁvegastīvrasaṁvega iti। tathā madhyopāyastathā'dhimātropāya iti। tatrādhimātropāyānāṁ –"
    },
    {
        "seq_id": 87,
        "vyb_id": "seq_87",
        "type": "Sutra",
        "text": "tīvrasaṁvegānāmāsannaḥ ॥ 21 ॥"
    },
    {
        "seq_id": 88,
        "vyb_id": "VYB_C01_V21_B01",
        "type": "Vyasa",
        "text": "samādhilābhaḥ samādhiphalaṁ ca bhavatīti ॥ 21 ॥"
    },
    {
        "seq_id": 89,
        "vyb_id": "VYB_C01_V21_B01",
        "type": "Vivarana",
        "text": "vivaraṇam\n[tadyathā mṛdūpāyo madhyopāyo'dhimātropāya iti ।] teṣāmekaikastridhā bhidyate-tatra\n[॥ tatrādhimātropāyānāṁ tīvrasaṁvegānāmāsannaḥ samādhilābhaḥ samādhiphalaṁ ca] ॥ 21 ॥"
    },
    {
        "seq_id": 90,
        "vyb_id": "seq_90",
        "type": "Sutra",
        "text": "mṛdumadhyādhimātratvāttato'pi viśeṣaḥ ॥ 22 ॥"
    },
    {
        "seq_id": 91,
        "vyb_id": "VYB_C01_V22_B01",
        "type": "Vyasa",
        "text": "mṛdutīvro madhyatīvro'dhimātratīvra iti। tato'pi viśeṣaḥ। tadviśeṣādapi mṛdutīvrasaṁvegasyā''sannaḥ, tato madhyatīvrasaṁvegasyā''sannataraḥ, tasmādadhimātratīvrasaṁvegasyādhimātropāyasyāpyāsannatamaḥ samādhilābhaḥ samādhiphalaṁ ceti ॥ 22 ॥"
    },
    {
        "seq_id": 92,
        "vyb_id": "VYB_C01_V22_B01",
        "type": "Vivarana",
        "text": "vivaraṇam\n[ttato'pi viśeṣaḥ] sādhanānuṣṭhānasaṁskārasya ।"
    },
    {
        "seq_id": 93,
        "vyb_id": "VYB_C01_V23_I01",
        "type": "Leading Bhashya",
        "text": "kimetasmādevā''sannatamaḥ samādhirbhavati। athāsya lābhe bhavatyanyo'pi kaścidupāyo na veti –"
    },
    {
        "seq_id": 94,
        "vyb_id": "seq_94",
        "type": "Sutra",
        "text": "īśvarapraṇidhānādvā ॥ 23 ॥"
    },
    {
        "seq_id": 95,
        "vyb_id": "VYB_C01_V23_B01",
        "type": "Vyasa",
        "text": "praṇidhānādbhaktiviśeṣādāvarjita īśvarastamanugṛhṇātyabhidhyānamātreṇa। tadabhidhyānamātrādapi yogina āsannatamaḥ samādhilābhaḥ samādhiphalaṁ ca bhavatīti ॥ 23 ॥"
    },
    {
        "seq_id": 96,
        "vyb_id": "VYB_C01_V23_B01",
        "type": "Vivarana",
        "text": "vivaraṇam\n[kimetasmādevāsannataro bhavati ? atha (tasya) asya lābhe bhavatya nyo'pi kaścidupāyo] na veti । upāyāntaramastītyāha-"
    },
    {
        "seq_id": 97,
        "vyb_id": "VYB_C01_V24_I01",
        "type": "Leading Bhashya",
        "text": "atha pradhānapuruṣavyatiriktaḥ ko'yamīśvaro nāmeti –"
    },
    {
        "seq_id": 98,
        "vyb_id": "seq_98",
        "type": "Sutra",
        "text": "kleśakarmavipākāśayairaparāmṛṣṭaḥ puruṣaviśeṣa īśvaraḥ ॥ 24 ॥"
    },
    {
        "seq_id": 99,
        "vyb_id": "VYB_C01_V24_B01",
        "type": "Vyasa",
        "text": "avidyādaya kleśāḥ। kuśalākuśalāni karmāṇi। tatphalaṁ vipākaḥ। tadanuguṇā vāsanā āśayāḥ। te ca manasi vartamānāḥ puruṣe vyapadiśyante, sa hi tatphalasya bhokteti। yathā jayaḥ parājayo vā yoddhṛṣu vartamānaḥ svāmini vyapadiśyate। yo hyanena bhogenāparāmṛṣṭaḥ sa puruṣaviśeṣa īśvaraḥ।"
    },
    {
        "seq_id": 100,
        "vyb_id": "VYB_C01_V24_B01",
        "type": "Vivarana",
        "text": "vivaraṇam\n[atha pradhānapuruṣavyatiriktaḥ ko'yamīśvara] iti sāṁkhyaśāsre prasiddhyabhāvādīśvarasadbhāve copapattimavaśyamanavagateśvaraviśeṣo vā pṛcchati । tatra tāvat pratijānīte-\n[kleśā] iti ।\n[manasi vartamānā] manovṛtiprabhavatvāt\n[yā hmanena bhogenāparāsṛṣṭa] iti ucyate । na kālavivakṣā, upalakṣaṇārthatvaṁ-na parāmṛśyate, nāpi parāmṛkṣyate, nāpi parāmṛṣṭa iti । kleśakarmavipākāśayāsaṁbandhī(ndhayegī)tyarthaḥ ॥"
    },
    {
        "seq_id": 101,
        "vyb_id": "VYB_C01_V24_B02",
        "type": "Vyasa",
        "text": "kaivalyaṁ prāptāstarhi santi ca bahavaḥ kevalinaḥ। te hi trīṇi bandhanāni cchittvā kaivalyaṁ prāptā īśvarasya ca tatsaṁbandho na bhūto na bhāvī। yathā muktasya pūrvā bandhakoṭiḥ prajñāyate naivamīśvarasya। yathā vā prakṛtilīnasyottarā bandhakoṭiḥ saṁbhāvyate naivamīśvarasya। sa tu sadaiva muktaḥ sadaiveśvara iti।"
    },
    {
        "seq_id": 102,
        "vyb_id": "VYB_C01_V24_B02",
        "type": "Vivarana",
        "text": "vivaraṇam\n[kaivalyaṁ prāptastarhīti ।] kleśādyaparāmarśasya kādācitkatayā'pi saṁbhavāt ।\n[te hi trīṇi bandhanāni] prākṛtavaikṛtadākṣiṇāni samyagdarśanena hitvā"
    },
    {
        "seq_id": 103,
        "vyb_id": "VYB_C01_V24_B03",
        "type": "Vyasa",
        "text": "yo'sau prakṛṣṭasattvopādānādīśvarasya śāśvatika utkarṣaḥ sa kiṁ sanimitta āhosvinnirnimitta iti। tasya śāstraṁ nimittam। śāstraṁ punaḥ kiṁnimittaṁ, prakṛṣṭasattvanimittam।"
    },
    {
        "seq_id": 104,
        "vyb_id": "VYB_C01_V24_B03",
        "type": "Vivarana",
        "text": "vivaraṇam\n[yo'sau prakṛṣṭasattvopādānādīśvarasya śāśvatika utkarṣa iti ।] nityaniratiśayasarvajñānaiśvaryaśaktisampattirutkarṣaḥ ॥\n[sa kiṁ sanimitta ahosvinnirnimitta iti ।] nimittaśabdaḥ kāraṇaparyāyaḥ । sa kiṁ sakāraṇa āhettvinniṣkāraṇa iti । kiñcātaḥ ? yadi tāvat sakāraṇastadā sadaiveśvara ityayuktam, anityatvāt । atha niṣkāraṇaḥ, tathā cotkarṣasya kāryatvādasattvaprasaṅgaḥ । na hi niṣkāraṇaṁ kāryai dṛśyate loke ॥\n[śāstranimittatvāt । śāsraṁ] jñānam । śāstrasya hetutvāt । yataḥ sarvaviṣayaṁ jñānaṁ nityaṁ dravyasvabhāvasādhyasādhanavyavahitaviprakṛṣṭāspadam ॥\n[śāstraṁ punaḥ kiṁnnimittamiti ।] yadi svābhāvikaṁ jñānaṁ, mattonmattajñānavadanutkarṣahetutvam । atha punaḥ sanimittakaṁ, nimittāt prāganutkarṣa iti manyate ॥\n[prakṛṣṭasattvanimittaṁ] prakṛṣṭasattvāśrayamiti yāvat । ata eva svabhāvajñānadoṣābhāvaḥ ॥\nkiñca - svābhāvikajñānatve'pi na mattādijñānavadapakarṣahetutvam । nityamuktakleśādisattvāśrayatvāt । tatra yathaiva jñānasaṁskārasmṛtiprabandhānāmanyonyanimittanaimittikabhāvena bījāṅkuravadanādisaṁbandhaḥ, tathaiva śāstraprakarṣayorīśvaracetasi nityapravṛttaprabandharūpeṇa pravartamānayoranādyantaḥ saṁbandhaḥ । tatrotkarṣo jñānasya kāryemeva । jñānamapi tasya kāraṇameva ॥\n[tasya śāstraṁ nimittaṁ] pramāṇam , tena hi tadutkarṣaḥ pramīyate । śāstraṁ punaḥ kiṁpramāṇakam ? īśvaranirmalasattvapramāṇam । viśuddhasattvapraṇītatvāddhi śāstrasya prāmāṇyam ? yathā manvādīnām । tathā ca śrutiḥ-‘yakiṁcinmanurabhyavadattadbheṣajam' iti । yathā ca loke guruṇā'bhihitamiti ॥"
    },
    {
        "seq_id": 105,
        "vyb_id": "VYB_C01_V24_B04",
        "type": "Vyasa",
        "text": "etayoḥ śāstrotkarṣayorīśvarasattve vartamānayoranādiḥ saṁbandhaḥ। etasmādetadbhavati sadaiveśvaraḥ sadaiva mukta iti। tacca tasyaiśvaryaṁ sāmyātiśayavinirmuktam। na tāvadaiśvaryāntareṇa tadatiśayate। yadevātiśayi syāttadeva tatsyāt। tasmādyatra kāṣṭhāprāptiraiśvaryasya sa īśvara iti। na ca tatsamānamaiśvaryamasti। kasmāt, dvayostulyayorekasminyugapatkāmite'rthe navamidamastu purāṇamidamastvityekasya siddhāvitarasya prākāmyavighātādūnatvaṁ prasaktam। dvayośca tulyayoryugapatkāmitārthaprāptirnāsti। arthasya viruddhatvāt। tasmādyasya sāmyātiśayairvinirmuktamaiśvaryaṁ sa eveśvaraḥ। sa ca puruṣaviśeṣa iti ॥ 24 ॥"
    },
    {
        "seq_id": 106,
        "vyb_id": "VYB_C01_V24_B04",
        "type": "Vivarana",
        "text": "vivaraṇam\n[etayoḥ śāsrotkarṣayoḥ] pramāṇaprameyatayā\nnanu ca naiveśvarasatva[a]vartamānena śākheṇa tadutkarṣaḥ pramīyate । naiṣa doṣaḥ । tatprabhavatvāttatra vartamānam । varta(māna)ta eva tatprabhavamapi śāsraṁ tasmin sarvajñatvādeva । loke'pi yato yatprabhavati vartate tattasmin, yathā tantvādiṣu paṭādi । tatprabhavatvamanumānāgamābhyāmavagamyate । śāstrapramāṇakaḥ utkarṣaḥ, īśvarabhramāṇakaṁ śāstramiti bhinnāśrayatvācchāsrotkarṣayornetaretarāśrayatvam ॥\nnanu ca śāstrādīśvaraprāmāṇyaṁ, tatprāmāṇyācca śāstraprāmāṇyamiti syādanyonyāśrayatvam-ucyate-īśvaraprāmāṇyasyānumānena siddhatvādadoṣaḥ ॥\n[etasmādetadbhavati ।] kasmāt ? īśvaraprakṛṣṭasattvāśrayayorniratiśayajñānotkarṣayoḥ kāryakāraṇarūpe prabandhanityatayā nityatvādetadbhavati-\n[na tāvadaiśvaryāntareṇa tadatiśayyate ।] kutaḥ?\nna hyekasmin rājye dvayoḥ saṁbhavo rājñoḥ । ekasya vā dve rājye । tathā pratipādayati-taddvayostutyatvaṁ prasaktam । na hyekasyānyataratra prākāmyamabādhitvā anyatarasmin pravṛttirupapadyate । dvayośca yugapadekārthayorekasya prākāmyeṇa pravṛttireva nāsti । prakāmite vastuni samānaprakarṣasyārthasya viruddhatvāt ॥ yena ca samānaprakarṣatā tasya tenaiva sa bādhyate । (te ca) tava na vācā bādhanamitarasya rūpātiśayā āvṛttyatiśayāśca virudhyante । sāmānyāni tvatiśayaiḥ saha vartanta iti vakṣyāmaḥ ॥\ntasmādyasya sāmyātiśayaviproṣitamaiśvaryaṁ sa īśvara iti pradhānapuruṣavyatiriktaḥ puruṣaviśeṣa īśvaraḥ siddhaḥ ॥ 24 ॥"
    },
    {
        "seq_id": 107,
        "vyb_id": "VYB_C01_V25_I01",
        "type": "Leading Bhashya",
        "text": "kiṁ ca –"
    },
    {
        "seq_id": 108,
        "vyb_id": "seq_108",
        "type": "Sutra",
        "text": "tatra niratiśayaṁ sarvajñabījam ॥ 25 ॥"
    },
    {
        "seq_id": 109,
        "vyb_id": "VYB_C01_V25_B01",
        "type": "Vyasa",
        "text": "yadidamatītānāgatapratyutpannapratyekasamuccayātīndriyagrahaṇamalpaṁ bahviti sarvajñabījametadvivardhamānaṁ yatra niratiśayaṁ sa sarvajñaḥ। asti kāṣṭhāprāptiḥ sarvajñabījasya sātiśayatvātparimāṇavaditi। yatra kāṣṭhāprāptirjñānasya su sarvajñaḥ। sa ca puruṣaviśeṣa iti।"
    },
    {
        "seq_id": 110,
        "vyb_id": "VYB_C01_V25_B01",
        "type": "Vivarana",
        "text": "vivaraṇam\n[tatra niratiśayaṁ sarvajñabījam । tatra] tasmin yathāpratijñātalakṣaṇa\n[alpaṁ bahniti ।] yathāprasiddha\ntathā śaktirapi sātiśayatvena vivardhamānā yatra kāṣṭhāṁ prāpnoti, sa sarvaśaktiḥ । tena jagannirmāṇasthāpanopasaṁhādikartṛtvasiddhiḥ । tathaiśvaryasyāpi vardhamānasya yatra kāṣṭhāprāptiḥ, sa parameśvaraḥ । tataśca aśaktyādiviparyayadoṣābhāvasiddhiḥ ॥\nathāpi syāt-ajñānasyāpi vivardhamānasya svabhāvasiddhasya kāṣṭhāprāptasya tasminnīśvare siddhiriti-na-jñānāvirodhāt । na hi jñānājñānayorviruddhayorekasminnabhisaṁyogo'sti । na hi jñāne prakarṣavati tatrājñānaṁ saṁbhavati ॥\nyatra hi jyotirvivardhate tatra tamo'pakṛṣyata eva । viparyayo'pīti cet- tacca na-sati jyotiṣi tamaso'nupalambhāt । vidyamānaṁ hi tamo jyotiṣā tiraskriyate, na kadācidvidyamānaṁ jyotistamasā'bhibhūyate ।\nyadapi jaladharoparodhāt prāvṛṣi raveradarśanam, tadapi dṛṣṭivyavadhānamātram । na punaḥ prakāśa eva tirodhīyate tamovat । tasmānna, yatra jñānavivṛddhistatrājñānasya bhāvaḥ savitarīva tamasaḥ । nityātyantatirohitarajastame.oguṇasattvopādānāt ॥\nkiñca- nājñānasyāvastuviṣayatvādvivṛddhiḥ saṁbhavati । jñānasya jñeyavastuviṣayatvādabhivṛddhayupapattiḥ । ajñānasya hi vastuviṣayatve jñānatvaprāptiḥ ॥\nyaścāpi sthāvarādiṣvajñānaprakarṣa iti, nāsau prakarṣaḥ । atyantajñānābhāvāpekṣayā hi sa ucyate । ajñānasya prakarṣe hi satyajñānasahasrasya na jñānenaikena bādhaḥ syāt । tathā[dā]hi pratyajñānaṁ jñānenotpannenānekena bādhanaṁ syāt । tasmānnājñānasya prakarṣaḥ svarūpeṇa ॥\nyasya hi sātiśayatvaṁ tasya kāṣṭhāpraptirdṛśyate । yathā phalādiparimāṇānāmākāśaparyantatā । tathā sarvajñabījamapi parāṁ kāṣṭhāṁ prātumarhati ॥\nsamastaṁ vyastaṁ ca sarvaṁ vastujātamekasya pratyakṣaṁ, jñeyatvāt, ghaṭādivat ॥\njñānāviṣayatvena puruṣārthatvāt, ghaṭādivadeva ॥\nutpattimatī ca pṛthivī, sāvayavatvāt, ghaṭādivat ॥\nprāṇikarmatatsādhanaphalavibhāgavideka(gadhaika)niṣpāditaṁ jagat, tadupabhogyasthānādiracanā-viśeṣavatvāta prāsādādivat ॥\nanekaprāṇyupabhogavijñānavadekanirvartitā pṛthivī, anekaprāṇavadupabhogyatvāt vrīhiyavādivat ॥\nanekaprayojanārthinā ekena nirmitā pṛthivī, gṛhādivadeva ॥\nsarvaprāṇyāśrayo girinadīsamudāyaḥ tannivāsiparibhogayogyavijñānavadekakuśalotpāditaḥ, prakṛtahetunidarśanābhyāmeva ॥\nanekaprāṇabhākprakāśādisāmarthyajñānavatā ekena nirvartitaḥ savitā, prakāśātmakatvāt pradīpādivat ॥\nniyatakālamādityodayāstamayādisañcaraṇam etatprayojanajñānavadekaprayuktaṁ, pratiniyatakālatvāt, kṛṣyādivat ॥\nbuddhimadekeśvaraprayuktā sūryagrahacandranakṣatrādipravṛttiḥ, pravṛtterduḥkhātmakatve sati niyatasamayatvāt, dharmajñaśiṣyabhṛtyādipravṛttivat ॥\ncandramaso vṛddhikṣayau tithyādikālajñānavataikena prayuktau, kālaparicchedakatvāt, ghaṭikā[harā]divat । kālaparicchedajñānavataikena nirvartitaścandramā:, vṛddhikṣayayuktatvāt, ghaṭikādivadeva ॥\nbuddhimadekasvāmikaṁ jagat, anyonyaviruddhasaṁhatānekaprāṇināyakādhiṣṭhitabahumaṇḍalatvāt, itthaṁjātīyakaikarājyavat ॥\nsarvametatsādhanasādhyavyāpārāvasthaṁ pratyakṣaṁ kasyacidekasya, avāntaravirodhānugrahavattayaikaprayojanatvāt, sāṁgrāmavastuvat ॥\nsaṁhatatvāt, kulālādivastuvat । saiva pratijñā ॥\nyugapacca sarvaṁ pratyakṣameka(ta)sya, anekatve (tva)sakṣyanyonyasaṁbandhāt, prasiddhasambandhānekārthavat ॥\nagnihotrādisādhanasādhanīye kasyacitpratyakṣe, sādhyasādhanarūpatvāt , bhujitṛptivat ॥\nsarvāḥ śaktayaḥ kasyacit pratyakṣāḥ, vastutvāt, ghaṭādivat ॥\na[vā]ntarapratibandhābhāve sarvaṁ vastujātaṁ nairantaryeṇa kasyacit pratyakṣaṁ, śabdādimattvena sambandhāt, drāghīyasīmiva śaṣkulīṁ bhakṣayataḥ śabdādayaḥ ॥\nsvatantratayā kenacidekena sarvaṁ pratyakṣata upalabhyate, jñeyatvenābhimatatvāt, nāṭyavastuvat ॥\napratibandhena kasyacit pratyakṣopalabhyaṁ sarvam, aneka(satve)tve satyanyonyasaṁbandhāt, nāṭyasaṁbandhinartakādivat ॥\nsaṁsārarahitaḥ sarvajñaḥ, ajñānābhāvāt, muktātmavat । kleśādirahita īśvaraḥ, apratibandhajñānatvāt, siddhayogivat ॥\netena kleśādipratibandhājñānarahitatvena cakṣurādīndriyagrāmanirapekṣasarvaviṣayajñānatvaṁ siddham । sarvārthagrahaṇasamarthasya parameśvaracittasya sarvavyāpino yugapatsarvaviṣayayogitvāt । evaṁ sati samastavastugrahaṇābhāve kāraṇābhā(vānu)vopapatiḥ ॥\nnāpi mūrtimatpratibandho'pyākāśavadeva sarvaviṣayayogino'pi cittasya । viṣayānavasthānādāvirbhāvatirobhāvasmṛtisaṁkalpānavasthitatvopapattiḥ । viṣayākāratayā vṛttilābhādarkaprabhāvat ॥\nna hi kleśādyāvaraṇāvacchannaṁ cittasatvam, tasyādharmādiyogāt । sarvagatasya sarvārthasyāpi satvasyādharmādipratibandhakaniruddhasvakīyapravṛttimārgatvādindriyādidvārāpekṣitvamupapadyate । yathā apavarakādyāvaraṇāvṛtaḥ pradīpastadāvaraṇagatacchidradvāreṇa bahiḥ prakāśayati । sa eva tu pradīpaḥ prabhinnāpavarakāvaraṇaḥ sannanapekṣya tattacchidramārgaṁ samantataḥ prakāśayati ॥\ntathaiveśvarasatvaṁ kleśādyāvaraṇayogābhāvādasati viṣayaviśeṣānirodhikāraṇe yugapadaśeṣārthagrahaṇam । tataśca svātilaṅghanānatilaṅghanādidoṣābhāvaḥ ॥\nsarvasya viṣayatvāt sarvamekeśvaraṁ jagat, paripālakāpekṣasthānādyanekavastuviśeṣatvāt, prasiddhevaṁbhūtaikarājyavat ॥\ntathā, niyatasthitihetvanekopakaraṇavattvāt, anyonyābhibhavanīyaprabhūtataradurgayuktānekadeśatvāt, abhaṅguravyavasthaśarīrabhedavatvācca, pratītaivaṁvidhaikarājyavat ॥\nanekakartṛbhoktṛkriyāsādhanaphalasaṁbandhaviśeṣajñānavadupadiṣṭāni varṇāśramādyanuṣṭhānāni, phalārthibhiḥ pratyavāyabhīrubhistaiścānuṣṭhīyamānatvāt, bhaiṣajyarasāyanādyanuṣṭhānavat ।\ntathā tadupadeśāḥ, parārthatvāt, upadetvāt, vidvacchraddheyatvāt, upadeśādṛte manuṣyānavagamyārthatvācca, bhaiṣajyādyupadeśavat ॥\nśarīrendriyāṇi sarvatatprayojanavidekanimittakāraṇābhinirvartitāni, niyatakriyāsthitihetusādhanavatvāt, prāsādagṛhadāruyantrādivat ॥\natrābhidhīyate-svābhāvikī tāvanna bhavati pṛthivyādiracanā । dṛṣṭānto naiva tatsādhanasya vidyate । kaṇṭakādīnāṁ ca taikṣṇyaṁ na svābhāvikamabhyupeyate ॥\nagnyādīnāmivauṣṇyādi svabhāvo vastudharmatvāddhetoḥ pṛthivyādiracaneti cet-prāsādādiracanāyā vastudharmatvāt syādānaikāntikatvam ॥\natha svābhāvikatvāditi cet-asiddhatvam, jagadracanāyā dharmādharmaphalopabhegārthaprayuktatvābhyupagamāt । kartṛdharmādharmastitvamupariṣṭāt sādhayiṣyate ॥\ntasmāt pṛthivyādiracanā svābhāvikī na bhavati, prāṇyupabhegārthatvāt , prāsādādiracanāvat । candrādipravṛtirna svābhāvikī, pravṛtitvāt, asmadādipravṛttivat ॥\nasmadādipravṛtirapi svābhāvikīti cet-na-agnyuṣṇatvavānityatvaprasaṅgāt । na hyagnyuṣṇatvaṁ svābhāvikaṁ sanniyataṁ nimittamātmalābhāya kāṅkṣati dharmisattāvyatirekeṇa । kriyāphalaracanādīnāṁ tu viśiṣṭanimittākāṅkṣaṇamātmapratilambhāyati na svābhāvikatvam ॥\nniyatanimittākāṅkṣaṇamapi prāsādādiracanānāṁ svabhāva iti vet— astu tathāvidhasvabhāvatvam । tathā'pi pṛthivyādiracanāyā niyatanimittākāṅkṣaṇasvabhāvatvaṁ prāsādādivadeva । tataśva nāmni vipratipatirna doṣāya, kārakāntarāpekṣatvāditi pratijñā pratirūpakāriṇī ca ॥\nbhavadbhiruktani [anumānāni] lokānumāgamavirodhāt [apramāṇāni] । anumānavirodhaṁ tāvat sātiśayatvādibhyo brūmaḥ ॥\n[“yaḥ sarvajñaḥ sarvavit” “eko vaśī”] ityevamādibhyaḥ samācakṣmahe ॥\nsamastale.okavirodhaṁ cāpi । sarva evānārīge.opālaṁ saṁvyavaharamāṇāḥ satataṁ śivanārāyaṇādināmnā praṇihitacetasaḥ pratiṣedhatsvapi saṁbhinnabuddhiṣu akarṇīkṛtatatpratiṣedhaviṣayapallavāḥ parameśvaraṁ praṇatamūrdhānaḥ kusumāñjaliprabhṛtibhirarcayanti । phalaṁ cāpi tata eva prārthayante ॥\natha cedbrūyāt - sarvajñābhāvapratipādibhirasmadanumānairitarapratijñānāṁ virodha iti - atrocyate –\nnaitānyanumānāni । katham ? prathamaṁ tāvat pratijñaiva duṣṭā । yadi tāvadīśvaraśabdārthaḥ sarvajño na bhavatīti yuṣmadabhipreta īśvara ucyeta, tathā ca siddhasādhyatā syāt ॥\nathāsmadabhipretaḥ, tathāpi yuṣmākamasiddhaviśeṣyatā bhavet ॥\natheśvaratvasyāsarvajñatvamucyate, tathāpi siddhaṁ sādhyate ॥\ntathaivābhyupagamavirodho'pi । katham ? aiśvaryasarvajñabījatvayorvivardhamānatvāt kāṣṭhāprāpti: parimāṇavadevābhyupagamanīyā । tathā kāṣṭhāprāptaiśvaryasarvajñatvavācināvapīśvarasarvajñaśabdāveṣitavyau । kāṣṭhāpraptiśca niravadhikatvam । yathā parimāṇādīnāmātmākāśādyanantaparimāṇāntatvam । tathā cānumānābhyupagamasvavacanavirodhāḥ syuḥ ॥\nkiñcānyat-kāṣṭhāprāteśvaratvasya ca śabdārthasya parityāge śabdārthavādaḥ prāpnoti । na hi śabdaḥ parityaktābhidheyaikadeśa uccaritaḥ ॥\natha parimāṇāderapi niravadhikaniṣṭhatvaṁ neṣyate-siddhāntavirodhaḥ । ātmākāśādīnāṁ hi sarvagatatvābhāve, madhyamaparimāṇatvānityatvādidoṣaprasaṅgaśca । athāpyātmanaḥ sarvatra kāryadarśanāt sarvagatatvam, tatrāpi śakunyādyātmanāṁ manuṣyagocarākāśādigatatvaṁ sāmānyato dṛṣṭādevānumānāt syāt । tathā cehāpi sāmānyato dṛṣṭānumānatvaṁ kena vāryate ॥\nathānumānavirodhānnāvadhāryata iti cet-ātmādīnāmapi prameyatvavastutvādibhyaḥ pṛthivyādivadityanumānavirodhodbhāvanā śakyate [kartum] vaktum । na ca tāvatā'trānumānavirodhitvam, anumānābhāvaprasaṅgāt ॥\ntathā anumānābhāva iṣyata iti cet---pratyakṣe'pyanāśvāsaḥ syāt । atha niścīyamānabuddhyutpatteḥ pratyakṣapramāṇatvam, anumānasyāpi tarhi niścitabuddhisamudbhavādastu prāmāṇyam । atha dṛṣṭasambandhadhūmādiviṣayamevānumānamiti cet-tatrāpyanumānābhāva eva - anagniḥ dhūmavān predaśaḥ, pratyakṣānupalabhyamānāgnisambandhe sati pradeśatvāt, agniśūnyopalabhyamānapradeśavaditi ॥\natha pramāṇāntarasaṁvādādadṛṣṭasambandhaviṣaye'numānasyānumānatvamucyate, pratyakṣamapi pramāṇāntarasaṁvādāt pramāṇaṁ bhavet, pramāṇatvāt, anumānavadeva । apramāṇaṁ syāt । pramāṇāntarasaṁvādābhāvāt, sāmānyato dṛṣṭādivaditi । tasmānna sāmānyato dṛṣṭasya pramāṇatvaṁ niścitabuddhitvādbādhituṁ śakyam ॥\nkiṁ ca – sāmānyato dṛṣṭasya mānatvamanabhyupagacchataḥ svaśarīramaraṇasambandhalakṣaṇasyānupalabdhapūrvatvāt sarpādibhyo bhayānupapattiḥ । vyādhipratīkārāya cikitsādiprayogo na ghaṭeta । maraṇaśaṅkākāraṇābhāvāt । tathā janmanopyupalambhābhāvādātmaśarīrasyājatvaṁ cintyeta । hānopādānaniyogābhāvaśca syāt ॥\ntasmāt sāmānyato dṛṣṭaparimāṇatvādisātiśayatvasāmānyādīśvarajñānaniravadhikatvasiddhiḥ ॥\nkiṁ cānyat-īśvarasarvajñatvasya pratiṣiddhyamānatvāt sattvābhyupagamaḥ, a(nupa)padārthasya pratiṣedhāsambhavāt । na hi kevalo neti (na) prayujyate । īśvaraḥ sarvajño na bhavatītyucyate । tatra kvacit sarvajñatvamabhyupagataṁ bhavati ॥\ntadyathā-śaśasya viṣāṇaṁ nāsti, vandhyāyāḥ suto nāsti, kusumamākāśasya nāstīti kvacidvidyamānānameva viṣāṇasutakusumādīnāṁ śaśādisaṁbanvena pratiṣedhaḥ, tadvadihāpi syāt ॥\nkiṁ ca-īśvaraḥ sarvajño na bhavatīti, īśvaraśabdārthasarvajñatvasambandhapratiṣedhādinā īśvarādanyasya sarvajñatvābhyupagamaḥ । sambandhināvanabhyupagamya sambandhapratiṣedho hi na śakyaḥ kartum ॥\nsa eṣa yuktaḥ sambandhaḥ pratiṣidhyate, ayuktaścābhyupagamyate । tatpariśramamātram । īśvarasarvajñayoḥ prasiddhapadārthayorapratiṣedhāt । na hyanantaparimāṇamākāśaṁ na bhavatītyākāśasya prasiddhamanantaparimāṇatvaṁ pratiṣidhyāprasiddhānantaparimāṇatveṣu ghaṭādiṣu tat vyavasthāpayituṁ yuktam ॥\natha sanbandhināveveśvarasarvajñatve pratiṣidhyete, svavacanavirodhinī pratijñā syāt । īśvarasarvajñatvayorīśvarasarvajñaśabdārthatvābhyupagamāt । na bhavatyagniragniśabdārtho na bhavatīti ॥\nathāprasiddhapadārthāvīśvarasarvajñaśabdau, tathā'pi tadarthapratiṣedhānupapattiḥ । aprasiddhasyārthasya prāptyabhāvāt । na hi kiṁcidaprasiddhametacchikhare meṣakuṭumbinīṁ pratiṣeddhumarhati । kiṁ ca śabdopādānānarthakyaṁ ca । aprasiddhapadārthatvāt ॥\natha prasiddhārthayorīśvarasarvajñaśabdayorniravadhikeśvarasarvajñatvābhyāmaprasiddhābhyāṁ gaganasyeva kusumaiḥ saṁbandhaḥ kaiścit kalpitaḥ, sa pratiṣidhyeta-tathā'pyabhyupetārthapratiṣedhāt svavacanavirodhinyeva pratijñā syāt । sātiśayaniratiśayānekeśvarasarvajñavyaktimatsāmānyayorīśvarasarvajñaśabdārthavenābhyupagamāt ॥\nprasiddhaṁ hi loke īśvarasarvajñaśabdayorutkarṣopakarṣayuktānekavyaktiviṣayabuddhyutpādakatvam । na hi grāmādhipatirīśvara iti dvitrigrāmaviṣayādhipataya uttarottareśvarā na bhavanti । yo vā kuṭumbādhipatirīśvaro na bhavati sarvaiścāsāvarthavānīśvaraśabdaḥ ॥\ntathā vaiyākaraṇaḥ sarvajña ityukte nādhikavijñānayukto na bhavati । niravadhikau sāvadhikau veśvarasarvajñāvīśvarasarvajñaśabdayorarthāvabhyupagamyeyātām । atastatpratiṣedhādabhyupagamavirodhinī pratijñā syāt, ātmākāśādīnāṁ mahattvasya mahacchabdārthatvapratiṣedhavat ॥\natheśvarasarvajñau niravadhikau na sta:, anupalabhyamānatvāt, anīśvaradvitīyaśirovadityucyeta, tathā'pi śabdārthābhyupagamādabhyupagamāvirodhinī pratijñā ॥\nsātiśayatvādibhiraiśvaryasarvajñatvabījādiliṅgairniravadhikeśvarasarvajñatvayorupalabhyamānatvaniravadhikaparimāṇatvavadityasiddhiranupalabdheḥ ॥\natha aviśeṣyaiveśvaraśabdārthaḥ sarvaijño na bhavatītyucyeta vastutvādihetubhirasmadādivaditi, tadā sarvapramāṇavirodhinī pratijñā syāt । prasiddheśvaraśabdārthasya prākṛtasarvajñatvasya sarvapramāṇasiddhatvāt । yathā īśvaraśabdārthaḥ [sarvajño na bhavati] prameyatvādibhirhetubhirghaṭādivadityukte yat brūyāttadevāhaṁ vakṣyāmi ॥\niha sarvajñaśūnyaṁ jagat । kālī vā diśa ākāśaṁ vā prāṇimaddeśo vā prāṇino vā sarve sarvajñaśūnyāḥ । pramāṇāni vā sarvāṇi sarvajñāviṣayāṇi । pramātāro vā sarvajñasyāpratipattāra:, ityevaṁjātīyāsu pratijñāsu niravadhikeśvare sarvajñe vā pratiṣidhyamāne, prasiddheśvarasarvajñaśabdārthābhyupagamavirodhāḥ pratijñādoṣā vacanīyāḥ ॥\nnanu ca vandhyāsuto nāstīti, tacchūnyaṁ jagat kālo veti, pratijñāyamāne yathoktapratijñādoṣaprāptirbhavet - naiṣa doṣaḥ- vandhyāsutasattālakṣaṇasya pratiṣeddhavyasya vākyārthasyeśvarasarvajñaśabdārthavadaprasiddhatvāt kevalaśabdaprāpitasannidhānabuddhimātrapratipanne padārtha [padārtha pratiṣedha] vyāpāro'stīti vandhyāsutastitvasya (vā nāstitvasya) nābhyupagamo'sti । tato nābhyupagatapratiṣedhadoṣaḥ ॥\nnanu ceśvaraḥ sarvajño na bhavatītyatrāpi buddhimātraṁ prāpyamāṇaṁ pratiṣidhyate, na kacidapi prāpnuvadvastu (na) pratiṣeddhuṁ śakyate pratihastineva hastī । yadi ca nañā vastu nirākariṣyate, nañmātreṇaiśvaravādipakṣatvamapi[pakṣo'pi]nirākariṣyate, (ataḥ) tasmādihāpi buddhimātrapratiṣedha iti nābhyupagatapratiṣedhaḥ pratijñādoṣaḥ ॥\nsatyamevam । kiṁ tvasti viśeṣaḥ । pramāṇasiddhavastuviṣayā buddhirvastvantare kālaviśeṣe vā pratiṣidhyate vastusāmānyāt prāpnuvatī yathā ghaṭo nāstīti । kvacidvināpyarthena buddhireva śabdapratyupanītasannidhānā kalpitavastvantarā pratiṣidhyate । yathā vandhyāsutī nāstīti ॥\nyatra tu pramāṇāntarasiddhasadvastupratiṣedhastatrāpi[sti]abhyupagatārthapratiṣedhadoṣaḥ । yathā īśvaraśabdārthaḥ sarvajño na bhavatīti । īśvarasarvajñaśabdayorabhivardhamāneśvarasarvajñavyaktyanugatasāmānyavacanatvena liṅgena niravadhikeśvarasarvajñasattāvadyotitvaṁ siddhameva । mahadbahusarvānantaparimāṇādiśabdavat ॥\nyathaivaite mahadādiśabdāḥ prasiddhasātiśayamahadādyanugatasāmānyārthābhidhāyinaḥ santo niravadhikamahadvahusarvānantaparimāṇavyaktīnāmastitvāvadyotanaliṅgā bhavanti । mahadādisāmānyānāṁ sātiśayavyaktyanugatānāṁ niravadhikamahadādivyaktivyāpana(ravyākṣīṇa)śaktitvāt । na hi santaṁ vyāpyamarthaṁ tadvaddhyāpakaḥ sannartho na vyāpnotīti । niravadhikāttu paro vyāpyo nāstīti vyāpakasya sāmānyasya kṣayaḥ vyāpyaviṣayatvenaiva prasiddhatvāttatra । tasmāt pramāṇasiddhatvādīśvarasarvajñaśabdāthayorabhāvaṁ sādhayato'bhyupagatārthapratiṣedha eveti duṣṭā pratijñā ॥\nna ceśvarasarvajñaśabdayoratadarthavamanyārthatvaṁ vā karta viktuṁ śakyate । tathā śatijñānaiśvayaṇāṁ pratipururṣa samucitānāṁ sātiśayānāṁ niravadhika tatrva ataḥ[nānunmattaḥjpratiṣeddhumutsahetetyanumānavirodhitvaṁ pratijñāyāḥ ॥\nkiṁ cānyat- pari[para]kalpitasyeśvarasya pratiṣedhaṁ kurvantaḥ pratyakṣaparacittāniṣṭāḥ prāpnuvanti । paravākyāditi cenna - sātiśayatvādisarvajñasādhakaliṅgapratipādakavadaviśiṣṭatvāt paravākyasya । tādṛśavākyārthapratiṣedhe cābhyupagatapratiṣedhaḥ, pūrvavadevānumānavirodhaśca ॥\nkiṁ ca - prameyatvādihetūnāmapi asiddhatvam । kutaḥ ? asmābhirniratiśayajñānaiśvaryaviśiṣṭatvasyābhyupagatatvāt । atha svayamapi tādṛśamabhyupagacchettadā । sarvajñasiddhiḥ, abhyupagatatvāt ॥\nkiṁ cānyat-abhyupagatatādṛkpratiṣedhe, yathā ghaṭo ghaṭo na bhavati, vastutvāt, paṭavāditi, evamihāpi syāt ॥\nkiṁ ca-niravadhikasyānabhyupagame, prameyavādīnām [a]pakṣadharmatvamāśrayāsiddhatvaṁ ca । tadabhyupagame hi kiṁ sādhyaṁ bhavet ? yo hi tṛptavantaṁ brūyāt mā'trātsīriti, kiṁ tena kṛtaṁ syāt ॥\nathāpi syāt--niravadhikamīśvaramabhisandhāya tasya sarvajñatvaṁ niṣedhāmīti । naidatapi yuktam -sarvajñatvasyapi niravadhikatvāt ॥\napi ca sātiśayaiśvaryasarvajñatvayorutkarṣānutkarṣaviṣayatvena vyabhicārānneśvarasarvajñaśabdamukhyābhidheyatvam । yathā mahadādayaḥ śabdā vyabhicaritamahattvādiṣu ghaṭādiṣvamukhyāḥ, nākāśādiṣu, tathaivātrāpi niratiśayamaiśvaryaṁ sarvajñatvaṁ cāvyabhicārīti sa eva mukhyaḥ śabdārthaḥ । na ca mukhyanirākaraṇaṁ sādhimānamṛcchati ॥\nkiṁ ca-yathā bhavatā anumānāgamaprasiddheśvarasya prameyatvādidharmavikalpatayā sarvajñatvaṁ nirākriyate, tathaiva prameyatvādibhiracetanatvamapi ghaṭādivadeva prāpnuyāt । avirodhāt । yathā prameyatvaṁ[a]sarvajñatvena vyāptamevamacetanatvādibhirapi ॥\npratyakṣavirodha iti cet-ihāpi anumānāgamavirodhaṁ kiṁ kaṭākṣeṇāpi nekṣase ॥\nnāpi ca prameyatvādidharmasāmānyena sapakṣe vipakṣe vā kiñcit । kvacidadhyāropayituṁ śakyam । vastuviṣaye sarvatra prameyatvādīnāmāstitvāt । na matimohanārthaḥ prameyatvādyupanyāsaḥ ॥ atha ātmatvāditi cet, muktātmavadajñatvaprasaṅgaḥ syādbhavadīśvarāṇām । pratyakṣādivirodha iti cet-atrāpyanumānādivirodhaḥ pūrvavadeva ॥\nbhūtabhaviṣyatkālayorapi īśvarasyānupalabdhāra itīdānīntaneśvarāṇāmupailabdhṛbhiranaikāntike prāṇitvādityādi । kiṁ ca atītānāgatakālayorapi sātiśayatvādiliṅgairupalabdhavanta upalapsyamānāśca prāṇinaḥ pramāṇakuśalāḥ, pramāṇakuśalatvāt, asmadādivat । atha aśarīratvādasarvajñaḥ, muktākāśādivat iti cet-na-saśarīratvāt । vyaktāvyaktaṁ hi sarvamaśarīraṁ saśarīratvādanityeśvaratvaṁ dharmādyapekṣatvādityuktatvāditi cet – na – śarīratvāt । saśarīrāśarīratvavirodha iti cet – na – muktamucyamānaikātmano'śarīratvasaśarīratvadarśanāt । tatra bhinnakālatvādavirodha iti cet-na- atrāpi bhinnakālābhyupagamāt ॥\n[“aśarīraṁ śarīreṣu”] iti । tathā\nśrutīnāṁ vipratiṣedhārthavādīśvarāpratyāyakatvam iti cet-na-ananyaśeṣatvāt । na hi karmaśeṣatve śrutiliṅgādīnāmanyatamadapi pramāṇamasti ॥\n[‘mantavyo nididhyāsitavyaḥ'] ityādiviṣayatvānnāgnihotrādiśeṣatvaṁ yuktam ॥\n[“sarvāṁśca lekānāpnoti sarvāṁśca kāmānyastamātmānamanuvidya vijānāti'] ityādiphalamuddiśya vidhānāt ॥\n[“vāyurvai kṣepiṣṭhā devatā”] iti vāyorakṣepiṣṭhatvam । kvacidasatā'pi stutyadisambhava iti cet-na-anumānasiddhasyehopadānāt ॥\natha sarvakāryakaraṇayogādīśvarasya sarvaprāṇisukhaduḥkhādisaṁbandha iti cet-na-nimittabhedāt । dharmādinimittaḥ saṁsāriṇāṁ śarīrādisambandhaḥ । dharmādinimi(ktānāṁ)tto duḥkhādiyogaḥ । neśvarasya dharmādayaḥ । niratiśayaiśvaryādihetutvāccharīrādikāryakaraṇasaṁbandhasya । yathā grahatadāviṣṭayoḥ ॥\natha cakṣurādikaraṇatvādasmadādivat sarvānupalabdhariti cet-na- sarvaviṣayagrahaṇasamarthānāṁ pratibandhakaraṇābhāvāt । sarvagatānāṁ hi karaṇānāṁ [a]dharmādisaṁvaraṇena svaviṣayasaṅkocaḥ kriyate । yasya punarāvaraṇaṁ pratibandhaka[maṁ]- dharmādi na vidyate, tasya tadabhāvādaśeṣasvaviṣayagrahaṇāni karaṇānīti na duṣyati ॥\natha vā sarvaprāṇikaraṇaiḥ [īśvaraḥ] pṛthagātmanaḥ karaṇābhāve'pyāveśagraha iva sarvamanubhavati । na ca prāṇiśūnyo viṣayaḥ kaścidvidyate, ‘yaḥ pṛthivyāṁ tiṣṭhan’ ‘yo'psu tiṣṭhan’ ityevamādiśruterantaryāminānna īśvarasya sarveṣvavasthitatvaśravaṇāt ॥\napi vā prakṛṣṭameva sa(rva)ttvaṁ nilyānatiśāyitaśaktijñāneśvaratvadharmakam, sarvagatatvādākāśavat sarvayogi, sarvārthatvātsarvaviṣayaprakāśakam, dharmādhamīdiviprayogādapratibandhaśaktikaṁ ca iti akāyānindriyatvapakṣe'pīśvarasarvajñatvasiddhiḥ ॥\ncakṣurādyapekṣameva cittasya rūpādipratilambhasāmarthyamiti cet – na - aiśvaryadharmādyabhāvābhyāṁ parihṛtatvāt ॥\napi ca cakṣurgrāhyasyāpi cakṣuṣā agrahaṇaṁ loke dṛśyate । cakṣurgrāhyaṁ sat sarvaṁ tamaḥ sannimīlitalocanairapi svasthāntaḥkaraṇairupalabhyate । tadeva cāndhatamasaṁ viṣphāritanayanairapyanyagatacittairnaiva gṛhyate । yathā gṛhyamāṇa evākāśe prakāśaḥ ॥\nathāpi prakāśābhāvamātrameva tame na vasviti brayāt - tacca na - abhāvasya vastutirodhānasāmarthyābhāvāt ॥\natha grahaṇanimittasya prakāśasyābhāvādeva ghaṭādyagrahaṇaṁ, na vastutirodhāyakaṁ tama iti bruvīta-na-cakṣuṣaḥ prakāśakatvāt prakāśasāhāyakāpekṣānupapattiḥ । asati bhinnajātīye vastuni vastūnāṁ tirodhātṛṇi tatra yā ca yāvatī ca । mātrā prakāśakatvāccakṣuṣā prakāśyeta । na hi pradīpaḥ pradīpāntaradvaitīyakāpekṣaḥ prakāśayati ॥\nkiṁ cānyat-cakṣuṣaḥ prakāśāntarasahāyatvāpekṣatāyāṁ ca niśāyāmapi tārādhipatiprakāśadvitīyena cakṣuṣā divasa iva rūpādigrahaṇaprasaṅgastirodhānasyāsati nimitte ॥\nkiṁ cānyat-abhāvaścettamaḥ, candramāsu niśāyāṁ bhā(bhava)ntīṣu tamasā mandena na pravartitavyam । sarvātmanaiva hi tena vinaśanīyam । bhāsāṁ bhāvāt । bhāsāṁ tu vastutvānmandatvapāṭavādiviśeṣo ghaṭate, na(bhāvasya)abhāvasya nirviśeṣatvāt ॥\nkiṁ ca-sahāyābhāvāccakṣuṣa upalabdhasāmarthyābhāvādagrahaṇamityetadapi vyabhicarati । yathā satyapi vidyullatāprakāśe tīvratare vidyullatavilāse ca kiṁ taddṛṣṭirnopalabhate । na hi vidyutaḥ sahāyake dṛṣṭacakitatvenāgrahaṇaṁ virodhābhāvādyuttam ॥\nkiñca - cikitsāśāstre chāyā madhuraśītaletyucyate । na hyavastuno madhuraśītalatvam । tathā cākṣipati pathyatvam । nābhāvasya pathyāpathyatvaṁ brūyuḥ ॥\npradīpācchāyopalabdheśca । abhāvaścettamaḥ, pradīpaprabhāmaṇḍale pradīpācchāyā kathaṁ bhavet । vastutve'pi virodhādayuktamiti cet-na-viṣasarpayoriva saṁbhavāt । yathā prāṇaviyogakaramapi viṣaṁ pannagaprāṇaviyogāya na paryāpnoti, tathā pradīpatacchāyayorapi ॥\ntasmādvastu tamaḥ, prakarṣāpakarṣavattvāt , prabhāvat । virodhidravyāpaneyatvācca, ghaṭavat । upalabdhṛvyavadhānakaratvācca, bhittivaditi ॥\nitaśvendriyanirapekṣamapyantaḥkaraṇamindriyaviṣayagrahaṇāya samartham । pihitakarṇavivarasya ghoṣopalaṁbhāt । na ca pihitakarṇasaṁpuṭasya śrotrāntaramanumātuṁ śakyam । badhirasyāpi pihitaśrotrapuṭasya tadagrahaṇāt ॥\nkiñca-pratijñājñānenāpi rūpādigrahaṇamindrayanirapekṣaṁ dṛśyate ॥\nkiñcānyat-smṛteścānupapattiḥ syāt indriyanirapekṣasya cittasya sātiśayagrahaṇasāmartharye'pi । spaṣṭāśca smṛtayaḥ svāpnā rūpādiviṣayāḥ ॥\nyadi cakṣurādyantaḥkaraṇābhyāṁ samanvitābhyāṁ rūpagrahaṇaṁ pūrvamapi nirvartiṣyate, svapnādāvapi samucitābhyāmeva paryagrahīṣyata । na caivamasti । sukhādigrahaṇe svātantryaṁ cittasya sarvaprasiddham ॥\n[“indriyapranāḍikayā’] iti । tathā śrutirapi-\nathocyeta - indriyāṇāmālekāpekṣāvat antaḥkaraṇamapīndriyasāhāyakāpekṣameva grāhakamiti –tanna - vyabhicārāt । rātriñcarāṇāṁ vibhinnavyālokadvaitīyakena divasa iva rūpagrahaṇam । satyapi prakāśe na rūpasya grahaṇamulūkādibhirdine ॥\nkiñca-sādhanāpekṣasya vijñānasādhanādṛte'pi tulādau । darśanamātreṇaiva suvarṇādiparimāṇajñānaṁ dṛśyate ॥\natha cedbrūyādānarthakyaṁ cakṣurādīnāmiti-sa vaktavyaḥ-tulādivadevānyatrārthavattvamindriyāṇāmiti । yathaiva tulādiviṣayavaimatyaprakarṣāt puruṣasya vināpi tulādisādhanena darśanamātrādeva kanakadivastuparicchedakauśalaṁ, tathaivāntaḥkaraṇasyānapekṣitacakṣurādisāhāyakasyāpi vaimatyaprakarṣādrūpādigrahaṇasāmarthyaṁ na vihanyate ॥\nnāpi hyanekanirvartanīyaṁ kriyājātamekena nābhinirvartyate । dṛśyante ca bahubhiruttotyamānaṁ śilādikamadvitīyā hastipuruṣādayaḥ keciduttolayantaḥ ॥\ntathaivendriyasahāyenānyeṣāmanta:karaṇena gṛhyumāṇā rūpādayaḥ parameśvaracittasatvenānākalita(vakarṇita)cakṣurādiparispandena kevalenaiva gṛhyante । kāṣṭhāgatatvādvematyaśakyaiśvaryaprakarṣasya ॥\nsaṁsāriṇāṁ tato nikṛṣṭatvādavidyādimalenaiśvaryaśaktijñānādīnāmindriyasahakāritvāpekṣitvamanta: karaṇasya । śilādisamuttolana iva hīnabalānām ॥\nye(ṣāṁ) punaḥ saṁsāriṇa eva santa īśvarībhavanti buddharṣabhādayaḥ, teṣāṁ niratiśayaśaktijñānaiśvaryanupapattiḥ । kālaparicchedyatvāt । abhyupagacchanti ca taddarśanaślāghinaḥ kālaparicchedanīyake teṣām ॥\nnāsmadīśvarasya kālaparicchedyatā । tatkālaistadādyakālaiśva buddhādibhiraparijñātaiśvaryādisātiśayatvādiliṅgairanumeya evāsau । nāmuṣmin kāla utpanna utpadyata utpatsyamāna iti tridhā kaiścidanumīyate । niratiśayatvavirodhī hi tathā[dā]syāt ॥\ntasmāt buddhādīnāṁ siddhyapekṣatvāt, pūrvabuddhānāṁ kālādhikyaprāpteruttarakālabuddhasyāpi na niratiśaktyaiśvaryajñānatvaṁ viruddham । atha tutyaśaktijñānaiśvaryāṇāmeva teṣāṁ samānarājyarājānāmivāsamānakālatvamiti brūyāt, tathāpi buddhāntarakālasya vyāptyabhilāṣavighātānniratiśayaiśvaryādyabhāvaḥ ॥\nabhilaṣati hi kaścit buddhāntaraṁ vaśīkartum , tadviṣayaṁ ca vyāptum । aniyatatvādicchāyāḥ । buddhāntarāvaśīkaraṇe ca sarvavaśitvaṁ hī(nī)yeta ॥\natha ceducyeta, buddhāntarasyānanugrāhyatvādrāgādyabhāvācca tadviṣayavyāptāvanabhilāṣa iti-atrocyate-yathaiva prāptabuddhatvasya kaṁcitkālamavasthānamabhilāṣapūrvakam, tathā buddhāntarakālāvasthānābhilāṣeṇāvaśyaṁ bhavitavyam ॥\nanugrāhyaprāṇyantarabhāvācca kālāntarāvasthānābhilāṣeṇa yukta bhavitum । na ca bhaviṣyatā buddhena sarve prāṇabhṛto'nugrahīṣyante ॥\nbuddhatvasya ca duḥkhādyātmakatve'pi prāṇyanugrahārthatvādbuddhasthiteḥ kālāntarāvasthānecchayā bhavitavyameva । siddheśca prāgavidyādiparāmaśat, buddhasvarūpasya ca duḥkhaśūnyādyātmakatvasya tairabhyupetatvāt, buddharṣabhādyanyatīrthakaraṇāt[karāt]niratiśayaśaktijñānaiścaryānupapattiḥ ॥\nkālānavacchedātu naite doṣā asmadīśvare kramante । śaktijñānaiśvaryāṇāṁ tu niravadhikatvānumānāt sātiśayatvānavasthitatvādidoṣaḥ nātmākāśādīnāmivātiśaṅkanīyaḥ ॥"
    },
    {
        "seq_id": 111,
        "vyb_id": "VYB_C01_V25_B02",
        "type": "Vyasa",
        "text": "sāmānyamātropasaṁhāre ca kṛtopakṣayamanumānaṁ na viśeṣapratipattau samarthamiti। tasya saṁjñādiviśeṣapratipattirāgamataḥ paryanveṣyā। tasyā''tmānugrahābhāve'pi bhūtānugrahaḥ prayojanam। jñānadharmopadeśena kalpapralayamahāpralayeṣu saṁsāriṇaḥ puruṣānuddhariṣyāmīti। tathā coktam – ādividvānnirmāṇacittamadhiṣṭhāya kāruṇyādbhagavānparamarṣirāsuraye jijñāsamānāya tatraṁ provāceti ॥ 25 ॥"
    },
    {
        "seq_id": 112,
        "vyb_id": "VYB_C01_V25_B02",
        "type": "Vivarana",
        "text": "vivaraṇam\n[sāmānyamātropasaṁhāre kṛtopakṣayamanumānam iti ।] niratiśayaśaktijñānaiśvaryayuktapuruṣaviśeṣasattvasāmānyamātropasaṁhāre\ntadetaduktaṁ bhavati । yadaivaṁ satāmapi guṇānāṁ sāmānyapratipādanakṛtakṣayatvānna pratipādakamanumānam, kimaṅga punaranyantāsambhāvyamānasannidhīnāmanumeyadharmaviruddhānāmaśaktyajñānadharmādharmānaiśvaryādīnāṁ [na]tatpratyāyakamiti ॥\nata eva ca viruddhapratisādhanānupapattiḥ । sarvajñāstitvānumānavat prathamaṁ tadabhāvapratipādakānumānāpravṛtteḥ । na hyanumānasya paroktyudīkṣādharmatvamasti । na hi dhūmadarśanenāgnyanumāne vaktrantaroktirudīkṣyate ॥\nna ca svayameva sarvajñāstitvaṁ nāstitvaṁ vā buddhi(prati)pūrvamāśaṅkayate । ghaṭādivat sarvajñasadbhāvasya svayamanabhyupagamāt । na hyanirdhāritaśaśisvarūpaḥ śaśe viṣāṇamasti nāstīti kaścidāśaṅkate ॥\n[saṁjñādiviśeṣapratipattirāgamataḥ paryanveṣyā] iti । vedetihāsapurāṇayogadharmaśāstrādyāgamataḥ paryanveṣyā ॥\n[tasyātmānugrahābhāve'pi] tasyātmārthamavāptavyābhāvāt\n[coktamādividvāniti] -ādau vidvān\n[āgamataḥ paryanveṣyā] ityuktatvāt । anumānasya ca tadviṣayasyānupapattiḥ viśeṣasaṁbandhāgrahaṇāditi ॥ 25 ॥"
    },
    {
        "seq_id": 113,
        "vyb_id": "VYB_C01_V26_I01",
        "type": "Leading Bhashya",
        "text": "sa eṣaḥ –"
    },
    {
        "seq_id": 114,
        "vyb_id": "seq_114",
        "type": "Sutra",
        "text": "pūrveṣāmapi guruḥ kālenānavacchedāt ॥ 26 ॥"
    },
    {
        "seq_id": 115,
        "vyb_id": "VYB_C01_V26_B01",
        "type": "Vyasa",
        "text": "pūrve hi guravaḥ kālenāvacchidyante। yatrāvacchedārthena kālo nopāvartate sa eṣa pūrveṣāmapi guruḥ। yathā'sya sargasyā''dau prakarṣagatyā siddhastathā'tikrāntasargādiṣvapi pratyetavyaḥ ॥ 26 ॥"
    },
    {
        "seq_id": 116,
        "vyb_id": "VYB_C01_V26_B01",
        "type": "Vivarana",
        "text": "vivaraṇam\n[pūrveṣāmapi] gurūṇām abhyudayaniḥśreyasasarvasādhanasādhyasaṁbandhopadeśināṁ\n[kālenānavacchedāditi ।] atītānāgatapratyupādīyamānatvaviśiṣṭena kālenānye guravo'vachidyante । sa tvīśvaraḥ sarvadā mukteśvaratvena tairapyasmābhirivānumeyaḥ ॥\n[yatrāvacchedārthaḥ kāle nopāvartata iti ।] yasminnīśvare viṣaye\nnanu ceśvaraprakṛṣṭasattvasya pradhānakāryatvāt, pradhānakāryasya ca kālāvacchedyatvāt, kasmāttatsattvaṁ nāvacchidyate puruṣasvarūpaṁ hi sarveṣāmeva kālānavacchedya(miti nāśaṅkanīya)mapariṇāmitvāt puruṣasya ॥\natha manyethāḥ-tantrāntaraprasiddheśvaravat sattvanirapekṣa īśvara iti tadayuktam-prakṛṣṭasattvāpādānābhyupagamāt ॥\nathāpi manvīthāḥ--īśvarasattvāt pravṛttameva kāryamavacchinatti kāle neśvarasattvamiti-tadapyayuktam-vyaktasya paricchedyatvāt । vyaktaṁ ceśvarasattvam ॥\nathāpyabhisandadhīthāḥ-pradhānāvasthameveśvarasattvamiti--tadanupapannam-- jñānānupapateḥ ॥\nathāpi pratipadyethāḥ-satkāryābhyupagamādbījaphalavallarīkusumādivajjñānādīnāṁ pradhānāvasthā yatsattvameveti-tacca na sādhu-vyavahārayogyatvāt । sarveṣāṁ ca tathā satyanavacchedyatvaṁ jñānādisattāmātrasambandhaviśeṣāt prāpnuyāt ॥\nathāpi bruvīthāḥ-vyaktatve satyapi kāryāṇāṁ kasyacit paricchedyatvaṁ kālīnaṁ kasyacinneti-tacca na-nyāyavirodhāt ॥\nathāpi pratyavatiṣṭhethāḥ, īśvarasatvasya kālāparicchedyatvamāgamasiddhamiti - tacca na- avadyotakatvādagamasya ॥\nathāpyācakṣīthāḥ-vidyamānasyaiva kālāparicchedyatvasyājñātasyāvadyotaka agama iti-taccāpi na -nirodhādisamanuṣṭhānanimittatvāt kālā(ja)vacchedye vaimalyādanavacchedyo vaimalyādanavacchedyaśceti viruddhaṁ syāt ॥\natrocyate-īśvarasatvavaimatyaprakarṣāpekṣatvāt kālānavacchedyatvasyādoṣaḥ ॥\nyathā anyeṣāṁ gurūṇāṁ yogadharmādisamanuṣṭhānanimittatvāt kālānavacchedyo vaimatyaprakarṣaḥ, tathā na bhagavataḥ । katham? sarvadā'tyantatirobhūtarajastamastvādanapekṣitadharmādinimitte sakalārthāvadyotakaraṁ kālānavacchedyaṁ sattvasvarūpavadbhagavatsattve jñānam ॥\n[yatnāvacchedārtha: kālo nopāvartata] iti । na tvakāryāpekṣayā hyucyate ॥\n[yathā'sya sargasyādau] jñānavaimalpa\nasya ca sūtrasyedaṁ prayojanam - yathā dṛṣṭā guravo jñānadharmādyupadeśitvādananyaśaraṇairanavaratamupāsyante, tathā bhagavānayamapi sarvagurūṇāmapi gurutvāttato'pi viśeṣeṇa nārāyaṇādināmā(dīnāma)nanyacetobhiḥ svahṛdayenāniśaṁ dhārayitavya iti ॥\nyathā dṛṣṭagurava upāsanenābhimukhīkṛtāstadupāsanaparānanugṛhṇanti, tathā'yaṁ paramagururapyābhidhyānamātreṇānugrahaṁ karoti । tathā ca śrutiḥ-\n[“yasya deve parā bhaktiryathā deve tathā gurau ।] \n[tasyaite kathitā hyarthāḥ prakāśante mahātmanaḥ ॥ ”] iti ।\nsmṛtirapi -\n[“matkarmakṛnmatparamo madbhaktaḥ saṅgavarjitaḥ ।] \n[nirvairaḥ sarvabhūteṣu yaḥ sa māmeti pāṇḍava ॥ “] iti ॥ 26 ॥"
    },
    {
        "seq_id": 117,
        "vyb_id": "seq_117",
        "type": "Sutra",
        "text": "tasya vācakaḥ praṇavaḥ ॥ 27 ॥"
    },
    {
        "seq_id": 118,
        "vyb_id": "VYB_C01_V27_B01",
        "type": "Vyasa",
        "text": "vācya īśvaraḥ praṇavasya। kimasya saṁketakṛtaṁ vācyavācakatvamatha pradīpaprakāśavadavasthitamiti।"
    },
    {
        "seq_id": 119,
        "vyb_id": "VYB_C01_V27_B01",
        "type": "Vivarana",
        "text": "vivaraṇam\n[tasya vācakaḥ praṇava] iti ।\nprakarṣeṇa nūyate stūyate aneneti praṇavaḥ । yadi vā, praṇauti stautīśvaramiti praṇava oṅkāraḥ । praṇidhīyate cānena bhagavān praṇidhātṛbhiriti, praṇamanti vā । aneneti, praṇidhate vā tena bhagavantaṁ cetasīti, dhāño vakāropajanaṁ kṛtvā । śabdena hi parokṣāṇāmarthānāṁ manasi praṇidhānaṁ merurindra iti yathā ॥\n[īśvaraḥ ।] anvarthaṁ khalvapi nirvacanam । avateḥ rakṣaṇādyarthānmaniṣṭilopaśceti । praṇidhātṝn saṁsārādavatīti, gamayati vā । saṁsāriṇaṁ nirvāṇamiti, niratiśayaṁ vā prīṇayati, samādhyādyanugraheṇāvagamayati vā paramārthamityevamādyarthānugatam sarvathā tu nediṣṭhaṁ priyaṁ nāma bhagavataḥ ॥\n[‘oṁ khaṁ brahma’ ‘omiti brahma’] ityādayaḥ । smṛtayaśca\n[kimasya saṅketakṛtaṁ vācyavācakatvaṁ? atha pradīpaprakāśavadavasthitamiti ।] kiṁ cātaḥ ? । yadi tena bhagavatā anyairvā saṁvyavahārārthamasya nābhedamastviti saṁketitam, tato'sya prāgoṁśabdāvācyatvādoṁśabdena vā praṇidhātāraḥ prāṇyadhiṣata, anyena vā nāmāntareṇādhītavantastathedānīmapyastu, kimoṅkārāvaśeṣavacanena । athāpi\nkiṁ ca-saṅketo'pyanarthakaḥ sthitasambandhatvāt । athāpūrvaṁ saṅketyeta, pūrvoktadoṣaprasaṅga iti manyate ॥"
    },
    {
        "seq_id": 120,
        "vyb_id": "VYB_C01_V27_B02",
        "type": "Vyasa",
        "text": "sthito'sya vācyasya vācakena saha saṁbandhaḥ। saṁketastvīśvarasya sthitamevārthamabhinayati। yathā'vasthitaḥ pitāputrayoḥ saṁbandhaḥ saṁketenāvadyotyate, ayamasya pitā, ayamasya putra iti। sargāntareṣvapi vācyavācakaśaktyapekṣastathaiva saṁketaḥ kriyate। saṁpratipattinityatayā nityaḥ śabdārthasaṁbandha ityāgaminaḥ pratijānate ॥ 27 ॥"
    },
    {
        "seq_id": 121,
        "vyb_id": "VYB_C01_V27_B02",
        "type": "Vivarana",
        "text": "vivaraṇam\n[sthito'sya vācyasya vācakena] sambandho yadi nityaḥ śabdo yadi vā anityaḥ, saṅketastu tameva sthitaṁ sambandhamavajvalayati ॥\nnanu coktaṁ-sthitaścet prathamaśravaṇe'pi taṁ pratīyuriti । ucyate-na hi pratyāyyapratyāyakasambandhaḥ śabdārthayoḥ sthito'pi sannindriyeṇa gṛhyate । yathendriyārthayoḥ । apratyakṣe hi vācyavācakaśaktī ॥\ntataśca yenocyate śabdādartho'numeya iti-tadasat । sambandhāgrahaṇāt । paraprayegavyaṅgyatvācca sambandhasya । na hyanumānaṁ paraprayogamapekṣate ॥\natha brūyādanumitāt saṁbandhādarthānumānamiti । sa vaktavyaḥ kathamanumitaḥ śabdārthasambandhaḥ? iti ॥\nsa cet brūyāt-kāryadarśanādarthaṁ hi pratītya paścādanuminoti tatsaṁbandham । yathā cakṣuṣā rūpamupalabhya cakṣussaṁbandhamiti । sa prativaktavyaḥ-siddhaṁ tarhi vinā'numānena śabdādeva pratipattiriti ॥\nyo hi grāṣṭrapākenaiva kṛtārtha: kiṁ tasya kilośipākena । athāsakṛt prayogadarśanādgṛhyate sambandhaḥ, yathā'gnidhūmayoriti cet- na tu brūmaḥ na hi sahasreṣvapi prayogeṣu pratyakṣeṇa śavdārthayoḥ saṁbandho gṛhyate yathā'gnidhūmayorādāvapi saṁbandho gṛhyate । vākye'pyayameva ॥ tasmādavasthitameva vācyasyeśvarasya vācakena praṇavena sambandhamavadyotayati saṅketo yathā sthitaṁ pitāputrasaṁbandham । saṅketopāyāpekṣatvāt prathamaśrutānnārthaḥ pratīyate । yathā cakṣuṣa ālokābhāve ॥\n[sargādiṣvapi vācyavācakaśaktyapekṣaḥ saṅketaḥ ।] ।\n[vācyavācakaśaktyapekṣayaiva saṅketaḥ kriyate ॥] \n[āgaminī] vedavādina:\ntadetaduktaṁ bhavati-yadyāgamipakṣaḥ syādathānyapakṣaḥ, sarvathā sthita eva saṁbandhaḥ pitāputrayoriva saṅketenābhivyajyata iti ॥\nvācyavācakayorasthitasaṁbandhatve tu praṇavarūpeṇābhimukhībhavatīśvara iti nāvakalpate । na hi pācyapācakasaṁbandhe na ca sthite pācakāgnyupādānaṁ pākārthaṁ kalpate । sthite tu vācyavācakasaṁbandhe bhagavadārādhanasādhanasya praṇavasyopādānamavakalpata iti tatpratipādanārthaṁ sarvaṁ bhāṣyam ॥ 27 ॥"
    },
    {
        "seq_id": 122,
        "vyb_id": "VYB_C01_V28_I01",
        "type": "Leading Bhashya",
        "text": "vijñātavācyavācakatvasya yoginaḥ –"
    },
    {
        "seq_id": 123,
        "vyb_id": "seq_123",
        "type": "Sutra",
        "text": "tajjapastadarthabhāvanam ॥ 28 ॥"
    },
    {
        "seq_id": 124,
        "vyb_id": "VYB_C01_V28_B01",
        "type": "Vyasa",
        "text": "praṇavasya japaḥ praṇavābhidheyasya ceśvarasya bhāvanam। tadasya yoginaḥ praṇavaṁ japataḥ praṇavārthaṁ ca bhāvayataścittamekāgraṁ saṁpadyate। tathā coktam –"
    },
    {
        "seq_id": 125,
        "vyb_id": "VYB_C01_V28_B02",
        "type": "Vyasa",
        "text": "svādhyāyādyogamāsīta yogātsvādhyāyamāmanet।"
    },
    {
        "seq_id": 126,
        "vyb_id": "VYB_C01_V28_B03",
        "type": "Vyasa",
        "text": "svādhyāyayogasaṁpattyā paramātmā prakāśate ॥ iti ॥ 28 ॥"
    },
    {
        "seq_id": 127,
        "vyb_id": "VYB_C01_V28_B03",
        "type": "Vivarana",
        "text": "vivaraṇam\n[tajjapastadarthabhāvanam] tasyeśvaravācakasya praṇavasyārdhacaturmātrasya trimātrasya vā japaḥ manasopāṁśu vā āvartanaṁ japaḥ, tadarthasya ceśvarasya praṇavena vācakena samarpitasya buddhau samāropitasya bhāvanamabhidhyānaṁ\n[tathā coktam-svādhyāyādyogamā(tiṣṭhet)sīta svādhyāyāt] praṇavajapādīśvaraṁ pratyavanatacittaḥ san"
    },
    {
        "seq_id": 128,
        "vyb_id": "VYB_C01_V29_I01",
        "type": "Leading Bhashya",
        "text": "kiṁ cāsya bhavati –"
    },
    {
        "seq_id": 129,
        "vyb_id": "seq_129",
        "type": "Sutra",
        "text": "tataḥ pratyaktcetanādhigamo'pyantarāyābhāvaśca ॥ 29 ॥"
    },
    {
        "seq_id": 130,
        "vyb_id": "VYB_C01_V29_B01",
        "type": "Vyasa",
        "text": "ye tāvadantarāyā vyādhiprabhṛtayaste tāvadīśvarapraṇidhānānna bhavanti। svarūpadarśanamapyasya bhavati। yathaiveśvaraḥ puruṣaḥ śuddhaḥ prasannaḥ kevalo'nupasargastathā'yamapi buddhe pratisaṁvedī yaḥ puruṣastamadhigacchati ॥ 29 ॥"
    },
    {
        "seq_id": 131,
        "vyb_id": "VYB_C01_V29_B01",
        "type": "Vivarana",
        "text": "vivaraṇam\n[kiścāsya bhavati ?] pūrvasūtre cittamekāgraṁ sampadyata ityuktamekaṁ phalam , tadepakṣayā kiñceti cakāraḥ । kiñcānyadapyasti phalam ? āhosviccittaikāgratvameveti, tatrāha\nnanu cādhigata eva pratyātmaṁ puruṣo'haṁ sukhī duḥkhī cāhamiti । evaṁ prasiddhaṁ, tataḥ kiṁ viśeṣeṇocyate iti । satyamevam-kiṁ tvaviśiṣṭo'so pratyayaścittasya vṛtyā । kiñca-sukhī duḥkhī cāhamiti sukhiduḥkhisāmānādhikaraṇyādihāhaṁpratyayasya cittavṛttiviṣayatvādavidyāpratyaya eva prasiddhiḥ ॥\n[yathaiveśvaraḥ puruṣaḥ śuddhaḥ] kleśādimalavarjitastata eva\nyathā tatheti ca dṛṣṭāntadārṣṭāntikanirdeśādīśvarakṣetrajñayorbheda ukto bhavati । baddhamuktopapatteśca । pradhānasya pārāthyopapatteḥ । kṣetrajñānāṁ cāta eva parasparabhedaḥ ॥\n[ye tāvadantarāyā vyādhiprabhṛtayo] vakṣyamāṇāste'pi cāsye"
    },
    {
        "seq_id": 132,
        "vyb_id": "VYB_C01_V30_I01",
        "type": "Leading Bhashya",
        "text": "atha ke'ntarāyā ye cittasya vikṣepāḥ। ke punaste kiyanto veti –"
    },
    {
        "seq_id": 133,
        "vyb_id": "seq_133",
        "type": "Sutra",
        "text": "vyādhistyāna​saṁśayapramādālasyā​viratibhrāntidarśanālabdha​bhūmikatvānavasthitatvāni citavikṣepāste'ntarāyāḥ ॥ 30 ॥"
    },
    {
        "seq_id": 134,
        "vyb_id": "VYB_C01_V30_B01",
        "type": "Vyasa",
        "text": "navāntarāyāścittasya vikṣepāḥ। sahaite cittavṛttibhirbhavanti। eteṣāmabhāve na bhavanti pūrvoktāścittavṛttayaḥ। vyādhirdhāturasakaraṇavaiṣamyam। styānamakarmaṇyatā cittasya। saṁśaya ubhayakoṭispṛgvijñānaṁ syādidamevaṁ naivaṁ syāditi। pramādaḥ samādhisādhanānāmabhāvanam। ālasyaṁ kāyasya cittasya ca gurutvādapravṛttiḥ। aviratiścittasya viṣayasaṁprayogātmā gardhaḥ। bhrāntidarśanaṁ viparyajñānam। alabdhabhūmikatvaṁ samādhibhūmeralābhaḥ। anavasthitatvaṁ yallabdhāyāṁ bhūmau cittasyāpratiṣṭhā। samādhipratilambhe hi sati tadavasthitaṁ syāditi। ete cittavikṣepā nava yogamalā yogapratipakṣā yogāntarāyā ityabhidhīyante ॥ 30 ॥"
    },
    {
        "seq_id": 135,
        "vyb_id": "VYB_C01_V30_B01",
        "type": "Vivarana",
        "text": "vivaraṇam\n[ke te'ntarāyāḥ ? kiyanto ve] tyāha-\n[sa] ca saptadhā, rasakāryavādrasa ityucyate rasalohitamedomāṁsāsthimajjāśuklākhyaḥ । tasya vaiṣamyaṁ vṛddhikṣayau । karaṇavaiṣamyamandhabadhiratvādi ॥\n[styānamakarmaṇyatā cittasya] stimitam ।\n[pramādaḥ samādhisādhanānāmabhāvana] maśīlanam ।\n[bhrāntidarśanaṁ viparyayajñānaṁ] yogasādhaneṣu tanmārge vā viparītavṛttiḥ ।\n[tadete navāntarāyāḥ ।] antaraṁ vivaraṁ vicchedaṁ kurvanta ayāntītyantarāyāḥ"
    },
    {
        "seq_id": 136,
        "vyb_id": "seq_136",
        "type": "Sutra",
        "text": "duḥkhadaurmanasyāṅgamejayatvaśvāsapraśvāsā vikṣepasahabhuvaḥ ॥ 31 ॥"
    },
    {
        "seq_id": 137,
        "vyb_id": "VYB_C01_V31_B01",
        "type": "Vyasa",
        "text": "duḥkhamādhyātmikamādhibhautikamādhidaivikaṁ ca। yenābhihatāḥ prāṇinastadapaghātāya prayatante tadduḥkham। daurmanasyamicchāvighātāccetasaḥ kṣobhaḥ। yadaṅgānyejayati kampayati tadaṅgamejayatvam। prāṇo yadbāhyaṁ vāyumācāmati sa śvāsaḥ। yatkauṣṭhyaṁ vāyuṁ niḥsārayati sa praśvāsaḥ। ete vikṣepasahabhuvo vikṣiptacittasyaite bhavanti। samāhitacittasyaive na bhavanti ॥ 31 ॥"
    },
    {
        "seq_id": 138,
        "vyb_id": "VYB_C01_V31_B01",
        "type": "Vivarana",
        "text": "vivaraṇam\n[duḥkhaṁ yenābhihatāḥ prāṇinastadapaghātāya prayatante] ceṣṭante । tacca trividham ।\n[daurmanasyamicchāvighātāccetasaḥ kṣobhaḥ] ākulībhāvaḥ sañcalanam ।\n[antarāyābhāvaśca'] ityukyā prāktanādapīśvarapraṇidhānādantarāyā nirudhyante ॥ 31 ॥"
    },
    {
        "seq_id": 139,
        "vyb_id": "VYB_C01_V32_I01",
        "type": "Leading Bhashya",
        "text": "athaite vikṣepāḥ samādhipratipakṣāstābhyāmevābhyāsavairāgyābhyāṁ niroddhavyāḥ। tatrābhyāsasya viṣayamupasaṁharannidamāha –"
    },
    {
        "seq_id": 140,
        "vyb_id": "seq_140",
        "type": "Sutra",
        "text": "tatpratiṣedhārthamekatattvābhyāsaḥ ॥ 32 ॥"
    },
    {
        "seq_id": 141,
        "vyb_id": "VYB_C01_V32_B01",
        "type": "Vyasa",
        "text": "vikṣepapratiṣedhārthamekatattvāvalambanaṁ cittamabhyaset। yasya tu pratyarthaniyataṁ pratyayamātraṁ kṣaṇikaṁ ca cittaṁ tasya sarvameva cittamekāgraṁ nāstyeva vikṣiptam। yadi punaridaṁ sarvataḥ pratyāhṛtyaikasminnarthe samādhīyate tadā bhavatyekāgramityato na pratyarthaniyatam।"
    },
    {
        "seq_id": 142,
        "vyb_id": "VYB_C01_V32_B01",
        "type": "Vivarana",
        "text": "vivaraṇam\n[tatpratiṣedhārthamekatattvābhyāsa] iti । teṣāṁ vikṣepāṇāṁ pratiṣedhāya\nnanu naikaṁ cittamavasthitamasti, yasyaikatattvāvalambanaḥ pratyaya āpadyeta । pratyayā eva cittam, te ca pratyarthaṁ niyatāḥ kṣaṇapraṇāśinaśca । pratyātmasaṁvedyaṁ ca pratyayānāmanavasthitatvam । nāpi pratyayavyatirekeṇāvasthitaṁ pratyayi cittaṁ nāmopalabhyate । yo'pyahamevāhamiti pratyayaḥ so'pi samānasantatipatitattvātsādṛśyanibandhanaḥ । yathā sa eva pradīpaḥ ta eva keśā iti ॥\ntadapyāha-pratyahaṁ[prati]pratyayaṁ pratyayo bhinnaḥ, pratyayebhyo'tyantaparasparabhinnebhyo'nanyatvāt । ekaikapratyayasvarūpasadvartamānāhaṁpratyayaviṣayaḥ pratyayī bhūtabhaviṣyatkālāhaṁpratyayaviṣayāt pratyayino bhinnaḥ, bhinnapratyayaviṣayatvāt , ghaṭāt (gha) paṭa iva । yadi vā-bhinnakālatvāt, vinaṣṭabhaviṣyadghaṭābhyāṁ vartamāno ghaṭaḥ [iva] । ahaṁpratyayā vā sarve bhinnālambanāḥ, pratyayatvāt, ghaṭapaṭadiviṣayapratyayavaditi ॥\n[kṣaṇikaṁ ca । yasya cittaṁ tasya sarvameva cittam ekāgram] vikṣepābhāvādeva\nnanu ca tavāpi vṛttivṛttimatorabhedādanupapanno vikṣepa iti tatpratiṣedhopadeśānarthakyam--naiṣa doṣaḥ-vṛttavṛttimatvābhyupagamāt ॥\nyadi vṛttaya eva parasparabhinnāḥ svatantrā vṛttimato'tyantabhinnā jāyeran pratyarthaniyatāśca, tata eṣa doṣaḥ syāt । na caivamabhyupeyate ॥\n[yadi punaridaṁ] cittaṁ vṛttibhedenānekadhā (mmilāvayavaddhi) prasṛtaṁ sāṅkhyayogavādina iva tavāpi\n[na pratyarthaniyataṁ] (vā) paścādabhyupagamanīyam । anyathā śāsravirodhaḥ syāt ।"
    },
    {
        "seq_id": 143,
        "vyb_id": "VYB_C01_V32_B02",
        "type": "Vyasa",
        "text": "yo'pi sadṛśapratyayapravāhena cittamekāgraṁ manyate tasyaikāgratā yadi pravāhacittasya dharmastadaikaṁ nāsti pravāhacittaṁ kṣaṇikatvāt। atha pravāhāṁśasyaiva pratyayasya dharmaḥ, sa sarvaḥ sadṛśapratyayapravāhī vā visadṛśapratyayapravāhī vā pratyarthaniyatatvādekāgra eveti vikṣiptacittānupapattiḥ। tasmādekamanekārthamavasthitaṁ cittamiti।"
    },
    {
        "seq_id": 144,
        "vyb_id": "VYB_C01_V32_B02",
        "type": "Vivarana",
        "text": "vivaraṇam\n[yo'pi sadṛśapratyayapravāhaṁ cittamekāgraṁ manyate] sadṛśaḥ samānaḥ pratyayapravāho yasyaikasyāṁ santatau taccittamekāgram । tadviparītam asamānapratyayapravāhaṁ vikṣiptam । tathā caikāgratā vikṣepapratiṣedhenopapadyate, tadarthopadeśaśceti kutaḥ śāstravirodha iti ॥\n[na hi pravāhacittaṁ nāmaika] matītavartamānabhaviṣyatpratyayānāṁ dharmiṇamabhyupagacchati । yadi hyabhyupagacchet parityaktaḥ svapakṣaḥ । kasmāt ? pravāhacittasyākṣaṇikatvāttadevaikaṁ nāsti, yasyaikāgratā dharmaḥ । pratyayāneva hyanyonyasaṁhatān pipīlikāpaṅktikalpānasāvabhyupagacchati ॥\nathaivaṁ manyate, yadyayekaṁ nāsti tathāpi sarveṣāmeva pratyayānāṁ sadṛśapravāhāṇāmekāgratā dharmaḥ pradīpārciṣāmiva prakāśa iti-tatrāha-nāyugapatkālotpattivināśānāṁ samāhāraḥ sambhavati । dṛṣṭāntasya ca sādhyavikalatvāt । na hi bahvīnāmarciṣāmekaḥ prakāśaḥ । pratyarciṣamasya bhedāt । na cāpi prakāśasyārciṣāṁ caiko dharmo nā[mā]sti ॥\n[athāpi manyate pravāhāṁśasyaiva pratyayasya] kasyacidekāgratā"
    },
    {
        "seq_id": 145,
        "vyb_id": "VYB_C01_V32_B03",
        "type": "Vyasa",
        "text": "yadi ca cittenaikenānanvitāḥ svabhāvabhinnāḥ pratyayā jāyerannatha kathamanyapratyayadṛṣṭasyānyaḥ smartā bhavet। anyapratyayopacitasya ca karmāśayasyānyaḥ pratyaya upabhoktā bhavet। kathaṁcitsamādhīyamānamapyetadgomayapāyasīyanyāyamākṣipati।"
    },
    {
        "seq_id": 146,
        "vyb_id": "VYB_C01_V32_B03",
        "type": "Vivarana",
        "text": "vivaraṇam\n[yadi cittenaikenānanvitāḥ] karaṇena\nna hi bhaviṣyatputraḥ pitrā racitakarmāśayaphalaṁ svargadi pratyupabhuñjīta । atha brūyāt -viśiṣṭabhaviṣyatputravijñānārthaṁ vinaśyatpravṛttivijñānamālayavijñānasaṁskāra kañcanādhatte iti – naitadevam -ālayapravṛttivijñānayoratyantabhedādavastutvācca ॥\nyadyālayavijñānānna tatpravṛttivijñānaṁ, tadā tadeva taditi nāmamātrabhedaḥ, tathā ca saṁskārādhānayuktatvāt smṛtyanupaklṛptiḥ । athāpyanyat-evamapyanyatpravṛttavijñānamālayavijñāne saṁskāre nādadhīta, bhinnatvāt । yathā santatyantarālayavijñāne ॥\nkiṁca—yadyapi saṁskāramādhattām, tathāpi pravṛttivijñānāpāditasaṁskāramālayavijñānaṁ deśakālāntarākṣamam । tasyāpi kṣaṇikatvābhyupagamādvinaśyacca tāvatyeva nottaravijñānopakārāya paryāpnoti । deśakālāntaravyavahitaṁ cedupakurvīta, tadā bhinnasantānāntarajanmanāpyupakartavyam ॥\natha kālāntarāvasthāyi, tadā kṣaṇikatvahāniḥ । kṣaṇāntaraṁ cedavatiṣṭheta, dīrghakālāvasthāyitve kasya syādakṣamā ॥\nathāpi pravṛttivijñānasaṁskāraviśiṣṭasyāntarālabhāvina ātmasadṛśasya bhaviṣyata ālayavijñānasya saṁskāramādhāya pūrvamālayavijñānaṁ vinaṅkṣyatīti\ntacca na-saṁskārāntarābhāvāt । asti cedanavasthāprasaṅgaḥ । atha nāstyādhāra:, tatra kiṁ pravṛttivijñānasyālayavijñānakalpanayā saṁskarādhānāya । yathā ālayavijñānamutpitsiṣyamāṇasya tatkālamasataḥ ālayavijñānasya saṁskāramādhatte, tathā pravṛttivijñānamapi utpitsiṣyamāṇasya tatkālamasataḥ pravṛttivijñānasyaiva saṁskāramādhattāmanapekṣyālayavijñānam ॥\nna ca vinaśyat anyasya bhāvinastatkālamavidyamānasya saṁskāramādhatte ityasya dṛṣṭānto dṛśyate । nāpi bhāvinyeva saṁskāraṁ kurvīta । pūrvaṇa bhaviṣyatsaṁskriyate, bhaviṣyati ceti viruddham । tatkālaṁ cedasadbhaviṣyatsaṁkriyate, kiṁ tulyātutyasantatikalpanena ? asaṁbandhāviśeṣāt sarvaṁ sarveṇa saṁskriyeta ॥\nnāpi bhaviṣyadvinaśyatoryugapadutpattivināśāvakṣaṇikatvaprasaṅgāt । atha tulāntayoriva natyunnatī yugapatpūrvavināśottarasamutpatī syātām (na) vastuneriti cet-na-abhyupagamavirodhāt । na hi vaināśikenotpattivināśakriyāvyatirekeṇa kārakamanyadiṣyate । abhyupagame ca siddhāntāvirodhaḥ ॥\nkiṁca-anyatve ca kriyākārakayoryāvatkriyotpatti karakeṇāvasthātavyaṁ, tataśca kṣaṇikatvahāniḥ । a[na]vasthāne ca kriyārthaṁ tataḥ[tasya]upādānamanarthakam ॥\nkiṁ cānyat-kriyāyā eva kārakatve kārakasyāpi kriyātve kriyākārakaśabdau paryāyau syātām । tataścāṅkuro jāyate, devadatto jāyata ityaṅkuradevadattayoḥ paryāyatvaṁ syāt । tayorjanikriyāmātratvāt ॥\natha anyajanikrayā devadattaviśiṣṭā anyā cāṅkuraviśiṣṭeti cet - abhyupetaṁ tarhi viśeṣaṇaṁ kārakaṁ, na hi svarūpeṇa kiṁcidviśiṣṭaṁ syāt ॥\nathocyeta, svarūpeṇaivotpattikriyā utpattikriyāntarādviśiṣṭā yathā svalakṣaṇāni rūpādīni iti -tacca na-bhāvābhāvayerekatvaprasaṅgāt । ihāṅkuro jāyate naśyatyaṅkura iti ca ya eva jāyate sa eva naśyati tatrāṅkurajananamaṅkuravināśanamiti jananaṁ vināśa ityuktaṁ bhavati । aṅkuro hi kriyaiva kārakamiti vocyeta । (citaḥ) ॥\nathāpi syāt-anyai(nyasyai)vāṅkurajananakriyāyā aṅkuravināśakriyeti--tathā'pyaṅkurajananasya nityatvaprasaṅgaḥ । vināśasyānyatvādeva ॥\nathāpi nāśajananavadvastu śabalamiti, tathā'pyabhāvasya śabalatvaṁ prasajyeta । katham ? kriyāvyatiriktasya kārakasyābhāve'pi nāśa eva jananavināśavān jananameva jananavināśavaditi । na hyabhāvasya śabalatvādiviśeṣo nirviśeṣatvādbhāvābhāvayoścāvirodhāt pratyakṣānumānānupapattiḥ ॥\nyadapyucyate-tulāntayornāmonnāmāviti-tatra yuktā tulāntayorekakālayorvidyamānatvādanyatarasya vastvantaragauravanimittā ānatiranyatarasya cennatiḥ । iha punarbhavadbhaviṣyatkālayorvijñānayornāśotpattī tulānāmahetuvattṛtīyasya nimittāntarasyābhāvādekakālaṁ nopapadyate । vinaśyadeva vijñānamātmasadṛśaṁ janayatīti na śakyaṁ vaktum । na hi devadatto mriyamāṇa evātmasamānaṁ putraṁ janayati vināśenākṣaṇatvāt ॥\natha mṛtpiṇḍo yathā ghaṭamutpādayan vinaśyati, tadvaditi cet-tacca na-mṛdavayavānāmeva ghaṭākareṇa pariṇatatvāt । ekaiva hi mṛtpiṇḍaghaṭādibahudharmayoginī । yaścāpi bījeṣu dravyāntaravāsiteṣu vāsakadravyānuvidhāyitvaṁ vāsyadravyasyeti - tadapyakāraṇam vāsyavāsakayoravasthitatvāt । avasthitānyeva hi bījeṣvaṅkurādīni vāsyante bījavāsanena । tadanyatvāt vāsakadravyasyāpyavayavānanupraviṣṭāḥ sūkṣmā vidyanta eva । tasmādvidyamānānyevāṅkurādīni bījavāsanayā vāsyanta iti yuktam । asatāṁ śaviṣāṇādīnāmutpattyabhāvāt । asatāṁ cedutpattiḥ syādvāsyavāsakayorvinaṣṭatvādavidyamānatvāviśeṣe bāsakadravyānanuvidhāyi notpadyeta । anyadvā hastādi ॥\n[samādhīyamānamapi] (samarthyamānamapi)\nyathaiva bahubhirapi govikāratvādihetubhiḥ samīhamāne kṛtāṭopenāpi gomayaṁ pāyasīkartuṁ na śakyam, tathā kṣaṇikena cittena smaraṇādi samarthayitum ॥"
    },
    {
        "seq_id": 147,
        "vyb_id": "VYB_C01_V32_B04",
        "type": "Vyasa",
        "text": "kiṁ ca svātmānubhavāpahnavaścittasyānyatve prāpnoti। kathaṁ, yadahamadrākṣaṁ tatspṛśāmi yaccāsprākṣaṁ tatpaśyāmītyahamiti pratyayaḥ sarvasya pratyayasya bhede sati pratyayinyabhedenopasthitaḥ। ekapratyayaviṣayo'yamabhedātmā'hamiti pratyayaḥ kathamatyantabhinneṣu citteṣu vartamānaḥ sāmānyamekaṁ pratyayinamāśrayet। svānubhavagrāhyaścāyamabhedātmā'hamiti pratyayaḥ। na ca pratyakṣasya māhātmyaṁ pramāṇāntareṇābhibhūyate। pramāṇāntaraṁ ca pratyakṣabalenaiva vyavahāraṁ labhate। tasmādekamanekārthamavasthitaṁ ca cittam ॥ 32 ॥"
    },
    {
        "seq_id": 148,
        "vyb_id": "VYB_C01_V32_B04",
        "type": "Vivarana",
        "text": "vivaraṇam\n[kiñca-svātmānubhavāpahnavaḥ cittasyānyatve] pratyayamātratve ’nānyadṛṣṭamanusmaratīti svātmanānubhūtamapahnuvīna ॥\n[yadahamadrākṣaṁ tat] ahameva\n[svānubhavagrāhyaścāyamabhedātmā ahamiti pratyayaḥ ॥] \n[na hi pratyakṣasya māhātmyaṁ] prāmāṇyaṁ cakṣuṣo rūpa ivānumānā\n[pramāṇāntaraṁ ca pratyakṣabalenaiva prāmāṇyavyavahāraṁ labhata] iti । tena pratyakṣavirodhena anumānavirodhena ca prativādi(pādita)pramāṇapratijñādoṣo vyākhyata: ॥\natītānāgatapratyayasaṁskārādhārādananyaḥ idānīntanapratyayasaṁskārādhāraḥ, ekasantānasaṁbandhitve sati bodhātmakatvāt, ātmasvarūpādyathā ॥\nbhūtabhaviṣyatpratyayasaṁskārāśrayaḥ vartamānapratyayasaṁskārāśrayādananyaḥ, ekasantānasaṁbandhe sati bodhātmakatvāt, ātmana iva svarūpāt ॥\nvartamānāhaṁpratyayī bhūtabhaviṣyatpratyayibhyāmabhinnaḥ, ekasantānayoge sati pratyayitvāt, yathā svarūpāt ॥\nbhūtabhaviṣyatpratyayibhyāmananyo vartamānaḥ pratyayaḥ, ekasantānasaṁbandhe sati bodhātmakatvāt, ātmarāgasvarūpādibhya iva ॥\nbhūtabhaviṣyatpratyayibhyo nānyo vartamānaḥ pratyayī, ekasantānasaṁbandhitve sati bodhātmakatvāt , ātmano yathā svarūpāt ॥\n[tasmādekamanekārthamavasthitaṁ ca cittam । yasyedaṁ śāstreṇa parikarma nirdiśyata] iti-śāsropadeśasambandhitvaṁ cittasyāvasthitatve hetumupadiśati । na hi viśīryamāṇasya ghaṭasya prakṣālanaparivartanādisaṁskāraḥ kriyate ॥ 32 ॥"
    },
    {
        "seq_id": 149,
        "vyb_id": "VYB_C01_V33_I01",
        "type": "Leading Bhashya",
        "text": "yasya cittasyāvasthitasyedaṁ śāstreṇa parikarma nirdiśyate tatkatham –"
    },
    {
        "seq_id": 150,
        "vyb_id": "seq_150",
        "type": "Sutra",
        "text": "maitrīkaruṇāmuditopekṣāṇāṁ sukhaduḥkhapuṇyāpuṇyaviṣayāṇāṁ bhāvanātaścitaprasādanam ॥ 33 ॥"
    },
    {
        "seq_id": 151,
        "vyb_id": "VYB_C01_V33_B01",
        "type": "Vyasa",
        "text": "tatra sarvaprāṇiṣu sukhasaṁbhogāpanneṣu maitrīṁ bhāvayet। duḥkhiteṣu karuṇām। puṇyātmakeṣu muditām। apuṇyaśīleṣūpekṣām। evamasya bhāvayataḥ śuklo dharma upajāyate। tataśca cittaṁ prasīdati। prasannamekāgraṁ sthitipadaṁ labhate ॥ 33 ॥"
    },
    {
        "seq_id": 152,
        "vyb_id": "VYB_C01_V33_B01",
        "type": "Vivarana",
        "text": "vivaraṇam\nkathaṁ cittaparikarma nirdiśyate ? tathaikatatvābhyāsa iti coktam , kiṁ ca tadekaṁ tattvam? yadviṣaye'bhyāsa iti । tata āha—\n[maitrīkaruṇāmuditopekṣāṇāṁ sukhaḥdukhapuṇyāpuṇyaviṣayāṇāṁ bhāvanātaścittaprasādanamiti । maitrī] mitraviṣayā bhāvanā । tādṛśī sukhateṣu sukhamanumodayantīmasūyādivarjitām । tathā duḥkhiteṣu\n[masya bhāvayataḥ, śukla] iti viśuddhaḥ prāṇyupaghātādivarjanācchuklo\ntatropekṣāyā akriyārūpatvāddhamīhetutve sati kimarthamihopādānam ? ucyate-upekṣānupādāne cāpuṇyaśīleṣvapi cittaṁ vyāpāraṁ yāyāt । tataśca tadvyāpāropadhānakāluṣyānmaitryādibhāvanāyā na yogyaṁ bhavati । apuṇyaśīlanimittanaimittikākāravyāpārādadharmoṁ vā mā saṁjaniṣṭeti cittasthitirevopekṣeti tasyā upādānam । cittasthitiśceha samīhitā ॥\ntasmāditthaṁ samāhitacittasya maitrīkaruṇādyekatattvālambanaṁ cittaṁ śīlayataḥ prāgabhihitā antarāyā na janiṣyante ॥ 33 ॥"
    },
    {
        "seq_id": 153,
        "vyb_id": "seq_153",
        "type": "Sutra",
        "text": "pracchardanavidhāraṇābhyāṁ vā prāṇasya ॥ 34 ॥"
    },
    {
        "seq_id": 154,
        "vyb_id": "VYB_C01_V34_B01",
        "type": "Vyasa",
        "text": "kauṣṭhyasya vāyornāsikāpuṭābhyāṁ prayatnaviśeṣādvamanaṁ pracchardanaṁ, vidhāraṇaṁ prāṇāyāmastābhyāṁ vā manasaḥ sthitiṁ saṁpādayet ॥ 34 ॥"
    },
    {
        "seq_id": 155,
        "vyb_id": "VYB_C01_V34_B01",
        "type": "Vivarana",
        "text": "vivaraṇam\n[pracchardanavidhāraṇābhyāṁ vā prāṇasya । vā] śabdo maitryādibhāvanopāyāntaravikalpārthaḥ । maitryādibhāvanādyupāyānāmanyatamena yena kenacit cittasthitiḥ sampādanīyeti prakaraṇārthaḥ । anekopāyapradarśanaṁ kasyacit kvacit sukaratābhiprāyeṇa । pracchardanavidhāraṇābhyāṁ vyastābhyāṁ samastābhyāṁ vā । pracchardanam"
    },
    {
        "seq_id": 156,
        "vyb_id": "seq_156",
        "type": "Sutra",
        "text": "viṣayavatī vā pravṛttirutpannā manasaḥ sthitinibandhanī ॥ 35 ॥"
    },
    {
        "seq_id": 157,
        "vyb_id": "VYB_C01_V35_B01",
        "type": "Vyasa",
        "text": "nāsikāgre dhārayato'sya yā divyagandhasaṁvitsā gandhapravṛttiḥ। jihvāgre rasasaṁvit। tāluni rūpasaṁvit। jihvāmadhye sparśasaṁvit। jihvāmūle śabdasaṁvidityetā vṛttaya utpannāścittaṁ sthitau nibadhnanti, saṁśayaṁ vidhamanti, samādhiprajñāyāṁ ca dvārī bhavantīti। etena candrādityagrahamaṇipradīparaśmyādiṣu pravṛttirutpannā viṣayavatyeva veditavyā। yadyapi hi tattacchāstrānumānācāryopadeśairavagatamarthatattvaṁ sadbhūtameva bhavati, eteṣāṁ yathābhūtārthapratipādanasāmarthyāt tathā'pi yāvadekadeśo'pi kaścinna svakaraṇasaṁvedyo bhavati tāvatsarvaṁ parokṣamivāpavargādiṣu sūkṣmeṣvartheṣu na dṛḍhāṁ buddhimutpādayati। tasmācchāstrānumānācāryopadeśopodbalanārthamevāvaśyaṁ kaścidarthaviśeṣaḥ pratyakṣīkartavyaḥ। tatra tadupadiṣṭārthaikadeśapratyakṣatve sati sarvaṁ sūkṣmaviṣayamapi ā'pavargācchraddhīyate। etadarthamevedaṁ cittaparikarma nirdiśyate। aniyatāsu vṛttiṣu tadviṣayāyāṁ vaśīkārasaṁjñāyāmupajātāyāṁ samarthaṁ syāttasya tasyārthasya pratyakṣīkaraṇāyeti। tathā ca sati śraddhāvīryasmṛtisamādhayo'syāpratibandhena bhaviṣyantīti ॥ 35 ॥"
    },
    {
        "seq_id": 158,
        "vyb_id": "VYB_C01_V35_B01",
        "type": "Vivarana",
        "text": "vivaraṇam\n[viṣayavatī vā pravṛttirutpannā sthitinibandhinī ।] citasyeti vākyaśeṣaḥ । viṣayā gandhādayo yasyā yogapravṛttergandhādisaṁvedanalakṣaṇāyā ālambanībhūtāḥ, sa viṣayavatītyucyute ॥\n[pravṛtti] rnāma yogino yogamabhyasyataḥ abhimukhībhāvaṁ pratipadyamānasya yogasya yaḥ prathamo'bhimukhībhāvaḥ pratyayakaraṇo yogānuṣṭhānaṁ pratyutsāhajanano nirmathyamānasyāgneriva dhūmasamudbhavaḥ, sā pravṛttiḥ । sā ca tādṛśī\n[nāsikāgre cittaṁ dhārayato gandhasaṁvit] prahvādanakarasurabhigandhasaṁvedanaṁ nirantaratayā sammatasaṁyogamivācakṣāṇā jāyate ।\n[etena raśmicandrādityagrahapradīpādiṣu cittaṁ] dhārayato hṛdayapuṇḍarīke vā dhārayato vaiṣamyādraśmicandrādyākārā\n[yadyapi śāstrānumānācāryebhyo'vagatamarthatattvaṁ tathābhūtameva] avyabhicārisvarūpameva । teṣāmanyathābhūtāpratipādakatvāt ।\n[tatra] śāstrādyu\n[tasya tasya] tṛtīyapādopadiṣṭapariṇāmatrayāde"
    },
    {
        "seq_id": 159,
        "vyb_id": "seq_159",
        "type": "Sutra",
        "text": "viśokā vā jyotiṣmatī ॥ 36 ॥"
    },
    {
        "seq_id": 160,
        "vyb_id": "VYB_C01_V36_B01",
        "type": "Vyasa",
        "text": "pravṛttirutpannā manasaḥ sthitinibandhanītyanuvartate। hṛdayapuṇḍarīke dhārayato yā buddhisaṁvit buddhisattvaṁ hi bhāsvaramākāśakalpaṁ, tatra sthitivaiśāradyātpravṛttiḥ sūryendugrahamaṇiprabhārūpākāreṇa vikalpate। tathā'smitāyāṁ samāpannaṁ cittaṁ nistaraṅgamahodadhikalpaṁ śāntamanantamasmitāmātraṁ bhavati। yatredamuktam – “tamaṇumātramātmānamanuvidyāsmītyevaṁ tāvatsaṁprajānīte” iti। eṣā dvayī viśokā viṣayavatī, asmitāmātrā ca pravṛttirjyotiṣmatītyucyate। yayā yoginaścittaṁ sthitipadaṁ labhata iti ॥ 36 ॥"
    },
    {
        "seq_id": 161,
        "vyb_id": "VYB_C01_V36_B01",
        "type": "Vivarana",
        "text": "vivaraṇam\n[viśokā vā jyotiṣmatī pravṛttirutpannā manasaḥ sthitinibandhinīti] prakṛtamabhisaṁbadhyate । jyotiryasyāṁ vidyate pravṛttau sā\n[hṛdayapuṇḍarīke dhārayato buddhisaṁvidbhavati] svarūpasaṁvedanam । buddhisatvaṁ hi kiṁrūpamityāha-\n[sthitivaiṣamyāditi ।] buddhisattvātmatāsāmyānāpattariti । hṛdayapuṇḍarīka eva dhārayata: pravṛttijyotiṣmatī\n[yatredamuktaṁ yatrā] smitāsamāpattau । taṁ etaṁ prakṛtamasmitātmānamahaṅkāram aṇu sūkṣmam"
    },
    {
        "seq_id": 162,
        "vyb_id": "seq_162",
        "type": "Sutra",
        "text": "vītarāgaviṣayaṁ vā cittam ॥ 37 ॥"
    },
    {
        "seq_id": 163,
        "vyb_id": "VYB_C01_V37_B01",
        "type": "Vyasa",
        "text": "vītarāgacittālambanoparaktaṁ vā yoginaścittaṁ sthitipadaṁ labhata iti ॥ 37 ॥"
    },
    {
        "seq_id": 164,
        "vyb_id": "VYB_C01_V37_B01",
        "type": "Vivarana",
        "text": "vivaraṇam\n[vītarāgaviṣayaṁ vā cittaṁ] vīto rāgo yasmāta pratyayāt sa vītarāgaḥ rāgaśūnya ityarthaḥ । sa eṣa viṣaya ālambanaṁ yasya cittasya tadvītarāgaviṣayam । vītarāgaśca pratyayaḥ prasiddho loke । rāgiṇo'pi hi puruṣasya rāgakāraṇe'pi viṣaye, yaḥ strīṣu mātrādiṣu । sa eva pratyayaḥ [tameva pratyayaṁ] vītarāgaḥ [gaṁ] alambanatve nābhyasyet ; na tu tasya yo viṣayaḥ ālambanam । viṣayāṇāṁ khalatvāt । tat"
    },
    {
        "seq_id": 165,
        "vyb_id": "seq_165",
        "type": "Sutra",
        "text": "svapnanidrājñānālambanaṁ vā ॥ 38 ॥"
    },
    {
        "seq_id": 166,
        "vyb_id": "VYB_C01_V38_B01",
        "type": "Vyasa",
        "text": "svapnajñānālambanaṁ vā nidrājñānālambanaṁ vā tadākāraṁ yoginaścittaṁ sthitipadaṁ labhata iti ॥ 38 ॥"
    },
    {
        "seq_id": 167,
        "vyb_id": "VYB_C01_V38_B01",
        "type": "Vivarana",
        "text": "vivaraṇam\n[svapnanidrājñānālambanaṁ vā । svapnajñānālambanaṁ vā nidrājñānālambanaṁ vā cittaṁ tadākārameva] bhavati । evaṁsvabhāvaṁ hi cittaṁ yadālambate"
    },
    {
        "seq_id": 168,
        "vyb_id": "seq_168",
        "type": "Sutra",
        "text": "yathābhimatadhyānādvā ॥ 39 ॥"
    },
    {
        "seq_id": 169,
        "vyb_id": "VYB_C01_V39_B01",
        "type": "Vyasa",
        "text": "yadevābhimataṁ tadeva dhyāyet। tatra labdhasthitikamanyatrāpi sthitipadaṁ labhata iti ॥ 39 ॥"
    },
    {
        "seq_id": 170,
        "vyb_id": "VYB_C01_V39_B01",
        "type": "Vivarana",
        "text": "vivaraṇam\n[yathābhimatadhyānādvā । yadevābhimatamiti] cittasthityapekṣayā । cittasthiteḥ prakṛtatvāt । na tu sukhādyapekṣayā । pratiṣiddhatvācca-"
    },
    {
        "seq_id": 171,
        "vyb_id": "seq_171",
        "type": "Sutra",
        "text": "paramāṇuparamamahattvānto'sya vaśīkāraḥ ॥ 40 ॥"
    },
    {
        "seq_id": 172,
        "vyb_id": "VYB_C01_V40_B01",
        "type": "Vyasa",
        "text": "sūkṣme niviśamānasya paramāṇvantaṁ sthitipadaṁ labhata iti। sthūle niviśamānasya paramamahattvāntaṁ sthitipadaṁ cittasya। evaṁ tāmubhayīṁ koṭimanudhāvato yo'syāpratīghātaḥ sa paro vaśīkāraḥ। tadvaśīkārātparipūrṇaṁ yoginaścittaṁ na punarabhyāsakṛtaṁ parikarmāpekṣata iti ॥ 40 ॥"
    },
    {
        "seq_id": 173,
        "vyb_id": "VYB_C01_V40_B01",
        "type": "Vivarana",
        "text": "vivaraṇam\n[paramāṇuparamamahattvānto'sya vaśīkāraḥ ।] antaśabdaḥ pratyekaṁ saṁbadhyate ।\n[itthamubhayakoṭimanudhāvataścittasya] saṁkṣepaṁ vistāraṁ cānubhavato\ntatra saṁkṣiptā viśālā vikaraṇī ceti trayī dhāraṇā । tatrebhayakoṭisparśinī vikaraṇī । paramamahatvāntaspṛgviśālā । paramāṇvantaspṛkū saṁkṣiptā । sā ca trayyapāha sūtropāttā ॥ 40 ॥"
    },
    {
        "seq_id": 174,
        "vyb_id": "VYB_C01_V41_I01",
        "type": "Leading Bhashya",
        "text": "atha labdhasthitikasya cetasaḥ kiṁsvarūpā kiṁviṣayā vā samāpattiriti, taducyate –"
    },
    {
        "seq_id": 175,
        "vyb_id": "seq_175",
        "type": "Sutra",
        "text": "kṣīṇavṛtterabhijātasyeva maṇergrahītṛgrahaṇagrāhyeṣu tatsthatadañjanatā samāpattiḥ ॥ 41 ॥"
    },
    {
        "seq_id": 176,
        "vyb_id": "VYB_C01_V41_B01",
        "type": "Vyasa",
        "text": "kṣīṇavṛtteriti pratyastamitapratyayasyetyarthaḥ। abhijātasyeva maṇeriti dṛṣṭāntopādānam। yathā sphaṭika upāśrayabhedāttattadrūpoparakta upāśrayarūpākāreṇa nirbhāsate tathā grāhyālambanoparaktaṁ cittaṁ grāhyasamāpannaṁ grāhyasvarūpākāreṇa nirbhāsate। bhūtasūkṣmoparaktaṁ bhūtasūkṣmasamāpannaṁ bhūtasūkṣmasvarūpābhāsaṁ bhavati। tathā sthūlālambanoparaktaṁ sthūlarūpasamāpannaṁ sthūlarūpābhāsaṁ bhavati। tathā viśvabhedoparaktaṁ viśvabhedasamāpannaṁ viśvarūpābhāsaṁ bhavati।"
    },
    {
        "seq_id": 177,
        "vyb_id": "VYB_C01_V41_B01",
        "type": "Vivarana",
        "text": "vivaraṇam\n[atha labdhasthitikasya cetasaḥ] atha uktānāmanyatamenopāyena labdhasthitikasya\n[parārthāt svārthasaṁyamāt puruṣajñānam’] ityādinā । samāpattisvarūpaṁ ca saṁyamasvarūpaṁ tatkāryanirvartanenaiva setsyati । tataścānarthakamidaṁ sūtram-naiṣa doṣaḥ-pūrvoktopāyavaśīkāraṇārthavatvapradarśanārthatvāt । evaṁ hyeṣa cittavaśīkāro'rthavān, yena grahītrādyarthasamāpannaṁ cittaṁ tadābhāsaṁ bhavatīti ॥\n[kṣīṇavṛtteriti pratyasta] mitabāhyapramāṇādi\nnanu sarva eva pratyayāḥ pratyastamitāḥ । sarvapratyastamaye hi avasitādhikāraṁ na sthūlasūkṣmādikamālambate ॥\n[abhijātasyeva maṇeriti dṛṣṭāntopādānam । yathā sphaṭika upāśrayabhedāttattadrūpoparakta upāśrayākareṇa nirbhāsate । tathā grāhyālambanoparaktaṁ cittaṁ grāhyasamāpannaṁ grāhyasvarūpākāreṇa nirbhāsate ॥] \n[tathā bhūtasūkṣmoparaktaṁ] tanmātroparaktaṁ\n[[tathā sthūlālambanoparaktaṁ sthūlarūpasamāpannaṁ sthūlarūpāmāsaṁ bhavati । tathā viśvabhedoparaktaṁ viśvabhedasamāpannaṁ viśvarūpābhāsaṁ bhavati ॥] "
    },
    {
        "seq_id": 178,
        "vyb_id": "VYB_C01_V41_B02",
        "type": "Vyasa",
        "text": "tathā grahaṇeṣvapīndriyeṣvapi draṣṭavyam। grahaṇālambanoparaktaṁ grahaṇasamāpannaṁ grahaṇasvarūpākāreṇa nirbhāsate। tathā grahītṛpuruṣālambanoparaktaṁ grahītṛpuruṣasamāpannaṁ grahītṛpuruṣasvarūpākāreṇa nirbhāsate। tathā muktapuruṣālambanoparaktaṁ muktapuruṣasamāpannaṁ muktapuruṣasvarūpākāreṇa nirbhāsata iti। tadevamabhijātamaṇikalpasya cetaso grahītṛgrahaṇagrāhyeṣu puruṣendriyabhūteṣu yā tatsthatadañjanatā teṣu sthitasya tadākārāpattiḥ sā samāpattirityucyate ॥ 41 ॥"
    },
    {
        "seq_id": 179,
        "vyb_id": "VYB_C01_V41_B02",
        "type": "Vivarana",
        "text": "vivaraṇam\n[tathā grahaṇeṣvapīndriyeṣvapi draṣṭavyam । grahaṇālambanoparaktaṁ grahaṇasamāpannaṁ grahaṇasvarūpākāreṇa nirbhāsate ॥] yujyate । saṁbandhaviśeṣācca yathā svapuruṣo grahītṛsvarūpaśca muktaśca cittavṛttiviśeṣasaṁbandhāt gṛhyate tadvat । na tu sarvātmanaiva mahadahaṅkārayorapi grahaṇaṁ mahattvāt ॥\ntayorapi [tāvapi] yadi sarvātmanā gṛhyeyātām , cittasattvamātrātmānau jāyeyātām , tathā ca sati tadviṣayagrahaṇameva na syāt । pradhānapuruṣayostu tatsaṁbandhasya cātyantamavyaktasvarūpatvānna svarūpagrahaṇam । nanu ceśvarasyāsarvajñatā, [yataḥ] pradhānapuruṣatatsaṁbandhā na pratyakṣā iti । ucyate-pradhānapuruṣasaṁvandhebhyo'nyatsarvaṁ pratyakṣamityatra tāvat avipratipattiḥ, niravadhikapratyakṣajñānābhyupagamāt । (yatra tvanumānāgocaraḥ) [yattu asmākamagocaraḥ tat] sa eveśvaro jñātumarhati । jñeyaṁ cedasti tatsarvamasau yathā vā tathā vā jānātīti niścayaḥ । ajñātṛkasya jñeyatvānupapatteḥ ॥\nkiñca-yadi prakṛtipuruṣau svarūpeṇa jñeyatvamā(nā)padyeyātāṁ tadā buddhivadbhogyatāprasaṅgaḥ । tataśca parārtho'pi syāt paraścānyaḥ kalpyaḥ syāt ॥\nnanu puruṣāṇāmanyonyabhogyateti na paro bhoktā kalpyaḥ-naitadevamsamatvāt puruṣāṇāṁ viṣayaviṣayitvānupapatteḥ । na hi pradīpāvanyonyamupakurutaḥ । kiñca - bhogyatve sukhadirūpatāprasaṅgaśca puruṣasya । tathā ca sati pradhānasya nirhetukatvaprasaṅgaścetyevamādayo bhūyāṁso doṣāḥ ॥\n[‘parārthāt svārtasaṁyamāt puruṣajñānam'] iti puruṣapratyakṣatāṁ vakṣyati-satyaṁ yuktamuktam । ata evocyate puruṣo na svarūpeṇa viṣayībhavatīti । yenaivaṁ tatroktam\nnanu puruṣālambanoparakta cittaṁ puruṣasya viṣayaḥ । tathā ca sati pratyakṣa eva puruṣaḥ । yathā ghaṭālambanoparakte pratyaye puruṣeṇopalabhyamāne ghaṭaḥ pratyakṣa ucyate-naiṣa doṣaḥ-ghaṭavatpuruṣasya cittenāvyāpyatvāt । ghaṭādistu bāhyaścittena vyāpyate, na puruṣaḥ, ānantyāt ॥\nparicchinnaṁ hi cittaṁ viṣayīkurvanna puruṣaṁ viṣayiṇamanantaṁ vyāptumutsahate । yadi puruṣaṁ vyāpnoti pradhānamapi vyāpnuyāt ॥\n[‘yathā''darśatalaprakhye paśyatyātmānamātmani' ॥] iti ।\nna tu muktānyapuruṣākāreṇa pariṇatau dvāramasti । yadi tadākareṇa pariṇameta, muktasyāpi tatsvameveti dṛśyaṁ syāt । na hi cittasya pariṇāmādanyatvaṁ nāmasti । svākoraṇa hi pariṇataṁ puruṣe na tu cittaṁ na paśyati । svapuruṣe svatvātsati saṁbandhe pariṇatidvāramasti ॥\nkathaṁ tarhi svapuruṣādanyasya svatvāsaṁbandhino grahaṇam-ucyate-yathā paradarpaṇadvāreṇa paramukhadarśanaṁ, tathā darpaṇasthānīyaparasatvākārapariṇataṁ svasatvaṁ puruṣaḥ paśyan paramapi puruṣaṁ jānāti ॥\ntasyāyamātmā mamāyamityanyatvantvanumānādeva pratipadyate svakīyādanyadīyasatvagataviśeṣaliṅgena । satvānāṁ ca triguṇatvādavaśyaṁ viśeṣāḥ santi । puruṣāṇāṁ tu nirviśeṣatvātsvarūpeṇa bhedī duravabodha eva ॥\n[tasmādevamabhijātamaṇikalpasya cetaso grahītṛgrahaṇagrāhyeṣu puruṣendriyabhūteṣu tatsthatadañjanatā ।] teṣu grahītrādiṣu tiṣṭhatīti tatsthaṁ tatsthatāviśiṣṭā yā grahītrādyañjanatā, tadevāha-\nsamyagāpattiḥ samāpattiḥ sā ca tādṛśī pratyastamitabahirvṛttereva bhavati । yadyapi vyutthitacittasyāpi samāpattirasti । tathā'pi sā na samīcīnatarā, rajastamobhyāṁ cittasatvasyātyantābhibhūtatvāditi ॥ 41 ॥"
    },
    {
        "seq_id": 180,
        "vyb_id": "seq_180",
        "type": "Sutra",
        "text": "tatra śabdārthajñānavikalpaiḥ saṁkīrṇā savitarkā samāpattiḥ ॥ 42 ॥"
    },
    {
        "seq_id": 181,
        "vyb_id": "VYB_C01_V42_B01",
        "type": "Vyasa",
        "text": "tadyathā gauritiśabdo gaurityartho gauriti jñānamityavibhāgena vibhaktānāmapi grahaṇaṁ dṛṣṭam। vibhajyamānāścānye śabdadharmā anye'rthadharmā anye vijñānadharmā ityeteṣāṁ vibhaktaḥ panthāḥ। tatra samāpannasya yogino yo gavādyarthaḥ samādhiprajñāyāṁ samārūḍhaḥ sa cecchabdārthajñānavikalpānuviddha upāvartate sā saṁkīrṇā samāpattiḥ savitarketyucyate ।"
    },
    {
        "seq_id": 182,
        "vyb_id": "VYB_C01_V42_B02",
        "type": "Vyasa",
        "text": "yadā punaḥ śabdasaṁketasmṛtipariśuddhau śrutānumānajñānavikalpaśūnyāyāṁ samādhiprajñāyāṁ svarūpamātreṇāvasthito'rthastatsvarūpākāramātratayaivāvacchidyate। sā ca nirvitarkā samāpattiḥ। tatparaṁ pratyakṣam। tacca śrutānumānayorbījam। tataḥ śrutānumāne prabhavataḥ। na ca śrutānumānajñānasahabhūtaṁ taddarśanam। tasmādasaṁkīrṇaṁ pramāṇāntareṇa yogino nirvitarkasamādhijaṁ darśanamiti ॥ 42 ॥"
    },
    {
        "seq_id": 183,
        "vyb_id": "VYB_C01_V42_B02",
        "type": "Vivarana",
        "text": "vivaraṇam\n[śabdārthajñānavikalpaiḥ saṅkīrṇā savitarkā samāpattiḥ ।] śabdaścārthaśca jñānaṁ ca śabdārthajñānāni teṣāṁ vikalpāḥ śabdārthajñānavikalpāḥ । dhyātavyālambanaviṣayairvikalpaiḥ saṁkīrṇā vimiśrā itaretarapratyayānuviddhā sā saṁkīrṇasamāpatiḥ ॥\nnanu ca śabdārthapratyayā itaretaravyāvṛttasvarūpāḥ, yogī caikaṁ vastu dhyeyatvenālambate śabdamarthaṁ pratyayaṁ vā, tatra kaḥ śabdārthajñānavikalpasaṅkaraḥ ? ॥\n[tadyathā gauriti śabdo gaurityartho gauriti jñānami] tyavibhāgena loke\n[vivicyamānāścānye śabdadharmā] gakārādivarṇodāttasvaritadrutamadhya- vilambitaśrotragrahaṇādayaḥ । te nārthajñānayoḥ । tathā\n[samāpannasya yo hyevārthaḥ samādhiprajñāmupārūḍhaḥ sa cecchabdārthajñānavikalpānuviddhaḥ] śabdārthasaddhetakṛto ya itaretarasmṛtyanuvyādhastadviśiṣṭathedartha\nanekajanmāntaraśabdārthasaddhetujñānasaṁskāraviśiṣṭatvādyogino'pi prathamatarāsamāpatirlokapratyayāviśiṣṭā । eṣa tu viśeṣo yat labdhasthitipadatvādyogicittasya samānapratyayapravāhateti ॥ 42 ॥"
    },
    {
        "seq_id": 184,
        "vyb_id": "VYB_C01_V43_I01",
        "type": "Leading Bhashya",
        "text": "nirvitarkāyāḥ samāpatterasyāḥ sūtreṇa lakṣaṇaṁ dyotyate –"
    },
    {
        "seq_id": 185,
        "vyb_id": "seq_185",
        "type": "Sutra",
        "text": "smṛtipariśuddhau svarūpaśūnyevārthamātranirbhāsā nirvitarkā ॥ 43 ॥"
    },
    {
        "seq_id": 186,
        "vyb_id": "VYB_C01_V43_B01",
        "type": "Vyasa",
        "text": "yā śabdasaṁketaśrutānumānajñānavikalpasmṛtipariśuddhau grāhyasvarūpoparaktā prajñā svamiva prajñāsvarūpaṁ grahaṇātmakaṁ tyaktvā padārthamātrasvarūpā grāhyasvarūpāpanneva bhavati sā tadā nirvitarkā samāpattiḥ।"
    },
    {
        "seq_id": 187,
        "vyb_id": "VYB_C01_V43_B01",
        "type": "Vivarana",
        "text": "vivaraṇam\n[yadā punaḥ śabdasaṅketasmṛtipariśuddhau ।] śabdasaṅketo'syāyaṁ vācakaḥ ayamasya vācya iti samayapratipattiḥ । tajjanitasmṛtiḥ śabdasaṅketasmṛtiḥ । tasyāḥ pariśuddhirmithyātvādvinivṛttiḥ । sā rajastamasornyagbhāvāt ॥\n[śrutajñānaṁ] āgamikam ,\n[sā ca] tādṛśī\n[tat] etat\n[na ca (nanu) śrutānumānajñānasahabhūtaṁ taddarśanam,] śrutānumānajñānābhyāmasamānaviṣayamityetat । viśeṣaviṣayaṁ hi taddarśanaṁ, sāmānyaviṣaye śrutānumānajñāne ।\n[śabdasaṅketaśrutānumānajñānavikalpasmṛtipariśuddhau] śabdasaṅketavikalpaḥ śrutajñānavikalpaḥ anumānajñānavikalpaśca, sa eva smṛtiḥ । smaraṇena hyanyasyānyadharmo'dhyāropyate । na hi vastu svarūpeṇa vastvantare'dhyāropayituṁ śakyam ।\nnanu ca kathaṁ śrutānumite pratyakṣe'dhyāropyate । nanu ca prasiddho'dhyāropaḥ, tathā cedaṁ mayā śrutamidaṁ mayā'numitamidamiti ca paśyati ॥\nnanu tadeva tat dṛśyamānamapi yadanumitaṁ śrutaṁ ca-na-sāmānyaviśeṣabhedāt । sāmānyaṁ śrutamanumitaṁ ca । viśeṣastu pratyakṣasya viṣayaḥ । tasmiṁśca tatsāmānyādhyāsaḥ prasiddha eva ॥\n[grāhyoparaktā] yoginaḥ\n[sā nirvitarkā samāpatiḥ ।] "
    },
    {
        "seq_id": 188,
        "vyb_id": "VYB_C01_V43_B02",
        "type": "Vyasa",
        "text": "tathā ca vyākhyātam – tasyā ekabuddhyupakramo hyarthātmā'ṇupracayaviśeṣātmā gavādirghaṭādirvā lokaḥ।"
    },
    {
        "seq_id": 189,
        "vyb_id": "VYB_C01_V43_B02",
        "type": "Vivarana",
        "text": "vivaraṇam\n[tathā ca vyākhyātam । tasyā hyekabuddhyupakramo'rthātmā ।] upakramyate ekayā buddhayā yaḥ sa ekabuddhyupakramaḥ ekabudviparicchedya iti ।\n[aṇupracayaviśeṣātmā] aṇūnāṁ tanmātrāvayavānāṁ pracayaviśeṣa ātmā yasya sa"
    },
    {
        "seq_id": 190,
        "vyb_id": "VYB_C01_V43_B03",
        "type": "Vyasa",
        "text": "sa ca saṁsthānaviśeṣo bhūtasūkṣmāṇāṁ sādhāraṇo dharma ātmabhūtaḥ phalena vyaktenānumitaḥ svavyañjakāñjanaḥ prādarbhavati। dharmāntarasya kapālāderudaye ca tiro bhavati। sa eṣa dhairmo'vayavītyucyate। yo'sāvekaśca mahāṁścāṇīyāṁśca sparśavāṁśca kriyādharmakaścānityaśca tenāvayavinā vyavahārāḥ kriyante।"
    },
    {
        "seq_id": 191,
        "vyb_id": "VYB_C01_V43_B03",
        "type": "Vivarana",
        "text": "vivaraṇam\n[bhūtasūkṣmāṇāṁ sādhāraṇo dharma iti ātmabhūto] na vyatiriktaḥ । yathā sarpasya ābhogakuṇḍalanādi ॥\nyeṣāṁ punaratyantavyatiriktamanyadeva kāraṇāt kāryaṁ, teṣāṁ kāraṇatantratvaṁ kāryasya na prāpnoti । aṁśutantro hi tantuḥ tantutantraśva paṭa: । na cātyantānyatve'nyatantratvaṁ dṛṣṭamanyasya । yathā mṛtpiṇḍatantratā na paṭasya, tantūnāṁ vā ॥\nkiñca-tadvināśānuvināśitvaṁ ca na śakyaṁ, na hi kapālavināśamanuvinaśyati paṭa: ॥\nathocyeta, sambandhaḥ kāraṇamiti । paṭasya hi tantavastantūnāñcāṁśava iti sambandhastatra hetuḥ kāraṇaṁ tattantratvatadanuvināśayoriti ॥\natrocyata-caitrakṣetrādisambandhe'pi prasaṅgaḥ syāt । caitrasyāpi kṣetrāditantratā tadanuvināśitvaṁ ca sambandhaviśeṣāt prasajyeta ॥\nathāpi syāt-samavāyalakṣaṇaḥ sambandhaḥ kāraṇamiti – na - tasyāpi saṁbandhatvāviśeṣādahetutvaṁ, yathānyasaṁbandhaḥ saṁbandhinoranyataratantratvādyahetuḥ evaṁ samavāyalakṣaṇasyāpi saṁbandhavādanyataratantravādāvahetutvam ॥\napi ca-na dravyavyatirekeṇa karmasāmānyaviśeṣasamavāyāḥ santi । dravyatantratvādyupapattereva । tatrāpi sambandhasyāpyahetutvameva ॥\nkiñcānyat-saṁbandhasya ca saṁbandhinorevānyataratantratvādihetutve samavāyasyāpi samavāyāntaraṁ tasyāpyanya ityanavasthā prasajyeta । yathā guṇādīnāṁ samavāyalakṣaṇāt saṁbandhāt dravyatantratvaṁ, tathā samavāyasyāpi dravyavyatiriktatve dravyatantratvārthaṁ samavāyāntaraṁ kalpyeta, tasyāpyanyattasyāpyanyadityanavasthā syāt ॥\nprāgutpatterabhāvāt kāryasya kāraṇena saṁbandhānupapattiḥ, aviśiṣṭaṁ cāsatvaṁ śaśaviṣāṇasya ghaṭasya ca । tatra ghaṭenaiva kāraṇasya saṁbandho na śaśaviṣāṇmādibhiriti heturvaditavyaḥ ॥\nprāk asannotpadyeta śaśaviṣāṇavat । yastu tantubhyo'nyaḥ sa tantubhyo notpadyate, tantubhyo'nyatvāt । yathā tantubhyo ghaṭaḥ ॥\nitara āha-prāk sannapi notpadyeta, satvāt, vidyamānaghaṭavaditi । yo yasmādananyaḥ so'pi tasmānnotpadyate, vidyamānatvāt, svarūpavaditi ॥\napara āha-yadi sannotpadyata iti sata uttpatyabhāva ucyeta, siddhasādhyatā syāt । athābhivyaktyabhāvaḥ, tadā dṛṣṭāntābhāvaḥ ॥\nyadapyucyate yo yasmādananya iti, tatrāpi siddhasādhyatā dṛṣṭāntābhāvaśca । svarūpādeva hyabhivyajyate, nāsatyabhivyaṅgyasvarūpe'bhivyaktirabhivyañjakasahasreṇāpi śakyate kartum ॥\nkiñcānyat-sarvavyavahāralopaśca । kathaṁ ? yadā devadattasya gairaśvo vā prātarvidyamānakarṇalāṅgūla: punaraṭavīṁ gataḥ kenacillūnakarṇo lūnalāṅgūle vā syāt, tadā pūrvāvayavavibhāgādvinaṣṭaḥ, anyastu navaḥ pralūnakarṇalāṅgūlo'svāmikaḥ sañjāta iti yena kenacidupādīyeta, tathā cāvayavavibhāgaḥ sarvatra sambhavatīti svasvāmisambandhādiniyamābhāvādaśeṣavyavahāralopaḥ syāt ॥\natha brūyāt-pūrvopārjitāvayavairevāvayavī navaḥ pralūnakarṇalāṅgūla ārabdha iti-naivam-na hi mātāpitrādivyatirekeṇedānīntanalūnakarṇalāṅgūlāvayavyantarapratyārambhiṇo dṛśyante ॥\nkiṁca-yasya ca kṣetre lūnakarṇalāṅglo jātastasyaivāsau syāt, na pūrvāvayavikasya, tatkṣetrajātatṛṇapalāśādivat ॥\nyathā cānyakṣetragatāni bījāni salilaughenānyakṣetramupanītāni cetaktadbījaniṣpannasasyaṁ kṣetravāneva gṛhṇāti, na tu pūrvabījavān (taḥ) । na cāsyāsau pratibadhnāti vidvānapi madīyabījapariniṣpannaṁ sasyamahamupādīyeti ॥\ntathā lūnakarṇalāṅgūlamapi kṣetravāneva gṛhṇīta । na tatra pratibandha(rūpa) nīyammadīyāvayavairārabdho'yamavayavīti ॥\nyeṣāmapyekasmingṛhīte tasminnaśve lūnakarṇalāṅgūlake jāte svakṣetre ca dṛṣṭe sa evāśvadātā anyoyaṁ (vitisanyoyaṁ) mahattamādaśvānmayā datto mahattama iti hareta । haratāmiti cetsarvavyavahāralopaprasaṅgaḥ śāstrake.opaśca । tasmāda[nanyo']vayavebhyaḥ kāraṇebhya eko'vayavī kāryamiti siddham ॥\nyadapyucyata-śabdapratyayadharmādibhedādanya iti, tadapyayuktam । dṛśyate hi śabdādibhede'pyananyatvam । yathā hastaḥ karaḥ pāṇiriti śabdabheda ekasya, pitṛtvaṁ putratvaṁ ca, pratyayabheda ekasyaiva baddhaḥ punarmuktaḥ sthito gataśceti kālabhedāt । dāhakatvaṁ pācakatvamityādayo dharmabhedā iti । digdeśādibhedāstvasiddhā eva । tasmādāha-ātmabhūtā iti ॥\n[svaphalena vyaktenānumitaḥ । phalena] udakāharaṇadhāraṇasambhavanādinā । yasya hi phalaṁ kāryaṁ vyaktamupalabhyate so'stīti niścayaḥ ।\n[so'vayavītyucyate ।] yaścaivaṁdharmaḥ so'ṇubhyo'nya iti ॥\n[yo'sāvekaśca mahāṁ ścāṇīyāṁśca kriyādharmakaścānityaśca ।] pratyekamete hetavaḥ ॥\napi ca-eko ghaṭa iti ghaṭaśabdavācyasyaikatvena sāmānādhikaraṇyāt । asti cedaṁ sāmānādhikaraṇyaṁ yo'sāveka iti । na hi bahūnāmaṇūnāmekatvena sāmānādhikaraṇyamupakalpate ॥\ntathā mahatvena । na cāṇūnāṁ amahatāṁ mahatvena sāmānādhikaraṇyaṁ yujyate । tathā'ṇīyastvena । na hyaṇūnāmaṇvantarāpekṣayā aṇīyastvaṁ ghaṭate । sarva eva hi te'ṇīyāṁsaḥ । nāpi cāṇūnāmaṇutvaṁ gṛhyate'ṇubhyaḥ । aṇutve vastvantarasyāṇīyastvamupapatsyate ॥\nkiñca-kriyādharmakaśca । kriyā dharmo yasya sa kriyādharmakaḥ । phalavadvayāpāranirvṛttikaratvadityuktaṁ bhavati । na hyaṇūnāṁ phalavadvyāpāranirmuktikaratvaṁ yuktam । aśakyaprayojyatvādasmadādibhiḥ । kiñca-anityatvāt । na hyaṇūnāmānityatvaṁ gṛhyate ॥\n[tenāvayavinā vyavahārāḥ kriyante nāṇubhiriti ॥] "
    },
    {
        "seq_id": 192,
        "vyb_id": "VYB_C01_V43_B04",
        "type": "Vyasa",
        "text": "yasya punaravastukaḥ sa pracayaviśeṣaḥ sūkṣmaṁ ca kāraṇamanupalabhyamavikalpasya tasyāvayavyabhāvādatadrūpapratiṣṭhaṁ mithyājñānamiti prāyeṇa sarvameva prāptaṁ mithyājñānamiti।"
    },
    {
        "seq_id": 193,
        "vyb_id": "VYB_C01_V43_B04",
        "type": "Vivarana",
        "text": "vivaraṇam\n[yasya punaḥ] itthaṁ pramāṇasuprasiddhasattāko'pi\ntataḥ sarvameva jñānaṁ śabdādyākāreṇa sukhādyākāreṇa tadjñānākāreṇa copajāyate । śabdādayaśca jñānākārakarāvayavitvābhimatā nābhyupagamyanta । sukhādayo'pi viṣayatvādavayavipakṣā eva । tathā tajjñānameva jñānākārakaratvātsvarūpamapi mithyeti prāptaṁ sarvameva mithyājñānam ॥\ntataśca pratyakṣānumānayorapyābhāsatvameva tenābhyupetaṁ tayorapi śabdādiviṣayatvāt ।\nyadapi sarvajñajñānamanityaduḥkhaśūnyānātmakatvādiviṣayaṁ tasyāpi viṣayābhāvāttadapi mithyājñānaṁ prāptamiti, svatantrasya tīrthakarasya cāprāmāṇyaṁ, tatra tīrthakarasahadharmābhāvaścābhyupagato bhavati । śabdādivatpramāṇaviṣayatvāviśeṣāt ॥"
    },
    {
        "seq_id": 194,
        "vyb_id": "VYB_C01_V43_B05",
        "type": "Vyasa",
        "text": "tadā ca samyagjñānamapi kiṁ syādviṣayābhāvāt। yadyadupalabhyate tattadavayavitvenā''mnātam। tasmādastyavayavī yo mahattvādivyavahārāpannaḥ samāpatternirvitarkāyā viṣayī bhavati ॥ 43 ॥"
    },
    {
        "seq_id": 195,
        "vyb_id": "VYB_C01_V43_B05",
        "type": "Vivarana",
        "text": "vivaraṇam\n[samyagjñānamapi kiṁ syādviṣayābhāvāt । yadyadupalabhyate tattadavayavitvenāghrātamiti,] jñānasya svākārasamarpakavāviśeṣāt । tacca svākārasamarpakaṁ kiñcana nābhyupeyata iti sarvasyātmīyasya jñānasya tena mithyātvamāpāditam ।\ntathā ca samyagjñānamapi kiṁ syāt, yadapekṣayā mithyājñānamabhisandhīyate ॥\nyadā cāvayavinaṁ sarvapramāṇasamyaksarvajñānasiddhamapahnute tadā na samyagjñānasya viṣayaḥ sampādayituṁ pāryate ॥\nyadā ca na pārayati, tadā kathamabhisandadhīta sarvaṁ mithyeti । samyagjñānamapekṣya mithyājñānaṁ mithyābhāvamāsīdati āpekṣikatvātsamyaṅmithyājñānayoḥ ॥\nyaścāpi manyate-nirviṣayaṁ jñānaṁ samyagiti, tasyāpi svarūpāgrahaṇāt tadastitvānupapattiḥ । gṛhyate cedviṣayatvādavayavimithyātvaṁ, tanmithyātvācca tajjñānamithyātvaṁ, tathā tajjñānamapīti sarvamithyātvamuktaṁ pūrvameva ॥\napi ca-nirviṣayajñānasamyaktve sarvajñānasya viṣayānabhyupagamānnirviṣayatvamiti, samyaktvameva prāpnuyāt । tathāpi tu sarvajñānasamyaktvānmithyājñānaṁ kiṁsyāditi vaktavyam ॥\n[tasmādastyavayavī yo mahatvādvyavahārāpannaḥ samāpaternirvitarkayā viṣayībhavatīti ॥ 43 ॥] "
    },
    {
        "seq_id": 196,
        "vyb_id": "seq_196",
        "type": "Sutra",
        "text": "etayaiva savicārā nirvicārā ca sūkṣmaviṣayā vyākhyātā ॥ 44 ॥"
    },
    {
        "seq_id": 197,
        "vyb_id": "VYB_C01_V44_B01",
        "type": "Vyasa",
        "text": "tatra bhūtasūkṣmakeṣvabhivyaktadharmakeṣu deśakālanimittānubhavāvacchinneṣu yā samāpattiḥ sā savicāretyucyate। tatrāpyekabuddhinirgrāhyamevoditadharmaviśiṣṭaṁ bhūtasūkṣmamālambanībhūtaṁ samādhiprajñāyāmupatiṣṭhate।"
    },
    {
        "seq_id": 198,
        "vyb_id": "VYB_C01_V44_B01",
        "type": "Vivarana",
        "text": "vivaraṇam\n[etayaiva savicārā nirvicārā ca sūkṣmaviṣayā vyākhyātā । tatra bhūtasūkṣmeṣvabhivyaktadharmakeṣu] tanmātreṣveva\nkatham ? ihāpyadhyāsaviśeṣāt । ayantu viśeṣaḥ śabdasaṅketārthajñānadeśādisarvādhyāsāḥ savitarkāyām ॥\niha punastanmātrasūkṣmadharmeṣu śabdasaṅketasyāprasiddhatvādviśiṣṭanāmasaṅketajñānānadhyāsaḥ deśādyadhyāsaśca sūkṣmaviṣayatvañceti savitarkāviśeṣatvasiddhiḥ ॥\n[tatrāpyekabuddhinigrāhyamevoditadharmaviśiṣṭaṁ] uktadeśādidharmaviśiṣṭamudbhūtadharmaviśiṣṭaṁ vā"
    },
    {
        "seq_id": 199,
        "vyb_id": "VYB_C01_V44_B02",
        "type": "Vyasa",
        "text": "yā punaḥ sarvathā sarvataḥ śāntoditāvyapadeśyadharmānavacchinneṣu sarvadharmānupātiṣu sarvadharmātmakeṣu samāpattiḥ sā nirvicāretyucyate। evaṁ svarūpaṁ hi tadbhūtasūkṣmametenaiva svarūpeṇā''lambanībhūtameva samādhiprajñāsvarūpamuparañjayati।"
    },
    {
        "seq_id": 200,
        "vyb_id": "VYB_C01_V44_B02",
        "type": "Vivarana",
        "text": "vivaraṇam\n[yadā punaḥ sarvathā] sarvaprakāreṇa\n[evaṁsvarūpaṁ hi tadbhūtasūkṣmamanenaiva svarūpeṇa] deśakālanimittānubhavādiviśeṣavirahitena sarvātmakena sarvadharmānupātinā"
    },
    {
        "seq_id": 201,
        "vyb_id": "VYB_C01_V44_B03",
        "type": "Vyasa",
        "text": "prajñā ca svarūpaśūnyevārthamātrā yadā bhavati tadā nirvicāretyucyate। tatra mahadvastuviṣayā savitarkā nirvitarkā ca, sūkṣmavastuviṣayā savicārā nirvicārā ca। evamubhayoretayaiva nirvitarkayā vikalpahānirvyākhyāteti ॥ 44 ॥"
    },
    {
        "seq_id": 202,
        "vyb_id": "VYB_C01_V44_B03",
        "type": "Vivarana",
        "text": "vivaraṇam\n[prajñā ca svarūpaśūnyevārthamātrā yadā bhavati tadā nirvicārā ।] tasmannirvitarkāviśeṣā nirvicārā । tatsvayameva darśayati-\n[ubhayoriti] savitarkanirvitarkayormadhye"
    },
    {
        "seq_id": 203,
        "vyb_id": "seq_203",
        "type": "Sutra",
        "text": "sūkṣmaviṣayatvaṁ cāliṅgaparyavasānam ॥ 45 ॥"
    },
    {
        "seq_id": 204,
        "vyb_id": "VYB_C01_V45_B01",
        "type": "Vyasa",
        "text": "pārthivasyāṇorgandhatanmātraṁ sūkṣmo viṣayaḥ। āpyasya rasatanmātram। taijasasya rūpatanmātram। vāyavīyasya sparśatanmātram। ākāśasya śabdatanmātramiti। teṣāmahaṁkāraḥ। asyāpi liṅgamātraṁ sūkṣmo viṣayaḥ। liṅgamātrasyāpyaliṅgaṁ sūkṣmo viṣayaḥ। na cāliṅgātparaṁ sūkṣmamasti। nanvasti puruṣaḥ sūkṣma iti। satyam। yathā liṅgātparamaliṅgasya saukṣmyaṁ na caivaṁ puruṣasya। kiṁtu, liṅgasyānvayikāraṇaṁ puruṣo na bhavati, hetustu bhavatīti। ataḥ pradhāne saukṣmyaṁ niratiśayaṁ vyākhyātam ॥ 45 ॥"
    },
    {
        "seq_id": 205,
        "vyb_id": "VYB_C01_V45_B01",
        "type": "Vivarana",
        "text": "vivaraṇam\n[sūkṣmaviṣayatvañcāliṅgaparyavasānam । pārthivasyāṇorgandha] mātrasvarūpamātrateti pṛthivīsamīkṣayā\n[liṅgamātraṁ] mahattatvaṁ\n[na cāliṅgātparaṁ sūkṣmamasti ।] sūkṣmaṁ nāma sthūlakāryāpekṣayā kāraṇaṁ, taccāliṅgāvasānam ।\n[nanu puruṣa iti ।] nanu tatra puruṣasyānāśaṅkaiva, kāryakāraṇasūkṣmatayā prakramāt-naiṣa doṣaḥ-puruṣasyāpi kaiścitkāraṇatvasyābhyupagamāt । tadāśaṅkayaiva hyetaducyate\n[hetustu bhavatīti ।] pradhānapravṛttau bhoktṛtvena nimittaṁ bhavatītyarthaḥ ।"
    },
    {
        "seq_id": 206,
        "vyb_id": "seq_206",
        "type": "Sutra",
        "text": "tā eva sabījaḥ samādhiḥ ॥ 46 ॥"
    },
    {
        "seq_id": 207,
        "vyb_id": "VYB_C01_V46_B01",
        "type": "Vyasa",
        "text": "tāścatasraḥ samāpattayo bahirvastubījā iti samādhirapi sabījaḥ। tatra sthūle'rthe savitarko nirvitarkaḥ, sūkṣme'rthe savicāro nirvicāra iti caturdhopasaṁkhyātaḥ samādhiriti ॥ 46 ॥"
    },
    {
        "seq_id": 208,
        "vyb_id": "VYB_C01_V46_B01",
        "type": "Vivarana",
        "text": "vivaraṇam\n[tā eva sabījaḥ samādhiḥ । catasraḥ samāpattayo bahirvastuviṣayā iti] bahirvastuviṣayatvaṁ hetuḥ sabījatve ।"
    },
    {
        "seq_id": 209,
        "vyb_id": "seq_209",
        "type": "Sutra",
        "text": "nirvicāravaiśāradye'dhyātmaprasādaḥ ॥ 47 ॥"
    },
    {
        "seq_id": 210,
        "vyb_id": "VYB_C01_V47_B01",
        "type": "Vyasa",
        "text": "aśuddhyāvaraṇamalāpetasya prakāśātmano buddhisattvasya rajastamobhyāmanabhibhūtaḥ svacchaḥ sthitipravāho vaiśāradyam। yadā nirvicārasya samādhervaiśāradyamidaṁ jāyate tadā yogino bhavatyadhyātmaprasādo bhūtārthaviṣayaḥ kramānanurodhī sphuṭaḥ prajñālokaḥ। tathā coktam –"
    },
    {
        "seq_id": 211,
        "vyb_id": "VYB_C01_V47_B02",
        "type": "Vyasa",
        "text": "prajñāprasādamāruhya aśocyaḥ śocato janān।"
    },
    {
        "seq_id": 212,
        "vyb_id": "VYB_C01_V47_B03",
        "type": "Vyasa",
        "text": "bhūmiṣṭhāniva śailasthaḥ sarvānprājño'nupaśyati ॥ 47 ॥"
    },
    {
        "seq_id": 213,
        "vyb_id": "VYB_C01_V47_B03",
        "type": "Vivarana",
        "text": "vivaraṇam\n[nirvicāravaiśāradye'dhyātmaprasādaḥ । aśuddhyāvaraṇamalāpetasya] aśuddhirevāvaraṇaṁ tadeva malaṁ kleśādikaṁ tasmādapetasya\n[tathā coktam “prajñāprāsādamāruhya aśocyaḥ śocato janān । bhūmiṣṭhāniva śailasthaḥ sarvānprājño'nupaśyati ॥ ” iti ॥ 47 ॥] "
    },
    {
        "seq_id": 214,
        "vyb_id": "seq_214",
        "type": "Sutra",
        "text": "ṛtaṁbharā tatra prajñā ॥ 48 ॥"
    },
    {
        "seq_id": 215,
        "vyb_id": "VYB_C01_V48_B01",
        "type": "Vyasa",
        "text": "tasminsamāhitacittasya yā prajñā jāyate tasyā ṛtaṁbhareti saṁjñā bhavati। anvarthā ca sā, satyameva bibharti na ca tatra viparyāsajñānagandho'pyastīti। tathā coktam –"
    },
    {
        "seq_id": 216,
        "vyb_id": "VYB_C01_V48_B02",
        "type": "Vyasa",
        "text": "āgamenānumānena dhyānābhyāsarasena ca।"
    },
    {
        "seq_id": 217,
        "vyb_id": "VYB_C01_V48_B03",
        "type": "Vyasa",
        "text": "tridhā prakalpayanprajñā labhata yogamuttamam ॥ iti ॥ 48 ॥"
    },
    {
        "seq_id": 218,
        "vyb_id": "VYB_C01_V48_B03",
        "type": "Vivarana",
        "text": "vivaraṇam\n[ṛtaṁbharā] tatra\n[tathā coktam -] \n[‘āgamenānumānena dhyānābhyāsarasena ca । tridhā prakalpayanprajñāṁ labhate yogamuttamam ॥ ' iti ।] \nyogāṅgaprajñāṁ tridhā vibhajate । tatraiko bhāgaḥ śāsrācāryopadiṣṭārthānusārī । dvitīyastasyaiva yuktyā'numānena vicāryāgamārthavirodhinirākaraṇapūrvakaṁ tatsamyagupapādanaparaḥ । tṛtīyastu sadāgamānumānasamyagupapakṣārthīlambanasya pratyayasyānuśīlanaṁ rasopayegī । taditthaṁ tridhā prakalpayanyogī yogaṁ labhate ॥ 48 ॥"
    },
    {
        "seq_id": 219,
        "vyb_id": "VYB_C01_V49_I01",
        "type": "Leading Bhashya",
        "text": "sā punaḥ –"
    },
    {
        "seq_id": 220,
        "vyb_id": "seq_220",
        "type": "Sutra",
        "text": "śrutānumānaprajñābhyāmanyaviṣayā viśeṣārthatvāt ॥ 49 ॥"
    },
    {
        "seq_id": 221,
        "vyb_id": "VYB_C01_V49_B01",
        "type": "Vyasa",
        "text": "śrutamāgamavijñānaṁ tatsāmānyaviṣayam। na hyāgamena śakyo viśeṣo'bhidhātuṁ, kasmāt, na hi viśeṣeṇa kṛtasaṁketaḥ śabda iti। tathā'numānaṁ sāmānyaviṣayameva। yatra prāptistatra gatiryatrāprāptistatra na bhavati gatirityuktam। anumānena ca sāmānyenopasaṁhāraḥ। tasmācchrutānumānaviṣayo na viśeṣaḥ kaścidastīti।"
    },
    {
        "seq_id": 222,
        "vyb_id": "VYB_C01_V49_B01",
        "type": "Vivarana",
        "text": "vivaraṇam\n[sā punaḥ] ṛtambharā prajñā sāmānyapuruṣapratyayaviṣayādanyaviṣayetyāha--\n[tathānumānaṁ sāmānyaviṣayameva ।] tadapyuktameva"
    },
    {
        "seq_id": 223,
        "vyb_id": "VYB_C01_V49_B02",
        "type": "Vyasa",
        "text": "na cāsya sūkṣmavyavahitaviprakṛṣṭasya vastuno lokapratyakṣeṇa grahaṇamasti। na cāsya viśeṣasyāpramāṇakasyābhāvo'stīti samādhiprajñānirgrāhya eva sa viśeṣo bhavati bhūtasṛ'kṣmagato vā puruṣagato vā। tasmācchratānumānaprajñābhyāmanyaviṣayā sā prajñā viśeṣārthatvāditi ॥ 49 ॥"
    },
    {
        "seq_id": 224,
        "vyb_id": "VYB_C01_V49_B02",
        "type": "Vivarana",
        "text": "vivaraṇam\n[na cāsya sūkṣmavyavahitaviprakṛṣṭasya vastuno lokapratyakṣeṇa grahaṇam । na cāsya viśeṣasyāpramāṇikasyābhāvo'stīti ।] pramāṇāvagamyamānarūpo hi bhāvo'sti rājavīthīmadhirohati । tasmāt\nnanu ca te sūkṣmagatā viśeṣāḥ pratyakṣeṇāvagamyante iti kimīśvarājñāpitam ? vastutvādavagamyanta iti cet---āgamānumānābhyāṁ santītyavagamyanta eva । na ca niyāmaka kiṁcidasti pratyakṣeṇaiva nirgrahyā iti । na hi viśeṣā hastatalagatā api sarve gṛhyante-na-anyavastugataviśeṣāṇāṁ pratyakṣagrāhyatvasyānumeyatvāt ॥\n[tasmācchrutānumānaprajñābhyāmanyaviṣayā sā prajñā, viśeṣārthatvāditi ।] viśeṣārthā hi sā ॥ 49 ॥"
    },
    {
        "seq_id": 225,
        "vyb_id": "VYB_C01_V50_I01",
        "type": "Leading Bhashya",
        "text": "samādhiprajñāpratilambhe yoginaḥ prajñākṛtaḥ saṁskāro navo navo jāyate –"
    },
    {
        "seq_id": 226,
        "vyb_id": "seq_226",
        "type": "Sutra",
        "text": "tajjaḥ saṁskāro'nyasaṁskārapratibandhī ॥ 50 ॥"
    },
    {
        "seq_id": 227,
        "vyb_id": "VYB_C01_V50_B01",
        "type": "Vyasa",
        "text": "samādhiprajñāprabhavaḥ saṁskāro vyutthānasaṁskārāśayaṁ bādhate। vyutthānasaṁskārābhibhavāttatprabhavāḥ pratyayā na bhavanti। pratyayanirodhe samādhirupatiṣṭhate। tataḥ samādhijā prajñā, tataḥ prajñākṛtāḥ saṁskārā iti navo navaḥ saṁskārāśayo jāyate। tataśca prajñā, tataśca saṁskārā iti। kathamasau saṁskārātiśayaścittaṁ sādhikāraṁ na kariṣyatīti। na te prajñākṛtāḥ saṁskārāḥ kleśakṣayahetutvāccittamadhikāraviśiṣṭaṁ kurvanti। cittaṁ hi te svakāryādavasādayanti। khyātiparyavasānaṁ hi cittaceṣṭitamiti ॥ 50 ॥"
    },
    {
        "seq_id": 228,
        "vyb_id": "VYB_C01_V50_B01",
        "type": "Vivarana",
        "text": "vivaraṇam\n[samādhiprajñāpratilambhe yoginaḥ prajñākṛtaḥ saṁskāro navo jāyate ।] prajñā hi saṁskārārāmbhaṇīti siddham । prajñābhinavatvāttatsaṁskāraḥ pratyagrataro jāyate iti viśeṣaḥ । prajñānavatvaṁ tu tasyā (sāmānya) anyaviṣayatvāt । tajja\n[vyutthānasaṁskārābhibhavāt] vyutthānasaṁskārāśayasya samādhiprajñāsaṁskāreṇābhibhavāt\n[kathamasau saṁskārāśayaḥ cittaṁ sādhikāraṁ] saṁskāropetaṁ na kariṣyatīti ? ॥\n[te saṁskārāḥ kleśakṣayahetutvāccittamadhikāraviśiṣṭaṁ na kurvanti ।] vyutthānapratyayaprabhavānāṁ hi saṁskārāṇāmavidyādikleśahetutvacittasaṁskārābhimukhabhāvakāraṇatā । tadvirodhipratyayaprabhavatvāttu na samādhijapratyayajanmanāṁ saṁskārāṇāmadhikārābhimukhyanimittatā ॥\n[cittañca te svakāryāt] saṁskārābhimukhavṛttibhye'\nyo hi vigatatṛṣṇāsamudāyo, nāsau pānīyaṁ pipāsati । etāvadeva cittena puruṣasya karaṇīyam । na hi kaśvit kṛtaṁ karaṇīyaṁ cikīrṣati ॥ 50 ॥"
    },
    {
        "seq_id": 229,
        "vyb_id": "VYB_C01_V51_I01",
        "type": "Leading Bhashya",
        "text": "kiṁ cāsya bhavati –"
    },
    {
        "seq_id": 230,
        "vyb_id": "seq_230",
        "type": "Sutra",
        "text": "tasyāpi nirodhe sarvanirodhānnirbījaḥ samādhiḥ ॥ 51 ॥"
    },
    {
        "seq_id": 231,
        "vyb_id": "VYB_C01_V51_B01",
        "type": "Vyasa",
        "text": "sa na kevalaṁ samādhiprajñāvirodhī prajñākṛtānāmapi saṁskārāṇāṁ pratibandhī bhavati। kasmāt, nirodhajaḥ saṁskāraḥ samādhijānsaṁskārānbādhata iti।"
    },
    {
        "seq_id": 232,
        "vyb_id": "VYB_C01_V51_B01",
        "type": "Vivarana",
        "text": "vivaraṇam\n[tasyāpi nirodhe sarvanirodhānnirbījassamādhiriti । iti] śabdaḥ parisamāptyarthaḥ ।\n[sarvanirodhānnirbījaḥ samādhiḥ ॥] \n[sa na kevalaṁ] ṛtambharaprajñājanitasaṁskāraḥ\n[nirodhajaḥ saṁskāraḥ] yasmātsamādhiprajñāyāstajjanmanaśca saṁskārasya nirodhe, nirodhakaḥ samādhiprajñājānitasaṁskārādanyo jāyate, sa cāpi yataḥ samādhiprajñāṁ tajjanitasaṁskārāṁścātiraskṛtya na janma pratipadyate, tasmātsa"
    },
    {
        "seq_id": 233,
        "vyb_id": "VYB_C01_V51_B02",
        "type": "Vyasa",
        "text": "nirodhasthitikālakramānubhavena nirodhacittakṛtasaṁskārāstitvamanumeyam। vyutthānanirodha-samādhiprabhavaiḥ saha kaivalyabhāgīyaiḥ saṁskāraiścittaṁ svasyāṁ prakṛtāvavasthitāyāṁ pravilīyate। tasmātte saṁskārāścittasyādhikāravirodhino na sthitihetavo bhavantīti।"
    },
    {
        "seq_id": 234,
        "vyb_id": "VYB_C01_V51_B02",
        "type": "Vivarana",
        "text": "vivaraṇam\n[nirodhasthitikālakramānubhaveneti ।] nirodhasya sthitistasyāḥ kālaḥ sa ca kālaḥ krameṇānubhūyate, yataḥ pratyabhyāsamabhivardhate, tasmāttena\n[vyutthānanirodhasamādhiprabhavaiḥ] vyutthānasamādhiprabhavaiḥ nirodhasamādhiprabhavaiśca"
    },
    {
        "seq_id": 235,
        "vyb_id": "VYB_C01_V51_B03",
        "type": "Vyasa",
        "text": "yasmādavasitādhikāraṁ saha kaivalyabhāgīyaiḥ saṁskāraiścittaṁ nivartate, tasminnivṛtte puruṣaḥ svarūpamātrapratiṣṭho'taḥ śuddhaḥ kevalo mukta ityucyata iti ॥ 51 ॥"
    },
    {
        "seq_id": 236,
        "vyb_id": "VYB_C01_V51_B03",
        "type": "Vivarana",
        "text": "vivaraṇam\n[yasmādavasitādhikāraṁ saha kevalyabhāgīyaiḥ saṁskaraiścittaṁ] yaṁ puruṣaṁ prati caritaprayojanaṁ tasmāt"
    },
    {
        "seq_id": 237,
        "vyb_id": "seq_237",
        "type": "Author Line",
        "text": "iti śrīpātañjale sāṁkhyapravacane yogaśāstre śrīmadvyāsabhāṣye prathamaḥ samādhipādaḥ ॥ 1 ॥"
    },
    {
        "seq_id": 238,
        "vyb_id": "seq_238",
        "type": "Chapter Title",
        "text": "sādhanapādaḥ"
    },
    {
        "seq_id": 239,
        "vyb_id": "VYB_C02_V01_I01",
        "type": "Leading Bhashya",
        "text": "uddiṣṭaḥ samāhitacittasya yogaḥ। kathaṁ vyutthitacitto'pi yogayuktaḥ syādityetadārabhyate –"
    },
    {
        "seq_id": 240,
        "vyb_id": "seq_240",
        "type": "Sutra",
        "text": "tapaḥsvādhyāyeśvarapraṇidhānāni kriyāyogaḥ ॥ 1 ॥"
    },
    {
        "seq_id": 241,
        "vyb_id": "VYB_C02_V01_B01",
        "type": "Vyasa",
        "text": "nātapasvino yogaḥ sidhyati। anādikarmakleśavāsanācitrā pratyupasthitaviṣayajālā cāśuddhirnāntareṇa tapaḥ saṁbhedamāpadyata iti tapasa upādānam। tacca cittaprasādanamabādhamānamanenā''sevyamiti manyate। svādhyāyaḥ praṇavādipavitrāṇāṁ japo mokṣaśāstrādhyayanaṁ vā। īśvarapraṇidhānaṁ sarvakriyāṇāṁ paramagurāvarpaṇaṁ tatphalasaṁnyāso vā ॥ 1 ॥"
    },
    {
        "seq_id": 242,
        "vyb_id": "VYB_C02_V01_B01",
        "type": "Vivarana",
        "text": "vivaraṇam\nathedānīṁ dvitīyaḥ sādhanapāda ārabhyate । kaivalyasya sādhanaṁ samyagdarśanam । yogasādhanāni ca yogadvāreṇa samyagdarśanasādhanānyeva । tāni ca prādhānyenāsminpāde pratipādyanta iti sādhanapāda ityucyate ॥\ntathā, yogasādhanānuṣṭhānapravṛttasyānuṣaṅgikavibhūteḥ prādhānyena pratipādanādvibhūtipāda ityucyate tṛtīyaḥ ॥\ntathā, sakalayogaiśvaryavibhūtibhyo viraktasya sarvopasaṁhāradvāreṇa kaivalyasya prādhānyena pradarśanāt kaivalpāda ityucyate caturthaḥ ॥\ntathā, samādhiḥ prādhānyenādāvupākhyāta iti prathamaḥ samādhipāda ityucyate ॥\n[uddiṣṭaḥ samāhitacittasya yoga iti] -karmaṇyacittasyetyarthaḥ । maitrīkaruṇādibhāvanādyupā(khyā)yalabdhasthitipadasya yoginaḥ paravairāgyavirāmapratyayasādhano nirbījaḥ samādhiruddiṣṭaḥ ।\n[tapassvādhyāyeśvarapraṇidhānāni kriyāyogaḥ ।] \nnanu ca tapassvādhyāyeśvarapraṇidhānāni niyameṣu vadiṣyamāṇāni kimarthamihocyante ॥\nnanu caitadeva prayojanaṁ--yaduktaṁ vyutthitacitto'pi yogayuktaḥ syāditi ॥\nnai tadasti-yatra niyamāḥ paṭhyante tatraivedaṁ prayojanaṁ sidhyati ।\n[“ yogāṅgānuṣṭhānādaśuddhikṣaye”] iti । aśuddhiśca kleśādi: । samādhibhāvanārthañca yogāṅgānuṣṭhānamāmnāyiṣyata eva । yathā\nna-yogāṅgānuṣṭhānasya samyagdarśanopāyasya samyagdarśanapūrvatvapratipādanārthatvāt । sarvāṇi ca yogāṅgāni samyagdarśanopāyatvātsamyagdarśanaprākkālāni । teṣāṁ ca niyamaikadeśa iha paṭhita: sarvopāyaprākkālatve nidarśanāya । yadyapyupāyatvādeva prākālatvamarthātsiddham , tathā'pi spaṣṭatvamevaṁ sati syāditi ॥\nnanu caivamapi prāk samyagdarśanādanantaraṁ paṭhitavyam-ucyate-na-samyagdarśanasyaiva sākṣātkleśadipratipakṣatvāt । avidyā hi samastānarthamūlam । sā ca sākṣātpratyanīkabhūtasamyagdarśanena nivartyate । tapa ādestadanantaraṁ pāṭhe satyavidyāsamyagdarśanayorvyavadhānaṁ bhavet । tato'bhiśaṁketa-kiṁ avidyāyāstapaādiḥ sākṣātpratipakṣaḥ ? kiṁ vā samyagdarśanameveti ॥\nkiñca---viṣayaśca prathamaṁ darśanīyaḥ samyagdarśanaśāsrasya । sa ca kleśakarmavipākāśayābhibhūtaḥ puruṣaḥ । yathā rogārtaḥ cikitsāśākhasya viṣayaḥ । tapaādestadanantaraṁ samāmnāne viṣayaviṣayiṇau vyavadhīyeyātāṁ, tataścāyaṁ viṣayo'yañca viṣayīti na vivicyeta ॥\npādādau ca pāṭhe samyagdarśanopāyatvaṁ ca pratipāditaṁ bhavati, prathamapādasambandhaśca vyākhyātaḥ syāt-samāhitacittasya yoga uddiṣṭaḥ, vyutthitacitto'pi tapaādisādhanaḥ kathaṁ yogayuktaḥ syāditi ॥\nkiñca-samādhibhāvanakleśatanūkaraṇārthatvañca tapaādīnāṁ darśayitavyam ॥\n[\"samādhisiddhirīścarapraṇidhānāt \" \"kāyendriyasiddhiraśuddhikṣayāttapasaḥ\"] ityevam । pratyekasādhanānāṁ siddhiṁ ca vakṣyati ॥\n[\"samādhibhāvanārthaḥ kleśatanūkaraṇārthaśca\"] iti । tatra hyanūdyante sādhanastutaye । samprati sūtrākṣarāṇi vyākhyāyante-tapaśca svādhyāyaśceśvarapraṇidhānañca tapassvādhyāyeśvarapraṇidhānāni । tānyava kriyārūpo yoga: kriyāyogaḥ । tapaādikriyā ca yogārthavādyoga ityucyate । citatdharmo hi samādhiryogaḥ । tadarthaścāyaṁ kriyāyogaḥ । tasmādanena kriyāyogena yogīti ॥\n[tapa iti] kṛcchracāndrāyaṇādi, śītoṣṇādidvandvasahatvam ।\n[nātapasvino yogaḥ sidhyatīti ॥] \nśarīrādipoṣaṇābhiratacittasya kāyendriyamanaḥkhedaparihāraparāyaṇasyātyantaśarīrādyātmatvadarśinaḥ sukumārataraṁmanyasya na yogaḥ sidhyatīti tapasa upādānam ॥\n[anādivāsanācitrā] -viṣayagrahaṇavāsanābhiranadikālabhiruparacitavicitrabhāvā । tathā"
    },
    {
        "seq_id": 243,
        "vyb_id": "VYB_C02_V02_I01",
        "type": "Leading Bhashya",
        "text": "sa hi kriyāyogaḥ –"
    },
    {
        "seq_id": 244,
        "vyb_id": "seq_244",
        "type": "Sutra",
        "text": "samādhibhāvanārthaḥ kleśatanūkaraṇārthaśca ॥ 2 ॥"
    },
    {
        "seq_id": 245,
        "vyb_id": "VYB_C02_V02_B01",
        "type": "Vyasa",
        "text": "sa hyāsevyamānaḥ samādhiṁ bhāvayati kleśāṁśca pratanū karoti। pratanūkṛtānkleśānprasaṁkhyānāgninā dagdhabījakalpānaprasavadharmiṇaḥ kariṣyatīti। teṣāṁ tanūkaraṇātpunaḥ kleśairaparāmṛṣṭā sattvapuruṣānyatāmātrakhyātiḥ sūkṣmā prajñā samāptādhikārā pratiprasavāya kalpiṣyata iti ॥ 2 ॥"
    },
    {
        "seq_id": 246,
        "vyb_id": "VYB_C02_V02_B01",
        "type": "Vivarana",
        "text": "vivaraṇam\n[sa hi kriyāyogaḥ] kimartha iti tasya pārārthyapratipādanārthamāha-\n[sa hi āsevyamānaḥ samādhiṁ bhāvayati ।] itarayogāṅgasahitaḥ samādhiṁ bhāvayati\n[teṣāṁ tanūkaraṇānujanmā punaḥ kleśairaparāmṛṣṭā satvapuruṣānyatāmātrakhyātiḥ samāsādhikārā prajñā pratiprasavāya [kalpiṣyate]] saṁsārābhimukhatāyai punarna kalpiṣyata ॥\n[punaḥ kleśairaparāmṛṣṭe] tyanena ॥ 2 ॥"
    },
    {
        "seq_id": 247,
        "vyb_id": "VYB_C02_V03_I01",
        "type": "Leading Bhashya",
        "text": "atha ke kleśāḥ kiyanto veti –"
    },
    {
        "seq_id": 248,
        "vyb_id": "seq_248",
        "type": "Sutra",
        "text": "avidyāsmitārāgadveṣābhiniveśāḥ kleśāḥ ॥ 3 ॥"
    },
    {
        "seq_id": 249,
        "vyb_id": "VYB_C02_V03_B01",
        "type": "Vyasa",
        "text": "kleśā iti pañca viparyayā ityarthaḥ। te spandamānā guṇādhikāraṁ draḍhayanti, pariṇāmamavasthāpayanti, kāryakāraṇasrota unnamayanti, parasparānugrahatantrī bhūtvā karmavipākaṁ cābhinirharantīti ॥ 3 ॥"
    },
    {
        "seq_id": 250,
        "vyb_id": "VYB_C02_V03_B01",
        "type": "Vivarana",
        "text": "vivaraṇam\n[ke te kleśāḥ] svarūpeṇa,\n[pañca viparyaṁyā ityarthaḥ ॥] \n[“ pratyakṣānumānāgamāḥ pramāṇāni”] iti tridhā bhedastatraiva vyākhyātaḥ, tathā kasmāttatraivāsya viparyayasyāpi bhedaḥ pañcadhā nopavyākhyātaḥ ? cittavṛttireva ca viparyaya ityuktam । tathā codāhataṁ,\nnaiṣa doṣaḥ--kleśānāmavṛttitvāt । na hi kleśāḥ pratyayamātrāḥ, pratyayamātrā hi vṛttayaḥ । kleśāstu cittasya malaṁ, yathā cakṣuṣastimiram । kleśamalaviyoge cittasya viparyayapratyayābhāvāt ॥\nyadi hi pratyaya eva viparyayaḥ, tadā yathā kleśanirodhe'pi yoginaḥ smṛtipramāṇapratyayo bhavanti, tathā viparyayo'pi bhavet । na tu viparyayaḥ kṣīṇakleśānām । tasmāccākṣuṣa iva ayathārthagrahaṇanimittaṁ pratyayasya malaṁ viparyaya ityucyate ॥\n['viparyayo vṛttiḥ'] iti । tathā ca vṛttayaḥ\n[''cittamalaprasaṅgenabhidhāyiṣyante''] iti kleśānāṁ na vṛttitvaṁ, malatvamevetyabhiprāyeṇa । abhedopacāreṇa tu pratyayena sāmānādhikaraṇyaṁ, yathā dhūmo malairagniṁ garbhādaśāntavṛttāstathā jñānameteneti, (?) tathaivātrāpi ॥\n[te spandamānā] ityādinā । spandamānāḥ pratyayadvāreṇodbhāsamānāḥ, na hi svatasteṣāñcalanamasti, vastrādirāgavat ।\n[parīṇāmamavasthāpayānti] punaḥ punaḥ pariṇamayantīti yāvat ।\n[karmavipākāṁścābhinirvartayanti ।] karma trividhaṁ, tadvipākāṁśca jātyāyurbhogāniti ॥ 3 ॥"
    },
    {
        "seq_id": 251,
        "vyb_id": "seq_251",
        "type": "Sutra",
        "text": "avidyā kṣetramuttareṣāṁ prasuptatanuvicchinnodārāṇām ॥ 4 ॥"
    },
    {
        "seq_id": 252,
        "vyb_id": "VYB_C02_V04_B01",
        "type": "Vyasa",
        "text": "atrāvidyā kṣetraṁ prasavabhūmiruttareṣāmasmitādīnāṁ caturvidhavikalpānāṁ prasuptatanuvicchinnodārāṇām। tatra kā prasuptiḥ। cetasi śaktimātrapratiṣṭhānāṁ bījabhāvopagamaḥ। tasya prabodha ālambane saṁmukhībhāvaḥ। prasaṁkhyānavato dagdhakleśabījasya saṁmukhībhūte'pyālambane nāsau punarasti, dagdhabījasya kutaḥ praroha iti। ataḥ kṣīṇakleśaḥ kuśalaścaramadeha ityucyate। tatraiva sā dagdhabījabhāvā pañcamī kleśāvasthā nānyatreti। satāṁ kleśānāṁ tadā bījasāmarthyaṁ dagdhamiti viṣayasya saṁmukhībhāve'pi sati na bhavatyeṣāṁ prabodha ityuktā prasuptirdagdhabījānāmaprarohaśca।"
    },
    {
        "seq_id": 253,
        "vyb_id": "VYB_C02_V04_B01",
        "type": "Vivarana",
        "text": "vivaraṇam\n[avidyā kṣetramuttareṣāṁ prasuptatanuvicchinnodārāṇām ।] kathamasmitādayo viparyayā iti, tatpradarśyate sūtreṇaiva ।\nviparyayapratyayā hi tāmāśrityātmānaṁ pratilabhante । tasmādavidyaivāsmitādicatuṣṭayarūpeṇa vipariṇamate ॥\n[tatra kā prasuptiriti ।] asmitādīnāṁ prasutirnāma dharme ucyate, nāvidyāyāḥ । kāraṇatvāt । sarvāsmitādivikalpeṣvanugamātsarvadā prabuddhaiva sā, na prasuptā । prasvapane vyavahārābhāvāt । asmitādīnāmanyatamasya prasuptāvanyatamasyāvasthānamavaśyameva । anyathā kleśāntarasyodbhava eva na syāt । tasmādasmitādīnāmeva caturṇāṁ prasuptādicaturvikalpatvam ॥\n[cetasi śaktimātrapratiṣṭhānami] tyasya vyākhyānaṁ karoti-\n[tasya prabodha] iti-\n[prasaṁkhyānavataḥ] samyagdarśanābhyāsavataḥ\nyadyevam , eṣā pañcamī kasmādavasthā noktā dagdhaprasuptatanuvicchinno dārāṇāmiti-na-asādhāraṇatvāt । na hi sarvadehināṁ sādhāraṇī pañcamī kleśāvasthā । yogina eva hi sā, tato nāmnāyate ॥\n[tatraiva sā] samyagdarśanābhyāsavatyeva"
    },
    {
        "seq_id": 254,
        "vyb_id": "VYB_C02_V04_B02",
        "type": "Vyasa",
        "text": "tanutvamucyate – pratipakṣabhāvanopahatāḥ kleśāstanavo bhavanti। tathā vicchidya vicchidya tena tenā''tmanā punaḥ punaḥ samudācarantīti vicchinnāḥ। kathaṁ, rāgakāle krodhasyādarśanāt। na hi rāgakāle krodhaḥ samudācarati। rāgaśca kvacidṛśyamāno na viṣayāntare nāsti। naikasyāṁ striyāṁ caitro rakta ityanyāsu strīṣu viraktaḥ kiṁtu tatra rāgo labdhavṛttiranyatra tu bhaviṣyadvṛttiriti। sa hi tadā prasuptatanuvicchinno bhavati।"
    },
    {
        "seq_id": 255,
        "vyb_id": "VYB_C02_V04_B02",
        "type": "Vivarana",
        "text": "vivaraṇam\n[tanutvaṁ] idānīṁ\n[tathā vicchidya] vicchidyārthāntaropajanakālāntarāleṣu svātmānamapradarśayantaḥ\n[vicchidya vicchidya] vicchedakāle\n[kathaṁ ? rāgakāle krodhasyādarśanāt । na hi rāgakāle krodhaḥ samudācarati ।] kuta: rūpātiśayānāṁ vṛtyatiśayānāṁ ca virodhāt । sa hi rāgodayāttirobhūto'nyenāvyaktenātmanā vartata iti vicchinnaḥ ॥\n[rāgaśca kvaciddṛśyamāno na viṣayāntare nāsti ।] kutaḥ? viṣayavirodhādatra । pūrvatra rāgeṇa virodhādasamudācaraṇaṁ krodhasya । atra tu viṣayāṇāmanyonyavirodhāt । na hi viṣaya ekasminnupajanayati rāgaṁ viṣayāntaramapi tasyaiva rāgasyotpādakam ॥\n[naikasyāṁ striyāṁ caitro rakta ityanyāsu viraktaḥ । kintu tatra rāgo labdhavṛttiḥ] yasyāṁ raktaḥ ।\n[rāgaśca kacit dṛśyamāna’] ityādi bhāṣyaṁ kimarthaṁ? nanu rāgasvabhāvākhyānaṁ, itthaṁ viṣayabhedāllabdhabhaviṣyadvṛttisvabhāvo rāga iti-satyam tathā'pi prakrāntānupayogaḥ । prakrānta hi vicchedavyākhyānaṁ । na caitadvicchedavyākhyānam । nāpi vakṣyamāṇodāravyākhyānena sambandhaḥ । tasya nirākāṅkatvāt ॥\nevaṁ tarhi pūrvaśeṣa evāyam । katham ? evaṁ manyate, prasuptatanūdāratvavyatirekeṇa vicchittirnāma dharma eva nāsti । katham ? yāvanna labdhavṛttistāvatprasupta ityuktam । pratipakṣabhāvanopahato mandapravṛttistanurityucyate ॥\nyaścāpi labdhavṛttiḥ sa udāra ityākhyāyate । vicchinno nāma sa bhavati, yaḥ kvacidupalabdhaḥ punarupalabhyate । yathā sarasvatīsrotaḥ । na hi rāgodaye krodhaḥ kvacidapi dṛśyate । tasmānna vicchittirnāma dharmo'sti । adarśanāt ॥\n[kacit dṛśyamāno na viṣayāntare nāstī] tyādi ॥\ntathā krodho'pi rāgeṇodbhūtenābhibhūtatvādvicchinnadarśano bhaviṣyati, sarasvatīsrotovadeva । sa hi rāgo viṣayāntare prasuptaḥ tanurvā । tadābhimukhyenādṛśyamānaviśeṣatvāt ॥\nkaḥ punaḥ prasuptivicchedayorviśeṣaḥ ? yāvatobhayatrādarśanamaviśiṣṭam । ucyate-pravṛttadarśanaprabandhasyāntarāvirodhinā'nubaddhatvādadarśanaṁ vicchittiradagdhasya ॥\nprasuptiḥ punarnimitteṣu satsvapyadagdhabījasyaivāsatyapi virodhinā'bhibhave nyagbhūtatayā bījarūpeṇāvasthānam ॥\nnanu caivaṁ sati “sa(na)hi tadā prasuptastanurve”ti viruddhaṁ, pravṛtteradarśanaprabandho hi viṣayāntareṇa dṛśyate-na-viṣayāntarābhimukhyasya vivakṣitatvāt । viṣayāntarābhimukhyaṁ nāma yo rāgasya dharmaḥ sa hi tadā prasuptaḥ tanurvā । na rāgaḥ sarvedā āmanaiva prasuptastanurvā । kvacit dṛśyamānatvādeva । krodhaḥ prasuptastanurvā ātmanaiva rāgakāle sarvaviṣayeṣu na dṛśyate ॥\n['rāgaśca kvaci'] dityādi bhāṣyam । kathaṁ ? dviprakāro vicchedaḥ pradarśayiṣya(ti)te । ekastāvatpravṛttadarśanaprabandhasya virodhinā'bhibhavātsarvatrādarśanam । yathā darśitaṁ\n[tatra labdhavṛtti] riti kvacidviṣaye dṛśyamānasyaiva yatra\n[sa hi tadā prasuptastanurvā ।] na hi prasuptistānavaṁ vā vivakṣyate । yathā tathā vā bhavatu । tatrādarśanaṁ vicchedatvena vivakṣitam ॥"
    },
    {
        "seq_id": 256,
        "vyb_id": "VYB_C02_V04_B03",
        "type": "Vyasa",
        "text": "viṣaye yo labdhavṛttiḥ sa udāraḥ। sarva evaite kleśaviṣayatvaṁ nātikrāmanti। kastarhi vicchinnaḥ prasuptastanurudāro vā kleśa iti, ucyate – satyamevaitat, kiṁtu viśiṣṭānāmevaiteṣāṁ vicchinnāditvam। yathaiva pratipakṣabhāvanāto nivṛttastathaiva svavyañjakāñjanenābhivyakta iti। sarva evāmī kleśā avidyābhedāḥ। kasmāt, sarveṣvavidyaivābhiplavate। yadavidyayā vastvākāryate tadevānuśerate kleśā viparyāsapratyayakāla upalabhyante kṣīyamāṇāṁ cāvidyāmanu kṣīyanta iti ॥ 4 ॥"
    },
    {
        "seq_id": 257,
        "vyb_id": "VYB_C02_V04_B03",
        "type": "Vivarana",
        "text": "vivaraṇam\n[viṣaye yo labdhavṛttiḥ sa udāraḥ ।] nanu ca prasuptatanuvicchinnānāṁ kāryāsamarthānāṁ na kleśatā । na hi prasuptastanuvicchinne vā prasuptivicchittitanniyamāvasthāyāṁ kāryaṁ kartuṁ kṣamate । na hyajātaśśatrurupaghātāyālam । vicchinne vā pradeśe srotasi snātuṁ śakyam । tasmādavidyā kṣetramuttareṣāmityetāvadevāstu । kintairakāryakṣamaiḥ prasuptatanuvicchinairupadiṣṭai: । etadāśaṁkyāha-\n[kastarhi vicchinnaḥ prasutastanurudāro vā kleśaḥ ।] na yuktamevaṁ bhedena vacanam । ekamevodāharaṇamastu । na codārāvasthāyā anyatra kāryaṁ kariṣyati ॥\n[satyamevametat ।] tathā'pi parihāra ucyate,\ntatkāle kāryākṣamatvamiti cet-na-pratipakṣavidhānārthavādvacanasya । na hi śatroradṛśyamānasya prasuptasya janiṣyamāṇasya vā na pratividhātavyam ॥\n[yathaiva pratipakṣabhāvanāto nivṛttastathaiva svavyañjakāñjanena] viṣayādinā\nyasmātte punarabhivyaktāḥ punaśca tirohitāḥ punarapyabhivyañjiṣyante ca, tasmātprasuptādyavasthā api pratipakṣavidhānāya vaktavyā eva, hreśatvānatikrāntatvāt ॥\n[sarva evāmī kleśā avidyābhedāḥ । kasmāt?] yasmāt\n[yadavidyayā vastvākāryate] prakalpyate\n[viparyāsapratyayakāla evopalabhyante ।] itaścāvidyābhedā:, yasmā"
    },
    {
        "seq_id": 258,
        "vyb_id": "VYB_C02_V05_I01",
        "type": "Leading Bhashya",
        "text": "tatrāvidyāsvarūpamucyate –"
    },
    {
        "seq_id": 259,
        "vyb_id": "seq_259",
        "type": "Sutra",
        "text": "anityāśuciduḥkhānātmasu nityaśucisukhātmakhyātiravidyā ॥ 5 ॥"
    },
    {
        "seq_id": 260,
        "vyb_id": "VYB_C02_V05_B01",
        "type": "Vyasa",
        "text": "anitye kārye nityakhyātiḥ। tadyathā - dhruvā pṛthivī, dhruvā sacandratārakā dyauḥ, amṛtā divaukasa iti। tathā'śucau paramabībhatse kāye – sthānādbījādupaṣṭambhānniḥsyandānnidhanādapi। kāyamādheyaśaucatvātpaṇḍitā hyaśuciṁ viduḥ ॥ iti aśucau śucikhyātirdṛśyate। naveva śaśāṅkalekhā kamanīyeyaṁ kanyā madhvamṛtāvayavanirmitevacandraṁ bhittvā niḥsṛteva jñāyate, nīlotpalapatrāyatākṣī hāvagarbhābhyāṁ locanābhyāṁ jīvalokamāśvāsayantīveti kasya kenābhisaṁbandhaḥ। bhavati caivamaśucau śuciviparyāsapratyaya iti। etenāpuṇye puṇyapratyayastathaivānarthe cārthapratyayo vyākhyātaḥ।"
    },
    {
        "seq_id": 261,
        "vyb_id": "VYB_C02_V05_B01",
        "type": "Vivarana",
        "text": "vivaraṇam\n[tatrāvidyāsvarūpamucyate ।] kiṁ punaravidyāsvarūpākhyāne prayojanaṁ ? tatsvayameva bhāṣyakṛdākhyāsyate\n[anityāśuciduḥkhānātmasu nityaśucisukhātmakhyātiravidyā ।] katham?\n[‘dyaurāsīnna pṛthivī nāntarikṣa'] mityādiṣu siddham ॥\n[tathā aśucau paramabībhatse] paramodvegakare'tyantaghṛṇāspade kārātmasadmanīvāśucau kāye । kathama(pi)sya bībhatsakatvamityāha-\n[kāyamādheyaśaucatvāditi ।] śāsrata ādhātavyameva śai.aucamasminna svato'stīti yāvat ॥\nyadvā, karaṇani buddhisatvādīni satvātmakatayā śucīnyādheyānyasminniti, tacchrucitvādasyāpi śaucam । buddhisatvādyādheyaviprayoge cātyantāśucitvadarśanāt ॥\n[tasmātpaṇḍitā hyaśuciṁ viduḥ ।] paṇḍitagrahaṇaṁ viparyastadhiyāṁ śucitvagrahaṇakhyāpanārtham ॥\n[veva śaśāṅkalekhā kamanīyeyaṁ kanyā amṛtāvayavanirmiteva candra bhitveva nissṛtā jñāyate nīlotpalapatrākṣī bhāvagarbhābhyāṁ locanābhyāṁ jīvalokaṁ samāśvāsayantīti kasya kenābhisaṁbandho bhavatīti ।] kva śarīrādiyāthātmyaṁ, kva\n[etenāpuṇye puṇyapratyayaḥ,] yathā saṁsāramocakānāṁ,"
    },
    {
        "seq_id": 262,
        "vyb_id": "VYB_C02_V05_B02",
        "type": "Vyasa",
        "text": "tathā duḥkhe sukhakhyātiṁ vakṣyati - pariṇāmatāpasaṁskāraduḥkhairguṇavṛttivirodhācca duḥkhameva sarvaṁ vivekinaḥ iti। tatrasukhakhyātiravidyā। tathā'nātmanyātmakhyātirbāhyopakaraṇeṣu cetanācetaneṣu bhogādhiṣṭhāne vā śarīre puruṣopakaraṇe vā manasyanātmanyātmakhyātiriti। tathaitadatroktam - vyaktamavyaktaṁ vā sattvamātmatvenābhipratītya tasya saṁpadamanu nandatyātmasaṁpadaṁ manvānastasya vyāpadamanu śocatyātmavyāpadaṁ manvānaḥ sa sarvo'pratibuddhaḥ iti। eṣā catuṣpadā bhavatyavidyā mūlamasya kleśasaṁtānasya karmāśayasya ca savipākasyeti।"
    },
    {
        "seq_id": 263,
        "vyb_id": "VYB_C02_V05_B02",
        "type": "Vivarana",
        "text": "vivaraṇam\n[tathā duḥkhe sukhakhyātiṁ] vakṣyati ।\n[tathā anātmanyātmakhyātibodhyopakaraṇeṣu cetanācetaneṣu] gavādighaṭādiṣu\natrocyate-kasya punarmanasyanātmanyātmakhyātiriti ? nanu manasa eva khyātiḥ, kiṁ codyate-yāvatā avidyā viparyayaścittavṛttiriti hyuktam । cittameva prāptacaitanyopagrahaṇarūpatvādātmānaṁ cetanamabhimanyate ‘ahaṁ draṣṭṛ śrotṛ vā ahamidaṁ mame'ti cāviśeṣeṇa ।\n[tathaitadatra] etasminnarthe\n[eṣā catuṣpadī bhavatyavidyā ।] nanu cāpuṇye puṇyakhyātiḥ puṇye apuṇyakhyātiḥ ityābhyāṁ ṣaṭpadītvam-na-caturṣveva padeṣu yathāsaṁbhavamantarbhāvāt ।"
    },
    {
        "seq_id": 264,
        "vyb_id": "VYB_C02_V05_B03",
        "type": "Vyasa",
        "text": "tasyāścāmitrāgoṣpadavadvastusatattvaṁ vijñeyam। yathā nāmitro mitrābhāvo na mitramātraṁ kiṁ tu tadviruddhaḥ sapatnaḥ। yathā vā'goṣpadaṁ na goṣpadābhāvo na goṣpadamātraṁ kiṁtu deśa eva tābhyāmanyadvastvantaram, evamavidyā na pramāṇaṁ na pramāṇābhāvaḥ kiṁtu vidyāviparītaṁ jñānāntaramavidyeti ॥ 5 ॥"
    },
    {
        "seq_id": 265,
        "vyb_id": "VYB_C02_V05_B03",
        "type": "Vivarana",
        "text": "vivaraṇam\n[tasyā] śca avidyāyāḥ\nayamabhiprāyaḥ-avidyā iti nañsamāso'yaṁ tatpuruṣaḥ, sa cottarapadārthapradhāno vā syāt , yathā rājapuruṣa iti । yadvā, pūrvapadārthapradhānaḥ, ardhapippalīti ॥\ntatra yadi pūrvapadārthapradhānastadānīṁ vidyāyāḥ pramāṇasyābhāva (vādi) iti, yatraiva vidyāprasaṅgo vṛttisāmānyāttatraiva (smṛtya)vṛttyantarādau pratītiriti, anirdhāritaviśeṣatatvo'rthaḥ prajñāyeta । yā tu viparītākhyātiḥ pūrvoktā avidyeti sā pāribhāṣikī syāt ॥\n[loke yeṣvarthaṣu prasiddhāni padāni tāni sati sambhave tadarthānyeva sūtreṣvityavagantavyaṁ] iti । athāśabdārtha eva, yathā\nathottarapadārthaprādhānyaṁ samānādhikaraṇatvānnīlotpalavat, tatrāpi nīlotpalaśabdārthayoravirodhādviśeṣyaviśeṣaṇabhāvena saṁbandho yuktaḥ ॥\niha nañā nivṛttirucyate । vidyāśabdenāpi vidyā । tatra yadyuttarapadasyārthaṁ pradhānaṁ prati guṇabhūto nañ tasyaivottarapadārthasyābhāvaṁ kuryāt, tadā tadguṇatvameva hīyeta । nāpītarasya prādhānyam ॥\nyo hi kañcinnirvartayituṁ anuprasthito nirvartyameva vyāpādayet, na tasya nirvartyaṁ prati guṇatvam । nāpi nirvartyasya pradhānatā, tadvat । tasmāt pradhānavaśavartinā guṇena bhavitavyamiti vidyāyāmanyasyābhāva eveti kevalo nañ nityānuvādīti vidyāmātraṁ pratīyeta ॥\n[‘tasyāścāmitrāgoṣpadavadvastusatatvaṁ vijñeyam’] iti ।\n[yathā vā agoṣpadaṁ na goṣpadābhāvo na goṣpadamātraṁ, kintu deśa eva tābhyāṁ] goṣpadābhāvagoṣpadamātrābhyām\ntataścāgoṣpadamiti goṣpadaprasakto'rthaḥ , goṣpadamātraṁ, goṣpadaviruddhaśceti trayo'rthāḥ pratibhānti । tatra yadi goṣpadamātraṁ bhavettadā nañaḥ prayogo'narthaka eva । anyābhāvānuvādī cedgoṣpade nañ syādevamapyanarthaka eva ।\natha goṣpadaprasaṅgayukte'rthe, tathāpi nañamukhye'rthe pravṛttassyāt , gobhiratyantāsevitatvasyānuktatvāt । yataḥ sevitattve bhaviṣyatyapi triṣvapi kāleṣu śabdaprayogo yuktassyāt । mukhyaścārtho nāma sa bhavati, yatra gobhiḥ sevitaṁ na bhūtaṁ na vartate nāpi bhaviṣyati । tasmāt, sati sambhave nañarthaḥ sa eva yukta iti na sevitaprasaṅgo nāpi sevitamātra iṣyate । gosevitaviruddha eva deśo'goṣpadaśabdenābhidhīyate ।\nkathaṁ punarnīlotpalavadviśeṣyaviśeṣaṇabhāvaḥ ekasya, bhāvābhāvayorvirodhāt । tadabhāvapratipādanamātreṇa saṁvyavahārānupapatteḥ yasmin vastuni tadabhāva ucyate tadeva vastvantaraṁ pratīyate । taduktam - \"goṣpadaṁ sevitāsevitapramāṇeṣu iti\" ।\n[kintu viparītaṁ jñānāntaramiti] ॥ 5 ॥"
    },
    {
        "seq_id": 266,
        "vyb_id": "seq_266",
        "type": "Sutra",
        "text": "dṛgdarśanaśaktyorekātmatevāsmitā ॥ 6 ॥"
    },
    {
        "seq_id": 267,
        "vyb_id": "VYB_C02_V06_B01",
        "type": "Vyasa",
        "text": "puruṣo dṛkśaktirbuddhirdarśanaśaktirityetayorekasvarūpāpattirivāsmitā kleśa ucyate। bhoktṛbhogyaśaktyoratyantavibhaktayoratyantāsaṁkīrṇayoravibhāgaprāptāviva satyāṁ bhogaḥ kalpate। svarūpapratilambhe tu tayoḥ kaivalyameva bhavati kuto bhoga iti। tathā coktam – ‘buddhitaḥ paraṁ puruṣamākāraśīlavidyādibhirvibhaktamapaśyankuryāttatrā''tmabuddhiṁ mohena’ iti ॥ 6 ॥"
    },
    {
        "seq_id": 268,
        "vyb_id": "VYB_C02_V06_B01",
        "type": "Vivarana",
        "text": "vivaraṇam\nadhunāsmitākhyaṁ viparyayamācaṣṭe - dṛk darśanam upalabdhiḥ puruṣaḥ sa eva śaktiḥ । dṛśyate'neneti darśanam । saiva śaktiḥ antaḥkaraṇādhyavasāyarūpā । tayoḥ dṛgdarśanaśaktyoḥ upalabdhyadhyavasayasvarūpayoḥ ekātmateva ekaścāsāvātmā ca tasya bhāva ekātmatā । ivaśabdenātyantaviviktatāmācaṣṭe । ekasvarūpāpattirivāsmitā kleśa ucyate ॥\nyasminnahaṁpratyaye cittapuruṣayorviveko nopalabhyate so'yamahaṁpratyayo'smitākhyaḥ kleśa ucyate ।\npūrvatra tu puruṣopakaraṇe'ntaḥkaraṇe'nātmanyātmakhyatiriti viparītadarśanamevāvidyetyuktama । iha tu punarbuddhipuruṣayoraviśeṣadarśanamekasvarūpāpattiriva darśanamasmiteti viśeṣaḥ ॥\n[bhoktṛbhogyaśaktyoratyantāviviktayoḥ] atyantāsaṅkīrṇayoḥ\n[svarūpapratilambhe tu tayoḥ] viveke nāhaṁ mameti svarūpopalabdhau satyāṁ buddhipuruṣayoḥ kaivalyameva avimiśrataiva bhavati ।\nna hi manasi cetanāvatvamanadhyāropya sukhitvaṁ duḥkhitvaṁ vā śakyaṁ pratyetum । ahaṁpratyayaviṣayo hi sukhaduḥkhapralyayādhikaraṇam । 'ahaṁ sukhī duḥkhī cāham' iti sāmānādhikaraṇyāt । tasmādasmitākhyo'haṅkāro bhogahetuḥ ॥\n[tathā coktaṁ-buddhitaḥ paraṁ puruṣaṁ] buddhitaḥ sakāśāt\n[ākāreṇa] sukhaduḥkhamohātmakatvena,\n[vibhaktamapaśyan kuryāttatrātmabuddhim] iti । sā pūrvoktaivāvidyā । yadvā asmitāyā avidyābhedatvāt sarvamudāharaṇamiti । apaśyan kuryāditi puruṣasvarūpādarśanamavidyāyāḥ, asmitāyāśca hetuḥ kāraṇaṁ cittasya draṣṭṛdṛśyoparaktatā । puruṣasya tvadarśanaṁ draṣṭṛtvādeva ॥ 6 ॥"
    },
    {
        "seq_id": 269,
        "vyb_id": "seq_269",
        "type": "Sutra",
        "text": "sukhānuśayī rāgaḥ ॥ 7 ॥"
    },
    {
        "seq_id": 270,
        "vyb_id": "VYB_C02_V07_B01",
        "type": "Vyasa",
        "text": "sukhābhijñasya sukhānusmṛtipūrvaḥ sukhe tatsādhane vā yo gardhastṛṣṇā lobhaḥ sa rāga iti ॥ 7 ॥"
    },
    {
        "seq_id": 271,
        "vyb_id": "VYB_C02_V07_B01",
        "type": "Vivarana",
        "text": "vivaraṇam\n[sukhānujanmā] sukhānuśayī\n[sukhābhijñasya] sukhe ābhijñānamābhijñā yasya sa sukhābhijñaḥ sukhaṁ ya upalabdhavāṁstasya, sukhābhijñasya"
    },
    {
        "seq_id": 272,
        "vyb_id": "seq_272",
        "type": "Sutra",
        "text": "duḥkhānuśayī dveṣaḥ ॥ 8 ॥"
    },
    {
        "seq_id": 273,
        "vyb_id": "VYB_C02_V08_B01",
        "type": "Vyasa",
        "text": "duḥkhābhijñasya duḥkhānusmṛtipūrvo duḥkhe tatsādhane vā yaḥ pratigho manyurjighāṁsā krodhaḥ sa dveṣaḥ ॥ 8 ॥"
    },
    {
        "seq_id": 274,
        "vyb_id": "VYB_C02_V08_B01",
        "type": "Vivarana",
        "text": "vivaraṇam\n[duḥkhānujanmā] duḥkhānuśayī dveṣaḥ । duḥkhamuktam"
    },
    {
        "seq_id": 275,
        "vyb_id": "seq_275",
        "type": "Sutra",
        "text": "svarasavāhī viduṣo'pi tathā rūḍho'bhiniveśaḥ ॥ 9 ॥"
    },
    {
        "seq_id": 276,
        "vyb_id": "VYB_C02_V09_B01",
        "type": "Vyasa",
        "text": "sarvasya prāṇina iyamātmāśīrnityā bhavati mā na bhūvaṁ bhūyāsamiti। na cānanubhūtamaraṇadharmakasyaiṣā bhavatyātmāśīḥ। etayā ca pūrvajanmānubhavaḥ pratīyate। sa cāyamabhiniveśaḥ kleśaḥ svarasavāhī kṛmerapi jātamātrasya pratyakṣānumānāgamairasaṁbhāvito maraṇatrāsa ucchedadṛṣṭyātmakaḥ pūrvajanmānubhū'taṁ maraṇaduḥkhamanumāpayati।"
    },
    {
        "seq_id": 277,
        "vyb_id": "VYB_C02_V09_B01",
        "type": "Vivarana",
        "text": "vivaraṇam\n[svarasavāhī viduṣo'pi tathā rūḍho'bhiniveśaḥ svarasena] svabhāvena cittasyavidyāmātraṇa\n[sarvasya prāṇinaḥ iyamātmāśīrnityā bhavati,] yadasau\n[na cānanubhūtamaraṇadharmakasya bhavatyeṣā ā.ātmāśī] riti ।\n[pratyakṣānumānāgamairasambhāvito maraṇātrāsa ucchedadṛṣṭadyātmaka] ātmabhogocchedapratipattihetuḥ"
    },
    {
        "seq_id": 278,
        "vyb_id": "VYB_C02_V09_B02",
        "type": "Vyasa",
        "text": "yathā cāyamatyantamūḍheṣu dṛśyate kleśastathā viduṣo'pi vijñātapūrvāparāntasya rūḍhaḥ। kasmāt। samānā hi tayoḥ kuśalākuśalayormaraṇaduḥkhānubhavādiyaṁ vāsaneti ॥ 9 ॥"
    },
    {
        "seq_id": 279,
        "vyb_id": "VYB_C02_V09_B02",
        "type": "Vivarana",
        "text": "vivaraṇam\n[yathā cāyamatyantamūḍheṣu dṛśyate] kṛmiprabhṛtiṣu"
    },
    {
        "seq_id": 280,
        "vyb_id": "seq_280",
        "type": "Sutra",
        "text": "te pratiprasavaheyāḥ sūkṣmāḥ ॥ 10 ॥"
    },
    {
        "seq_id": 281,
        "vyb_id": "VYB_C02_V10_B01",
        "type": "Vyasa",
        "text": "te pañca kleśā dagdhabījakalpā yoginaścaritādhikāre cetasi pralīne saha tenaivāstaṁ gacchanti ॥ 10 ॥"
    },
    {
        "seq_id": 282,
        "vyb_id": "VYB_C02_V10_B01",
        "type": "Vivarana",
        "text": "vivaraṇam\n[‘kleśamūlaḥ karmāśayaḥ’, ‘sati mūle tadvipākaḥ’] iti vakṣyate । tasmātte kleśā hātavyāḥ । hānārthaśca te pradarśaitāḥ । tadavahānau copāyaṁ vakṣyati –\n[te pañca kleśāḥ dagdhabījakalpāḥ yoginaśvaritādhikāre cetāsi pralīne saha tenāstaṁ gacchanti ।] etaduktaṁ bhavati--samyagdarśanābhyāsānaladagdhabījasāmarthyānāṁ kleśānāṁ kṛtāśeṣapuruṣaprayojanasya cetasaḥ pratiprasavenaiva pralayenaiva pralayotpatterna dhyānasādhanāpekṣā । na hi dagdhaṁ dāhamapekṣate, piṣṭaṁ vā peṣaṇamiti । cetastu sādhitapuruṣārthatvāt sthitiprayojanābhāvācca svayameva nivartate ॥ 10 ॥"
    },
    {
        "seq_id": 283,
        "vyb_id": "VYB_C02_V11_I01",
        "type": "Leading Bhashya",
        "text": "sthitānāṁ tu bījabhāvopagatānām –"
    },
    {
        "seq_id": 284,
        "vyb_id": "seq_284",
        "type": "Sutra",
        "text": "dhyānaheyāstadvṛttayaḥ ॥ 11 ॥"
    },
    {
        "seq_id": 285,
        "vyb_id": "VYB_C02_V11_B01",
        "type": "Vyasa",
        "text": "kleśānāṁ yā vṛttayaḥ sthūlāstāḥ kriyāyogena tatkṛtāḥ satyaḥ prasaṁkhyānena dhyānena hātavyā yāvatsūkṣmīkṛtā yāvaddagdhabījakalpā iti। yathā vastrāṇāṁ sthūlo malaḥ pūrvaṁ nirdhūyate paścātsūkṣmo yatnenopāyena cāpanīyate tathā svalpapratipakṣāḥ sthūlā vṛttayaḥ kleśānāṁ, sūkṣmāstu mahāpratipakṣā iti ॥ 11 ॥"
    },
    {
        "seq_id": 286,
        "vyb_id": "VYB_C02_V11_B01",
        "type": "Vivarana",
        "text": "vivaraṇam\n[sthitānāṁ tu bījabhāvopagatānāmiti ॥] \n[dhyānaheyāstadvṛttayaḥ । kleśānāṁ yā vṛttayaḥ sthūlāstāḥ kriyāyogena] tapassvādhyāyeśvarapraṇidhānākhyena sthūlapratipakṣeṇa\n[yathā vastrāṇāṁ sthūlo malaḥ pūrvaṁ nirdhūyate, paścātsūkṣmo] malaḥ khenehanādinimitto"
    },
    {
        "seq_id": 287,
        "vyb_id": "seq_287",
        "type": "Sutra",
        "text": "kleśamūlaḥ karmāśayo dṛṣṭādṛṣṭajanmavedanīyaḥ ॥ 12 ॥"
    },
    {
        "seq_id": 288,
        "vyb_id": "VYB_C02_V12_B01",
        "type": "Vyasa",
        "text": "tatra puṇyāpuṇyakarmāśayaḥ kāmalobhamohakrodhaprabhavaḥ। sa dṛṣṭajanmavedanīyaścādṛṣṭajanmavedanīyaśca। tatra tīvrasaṁvegena mantratapaḥsamādhibhirnirvartita īśvaradevatāmaharṣimahānubhāvānāmārādhanādvā yaḥ pariniṣpannaḥ sa sadyaḥ paripacyate puṇyakarmāśaya iti। tathā tīvrakleśena bhītavyādhitakṛpaṇeṣu viśvāsopagateṣu vā mahānubhāveṣu vā tapasviṣu kṛtaḥ punaḥ punarapakāraḥ sa cāpi pāpakarmāśayaḥ sadya eva paripacyate। yathā nandīśvaraḥ kumāro manuṣyapariṇāmaṁ hitvā devatvena pariṇataḥ। tathā nahuṣo'pi devānāmindraḥ svakaṁ pariṇāmaṁ hitvā tiryaktvena pariṇata iti। tatra nārakāṇāṁ nāsti dṛṣṭajanmavedanīyaḥ karmāśayaḥ। kṣīṇakleśānāmapi nāstyadṛṣṭajanmavedanīyaḥ karmāśaya iti ॥ 12 ॥"
    },
    {
        "seq_id": 289,
        "vyb_id": "VYB_C02_V12_B01",
        "type": "Vivarana",
        "text": "vivaraṇam\n[kleśamūlaḥ karmāśayo dṛṣṭādṛṣṭajanmavedanīyaḥ ॥ kleśā] avidyādayo\nyasya puṇyāpuṇyarūpasya karmāśayasya yasmin janmani niṣpattistasya tasminneva janmani vedanīyaṁ phalaṁ sa dṛṣṭajanmavedanīyaḥ । yasya tu janmāntare vedanīyaṁ phalaṁ so'dṛṣṭajanmavedanīyaḥ karmāśaya iti ॥\n[tatra puṇyāpuṇyakarmāśayo lobhakrodhamohaprabhava iti,] kleśamūlatvaṁ tasyācaṣṭe । puṇyakarmāśayo lobhaprabhavo yathā-svarge vā atra vā śubhaṁ phalamanubhaviṣyāmīti svargakāmaputrakāmayāgādiḥ । krodhaprabhavo yathāviśvāmitrasyāmbāyāśca । mohaprabhavo yathā-draupadyāḥ kumbhakarṇasya ca ॥\napuṇyakarmāśayo'pi lobhaprabhavo yathā---carmaṇi dvīpinaṁ hanti kuñjaraṁ hanti dantayoḥ । karṇasya cāsrajñānalobhādanṛtavacane ॥ krodhaprabhavo yathā-brahmahatyā । bhārate(bhāve)'pyaśvatthāmnaśca । mohaprabhavo yathā-saṁsāramocakādīnāṁ nahuṣasya ca ।\nasmitāvidyayorlobhakrodhamohaiḥ pratyekaṁ sambandhaḥ । katham ? ahamadhikṣipto'smīti krudhyati । ahaṁ sukhamanubhaviṣyāmīti lubhyati । ahaṁ muhyāmīti muhmati ॥\navidyā'pi sarvatraiva viparītadarśanalakṣaṇā sambadhyate । nahyasātyāmavidyāyāmasmitādīnāṁ sambhavo'sti । rāgastu lobha eva । dveṣastu krodhaḥ । abhiniveśe vimoha evāntarbhavati ॥\nyattu mohaḥ punaravidyeti, tadavivekasāmānyāduktam । lobhakrodhamohāstu parasparanirapekṣā dharmādharmotpatidvāram । tathā ca vakṣyati--lobhakrodhamohapūrvikā iti ॥\n[sa dṛṣṭajanmavedanīyaśca] sa lobhakrodhamohaprabhavaḥ karmāśayo\n[yathā tīvrasaṁyogena] tīvrodyamena\n[tathā tīvrakleśena] lobhādiprakarṣeṇa\nloke'pi kṣetrabījasaṁskāraviśeṣeṇa vṛkṣādiphalasannikarṣaḥ prasiddhaḥ vṛkṣāyurvedaprasiddhyā । tathā kriyāsu phalasannikarṣaviprakarṣadarśanaṁ gamipacyādiṣu tīvramandānuṣṭhānaviśeṣataḥ ।\n[yathā nandīśvaraḥ kumāro manuṣyapariṇāmaṁ svakaṁ hitvā] maheśvarārādhanapariniṣpannena tīvratarakleśānuṣṭhānena janmanā\n[tathā nahuṣo'] puṇyakarmāśayasyodāharaṇam । sa\nkrodhādīnāṁ tu yathāsaṁkhyaṁ dṛṣṭādṛṣṭajanmavedanīyatvenodāharaṇāni vyākhyātāni pūrvameva । etena ca mandamandataralobhādikkeśānuṣṭhānajanmānau puṇyapāpakarmāśayāvadṛṣṭajanmavedanīyau vyākhyātau lokavadeva । tatrāpi tāvaducyate ॥\n[tatra nārakāṇāṁ nāsti] -yairnarakaprāptyarthameva karmānuṣṭhitaṁ brahmahatyāgurudāragamanādilakṣaṇaṁ, teṣāṁ nārakāṇāṁ nārakatvasyāśubhāvitvamāśritya\nkathaṁ punarnārakāṇāṁ karmārambhastiryagādīnāṁ devatānāṁ ca ? manuṣyāṇāṁ hi karmādhikāraḥ । eṣā ca karmabhūmirna narakādirityucyate---na-nahuṣārdanāṁ karmadarśanāt । śrūyate ca śatakratorapi vṛtrādivadhena brahmahatyāprāptiryogādyanuṣṭhānaśravaṇaṁ ca ॥\n['kṣipraṁ hi mānuṣe loke siddhirbhavati karmajā”] iti । vyāsena kīṭopākhyāna(śrava)smaraṇāca tiraśvāmipi karmopapattiḥ ॥\nkiñca-dehendriyādimataḥ kriyopapatteḥ । kriyāṇāṁ ca kāyavāṅmanaḥprabhavānāṁ phalārambhakatvaṁ, kleśapūrvakavāt ॥\n[kṣīṇakleśānāmapi] samyagdarśināmapi"
    },
    {
        "seq_id": 290,
        "vyb_id": "seq_290",
        "type": "Sutra",
        "text": "sati mūle tadvipāko jātyāyurbhogāḥ ॥ 13 ॥"
    },
    {
        "seq_id": 291,
        "vyb_id": "VYB_C02_V13_B01",
        "type": "Vyasa",
        "text": "satsu kleśeṣu karmāśayo vipākārambhī bhavati nocchinnakleśamūlaḥ। yathā tuṣāvanaddhāḥ śālitaṇḍulā adagdhabījabhāvāḥ prarohasamarthā bhavanti nāpanītatuṣā dagdhabījabhāvā vā, tathā kleśāvanaddhaḥ karmāśayo vipākaprarohī bhavati nāpanītakleśo na prasaṁkhyānadagdhakleśabījabhāvo veti। sa ca vipākastrividho jātirāyurbhoga iti।"
    },
    {
        "seq_id": 292,
        "vyb_id": "VYB_C02_V13_B01",
        "type": "Vivarana",
        "text": "vivaraṇam\n[sati mūle tadvipāko jātyāyubhoṁgāḥ । mūlaṁ hi] karmaṇāṁ kleśaḥ । asmin\n[“satsu kleśeṣu karmāśayo vipākārambhī bhavati nocchinnakleśamūla”] iti, mūlasya vyākhyānam । tatra satsu kleśeṣu karmaśayo vipākārambhītyisya dṛṣṭāntamāha-\ntuṣāvanaddhā api kadāciddagdhabījabhāvā na prarohasamarthā bhavanti । adagdhabījabhāvā api vyapanītatuṣā na prarohāyālaṁ bhavanti । ubhayathā ca dārṣṭāntikapratipādanārthaṁ dṛṣṭhāntavikalpa: ॥\n[tathā kleśāvanaddhaḥ karmāśayo vipākaprarohī bhavati] kleśopabandhaḥ tuṣāvanaddhaśālitaṇḍulavat ।\nyogāṅgānuṣṭhānakleśakṣayapūrvasamyagdarśanānāṁ yogināma[na]panītakleśo'pya [na] panītatuṣadagdhabījaśaktiśālivadyogāṅgānuṣṭhānapraṇālikevalasamyagdarśanānaladagdhabījasāmarthyo na vipākaprarohī bhavati ॥\ntathā ca vyāsaḥ sāṁkhyānāṁ yogināṁ ca pṛthaṅmokṣaṁ darśayati ॥\n[“bījānyagnyupadagdhāni na rohanti yathā punaḥ ।] \n[jñānadagdhaistathā leśainātmā sampadyate punaḥ ॥ ”] iti ॥\n[“yogaiśvaryamatikrānto yogī mucyeta”] ityādi । vakṣyati cātrāpi prāptāprāptaiśvaryayogayoḥ kaivalyam ॥\n[sa ca vipākastrividhaḥ jātirāyurbhoga] iti ॥"
    },
    {
        "seq_id": 293,
        "vyb_id": "VYB_C02_V13_B02",
        "type": "Vyasa",
        "text": "tatredaṁ vicāryate – kimekaṁ karmaikasya janmanaḥ kāraṇamathaikaṁ karmānekaṁ janmā''kṣipatīti। dvitīyā vicāraṇā – kimanekaṁ karmānekaṁ janma nirvartayati athānekaṁ karmaikaṁ janma nirvartayatīti। na tāvadekaṁ karmaikasya janmanaḥ kāraṇam। kasmāt, anādikālapracitasyāsaṁkhyeyasyāvaśiṣṭasya karmaṇaḥ sāṁpratikasya ca phalakramāniyamādanāśvāso lokasya prasaktaḥ, sa cāniṣṭa iti। na caikaṁ karmānekasya janmanaḥ kāraṇam। kasmāt, anekeṣu karmasu ekaikameva karmānekasya janmanaḥ kāraṇamityavaśiṣṭasya vipākakālābhāvaḥ prasaktaḥ, sa cāpyaniṣṭa iti। na cānekaṁ karmānekasya janmanaḥ kāraṇam। kasmāt, tadanekaṁ janma yugapanna saṁbhavatīti krameṇaiva vācyam। tathā ca pūrvadoṣānuṣaṅgaḥ।"
    },
    {
        "seq_id": 294,
        "vyb_id": "VYB_C02_V13_B02",
        "type": "Vivarana",
        "text": "vivaraṇam\n[tatredaṁ vicāryate ।] kiṁ punarvicāraphalam ? ucyate-ekaikena prāṇinā viruddhaphalāni bhūyiṣṭhānyekasminneva janmani karmaṇi kriyante । tadyathā –\n[śarīrajaiḥ karmadoṣairyāti sthāvaratāṁ naraḥ ।] \n[vācikaiḥ pakṣimṛgatāṁ mānasairantyajātitām ॥ “] \n[śvasūkarakharoṭrāṇāmi] tyādasmṛteḥ ॥\ntatra viruddhadeśakālanimittavipākānāṁ karmaṇāmekajanmārambhe viruddhavipākatādarthyaṁ hīyeta । tataśca tādarthyacodanāḥ karmeṇāṁ bādhyeran ॥\natha paryoyeṇa janmārambhitvaṁ, karmaṇāmasaṁkhyeyatvāt kenacideva phalamārabdhaṁ nānyairiti, tatra niyamānupapattiḥ, kenārabdhaḥ kena vā neti । tathā । ca kartṝṇāṁ karmaphalaṁ pratya(pya)visrambhādutsāhavibhaṅgaḥ syāt abhyudayāniśreyasapravṛttiṣu ॥\nathānyatamenārambhe vināśa evānyeṣāmiti, tathā'pi sa eva doṣaḥ, kiṁ vinaṣṭa kimārambhakamityaniyamāt ॥\nathāvināśa eva, tathāpyavaśiṣṭasyārambhakālābhāvo mokṣābhāvaśveti । tasmātpravṛttinivṛttiśāstrārthavatvapratipādanārthamidaṁ vicāryate ॥\n[kimekaṁ karma ekasya janmanaḥ kāraṇaṁ] svargādiprāptinimitteṣu bahuṣu karmasu satsu ।\n[dvitīyā vicāraṇā - kimanekaṁ karmānekaṁ janma nirvartayati] viruddhaphalamaviruddhaphalaṁ vā ।\n[na tāvadekaṁ karmaikasya janmanaḥ kāraṇam । kasmāt?] bahuṣu karmasu satsvekameva karma janmaikaṁ nārabhata iti ॥\n[anādikālapracitasya] saṁsārānāditvādekaikena puruṣeṇāsaṁkhyeyamekaikasmin janmani karma pracīyate viruddhaphalamaviruddhaphalaṁ ca ॥\n[avaśiṣṭasya] janmārambhikarmavyatiriktasya\n[prasaktaḥ, sa cāgniṣṭaḥ ॥] \n[na caikaṁ karmānekasya janmanaḥ kāraṇam । kasmāt ?] ekaikasmiṁstāvajanmāna\n[na cānekaṁ karmānekasya janmanaḥ kāraṇam । kasmā] devaṁ nābhyupagamyate? taducyate,"
    },
    {
        "seq_id": 295,
        "vyb_id": "VYB_C02_V13_B03",
        "type": "Vyasa",
        "text": "tasmājjanmaprāyaṇāntare kṛtaḥ puṇyāpuṇyakarmāśayapracayo vicitraḥ pradhānopasarjanabhāvenāvasthitaḥ prāyaṇābhivyakta ekapraghaṭṭakena maraṇaṁ prasādhya saṁmūrchita ekameva janma karoti। tacca janma tenaiva karmaṇā labdhāyuṣkaṁ bhavati। tasminnāyuṣi tenaiva karmaṇā bhogaḥ saṁpadyata iti। asau karmāśayo janmāyurbhogahetutvāttrivipāko'bhidhīyata iti। ata ekabhavikaḥ karmāśaya ukta iti।"
    },
    {
        "seq_id": 296,
        "vyb_id": "VYB_C02_V13_B03",
        "type": "Vivarana",
        "text": "vivaraṇam\n[tasmāt] evaṁ pakṣatrayānupapattāvidānī siddhāntamupasaṁharati-—\n[pracayavicitraḥ] tulyātulyānekakarmapracitatvā\n[prāyaṇābhivyaktaḥ] yathā bījakṣetrasaṁskārasaṁyogo'ṅkurabhāvābhivyaktikāraṇaṁ, tathā prāyaṇamapyaviruddhānāṁ karmaṇāmabhivyaktinimittam ।\n[tacca janma tenaiva] prāyaṇābhivyaktātmanā\n[ttenaiva karmaṇeti] janmamātramārabhya kṛtakāryatvādvinivṛttyāśaṅkaniṣedhamātraṁ kriyate ॥\n[asau karmāśayo janmāyurbhogahetutvāt] trayo vipākā janmādayo yasya sa"
    },
    {
        "seq_id": 297,
        "vyb_id": "VYB_C02_V13_B04",
        "type": "Vyasa",
        "text": "dṛṣṭajanmavedanīyastvekavipākārambhī bhogahetutvāddvivipākārambhī vā āyurbhogahetutvāt nandīśvaravannadvuṣavadveti। kleśakarmavipākānubhavanirvartitābhistu vāsanābhiranādikālasaṁmūrchitamidaṁ cittaṁ vicitrīkṛtamiva sarvato matsyajālaṁ granthibhirivā''tatamityetā anekabhavapūrvikā vāsanāḥ। yastvayaṁ karmāśaya eṣa evaikabhavika ukta iti। ye saṁskārāḥ smṛtihetavastā vāsanāstāścānādikālīnā iti।"
    },
    {
        "seq_id": 298,
        "vyb_id": "VYB_C02_V13_B04",
        "type": "Vivarana",
        "text": "vivaraṇam\n[dṛṣṭajanmavedanīyastvekavipākārambhī] yathā – putrāgrāmādikāmayāgaḥ ।\nnanu ca nandīśvaranahuṣayordṛṣṭajanmavedanīyatvaṁ trivipākāsmbhitvaṁ ca viruddham । dṛṣṭaṁ hi janma nandīśvarasya manuṣyatvam । yatpunarnandīśvarasya devatvaṁ, nahuṣasya cājagaratvaṁ tat dvayamapyadṛṣṭaṁ, na hi manuṣyatva eva devatvaṁ saṁvedyaṁ nandīśvarasya, nāpi devatva eva nahuṣasyājagarasvaṁ sevadyamiti, kathaṁ trivipākārambhitvaṁ dṛṣṭajanmavedanīyatvaṁ ceti ॥\nnaiṣa doṣaḥ । dṛśyamānajātiviśiṣṭameva śarīraṁ tayorjātyantaratvena pariṇatam । na ca yathā'nyeṣāṁ dṛṣṭajātiviśiṣṭaśarīropamardena jātyantaropādānaniṣekādinimittāpekṣayā jātyantaraprāptiḥ, tathā nandīścaranahuṣayoḥ । tasmāt trivipākārambhitvaṁ dṛṣṭajanmavedanīyatvaṁ cetyudāhṛtam ॥\ntatra trividhaḥ karmarāśirdṛṣṭajanmavedanīyaścādṛṣṭajanmavedanīyaśca । dṛṣṭajanmavedanīyatavipākaniyatavipāraḥ kadācidbhogaheturityekavipākaḥ । kadācidbhogāyurhetutvāt dvivipākaḥ । kadācit jātyāyurbhegahetutvāt trivipāko nandīśvaranahuṣayoriva ॥ ।\n[tasmājjanmaprāyaṇāntare kṛta] ityādinā । yastvaniyatavipākaḥ sa trividho vakṣyate ॥\n[kleśakarmavipākānubhavanirvartitābhaiḥ] kleśānubhavaśca karmānubhavaśca vipākānubhavaśca kleśakarmavipākānubhavāḥ, tairnirvartitābhiḥ\n[anekabhavapūrvakā vāsanāḥ] karmaṇi vipāke ca tadaṅgībhāvena vyāpriyante । na hi vāsanāyāḥ karmavipākānajñabhāve sati jātamātrasya pṛṣadaṁśadārakasya vṛṣabuvānaṁ prati sphuritaparikopasyāvaskandanaṁ jāghaṭīti । na ca sakṛdanubhavavāsanāmāttratayā tena śakyaṁ bhavitum ॥"
    },
    {
        "seq_id": 299,
        "vyb_id": "VYB_C02_V13_B05",
        "type": "Vyasa",
        "text": "yastvasāvekabhavikaḥ karmāśayaḥ sa niyatavipākaścāniyatavipākaśca। tatra dṛṣṭajanmavedanīyasya niyatavipākasyaivāyaṁ niyamo na tvadṛṣṭajanmavedanīyasyāniyatavipākasya। kasmāt। yo hyadṛṣṭajanmavedanīyo'niyatavipākastasya trayī gatiḥ – kṛtasyāvipakvasya nāśaḥ, pradhānakarmaṇyāvāpagamanaṁ vā, niyatavipākapradhānakarmaṇā'bhibhūtasya vā ciramavasthānamiti।"
    },
    {
        "seq_id": 300,
        "vyb_id": "VYB_C02_V13_B05",
        "type": "Vivarana",
        "text": "vivaraṇam\n[yastvayaṁ karmāśayaḥ] yastvayaṁ janmaprāyaṇāntare kṛto'viruddhajanmadeśanimittaḥ pradhānopasarjanībhāvena trivipākārambhī\n[ye saṁskārāḥ smṛtihetavastā vāsanāstāścānādikālīnāḥ,] saṁsārasya kleśararmavipākānubhavarūpasyānāditvātū ॥\n[yastvasāvekabhavikaḥ karmāśayaḥ] pūrvottastasyāpavāda ucyate ekadeśasya । kathaṁ ?\n[yastvasāvekabhavika: karmāśaya] iti, tadadṛṣṭajanmavedanīyatvasāmānyena ॥\n[janmaprāyaṇāntare kṛtaḥ puṇyapāpakarmāśayaḥ pracayavicitraḥ pradhānopasarjanabhāvenāvasthitaḥ prāyaṇābhivyaktaḥ ekapraghaṭṭena sammūrchita ekajanma karotī] tyevamādirniyamo virudhyeta । kutaḥ ? prāyaṇasya sarvapūrvakarmābhivyañjakatvāt, āśayādhāropamardena cāśayāntarotpatteḥ, mānuṣyakāśayādhāre pūrvaṁ daivatairyagyonāśayānāṁ samavatthānaṁ, tadādhāropamardanakāle ca prāyaṇe sādhāraṇe sarvakarmabhivyaktikāraṇe daivatairyagyonāśayānāṁ kasyacidevābhivyaktirnetareṣāmiti nāsti hetuḥ । na hi svagecarāpannaṁ vyaṅgyamekadeśaparityāgenābhivyanakti pradīpaḥ ॥\natrecyate – naitadyuktaṁ, karmānarthakyaprasaṅgāt । bahuprakārāṇi hi karmaṇi parasparaviruddhāni kriyante । yo hi svargārtha karma kṛtavān sa eva paśugrāmādyarthaṁ karmānuṣṭhāya punarbahmahatyāṁ vā sthāvarādiprāptyarthaṁ vā balavakarmānutiṣṭhet । tatra narakasyāvarādiprāptasya na hi paśugrāmādilābhasaṁbhavaḥ । tataśca tatkarmaṇāmānarthakyaṁ prasajyeta ॥\natha tatrāpi grāmādilābhasukhaṁ bhavatīti cet – na hi grāmakāma ityukte grāmasukhatvamabhipretam । na hi grāmasukhaṁ prāpto grāmaṁ prāptavān ॥\n[‘tataḥ śeṣeṇa'] iti śeṣasadbhāvajñāpanaśrutismṛtayo bādhyeran । tasmānna sarvaṁ karma prāyaṇe'bhivyajyate । atyantaviruddhānāṁ karmaṇāmānarthakyaprāpteḥ । karmaśākhānarthakye ca mokṣaśāstre'pyanāśvāsaprasaṅgaḥ ॥\nabhivyañjakānāmapi kasyacidabhivyañjakatvaṁ kasyacinneti dṛśyate vyabhicāraḥ । yathā cakṣuṣo rūpābhivyañjakatve'pi caitroळ.ūkacakṣuṣorahorātrayoritaretaravyabhicāraḥ । ālokasya ca samāne sarvacakṣussahakāritve, nolūkacakṣussahakāritvam । ekasmiśva stryādipiṇḍe sukhaduḥkhamehānāṁ sarveṣāmabhivyaktinimitte'pi kasyacidevābhivyaktiḥ ॥\ntatra karmādyapekṣayā virodhādadoṣa iti cet – ihāpi virodhādanabhavyaktiḥ sarvakarmaṇām । na cāpi bījādhāre kṣetre upamardyamāne jalādinimittasaṁyoge satyapi tadgatānāṁ bījānāṁ viruddhajātīyānāmaṅkurādikāryārambhitvam । evaṁ mānuṣyakālīnāśayādhāre'pyupamardyamāne, na viruddhajātīyadevatairyagyonāśayānāṁ sarveṣāṁ yugapadvṛttilābhaḥ ॥\nna ca prāyaṇameva karmaṇāmabhivyañjakam । dṛṣṭajanmavedanīyānāṁ bhogārthānāṁ darśanāt । yeṣāṁ prāyaṇamevābhivyañjakaṁ teṣāṁ sarveṣāṁ bhavatvabhivyaktiriti cet – na – virodhāddaivatairyagyonamānuṣyakāśyānām ॥\n[‘yaṁ yaṁ vāpi smaranbhāvaṁ tyajatyante kaळ.ebaram’] iti smaraṇaviśeṣabhedāt prāyaṇabhedaḥ । tasmānna sarvakarmabhivyañjakatvaṁ prāyaṇasya । anyathā viśeṣaṇānarthakyaprasaṅgāt ॥\nna ca smaraṇādiviśeṣaṇena prakṛtasyānyathātvaṁ nāśo vā syāt । tannāśanyathātvakaraṇe hi smaraṇasya prakṛtakarmasahakāritvaṁ na syāt । svatantraṁ hi smaraṇaṁ syāt । tathā cānuṣṭhitakarmanairarthakyaṁ bhavet ॥\nkiñca – kalalādyavasthāsu mṛtānāṁ mokṣaprasaṅgaḥ । karmārambhāt । tāsāṁ phalatravatkarmatvamapīti cet – na – karaṇāvyūhāt । karaṇeṣu hi vyūhiteṣu karmaṇāṁ vṛttilābhaḥ phalatvaṁ ca । na tadā tadvyūha upapadyate ॥\n[‘sa yattatra kiñcitpaśyatyananvāyatastena bhavati’] iti karmaṇā svapnadarśanajenāsambandhaṁ darśayati । na kaścitsvapnairaparādhavānasti । brahmahatyādikaraṇadarśanāt । atha skannaprāyaścittādidarśanānneti cenna, retasskandananimittatvātprāyaścittasya ॥\ntasamādyadyapi svapnādyavasthāyāmiva kalalādyavasthāsu phalamabhyupagamyate, tathā'pi karaṇavyāpārābhāvāt svapnanāvasthāvadeva phalamātraṁ tat, na karmakartṛtvamiti mokṣaprasaṅga eva garbhaprasṛtānāmapatita iti ॥\n[tatrādṛṣṭajanmavedanīyasya niyatavipākasyaivāyaṁ niyamo] yo'sau\n[kṛtasyāvipakasya vināśaḥ] nāśakālamaprāptasyaiva nāśa: । yathā---prāyāścittādinā pratiṣiddhasya kṛtasya nāśaḥ ॥\n[pradhānakarmaṇyāvāpagamanaṁ] pradhānakarmaṇi niyatavedanīye ācāpāpāte: pradhānakarmaphalātiraskareṇa svayamapi mandamandaṁ phalaṁ madhyamanupraviśya prayacchati । yathā – sakaleṣu taṇḍuleṣu vipacyamānaṣu asakalā api taṇḍulakaṇā uptā alpīyāṁsamartha sādhayantyeva ।"
    },
    {
        "seq_id": 301,
        "vyb_id": "VYB_C02_V13_B06",
        "type": "Vyasa",
        "text": "tatra kṛtasyāvipakvasya nāśo yathā śuklakarmodayādihaiva nāśaḥ kṛṣṇasya। yatredamuktam –“dve dve ha vai karmaṇī veditavye pāpakasyaiko rāśiḥ puṇyakṛto'pahanti tadicchasva karmāṇi sukṛtāni kartumihaiva te karma kavayo vedayante।”"
    },
    {
        "seq_id": 302,
        "vyb_id": "VYB_C02_V13_B06",
        "type": "Vivarana",
        "text": "vivaraṇam\n[tatra kṛtasyāvipakasya nāśo yathā śuklamoṁdiyādihaiva] tapasvādhyāyayogādilakṣaṇasya śuddhasyodayāt prāyaścittādilakṣaṇasya ca,\n[yatredamuktaṁ dve dve ha vai karmaṇī] śuklakṛṣṇe janmani janmani sādhakasya puruṣasyādhikṛtasya ।"
    },
    {
        "seq_id": 303,
        "vyb_id": "VYB_C02_V13_B07",
        "type": "Vyasa",
        "text": "pradhānakarmaṇyāvāpagamanam। yatredamuktaṁ – “syātsvalpaḥ saṁkaraḥ saparihāraḥ sapratyavamarṣaḥ kuśalasya nāpakarṣāyālam। kasmāt, kuśalaṁ hi me vahvanyadasti yatrāyamāvāpaṁ gataḥ svarge'pyapakarṣamalpaṁ kariṣyati” iti।"
    },
    {
        "seq_id": 304,
        "vyb_id": "VYB_C02_V13_B07",
        "type": "Vivarana",
        "text": "vivaraṇam\n[svalpasaṅkaraḥ] alpīyānū, doṣāvakaraḥ । kutaḥ ?\n[kuśalasya] karmaphaladoṣaparihārādivibhāgāvaśāradasya viduṣaḥ ।\n[niyatavipākapradhānakarmabhibhūtasya vā'pyavasthānam । katha] miti duṣṭābhiprāyaḥ praśnaḥ । kathaṁ ? pravṛttarājyenaparasyāpravṛttarājyasyābhibhave yukto nimittabhedena rājyapravṛtteḥ । iha tu nimittamābhivyañjakaṁ maraṇaṁ sarveṣāṁ karmaṇāṁ tulyaṁ tasmiṁstu nimitte sati sarveṣāṁ karmaṇāṁ vṛtilābho yukta iti pradhānakarmābhabhavo na yukta itarasyeti manyate । tataśvāvāpagamanamevāstviti ॥\n[tatrādṛṣṭajanmavedanīyasyaiva] aviruddhadeśakālavipākadinimittasya\n[yattvadṛṣṭajanmavedanīyamaniyatavipākaṁ tannaśyedāvāpaṁ vā gacchedabhibhūtaṁ vā ciramapyupāsīta] udāsīta,\n[tadvipākasyaiva] tasyāniyatavipākasya karmaṇo vipākasyaiva ।"
    },
    {
        "seq_id": 305,
        "vyb_id": "VYB_C02_V13_B08",
        "type": "Vyasa",
        "text": "niyatavipākapradhānakarmaṇā'bhibhūtasya vā ciramavasthānam। kathamiti, adṛṣṭajanmavedanīyasyaiva niyatavipākasya karmaṇaḥ samānaṁ maraṇamabhivyaktikāraṇamuktam na tvadṛṣṭajanmavedanīyasyāniyatavipākasya। yattvadṛṣṭajanmavedanīyaṁ karmāniyatavipākaṁ tannaśyedāvāpaṁ vā gacchedabhibhūtaṁ vā ciramapyupāsīta, yāvatsamānaṁ karmābhivyañjakaṁ nimittamasya na vipākābhimukhaṁ karotīti। tadvipākasyaiva deśakālanimittānavadhāraṇādiyaṁ karmagatiścitrā durvijñānā ceti। na cotsargasyāpavādānnivṛttirityekabhavikaḥ karmāśayo'nujñāyata iti ॥ 13 ॥"
    },
    {
        "seq_id": 306,
        "vyb_id": "VYB_C02_V13_B08",
        "type": "Vivarana",
        "text": "vivaraṇam\n[ekameva janma karotī] tyekajanmārambhitvamuktam - tadidānīṁ nāśāvāpābhibhavāvasthānādivacanādvādhyeteti ceta – na – upapādite.ottaratvāt\nathavā, utsargasyāpavādānnivṛttiriti matvā naikabhavikaḥ karmāśayo durśana ityanena nañ saṁbadhyate । yasmādutsargasyaikadeśasyāpavādo nivartako na savaisya, tasmānniyatavipaki ekabhavika karmīśayaḥ sujñāna eva ॥\naparaḥ kalpaḥ--iha karmagatirjñātavyeti prakṛtaṁ, tasyāyamapavāda ekabhavikaḥ karmāśayo durjñāna iti । tatretiśabdo hatvarthe । yasmāddhetorautsargikasya karmagatijñānasya prakṛtasya etasmādapavādānna nivṛttiriti, tasmādyathā jñeyā karmagatistathā jñātavyaiva । durjñānā iti duḥkhena jñeyatvamucyate kleśena ॥ 13 ॥"
    },
    {
        "seq_id": 307,
        "vyb_id": "seq_307",
        "type": "Sutra",
        "text": "te hlādaparitāpaphalāḥ puṇyāpuṇyahetutvāt ॥ 14 ॥"
    },
    {
        "seq_id": 308,
        "vyb_id": "VYB_C02_V14_B01",
        "type": "Vyasa",
        "text": "te janmāyurbhogāḥ puṇyahetukāḥ sukhaphalā apuṇyahetukā duḥkhaphalā iti। yathā cedaṁ duḥkhaṁ pratikūlātmakamevaṁ viṣayamukhakāle'pi duḥkhamastyeva pratikūlātmakaṁ yoginaḥ ॥ 14 ॥"
    },
    {
        "seq_id": 309,
        "vyb_id": "VYB_C02_V14_B01",
        "type": "Vivarana",
        "text": "vivaraṇam\n[hlādaparitāpaphalāḥ puṇyāpuṇyahetutvāt ।] hvāda: sukhaṁ, paritāpī du:khaṁ, hvādaśca paritāpaśca hvādaparitāpau, tau phalaṁ yeṣāṁ te hlādaparitāpaphalāḥ । tathā puṇyaṁ ca apuṇyañca puṇyāpuṇye, te eva hetū yeṣāṁ te puṇyāpuṇyahetavaḥ, teṣāṁ bhāvaḥ puṇyāpuṇyahetutvaṁ, tasmātpuṇyāpuṇyahetutvāt ।"
    },
    {
        "seq_id": 310,
        "vyb_id": "VYB_C02_V15_I01",
        "type": "Leading Bhashya",
        "text": "kathaṁ, tadupapādyate –"
    },
    {
        "seq_id": 311,
        "vyb_id": "seq_311",
        "type": "Sutra",
        "text": "pariṇāmatāpasaṁskāraduḥkhairguṇavṛttivirodhācca duḥkhameva sarvaṁ vivekinaḥ ॥ 15 ॥"
    },
    {
        "seq_id": 312,
        "vyb_id": "VYB_C02_V15_B01",
        "type": "Vyasa",
        "text": "sarvasyāyaṁ rāgānuviddhaścetanācetanasādhanādhīnaḥ sukhānubhava iti tatrāsti rāgajaḥ karmāśayaḥ। tathā ca dveṣṭi duḥkhasādhanāni muhyati ceti dveṣamohakṛto'pyasti karmāśayaḥ। tathā coktam – “nānupahatya bhūtānyupabhogaḥ saṁbhavatīti hiṁsākṛto'pyasti śārīraḥ karmāśayaḥ” iti। viṣayasukhaṁ cāvidyetyuktam।"
    },
    {
        "seq_id": 313,
        "vyb_id": "VYB_C02_V15_B01",
        "type": "Vivarana",
        "text": "vivaraṇam\n[kathaṁ] viṣayasukhakāle yogina: du:khamasti ? tathā pūrvatra coktaṁ\n[pariṇāmaḥ,] tapti\n[vivekina iti ।] kleśādīnāṁ vibhāgavivekī yasya vidyate sa vivekī ; tasya kleśakarmavipākābhijñasya pariṇāmatāpasaṁskāraguṇavṛttivirodhātmaka(dhāñca)sarvaduḥkhatvopapādaka(pratipādaka)hetvabhidarśina ityartha: । netarasyānitthaṁdarśinaḥ ॥\ntasya tu tatimātraṁ duḥkham । tadapi ‘ahaṁ tapya' ityātmatvena pratipadyamānaḥ tatrāpi saṁśayāno'sau mamedaṁ duḥkhamityetāvanmātramapi viviṅkte । yadi hyetāvadapyantaraṁ viviścīta, tato duḥkhasādhanamapyetadduḥkha(sādhana)miti manvīta ॥\ntathā ca sarvamidaṁ duḥkhamiti titikṣediti so'pi vivekī syāt । tasmādyadyapi tāpakāle duḥkhamātraṁ paśyanti, tathā'pi na tatsādhanādi sarvaṁ du khamiti manyante nirvivekinaḥ । yasya punaḥ pariṇāmaduḥkhahetudarśarnaṁ tasya vivekinaḥ sarvameva duḥkham ॥\n[sarvasyāyaṁ rāgānuviddhaḥ ।] sarvasyetyanena sarvaprāṇiprasiddhatvādavyabhicāripratyakṣāvagamyatvaṁ darśayati ।\n[tathā,] sukhavelāyāṁ sukhapratyanīkabhūtāni\n[tathā,] yaśvāsau sukho\nevamekasminnupabhogakāle bahudhā karmaśayo lobhakrodhamohanimitta upacīyate । tathā ca rāgadveṣamohaviśiṣṭatvādanekamukhakarmāśayaviśiṣṭa: sukhānubhavaḥ pariṇamamānaḥ sannanubandhe duḥkhībhavatīti pariṇāmaduḥkhatetyucyate । vivekinasvevaṁ paśyataḥ sukhānubhavakāle'pi duḥkhamasyeva । tadyathā – viṣadigdhatāṁ jñātvā dadhyodanaṁ bhuñjānasya ॥\n[viṣayasukhaṁ cāvidyetyuktamiti ।] kvoktam ? ihaiva paryāyaśabdena\n[“pratyayāviśeṣo bhogaḥ”] iti । avidyā ca pariṇamamānā sarvamanarthaṁ kareti । tataśva duḥkhabījāvādduḥkhameva viṣayasukham । yathā vyādhinimittatvāt svādutaramapi bhakṣyamāṇam ॥"
    },
    {
        "seq_id": 314,
        "vyb_id": "VYB_C02_V15_B02",
        "type": "Vyasa",
        "text": "yā bhogeṣvindriyāṇāṁ tṛpterupaśāntistatsukham। yā laulyādanupaśāntistadduḥkham। na cendriyāṇāṁ bhogābhyāsena vaitṛṣṇyaṁ kartuṁ śakyam। kasmāt, yato bhogābhyāsamanu vivardhante rāgāḥ kauśalāni cendriyāṇāmiti। tasmādanupāyaḥ sukhasya bhogābhyāsa iti। sa khalvayaṁ vṛścikaviṣabhīta ivā''śīviṣeṇa daṣṭo yaḥ sukhārthī viṣayānuvāsito mahati duḥkhapaṅke nimagna iti। eṣā pariṇāmaduḥkhatā nāma pratikūlā sukhāvasthāyāmapi yoginameva kliśnāti।"
    },
    {
        "seq_id": 315,
        "vyb_id": "VYB_C02_V15_B02",
        "type": "Vivarana",
        "text": "vivaraṇam\n[yā bhogoṣvindriyāṇāṁ] bhujyanta iti bhogāḥ śabdādayaḥ teṣu nimitteṣu yā tṛptiḥ tata indriyāṇām\nyā tu lailyādīpsayā tṛṇāta: sakāśaldanupaśāntaḥ anuparatiḥ tadduḥkham । taduktam -\n[“nāsti tṛṣṇāsamaṁ duḥkhaṁ nāstyatṛṣṇāsamaṁ sukham” iti ॥] \n[na cendriyāṇāṁ bhogābhyāsena śakyaṁ vaitṛṣṇyaṁ kartum । kasmāt ?] ata āha--\n[“ na jātu kāmaḥ kāmānāmupabhogena śāmyati ।] \n[haviṣā kṛṣṇavartmeva bhūya evābhivardhate ॥ '] iti ॥\n[kauśalāni] naipuṇāni ca bhogābhyāseṣvandriyāṇāmanu vivardhante । yadyapi mana:kauśalapūrvakamindriyāṇāṁ kauśalaṁ, tathā'pi dṛśyata eva bhikṣā[kṣvā]dīnāmindriyasyāpi kauśalam ।\n[sa khalvayaṁ vṛścikabhīta ivāśīviṣeṇa daṣṭo yaḥ sukhārthī viṣayānanvavasitaḥ] anvavabaddhaḥ anupravṛtto'nuvyavasito vā, yathā mandaviṣādvṛścikādupajātabhīti: paṭutareṇāśīviṣeṇa prasto mahattaraṁ du:khamabhiprapadyate,\n[mahati duḥkhapaṅke magna iyeṣā pariṇāmadu:khatā] sukhasya"
    },
    {
        "seq_id": 316,
        "vyb_id": "VYB_C02_V15_B03",
        "type": "Vyasa",
        "text": "atha kā tāpaduḥkhatā, sarvasya dveṣānuviddhaścetanācetanasādhanādhīnastāpānubhava iti tatrāsti dveṣajaḥ karmāśayaḥ। sukhasādhanāni ca prārthayamānaḥ kāyena vācā manasā ca parispandate tataḥ paramanugṛhṇātyupahanti ceti parānugrahapīḍābhyāṁ dharmādharmāvupacinoti। sa karmāśayo lobhānmohācca bhavatītyeṣā tāpaduḥkhatocyate। kā punaḥ saṁskāraduḥkhatā, sukhānubhavātsukhasaṁskārāśayo duḥkhānubhavādapi duḥkhasaṁskārāśaya iti। evaṁ karmabhyo vipāke'nubhūyamāne sukhe duḥkhe vā punaḥ karmāśayapracaya iti।"
    },
    {
        "seq_id": 317,
        "vyb_id": "VYB_C02_V15_B03",
        "type": "Vivarana",
        "text": "vivaraṇam\natha tāpaduḥkhatā vyākhyāyate – sukhepabhogastu pariṇamamānaḥ sannanubandhe vijñāte viṣadigdhasvādudadhyodanopabhogavaddduḥkhībhavati, svarūpataḥ punaravidyārūpo'nukūlavedanāgandho'pi । iha punaḥ svarūpata eva duḥkhatā tāpasya pratikūlātmakatvāt ॥\n[sarvasya dveṣānuviddhaḥ] dveṣānugataḥ\n[prārthayamānaḥ kāyena vācā manasā ca parispandate] ceṣṭate । tacca paripandanaṁ parānugrahāya parapīḍanāya vā bhavati । tataḥ\n[kāḥ punaḥ saṁskāradu:khatā? sukhānubhavāt sukhasaṁskārāśaya, dukhānubhavādapi । duḥkhasaṁskārāśayaḥ ।] sukhaduḥkhayo rāgaṁdveṣānuviddhatvātatsaṁskārāśayāvapi rāgadveṣānuviddhau ।\ntato'pi sukhadu:khānubhavasaṁskārāśaya: yathā nairantaryeṇa sukhadu:khānubhavastathaiva tadanubhavasaṁskārāvapi rāgadveṣānuviddhau nirantaratayā bhavataḥ । tau ca saiskārāśayau kriyāyā upabhogasya cāṅgībhavataḥ । evaṁ saṁskārāśayaṁsya duḥkhahetutvam । saṁskārahetukaṁ saṁskāradu:khaṁ, tathā ca tatsaṁskāraduḥkhatā । na hmasmarannupabhogmaya kriyāyai vā sādhanamupādatte । smṛteśca saṁskāranimittatvamupapāditam ॥"
    },
    {
        "seq_id": 318,
        "vyb_id": "VYB_C02_V15_B04",
        "type": "Vyasa",
        "text": "evamidamanādi duḥkhasroto viprasṛtaṁ yoginameva pratikūlātmakatvādudvejayati। kasmāt, akṣipātrakalpo hi vidvāniti। yathorṇātanturakṣipātre nyastaḥ sparśena duḥkhayati na cānyeṣu gātrāvayaveṣu, evametāni duḥkhānyakṣipātrakalpaṁ yoginameva kliśnanti netaraṁ pratipattāram। itaraṁ tu svakarmopahṛtaṁ duḥkhamupāttamupāttaṁ tyajantaṁ tyaktaṁ tyaktamupādadānamanādivāsanāvicitrayā cittavṛttyā samantato'nuviddhamivāvidyayā hātavya evāhaṁkāramamakārānupātinaṁ jātaṁ jātaṁ bāhyādhyātmakobhayanimittāstriparvāṇastāpā anuplavante। tadevamanādinā duḥkhasrotasā vyuhyamānamātmānaṁ bhūtagrāmaṁ ca dṛṣṭvā yogī sarvaduḥkhakṣayakāraṇaṁ samyagdarśanaṁ śaraṇaṁ prapadyata iti।"
    },
    {
        "seq_id": 319,
        "vyb_id": "VYB_C02_V15_B04",
        "type": "Vivarana",
        "text": "vivaraṇam\n[nādiduḥkhasroto yoginameva pratikūlātmakatvādudvejayati ॥] \nnanu cetarasyāpi pratikūlātmakameva, kasmānna tamudvejayati । nātyantakleśādikāluṣyāvivekakiṇīkṛtacetastvāditaramudrejayati । na pratikūlātmakatā prabhāvyate । yo hi dayitāmuṣṭighātaṁ mudgarābhighātadeśīyamapi mastakena pratīcchati । putrasya vā mūtrapurīṣamurasā dhārayati । asāvānandamahodanvattaraṅgāyamāṇaḥ [ṇaṁ] svātmanyapi na vātitarām [svātmānamapi na veti tarām] । na hi tasya tatpratikūlātmakam । rāgameva hi taditarasya pratipattṛtvādabhivardhayati tarām ॥\n[kasmāt ? akṣipātrakalpo hi saḥ ।] prasannatvādviraktatvādityarthaḥ । tasmānna samānaṁ nimittaṁ tasya, yato'sau\n[yathorṇātanturatimṛdusparśī'pyakṣipātre nyastaḥ sparśena duḥkhayati] svacchataratvadakṣipātrasya, tathā yoginaṁ viviktataraprajñānamakaluṣahṛdayamudvejayati duḥkham । sa evorṇātanturanyeṣu gātreṣu kṣiptaḥ kharatarasaṁsparśenāpi na duḥkhayati, tathā\n[evametāni du:khāni akṣipātrakalpaṁ yoginameva kliśnanti netaraṁ pratipattāram ।] itarasya tu pratipatturitaragātrāvayavasvabhāvatāṁ darśayannāha--\n[svakāraṇopahṛtaṁ] duḥkhaprāptinimittaiścetanācetanādibhirupahṛtamupanītaṁ buddhivṛttidvoraṇa puruṣasya karmatāmāpāditaṁ,\n[itaraṁ] pratipattāraṁ kiṁviśiṣṭam ?\n[jātaṁ jātam] anyagātrāvayavakalpaṁ\n[triparvāṇaḥ] bāhyādinimittameva triparvatvam । bhūtabhaviṣyadvartamānatvaṁ vā triparvatvam । vakṣyati ca\n[ta(me)devaṁ] aviveka pratipattāram\n[“tadvairāgyādapi doṣabījakṣaye kaivalyam?] iti ॥"
    },
    {
        "seq_id": 320,
        "vyb_id": "VYB_C02_V15_B05",
        "type": "Vyasa",
        "text": "guṇavṛttivirodhācca duḥravameva sarvaṁ vivekinaḥ। prakhyāpravṛttisthitirūpā buddhiguṇāḥ parasparānugrahatantrī bhūtvā śāntaṁ ghoraṁ mūḍhaṁ vā pratyayaṁ triguṇamevā''rabhante। calaṁ ca guṇavṛttamiti kṣiprapariṇāmi cittamuktam। rūpātiśayā vṛttyatiśayāśca paraspareṇa virudhyante, sāmānyāni tvatiśayaiḥ saha pravartante। evamete guṇā itaretarāśrayeṇopārjitasukhaduḥkhamohapratyayāḥ sarve sarvarūpā bhavantīti, guṇapradhānabhāvakṛtastveṣāṁ viśeṣa iti। tasmādduḥkhameva sarvaṁ vivekina iti।"
    },
    {
        "seq_id": 321,
        "vyb_id": "VYB_C02_V15_B05",
        "type": "Vivarana",
        "text": "vivaraṇam\n[itaśva sarvaṁ duḥrkhaṁ vivekinaḥ ।] kutaśva ?\nguṇāḥ sattvādayaḥ, teṣāṁ vṛttayo guṇavṛttayaḥ, tāsāṁ virodhādguṇavṛttivirodhāt । te ca guṇā antaḥkaraṇadyākārasanniviṣṭāḥ । teṣāṁ guṇapradhānabhāvenābhinnapariṇāmatvācca viruddhavṛttitvaṁ bhavati । anyatamavṛttirudbhavantyā'nyatamavṛttyā'bhibhūyate ॥\nevaṁ trayāṇāmapi pratikṣaṇa(pakṣa)manyenyavṛttitiraskāra itaretaravṛttyudbhāvitvaṁ ca । na sukhaduḥkhamohātmakānāṁ guṇānāmanyatamavṛttilābho'nyatamānanusaṁhitaḥ । tata etatsiddhaṁ bhavati – yadā duḥkhātmikaṁ raja udbhavati, tadā duḥkhatvādeva tadvṛtterna duḥkhamiti vaktavyam । sattvatamase.ārīpa rajo'nugatirastyeveti tayerapi duḥkhatvameva । satvatamaḥpravṛttinivṛtyorapi rajovyāpārānujavādduḥkhatvameva sarvasyeti ॥\n[prakhyāpravṛttisthitiśīlābhirvṛttibhirguṇāḥ parasparānugrahatantrāḥ] parasparaviruddhā api parasparopakāryopakārakabhāvena tailavartyagnivat\nyadā ca rājaso ghoraḥ pratyaya itaraguṇānugata udbhūto bhavati so'nantaramevodbubhūṣatā tāmasena pratyayena mūḍhena sattvānugatena sāttvikena vā tamo'nugatena hanyate । tathā tāmaso'pītarapratyayāmyāṁ paryāyeṇa । tathā sāttvikena itarāvityanyonyodayābhibhavapravṛttayā guṇāḥ ॥\n[calaṁ guṇavṛttaṁ] guṇasvabhāvatvaṁ cittākāreṇa guṇāḥ sanniviṣṭā iti\nkasmāt punarguṇā virudhyanta iti । anekātiśayānāmekatrāsambhavāt । yathā apavarake tamaḥprakāśayoratiśayavatoḥ, evamantaḥkaraṇākārasanniveśināṁ sukhaduḥkhamoharūpāṇāṁ prakāśapravṛttiniyamavṛttīnāṁ guṇānāṁ rūpeṇa vā sukhādinā vṛttyā vā jñānādilakṣaṇayā yugapadatiśayo na sambhavati ॥\n[‘rūpātiśayā vṛttyatiśayāśca virudhyante । sāmānyāni tvatiśayaiḥ saha vartante’] ityucyate । yadā sukharūpātiśayastadā na duḥkharūpātiśayo moharūpātiśayo vā । ’ tathā itarātiśaye netarātiśayaḥ । tathā, jñānavṛttyatiśaye na lobhapratatyavṛttyatiśayaḥ । tathā, anyatamavṛttyatiśaye nānyatamavṛttyatiśayaḥ ॥\n[evamete guṇā itaretaropāśrayeṇopārjitasukhaduḥkhamohapratyayāḥ ।] sukhena rajastasaupāśrayeṇopārjitaḥ sukhapratyayaḥ । rajasāpi sattvatamaupāśrayeṇopārjito duḥkhapratyayaḥ । tasamāpi sattvarajaupāśrayeṇopārjito mohapratyayaḥ । tataḥ\n[guṇapradhānabhāvakṛtastveṣāṁ viśeṣa] iti । pradhānopasarjanatayā saṁjñālābhālābhau । yathā pāñcabhautiktave'pi pārthivaṁ taijasamāpyamiti ॥\n[tasmāt sarvameva duḥkhaṁ vivekina iti ।] guṇavṛttivirodhādityetatparavairāgyārtham । kathaṁ ? pariṇāmatāpasaṁskāraduḥkhairiti dṛṣṭānuśravikraviṣayāvatṛṣṇasyaiva sarvasya du:khapratipādanārtha pṛthagvibhaktikaṁ kṛtam । na hi tatra duḥkhatvamapaśyato vairāgyamupakalppata iti ॥\netattu guṇavṛttivirodhāceti guṇānāṁ parasparavirodhivṛttitvena duḥkhatvapratipādanāttebhyo vyaktāvyaktadharmakebhyaḥ paraṁ vairāgyamupakalpyata ityevamartham । tathā cātrāpi pradhānopasarjanabhāvena sarve sarvarūpā bhavantīti vyaktāvyaktadharmatvaṁ pratipāditam । evaṁ ca kṛtvā sūtre'pi guṇavṛttivirodhācceti pṛthak paṭhitam ॥"
    },
    {
        "seq_id": 322,
        "vyb_id": "VYB_C02_V15_B06",
        "type": "Vyasa",
        "text": "tadasya mahato duḥkhasamudāyasya prabhavabījamavidyā। tasyāśca samyagdarśanamabhāvahetuḥ। yathā cikitsāśāstraṁ caturvyūham – rogo rogaheturārogyaṁ bhaiṣajyamiti, evamidamapi śāstraṁ caturvyūhameva। tadyathā – saṁsāraḥ saṁsāraheturmokṣo mokṣopāya iti। tatra duḥkhabahulaḥ saṁsāro heyaḥ। pradhānapuruṣayoḥ saṁyogo heyahetuḥ। saṁyogasyā''tyantikī nivṛttirhānam। hānopāyaḥ samyagdarśanam।"
    },
    {
        "seq_id": 323,
        "vyb_id": "VYB_C02_V15_B06",
        "type": "Vivarana",
        "text": "vivaraṇam\n[tasyaitasya mahato] guṇagauṇalakṣaṇasya\n[yathā cikitsāśāsraṁ caturvyūham – rogo rogaheturārogyaṁ bhaiṣajyamiti ।] rogarogohatumāṁstannivivartayiṣurbhaiṣajyasya śāstrasyārogyasya prayojanasya viṣayaḥ ॥\n[evamidamapi śāsraṁ caturyūhameva । yathā—saṁsāraḥ saṁsaheturmīkṣo mokṣahetuḥ । tatra duḥkhabahulaḥ saṁsāro] heyaḥ ।\nyathā cikitsāśāstraṁ roge rogahatau cārogye ca tatprayojanake bhaiṣajaye ca catuṣṭaye svarūpapratipādanāya vyūhitaṁ, tata eva ca rogādayo'sya catvāro vyūhā iti caturvyūhaṁ, tathā asya śāstrasya । duḥkhabahulaḥ saṁsāraḥ [heyaḥ], avidyāhetukaśca pradhānapuruṣasaṁyogo hetuḥ, sanimittasya saṁsārasya hānaṁ samyagdarśanaśāstrasya prayojanaṁ, tathā samyagdarśarna ceti catvāra ete vyūhā asyāpi iti caturvyūhaṁ śāstram । eṣu vā'rtheṣu caturdhā vyūho'syeti catuvryūham ॥"
    },
    {
        "seq_id": 324,
        "vyb_id": "VYB_C02_V15_B07",
        "type": "Vyasa",
        "text": "tatra hātuḥ svarūpamupādeyaṁ vā heyaṁ vā na bhavitumarhatīti hāne tasyocchedavādaprasaṅga upādāne ca hetuvādaḥ। ubhayapratyākhyāne śāśvatavāda ityetatsamyagdarśanam ॥ 15 ॥"
    },
    {
        "seq_id": 325,
        "vyb_id": "VYB_C02_V15_B07",
        "type": "Vivarana",
        "text": "vivaraṇam\n[tatra hātuḥ svarūpamiti । nanu ‘draṣṭā dṛśimātra'] iti hātṛlakṣaṇasūtra etadvaditavyam । naiṣa doṣaḥ । śāstrārambhaprayojanapratipipādayiṣuṇā kleśādikaḥ samasto duḥkhāvasānaḥ saṁsāro nirvarṇitaḥ । saṁsārī ca yaḥ saṁsāraduḥkhena nirviṇṇo vivekī so'sya śāstrasya viṣaya upapāditaḥ । tasya vivekinaḥ śāstramata: paramārabhyate । etacca prathamasūtre pradarśitam । ābhyamāṇasya śāsrasya samyagdarśanameva prayojanam । tacca saṁsāraduḥkhanirvarṇanānantaramavasaraprāptaṁ pratipādayitavyamityetaducyate –\n[svarūpamupādeyaṁ vā heyaṁ vā na bhavati ।] kuta etadevam ? heyopādeyavyatirekeṇa vastvadarśanāt । yathā loke sukhaṁ tatkāraṇaṁ copādeyaṁ, duḥkhaṁ tatkāraṇaṁ ca heyam , evamayamapi puruṣo vastutvādanyataradharmī bhavitumarhatītyabhiprāyaḥ । kimato yadyevam ? ata etadbhavati,\nyadyasau heyatvadharmā, tata eṣa hātavyaḥ । hāne tvasya kiṁ syāt ? ā.ātmocchedavādaprasaṅgaḥ syāt । ataḥ ko doṣaḥ syāt ? doṣaṁ kaivalyapāde pratipādayiṣyāmaḥ ॥\nkiñcānyat – asya hātrantarasya(kiñcānyatarasya)abhāvāddhānānupapattitvam । svayamevātmana ātmā hāteti cet – na – svātmani kriyāvirodhādbhedābhāvācca । heyādātmana ātmā hātā cedanyastadā'navasthāsaṅgaḥ । yo yo hātā । tasyāpi heyatvāt । na ca yugapaddvayorhatroḥ saṁbhavo'sti । bhinnakālabhāvinostu heyahātṛtvānupapattiḥ ॥\nhātuśca heyatvābhyupagame tasyānavasthitatvāddheyasambandhānupapattiḥ । hāturanavasthitatve ca svayameva heyatvapratipatterhāturhānāyodyamānarthakyaprasaṅgaḥ । hānaphalānupapātiśva । na hi baddhasya svarūpanāśa eva phalam । mokṣo hi tasya phalam । nāpi mriyamāṇo'pi jñātakṣaṇāntaramaraṇaḥ svarūpavināśamicchati । vināśasyārthaprāptatvādevamanavasthitaśveddhātā na svarūpahānamicchet, arthaprāserhānasya ॥\n[draṣṭṛsūtre] kaivalyapade ca vyākhyāsyāmahe । tasmānna heyatvadharmaṁ puruṣaḥ । saṁsārastu mahadādivyaktiḥ duḥkhabalo heyaḥ । tattulyadharmakaḥ puruṣo na bhavatītyarthaḥ । tattulyadharbhakatve\n[upādāne] tvasya\nkiṁ ca – pārārthryaprasaṅgaśca । anyasya hi hetoranyadupādīyate, satvādilakṣaṇasya pradhānasyopādāne puruṣo heturabhyupeyate, yathā ghaṭāya mṛtpiṇḍopādāne kulālo hetuḥ । sa cetpuruṣaḥ pradhānopādanahetuḥ pradhānavadupādīyeta, tasyapi sattvādidharmatvaṁ syāt, upādeyatvānmṛtpiṇḍavat । tate.o'sya pradhānasya nirhetukaṁ kāryārthamupādānaṁ prāpnoti ॥\n[ityupādāne ca hetuvādaprasaṅga] ityucyate ॥\n[hetustvapuruṣo bhavatīti ।] tasya copādane ahetu: pradhānavṛttirnirhetukī syāt । na ca svayaṁ svārthaṁ śakyaṁ vijñātum । prakāśādiṣu svārthatvādarśanātū ॥\n[ubhayapratyākhyāne] heyatvopādeyatvapratyākhyāne ।"
    },
    {
        "seq_id": 326,
        "vyb_id": "VYB_C02_V16_I01",
        "type": "Leading Bhashya",
        "text": "tadetacchāstraṁ caturvyūhamityabhidhīyate –"
    },
    {
        "seq_id": 327,
        "vyb_id": "seq_327",
        "type": "Sutra",
        "text": "heyaṁ duḥkhamanāgatam ॥ 16 ॥"
    },
    {
        "seq_id": 328,
        "vyb_id": "VYB_C02_V16_B01",
        "type": "Vyasa",
        "text": "duḥkhamatītamupabhogenātivāhitaṁ na heyapakṣe vartate। vartamānaṁ ca svakṣaṇe bhogāruḍhamiti na tatkṣaṇāntare heyatāmāpadyate। tasmādyadevānāgataṁ duḥkhaṁ tadevākṣipātrakalpaṁ yoginaṁ kliśnāti netaraṁ pratipattāram। tadeva heyatāmāpadyate ॥ 16 ॥"
    },
    {
        "seq_id": 329,
        "vyb_id": "VYB_C02_V16_B01",
        "type": "Vivarana",
        "text": "vivaraṇam\n[tadetacchāstraṁ caturvyūhamabhidhīyate ॥] \n[heyaṁ duḥkhamanāgatam । duḥkhamatītam] atikrāntaṁ, vartamānājjanmano'tikrāntajanmalakṣaṇaṁ duḥkhaṁ,\n[vartamānaṁ ca] yajjanmalakṣaṇaṁ duḥkham\n[tasmādyadevānāgataṁ] prāyaṇānantarabhāvijanmaduḥkhalakṣaṇaṁ\nvartamānajanmayiyatiṣāyāṁ hi samyagdarśanamaśakyaviniyogatvādanarthakaṁ syāt । muktabāṇavat pravṛttaphalatvādvartamānaduḥkhasya । bhaviṣyati punarapravṛttatvādbījanirodha upakalpata iti samyagdarśanārthavatvam । svaviṣayo hi samyagdarśanasya sa iti ॥ 16 ॥"
    },
    {
        "seq_id": 330,
        "vyb_id": "VYB_C02_V17_I01",
        "type": "Leading Bhashya",
        "text": "tasmādyadeva heyamityucyate tasyaiva kāraṇaṁ pratinirdiśyate –"
    },
    {
        "seq_id": 331,
        "vyb_id": "seq_331",
        "type": "Sutra",
        "text": "draṣṭṛdṛśyayoḥ saṁyogo heyahetuḥ ॥ 17 ॥"
    },
    {
        "seq_id": 332,
        "vyb_id": "VYB_C02_V17_B01",
        "type": "Vyasa",
        "text": "draṣṭā buddheḥ pratisaṁvedī puruṣaḥ। dṛśyā buddhisattvopārūḍhāḥ sarve dharmāḥ। tadetaddṛśyamayaskāntamaṇikalpaṁ saṁnidhimātropakāridṛśyatvena svaṁ bhavati puruṣasya dṛśirūpasya svāminaḥ, anubhavakarmaviṣayatāmāpannaṁ yataḥ। anyasvarūpeṇa pratilabdhātmakaṁ svatantramapi parārthatvātparatantram। tayordṛgdarśanaśaktyoranādirarthakataḥ saṁyogo heyaheturduḥkhasya kāraṇamityarthaḥ। tathā coktam – tatsaṁyogahetuvivarjanātsyādayamātyantiko duḥkhapratīkāraḥ। kasmāt, duḥkhahetoḥ parihāryasya pratīkāradarśanāt।"
    },
    {
        "seq_id": 333,
        "vyb_id": "VYB_C02_V17_B01",
        "type": "Vivarana",
        "text": "vivaraṇam\n[heyaṁ du:khamanāgata] miti । idānīṁ dvitīyo vyūhaḥ\n[tasyaitasya mahato du:khasamudāyasya prabhavabījamavidyeti ।] satyamevam । kintu du:khasvarūpamātraṁ tatkāraṇasvarūpamātraṁ ca pūrvaṁ nirdiṣṭam । na ca tatsvarūpamātre, iti tatkāraṇaṁ nirdiśyate ।\ndraṣṭā ca dṛśyaṁ ca draṣṭṛdṛśye । tayerdraṣṭṛdṛśyayoriti । draṣṭṛdṛśyasaṁyoga iti tu vaktavye pṛthagvibhaktigrahaṇaṁ tayorbhinnajātīyatvakhyāpanārtham । bhoktṛbhogyayoḥ svasvāminoḥ pradhānapuruṣayoriti vā sūtrayituṁ śakyata eva । tathāpi draṣṭṛdṛśyagrahaṇamanena draṣṭṛdṛśyatvenaiva saṁyogo nānyathetyevamartham ॥\n[draṣṭā buddheḥ pratisaṁvedī puruṣo] vakṣyamāṇalakṣaṇaḥ । pratisaṁvedituṁ śīlamasya sa pratisaṁvedī । kasya ?\n[satvopāruḍhāḥ saveṁ dharmāḥ] śabdādayo buddhisatvamupārūḍhā buddhipratyayākārā eva dṛśyā na svataḥ । svataśca dṛśyatve jñātājñātaviṣayatvaṁ puruṣasya syāt । sadā jñātaviṣayatvaṁ ca puruṣasya nyāyena sthāpyate । tasmādbuddhayupārūḍhā eva sarve dharmā dṛśyāḥ ॥\n[tadetaddṛśyamayaskāntamaṇikalpam] ayaso'pi kriyārthenaivopakartā'yaskāntamaṇiryathā, tathā\n[karmaviṣayatvamāpannaṁ] karmaiva viṣayaḥ karmaviṣayaḥ, karmatvāpattireva । viṣayo dṛśirūpasya dṛśyatāmāpanna ityetat । kathambhūtaṁ satkarmaviṣayatāmāpadyata iti tadviśeṣaṇārthamāha –\nanyasvarūpeṇa svaparapuruṣarūpeṇa śabdādirūpeṇa ca pratilabdhātmakaṁ pratilabdhaviśeṣarūpaṁ pratilabdhapuruṣaśabdādiviśeṣasvabhāvaṁ puruṣasvarūpeṇa labdhātmakaṁ saddṛśyatvena karmatāmāpannamapavargārthena svaṁ bhavati । śabdādyākāreṇa labdhātmakaṁ saddṛśyatvena karmatāmāpannaṁ bhogārthena svaṁ bhavati ॥\n[svatantramapi] puruṣārthadvayakartṛtvena\n[tayordṛgdarśanaśaktyoriti ।] draṣṭṛdṛśyayorityupakramasya dṛgdarśanaśaktyorityupasaṁhāraḥ, buddhipuruṣasaṁyogasya buddhyutpattyanantarabhāvitvādādimattvamāśaṅkya tadanādimattvapradarśanārthaṁ kriyate ।\n[heyahetuḥ duḥkhasya kāraṇam] ityarthaḥ ॥\n[tathā coktaṁ tantre – tatsaṁyogahetuvivarjanāt] tayorbuddhipuruṣayoḥ saṁyogastasya heturavidyā tadvivarjanāt । kathaṁ vivarjanam ? vidyayā samyagdarśanena tatpratipakṣeṇa nivartanāt । tasmāttatsaṁyogahetuvivarjanāt"
    },
    {
        "seq_id": 334,
        "vyb_id": "VYB_C02_V17_B02",
        "type": "Vyasa",
        "text": "tadyathā – pādatalasya bhedyatā, kaṇṭakasya bhettṛtvaṁ, parihāraḥ kaṇṭakasya pādā'nadhiṣṭhānaṁ pādatrāṇavyavahitena vā'dhiṣṭhānam, etattrayaṁ yo veda loke sa tatra pratīkāramārabhamāṇo bhedajaṁ duḥkhaṁ nā''pnoti। kasmāt, tritvopalabdhisāmarthyāditi। atrāpi tāpakasya rajasaḥ sattvameva tapyam। kasmāt, tapikriyāyāḥ karmasthatvāt, sattva kriyā nāpariṇāmini niṣkriye kṣetrajñe, darśitaviṣayatvāt। sattvaṁ tu tapyamāne tadākārānurodhī puruṣo'pyanutapyata iti ॥ 17 ॥"
    },
    {
        "seq_id": 335,
        "vyb_id": "VYB_C02_V17_B02",
        "type": "Vivarana",
        "text": "vivaraṇam\n[tadyathā--pādatalasya bhedyatā] sukumārataratvāt ।\ntathehāpi puruṣaḥ sattvadvāreṇa kaṇṭakasthānīyaṁ pradhānam, tayorviśeṣṭaḥ saṁyego'vidyānimitto duḥkhakāraṇam , duḥkhaparihāro'pyayam – guṇagauṇebhyaḥ pradhānamātraviśeṣebhyo dṛśyebhyo nirapekṣatā, samyagdarśanena prayojanābhāvaṁ buddhvā puruṣasyāvikriyasvāt kaṇṭakādhiṣṭhānavaccharīrārambhiṇī vā karmaṇo niyatavadanīyatvādavaśyaṁ phaladāyitvaṁ buddhvā aprārthitopanatānāṁ śabdādīnāṁ samyagdarśanavyavahitena satvena bhogaḥ । evaṁ parihāraṁ sañjānānaḥ kaṇṭakabhedaduḥkhaparihāramiva saṁsāraduḥkhaṁ nāmeti ॥\nkasmādetadevamiti - tritvopalabdhisāmarthyāt । pradhānapuruṣasaṁyogatritvopalabdhisāmarthyāt । evaṁ hi vijñānasya sāmarthyaṁ dṛśyate । pādatalakaṇṭakatatsaṁyogeṣvajñānasya ca tritvānupalabdherduḥkhahetutvaṁ dṛśyata eva ।\nyadyevaṁ puruṣaścenna tapyate puruṣārthaṁ pradhānaṁ pravartata ityetadanupapannam । vṛttisārūpyeṇoktottarattvāt । tadevedamucyate - darśitaviṣattvāt । apariṇāmino'vikriyattvāt darśitaviṣayattvam । tasmāt dṛśikarmaṇi sattve tapye tadākārānurodhī tadākārānuvartī । tadākārānurodhitvaṁ taddṛśisannidhau bauddhasya pratyayasya dṛśirūpāvabhāsatā । yathā lākṣārasasannidhau sphaṭikasya lākṣākārāvabhāsatā, tathā puruṣo'pi tapyata ityupacaryate ॥ 17 ॥"
    },
    {
        "seq_id": 336,
        "vyb_id": "VYB_C02_V18_I01",
        "type": "Leading Bhashya",
        "text": "dṛśyasvarūpamucyate –"
    },
    {
        "seq_id": 337,
        "vyb_id": "seq_337",
        "type": "Sutra",
        "text": "prakāśakriyāsthitiśīlaṁ bhūtendriyātmakaṁ bhogāpavargārthaṁ dṛśyam ॥ 18 ॥"
    },
    {
        "seq_id": 338,
        "vyb_id": "VYB_C02_V18_B01",
        "type": "Vyasa",
        "text": "prakāśaśīlaṁ sattvam। kriyāśīlaṁ rajaḥ। sthitiśīlaṁ tama iti। ete guṇāḥ parasparoparaktapravibhāgāḥpariṇāminaḥ saṁyogaviyogadharmāṇa itaretaropāśrayeṇopārjitamūrtayaḥ parasparāṅgāṅgitve'pyasaṁbhinnaśaktipravibhāgāstulyajātīyātulyajātīyaśaktibhedānupātinaḥ pradhānavelāyām upardaśitasaṁnidhānā guṇatve'pi ca vyāpāramātreṇa pradhānāntarṇītānumitāstitāḥ puruṣārthakartavyatayā prayuktasāmarthyāḥ saṁnidhimātropakāriṇo'yaskāntamaṇikalpāḥ pratyayamantareṇaikatamasya vṛttimanu vartamānāḥ pradhānaśabdavācyā bhavanti। etaddṛśyamityucyate।"
    },
    {
        "seq_id": 339,
        "vyb_id": "VYB_C02_V18_B01",
        "type": "Vivarana",
        "text": "vivaraṇam\n[dṛśyasvarūpamucyate ।] nanu ca\n[prakāśakriyāsthitiśīlaṁ bhūtendriyātmakaṁ bhogāpavargārthaṁ dṛśyam ।] prakāśaśca kriyā ca sthitiśca prakāśakriyāsthitayaḥ । prakāśasyābhyarhitatvāt pūrvanipātaḥ । bahuṣu cāniyamāt sthitikriyāśabdayoraniyama iti kriyāśabdasya pūrvanipātaḥ । tā eva śīlaṁ yasya tatprakāśakriyāsthitiśīlam । prakāśanaṁ prakāśaḥ, sa śīlaṁ yasya\nnanu ca svarūpameva tatprakāśanaṁ sthitiśca । na । svarūpamātre śīlaśabdāyogāt । na hi mṛdaṅgaśīle mārdaṅgikaḥ । mṛdaṅgavādanaśīlo hi sa ucyate । na hi vyāpāraśūnye kvacidapi śīlaśabdaḥ · prayujyate ॥\nnanu ca sthitiprakāśāvapi sattvatamasoḥ svarūpam । tadetenaiva gamyate svarūpe śīlaśabdaḥ prasaṁkṣyata iti । ucyate – na svarūpe sarvatra śīlaśabdaprayogaḥ । ihāpi rajasi duḥkhasvarūpe kriyāśīlamiti kriyayā samprayujya śīlaśabdavyapadeśaḥ । sthitiprakāśāvapi vyāpārarūpāvabhipretau ॥\natha mataṁ – kriyāpi rajasaḥ svarūpameveti – na – pradhānāvasthāyāṁ sāmyābhyupagamāt guṇānām । yadi kriyā rajasaḥ svarūpamabhaviṣyat pradhānasyāpi kriyāvatvaṁ guṇasāmyāvasthāyāmabhuviṣyat । kāryāvasthāyāṁ hi kriyāvatvamabhyupagamyate, na pradhānavelāyām । tasmānna svarūpābhiprāyeṇa śīlaśabdaprayogaḥ ॥\n[prakāśaśīlaṁ sattvaṁ sthitiśīlaṁ tama] iti vyapadiśyate । sthitiprakāśayorātmalābhasya rajaḥkriyāpūrvatvāccalatorevābhivyaktestācchīlyaṁ sattvatamaserucyate ॥\n[prakāśaśīlaṁ] yattatsattvam ।\nyathā prakāśaśīlamiti sattvamucyate'traiva । rajaḥkriyoparañjanāt sarvāvabhāsasamarthasyāpi satvasya niyataprakāśatvaṁ tamauparaktatvena । tathā rajaso'pi pravṛttyabhivyaktiḥ sattvoparāgeṇa ! niyatapravṛttitvaṁ tu tamauparāgeṇa ! tathā tamase'pi sthilyabhivyaktiḥ satvoparāgeṇa ! sthitiśīlatvaṁ rajauparāgeṇa । sthitistu svata eva । rajase'pi pravṛttiḥ svataḥ । sattvasyāpi prakāśaḥ svata eva । itthamevānyeṣvapi kāryeṣu satvādīnāmitaretaroparāgo draṣṭavyaḥ ॥\n[saṁyogaviyogadharmāṇaḥ ।] saṁyogaśva viyogaśva saṁyogaviyogau, tau dhamaiṁ yeṣāṁ te saṁyogaviyogadharmāṇaḥ । kasmiṁścit kāryaṁ aārambhabhmāṇe guṇapradhānabhāvenānyonyaṁ saṁyujyante । tathaivārabdhakāryavirodhidharmāntarodaye parasparaṁ viyujyante ॥\n[iteretaropāśreyaṇopārjitamūrtayaḥ] -mahadādistambaparyantā mūrtaya itaretaropāśrayeṇopārjitā dharmadharmilakṣaṇā yaiste itarataropāśrayeṇopārjitamūrtayaḥ ॥\n[parasparato bhinnā api] -paramārthato'nyonyato'nyo'pi ।\netaduktaṁ bhavati – ekasmin kārya ārabdhavye'tyantavyatiṣaktaparasparaśaktayaḥ kāryārambhakāle pṛthaktvenānupalakṣyamāṇaśaktipravibhāgā iti ॥\n[tulyajātīyātulyajātīyaśatibhedānupatinaḥ ।] sātvikānāṁ sattvaṁ tulyajātiḥ, rājasānāṁ rajastulyajātiḥ, tāmasānāṁ tama iti ca । parasparāpekṣayā tu bhinnajātīyatvam । tulyajātīyātulyajātīyānāṁ śaktiprabhedamanupatituṁ śīlaṁ yeṣāṁ te\n[pradhānavelāyāmupadarśitasannidhānāḥ] sarve । ekaikasmin prādhānyena svakāryārambhiṇi tatkāla itarayorapi sannidhānamupasarjanabhāvenopadarśitamiti\n[guṇatve] copasarjanabhāve\n[puruṣārthetikartavyatāprayuktasāmarthyāḥ] puruṣārthe bhogāpavargau tasyetikartavyatā yathā yathā arthaniṣpattistathā tathā prayuktaṁ kāryārambhaṁ prati\n[sannidhimātropakāriṇaḥ] vikārapratyayarūpasannidhimātreṇa puruṣasyepakurvantīti\n[pradhānaśabdavācyā bhavānti ।] naiva triguṇīvyatirekeṇānyatpradhānaṁ nāmāsti । ta eva guṇā: sāmyāvasthāḥ pradhānaikaśabdābhidhānīyakaṁ pratipadyante । vaiṣamyaṁ bhajante vikāraśabdābhidheyā vṛttimante bhavanti ॥\n[etaddṛśyamityucyate ।] "
    },
    {
        "seq_id": 340,
        "vyb_id": "VYB_C02_V18_B02",
        "type": "Vyasa",
        "text": "tadetadbhūtendriyātmakaṁ bhūtabhāvena pṛthivyādinā sūkṣmasthūlena pariṇamate। tathendriyabhāvena śrotrādinā sūkṣmasthūlena pariṇamata iti। tattu nāprayojanamapi tu prayojanamurarīkṛtya pravartata iti bhogāpavargārthaṁ hi taddṛśyaṁ puruṣasyeti। tatreṣṭāniṣṭaguṇasvarūpāvadhāraṇamavibhāgāpannaṁ bhogo bhoktuḥ svarūpāvadhāraṇamapavarga iti। dvayoratiriktamanyaddarśanaṁ nāsti। tathā coktam – ayaṁ tu khalu triṣu guṇeṣu kartṛṣvakartari ca puruṣe tulyātulyajātīye caturthe tatkriyāsākṣiṇyupanīyamānānsarvabhāvānupapannānanupaśyannadarśanamanyacchaṅkata iti।"
    },
    {
        "seq_id": 341,
        "vyb_id": "VYB_C02_V18_B02",
        "type": "Vivarana",
        "text": "vivaraṇam\n[bhūtendriyātmakaṁ] bhūtātmakamindriyātmakaṁ ca । kathaṁ tadātmakatvamityāha –\n[nāprayojanam ।] sarvatraiva pravṛtteḥ prayojanadarśanāt ।\n[tatreṣṭāniṣṭaguṇasvarūpāvadhāraṇamavibhāgāpannam iṣṭānām] agarucandanasparśanādilakṣaṇānām\n[svarūpāvadhāraṇaṁ] bhoktṛsvarūpādavadhāryamāṇāduttarakālamapyapavṛttasya viśeṣābhāvādapavarga ityucyate । sarvadā svarūpapratiṣṭho hi (tadā) sa iti । vṛttisārūpyamitaratra viśeṣa iti ॥\n[dvayo] rbhogāpavargayo\n[tathā coktam – ayaṁ tu khalvevaṁ] samyagdaśī"
    },
    {
        "seq_id": 342,
        "vyb_id": "VYB_C02_V18_B03",
        "type": "Vyasa",
        "text": "tāvetau bhogāpavargau buddhikṛtau buddhāveva vartamānau kathaṁ puruṣe vyapadiśyete iti। yathā vijayaḥ parājayo vā yoddhṛṣu vartamānaḥ svāmini vyapadiśyate, sa hi tatphalasya bhokteti, evaṁ bandhamokṣau buddhāveva vartamānau puruṣe vyapadiśyete, sa hi tatphalasya bhokteti। buddhereva puruṣārthāparisamāptirbandhastadarthāvasāyo mokṣa iti। etena grahaṇadhāraṇohāpohatattvajñānābhiniveśā buddhau vartamānāḥ puruṣe'dhyāropitasadbhāvāḥ। sa hi tatphalasya bhokteti ॥ 18 ॥"
    },
    {
        "seq_id": 343,
        "vyb_id": "VYB_C02_V18_B03",
        "type": "Vivarana",
        "text": "vivaraṇam\n[tāvetau bhogāpavargau buddhikṛtau] budvinirvartitau\n[yathā vijayaḥ parājayo veti । budverevārthāparisamāptirbandha iti ।] yāvat samāptau kartavyau bhogā'pavargāviti buddhirmanyate tāvadbandhaḥ ।\n[etena grahaṇadhāraṇavijñānohāpohakriyāvacanayathānyāyāvadhāraṇābhiniveśāḥ] puruṣe'vyāropitasadbhāvā iti jñeyāḥ । pratyayatvāviśeṣāt buddhidharmāḥ\n[grahaṇaṁ] śabdādīnāṁ śrotrādibhirupādānam । gṛhītānāmavismaraṇaṁ"
    },
    {
        "seq_id": 344,
        "vyb_id": "VYB_C02_V19_I01",
        "type": "Leading Bhashya",
        "text": "dṛśyānāṁ guṇānāṁ svarūpabhedāvadhāraṇārthamidamārabhyate –"
    },
    {
        "seq_id": 345,
        "vyb_id": "seq_345",
        "type": "Sutra",
        "text": "viśeṣāviśeṣaliṅgamātrāliṅgāni guṇaparvāṇi ॥ 19 ॥"
    },
    {
        "seq_id": 346,
        "vyb_id": "VYB_C02_V19_B01",
        "type": "Vyasa",
        "text": "tatrā''kāśavāyvagnyudakabhūmayo bhūtāni śabdasparśarūparasagandhatanmātrāṇāmaviśeṣāṇāṁ viśeṣāḥ। tathā śrotratvakcakṣurjihvāghrāṇāni buddhīndriyāṇi, vākpāṇipādapāyūpasthāḥ karmendriyāṇi, ekādaśaṁ manaḥ sarvārtham, ityetānyasmitālakṣaṇasyāviśeṣasya viśeṣāḥ। guṇānāmeṣa ṣoḍaśako viśeṣapariṇāmaḥ।"
    },
    {
        "seq_id": 347,
        "vyb_id": "VYB_C02_V19_B01",
        "type": "Vivarana",
        "text": "vivaraṇam\n[dṛśyānāṁ 'guṇānāṁ] yathāvyākhyātātmanāṁ\n[‘anyebhyo'pi dṛśyante'] iti kartari vanipralyayaḥ ॥ tathā ca sati yannāntamakartari tannapuṅsakam । yatu nāntaṁ kartari tatsarvaliṅgaṁ bhavati । yathā merudṛśvā merudṛśvanīti । tataśca viśeṣādayaḥ parvaṇaḥ । keṣāṁ te sambandhina iti? guṇānāṁ parvāṇo guṇaparvaṇaḥ । keṣāñcidayameva pāṭho – viśeṣāviśeṣaliṅgamātrāliṅgāni guṇaparvāṇīti ॥\n[tatrākāśavāyvagnijalabhūmayo bhūtāni ।] śabdatanmātrārabdhamākāśam । sparśatanmātraṇa śabdasparśalakṣaṇenārabdho vāyu; । rūpatanmātreṇa śabdasparśarūpalakṣaṇenārabdho'gniḥ ॥ rasatanmātreṇa śabdasparśarūparasacatuṣṭayalakṣaṇenā''pa ārabdhāḥ । gandhatanmātreṇa śabdasparśarūparasagandhapañcatayalakṣaṇena bhūmirārabdhā ॥\nnanu ca nityamākāśam , prāgutpattervināśakālaṁ ca viśeṣābhāvāt । yo ya utpatimāṁstasya tasya pṛthivyādeḥ prāgutpattervināśottarakālaṁ ca viśeṣo dṛṣṭaḥ । tathā ākāśaṁ yadyutpattimat syāt prāgutpattervināśottarakālaṁ ca bhavedviśeṣaḥ । na ca so'sti । tasmādākāśamanutpattikam ॥\nathāvakāśadānābhāvo viśeṣa iti cenna, mūrtimato'nyasyābhāvāttulyaṁ nityatve'pi । anityalakṣaṇābhāvāca nityamākāśam, sarvagatatvādātmādivat ॥\n[\"tasmādvā etasmādātmana akāśaḥ sambhūtaḥ’] ityāgamavirodhaḥ । smṛtivirodhaśca । avakāśaṁ kurvate tadupacāra iti cenna, vāyvādiṣvapyupacārapraṅgāt ।\nprāgutpatterviśeṣābhāvādānityo na bhavatīti ca bruvatā viśeṣābhāvānnityatvamityuktaṁ bhavati । viśeṣabhāvāccānityatvamityuktaṁ bhavati । tathā ca satyātmadīnāmapi bandhamokṣopalabdhyanupalabdhyādiviśeṣābhāvāt sato vaiśeṣikasya anityatvaprasaṅgaḥ । tathā, paramāṇvādīnāṁ cānityatvaṁ prasajyeta ॥\nathāpyutpattimata eva prāgūrdhvaṁ ca viśeṣabhāvābhāvai vivakṣitāviti cet – na – ākāśasyotpatyabhyupagamaprasaṅgāt । athākāśotpativādinā viśeṣo vaktuṁ na śakyata iti cet – na – puruṣārthasādhanāsādhanatvaviśeṣāt । sarvagatatvāditi cāsiddho hetuḥ ॥\naṁsaṁrvagatāni kāladigākāśamanāṁsyanityāni ca, svārthībhāve parārthatvātū, ghaṭādivat । utpatimanti ca, pradhānapuruṣābhyāmanyatvāt, ghaṭādivat । evamākāśam [utpatimadanityaṁ ca] bāhendriyaviṣayaguṇatvāt, ghaṭādivat । bhūtatvācca, pṛthivīvat । anityadravyasaṁyogotpādyaguṇatvāt, pṛthivyādivat । cikitsānivartyaprakopakaratvāt, vāyuvat । nabhasaśca prakopaścikitsānivartanīyaścikitsakaprasiddhimupārūḍhaḥ । etenānityasādharmyaṁ vyākhyātam ॥\n[bhūtāni śabdasparśarūparasagandhatanmātrāṇāmaviśeṣāṇāṁ viśeṣāḥ ।] śāntadhoramūḍhādyanekaviśeṣavatvādviśeṣā: । śāntādyabhāvāccāviśeṣā: tanmātrāṇi ॥\n[tathā śrotratvak-cakṣurjihvāghrāṇani,] śabdādiviṣayabuddhayarthavād-\n[‘na vākcapalo na pāṇipādacapalaḥ’] ityādervidhipratiṣedhaviṣayapravṛttinivṛttimatvasiddhaḥ ॥\n[ekādaśaṁ manaḥ sarvārtha] matītānāgatavartamānaviṣayārthaṁ buddhīndriyakarmendriyaviṣayārthaṁ ca ॥\n[etānye] kādaśendriyāṇya\n[guṇānāma] viśeṣākārasaṁsthitānāṁ sattvādīnā"
    },
    {
        "seq_id": 348,
        "vyb_id": "VYB_C02_V19_B02",
        "type": "Vyasa",
        "text": "ṣaḍaviśeṣāḥ। tadyathā – śabdatanmātraṁ sparśatanmātraṁ rūpatanmātraṁ rasatanmātraṁ gandhatanmātraṁ ceti ekadvitricatuḥpañcalakṣaṇāḥ śabdādayaḥ pañcāviśeṣāḥ, ṣaṣṭhaścāviśeṣo'smitāmātra iti। ete sattāmātrasyā''tmano mahataḥ ṣaḍaviśeṣapariṇāmāḥ। yattatparamaviśeṣebhyo liṅgamātraṁ mahattattvaṁ tasminnete sattāmātre mahatyātmanyavasthāya vivṛddhikāṣṭhāmanubhavanti।"
    },
    {
        "seq_id": 349,
        "vyb_id": "VYB_C02_V19_B02",
        "type": "Vivarana",
        "text": "vivaraṇam\n[ṣaḍaviśeṣāḥ । tadyathā śabdamātraṁ sparśamātra] miti dvilakṣaṇasyāpi pradhānena vyapadeśaḥ । tathā\n[ete sattvamātrasyā] stitvamātrasya\n[yattatparaṁ sūkṣmamaviśeṣebhyo liṅgamātraṁ mahattattvam, tasminnete sattāmātre mahatvānmahatyavasthāya] kāraṇasvarūpe mahatyavasthāya"
    },
    {
        "seq_id": 350,
        "vyb_id": "VYB_C02_V19_B03",
        "type": "Vyasa",
        "text": "pratisaṁsṛjyamānāśca tasminneva sattāmātre mahatyātmanyavasthāya yattanniḥsattāsattaṁ niḥsadasannirasadavyaktamaliṅgaṁ pradhānaṁ tatpratiyanti। eṣa teṣāṁ liṅgamātraḥ pariṇāmo niḥsattāsattaṁ cāliṅgapariṇāma iti।"
    },
    {
        "seq_id": 351,
        "vyb_id": "VYB_C02_V19_B03",
        "type": "Vivarana",
        "text": "vivaraṇam\n[pratisaṁsṛjyamānāśca] pratilīyamānāścāviśeṣāḥ\n[eṣa teṣāṁ] guṇānāṁ sattvādīnāṁ"
    },
    {
        "seq_id": 352,
        "vyb_id": "VYB_C02_V19_B04",
        "type": "Vyasa",
        "text": "aliṅgāvasthāyāṁ na puruṣārtho heturnāliṅgāvasthāyāmādau puruṣārthatā kāraṇaṁ bhavatīti। na tasyāḥ puruṣārthatā kāraṇaṁ bhavatīti। nāsau puruṣārthakṛteti nityā''khyāyate। trayāṇāṁ tvavasthāviśeṣāṇāmādau puruṣārthatā kāraṇaṁ bhavati। sa cārtho heturnimittaṁ kāraṇaṁ bhavatītyanityā''khyāyate। guṇāstu sarvadharmānupātino na pratyastamayante nopajāyante। vyaktibhirevātītānāgatavyayāgamavatībhirguṇānvayinībhirupajananāpāyadharmakā iva pratyavabhāsante। yathā devadatto daridrāti। kasmāt। yato'sya mriyante gāva iti, gavāmeva maraṇāttasya daridrāṇaṁ na svarūpahānāditi samaḥ samādhiḥ।"
    },
    {
        "seq_id": 353,
        "vyb_id": "VYB_C02_V19_B04",
        "type": "Vivarana",
        "text": "vivaraṇam\n[liṅgāvasthāyāṁ na puruṣārtho hetuḥ ।] aliṅgāvasthānimittaṁ na puruṣārtho hetuḥ । nāliṅgāvasthā puruṣārthaprayuktetyarthaḥ । tadetat vyācaṣṭe –\n[nnityā vyākhyāyate ।] yo hi puruṣārthaprayukta: so'nityo dṛṣṭo yathā pṛthivyādiḥ । na caiṣā pradhānāvasthā puruṣārthaprayukteti nityā vyākhyāyate ॥\n[trayāṇāṁ tvavasthāviśeṣāṇāṁ] viśeṣāviśeṣaliṅgamātrāṇā\n[guṇāstu sarvadharmānupātinaḥ] sarvavikārānupātinaḥ । yathā sarpaḥ prāṁśutvasarpaṇakuṇḍalatvādiviśeṣānupātī, tathā viśeṣāditatvānupatino guṇāḥ piṇḍapratyayānupātinaśca\n[guṇā vyaktibhireva dharmairevātītānāgatavyayāgamavatībhikhrilakṣaṇābhirguṇānvayinībhirguṇopādānakāraṇabhirupajanāpāyadharmakā ivo] tpattipralayavanta iva\n[yathā devadatto daridrāti । kasmāt ? yenāsya mriyante gāva iti । gavameva maraṇāttasya daridrāṇaṁ na svarūpahānāditi samaḥ samādhiḥ] tulyaścarco dṛṣṭāntena dārṣṭāntikasya devadattadaridrāṇavadeva guṇānugatābhivryatibhirmahadādibhirguṇavimardanavaicitryakṛtābhirvivardhamānabhirguṇānāmāḍhyatā tatpralaye ca teṣāṁ daridrāṇāṁ, na svarūpeṇāpacaya upacayo veti tulya: samādhiriti ॥"
    },
    {
        "seq_id": 354,
        "vyb_id": "VYB_C02_V19_B05",
        "type": "Vyasa",
        "text": "liṅgamātramaliṅgasya pratyāsannaṁ, tatra tatsaṁsṛṣṭaṁ vivicyate kramānativṛtteḥ। tathā ṣaḍaviśeṣā liṅgamātre saṁsṛṣṭā vivicyante pariṇāmakramaniyamāt। tathā teṣvaviśeṣeṣu bhūtendriyāṇi saṁsṛṣṭāni vivicyante। tathā coktaṁ purastāt। na viśeṣebhyaḥ paraṁ tattvāntaramastīti viśeṣāṇāṁ nāsti tattvāntarapariṇāmaḥ। teṣāṁ tu dharmalakṣaṇāvasthāpariṇāmā vyākhyāyiṣyante ॥ 19 ॥"
    },
    {
        "seq_id": 355,
        "vyb_id": "VYB_C02_V19_B05",
        "type": "Vivarana",
        "text": "vivaraṇam\n[liṅgasyāliṅgaṁ pratyāsannaṁ] yathā mūlaṁ vṛkṣasya pratyāsannaṁ bīje saṁsṛṣṭaṁ mūlameva prathamataraṁ vivicyate, na vṛkṣasyottarāvasthā । evaṁ tanna pradhāne tat liṅgaṁ\n[tathā ṣaḍaviśeṣāḥ] pūrvottā\n[tathā coktaṁ purastāt । na viśeṣebhyaḥ] prāguktebhya ākāśādibhyaḥ"
    },
    {
        "seq_id": 356,
        "vyb_id": "VYB_C02_V20_I01",
        "type": "Leading Bhashya",
        "text": "vyākhyātaṁ dṛśyamatha draṣṭuḥ svarūpāvadhāraṇārthamidamārabhyate –"
    },
    {
        "seq_id": 357,
        "vyb_id": "seq_357",
        "type": "Sutra",
        "text": "draṣṭā dṛśimātraḥ śuddho'pi pratyayānupaśyaḥ ॥ 20 ॥"
    },
    {
        "seq_id": 358,
        "vyb_id": "VYB_C02_V20_B01",
        "type": "Vyasa",
        "text": "dṛśimātra iti dṛkśaktireva viśeṣaṇāparāmṛṣṭetyarthaḥ। sa puruṣo buddheḥ pratisaṁvedī। sa buddherna sarūpo nātyantaṁ virūpa iti। na tāvatsarūpaḥ। kasmāt। jñātājñātaviṣayatvātpariṇāminī hi buddhiḥ। tasyāśca viṣayo gavādirghaṭādirvā jñātaścājñātaśceti pariṇāmitvaṁ darśayati। sadājñātaviṣayatvaṁ tu puruṣasyāpariṇāmitvaṁ paridīpayati। kasmāt। nahi buddhiśca nāma puruṣaviṣayaśca syādagṛhītā gṛhītā ceti siddhaṁ puruṣasya sadājñātaviṣayatvaṁ tataścāpariṇāmitvamiti।"
    },
    {
        "seq_id": 359,
        "vyb_id": "VYB_C02_V20_B01",
        "type": "Vivarana",
        "text": "vivaraṇam\n[vyākhyātaṁ dṛśyam] avaghṛtaṁ dṛśyam । yadarthaṁ ca dṛśyate tasyedānīṁ\n[pratisaṁvedī buddheḥ puruṣa ityupapādayiṣyāma] iti, taccātropapādyate । dṛśirdarśanamupalabdhistāvanmātro\n[pratyayānupaśya iti ।] etattu tadastitvānumānam । katham ? ghaṭādīnāṁ dṛśyānāṁ svarūpavyatiriktenānyena dṛśyatvadarśanāt , tatprakāśakānāṁ ca ālekādīnāṁ vyatiriktadṛśyatvāt , sarvārthāvabhāsakānāmapi pratyayānāṁ svarūpavyatiriktadṛśyatvaṁ dṛśyatvādavagamyate ghaṭāditadālokādivaditi ॥\n[dṛśimātra iti । dṛkchaktireva] dṛgdarśanaṁ tadeva śaktirdṛkchaktiḥ । nāpyanyo dṛkchaktimānasti । saiva śaktirdṛgiti । tatra mātraśabdārthaṁ vyācaṣṭe –\n[sa puruṣo buddheḥ] pratisaṁvedituṁ śīlamasyeti\n[na tāvat sarūpaḥ ।] kasmāt ? ko hetuḥ ? । buddhestāvat svarūpaṁ vaidharmyadarśanārthamāha—\nyadi na pariṇametāpariṇamamānā cedviṣayaṁ vikhyāpayet sadaiva viṣayitvaṁ buddheḥ syāt । tasmāt jñātājñātaviṣayatā pariṇāmitvaṁ khyāpayati । pariṇāminī buddhiḥ, jñātājñātaviṣayatvāt । dīpacakṣurādi(viṣaya)vat ॥\n[sadā jñātaviṣayatvaṁ puruṣasyāpariṇāmitvaṁ paridīpayati ।] sadā jñātaviṣayatvamasiddhaṁ puruṣasyetyāśaṅkayāha –\nnanu ca buddhyā vyavasitamarthaṁ puruṣaścetayati, buddheśca sarvo viṣayo jñātaścājñātaśca puruṣasyāpi samānaḥ । jñātājñātaviṣayatvaṁ buddhyā vyavasitārthopalambhitvāt । tasmāt puruṣasyāpi pariṇāmitvaṁ jñātājñātaviṣayatvādbuddhivadeva ॥\nnaiṣa doṣaḥ । buddhereva puruṣaviṣayatvāt । buddhireva hi bāhyārthākārā puruṣasya viṣayo nārthaḥ kevalaḥ kharūpeṇa । tasmānna jñātājñātaviṣayaḥ puruṣaḥ । buddhistu sadaiva jñātaiveti na pariṇāmitvaṁ puruṣasya ॥"
    },
    {
        "seq_id": 360,
        "vyb_id": "VYB_C02_V20_B02",
        "type": "Vyasa",
        "text": "kiṁ ca parārthā buddhiḥ saṁhatyakāritvāt, svārthaḥ puruṣa iti। tathā sarvārthādhyavasāyakatvāttriguṇā buddhistriguṇatvādacetaneti। guṇānāṁ tūpadraṣṭā puruṣa ityato na sarūpaḥ।"
    },
    {
        "seq_id": 361,
        "vyb_id": "VYB_C02_V20_B02",
        "type": "Vivarana",
        "text": "vivaraṇam\nnanu ca buddhayā vyavasitamarthaṁ puruṣaścetayatīti kaścidāha । tat katham ? ucyate – na – tairapyapariṇāmitvasyābhyupagamāt puruṣasya । buddhayā vyavasitamarthamityetaduktaṁ bhavati – buddhyākāraṁ cetayati buddhivyavasāyākārāpannamarthaṁ cetayatīti । anyathā hi teṣāṁ pariṇāmitvaparārthatvasaṁhatyakārivādayo buddhidharmāḥ sarva eva prasajeyuḥ ॥\nathāpariṇāmitve darśanānupapattiriti cet – na – darśanasaiyaiva puruṣasvarūpatvāt । yo hi puruṣapariṇāmitvamabhimanyate, sa idaṁ praṣṭavyaḥ – kiṁ pariṇāmena kriyata iti ॥\nsa cedabhidadhīta – darśanamiti । sa pratyabhidhānīyaḥ – puruṣasya darśanameva rūpam, ataḥ pariṇāmānarthakyamiti ॥\nsa cet pratibrūyāt – na puruṣasyopalabdhirbhogaḥ, kastarhi ? vikriyaiva bhoga iti - sa punarvaktavyaḥ – tathāpi vikriyāvattvādanityattvamupanataṁ śarīrādivadeva ॥\nathāpi pratibhāṣeta – svātmani vikriyā nānityatvakāraṇaṁ syāt , kiṁ tvavasthāntarabhāvivikriyā hi kāraṇamanityatvasyeti । sa puna: pratibhāṣitavyaḥ – vikriyāvasthāyā evāvasthāntaratvāt । pūrvamavikṛtasya vastunaḥ punarvikriyā avasthāntaram ॥\nkiṁ ca – viṣayābhyupagame ca vikriyaiva, tāvatā niyamaḥ pāryete na kartum । na cāpi svātmani vikriyamāṇānāṁ vajravaidūryādīnāmanityatvaṁ nāsti । na ca vikriyājanitasyaiva darśanasya dṛśyaviṣayatvaṁ na nityasya darśanasyeti niyamaheturasti । vikriyaivopalabdhirna vikriyājaniteti cet – na – śarīrādīnāṁ vikriyāvatāmupalabdhiprasaṅgāt ॥\ntasmāddṛśimātra evāpariṇāmī ca, sadā jñātaviṣayatvāt puruṣa iti siddham । tasya ca nityopalabdhisvarūpatve'pi dṛśyabauddhapratyayabhāvābhāvikṛto'yaṁ vyapadeśaḥ paśyati darśayiṣyati dadarśeti ca । savitrādiprakāśanavyapadeśavat । yathā prakāśayati savitā prakāśayiṣyati prācīkaśaditi ca prakāśyabhāvābhāvakṛto vyapadeśaḥ । śuddhatvādayo hetavo vaidharmyeṇa buddhayādayo dṛṣṭāntāḥ ॥\n[sarvārthādhyavasāyitvādgho] raśāntādisamastārthāvasāyitvāt"
    },
    {
        "seq_id": 362,
        "vyb_id": "VYB_C02_V20_B03",
        "type": "Vyasa",
        "text": "astu tarhi virūpa iti। nātyantaṁ virūpaḥ। kasmāt, śuddho'pyasau pratyayānupaśyo yataḥ। pratyayaṁ bauddhamanupaśyati, tamanupaśyannatadātmā'pi tadātmaka iva pratyavabhāsate। tathā coktam - apariṇāminī hi bhoktṛśaktirapratisaṁkramā ca pariṇāminyarthe pratisaṁkrānteva tadvṛttimanupatati, tasyāśca prāptacaitanyopagraharūpāyā buddhivṛtteranukāramātratayā buddhivṛttyaviśiṣṭā hi jñānavṛttirityākhyāyate ॥ 20 ॥"
    },
    {
        "seq_id": 363,
        "vyb_id": "VYB_C02_V20_B03",
        "type": "Vivarana",
        "text": "vivaraṇam\n[astu tarhi virūpa] eva । tataścātyantavirūpatvādbhogānupapattiriti । atrocyate –\n[yataḥ śuddho'pyasau bauddhaṁ pratyayamanupaśyati] tacca bauddhapratyayānudarśanaṁ sādhitam ।"
    },
    {
        "seq_id": 364,
        "vyb_id": "seq_364",
        "type": "Sutra",
        "text": "tadartha eva dṛśyasyā''tmā ॥ 21 ॥"
    },
    {
        "seq_id": 365,
        "vyb_id": "VYB_C02_V21_B01",
        "type": "Vyasa",
        "text": "dṛśirūpasya puruṣasya karmarūpatāmāpannaṁ dṛśyamiti tadartha eva dṛśyasyā''tmā bhavati। svarūpaṁ bhavatītyarthaḥ। svarūpaṁ tu pararūpeṇa pratilabdhātmakaṁ bhogāpavargārthatāyāṁ kṛtāyāṁ puruṣeṇa na dṛśyata iti। svarūpahānādasya nāśaḥ prāpto na tu vinaśyati ॥ 21 ॥"
    },
    {
        "seq_id": 366,
        "vyb_id": "VYB_C02_V21_B01",
        "type": "Vivarana",
        "text": "vivaraṇam\n[tadartha eva dṛśyasyātmā ta] cchabdena draṣṭā dṛśimātraḥ śuddho yathādhigatātmā pratyāmnāyate । tadarthaḥ tasmai tadarthastatprayojanaḥ dṛśikarmatvārtha ityarthaḥ । bhogarūpeṇāpavargarūpeṇa ca । ko'sāvityāha –\nnanu caturvyūhatvaṁ vyācikhyāsitaṁ kimarthametadaprakṛtamucyate । naiṣa doṣaḥ । ātyantikaduḥkhanivṛttiprayojanasya prakṛtatvāt । kathaṁ dṛśyatādarthyalābhāvadhāraṇenātyantikī duḥkhaviratiruktā bhavediti । ucyate – yadi dṛśyasvarūpapratilaibhastadartha eva, tadā aśeṣatadarthaviratau punaḥ kṛtārthatvāt kāryābhāvādātyantikadṛśyaviratiḥ syāt । tasya punaḥ pravṛttau prayojanābhāvāt । na hi kṛtameva punaḥ karaṇīyakamupāśnute । atha tu svārtho'pi dṛśyasyātmalābho'bhaviṣyadataḥ svārthasya bhāvāt punaḥ punaḥ prāvartiṣyata । tataśca nātyantikī nivṛttiḥ । tasmāttādarthyamevāvadhāryete ॥\n[dṛśirūpasya puruṣasya karmaviṣayatāmāpannaṁ dṛśyamiti ।] itiśabdo hetvarthe ।\n[tataśca] tādarthyasya niyatatvāt kāraṇāt"
    },
    {
        "seq_id": 367,
        "vyb_id": "VYB_C02_V22_I01",
        "type": "Leading Bhashya",
        "text": "kasmāt –"
    },
    {
        "seq_id": 368,
        "vyb_id": "seq_368",
        "type": "Sutra",
        "text": "kṛtārthaṁ prati naṣṭamapyanaṣṭaṁ tadanyasādhāraṇatvāt ॥ 22 ॥"
    },
    {
        "seq_id": 369,
        "vyb_id": "VYB_C02_V22_B01",
        "type": "Vyasa",
        "text": "kṛtārthamekaṁ puruṣaṁ prati dṛśyaṁ naṣṭamapi nāśaṁ prāptamapyanaṣṭaṁ tadanyapuruṣasādhāraṇatvāt। kuśalaṁ puruṣaṁ prati nāśaṁ prāptamapyakuśalānpuruṣānprati na kṛtārthamiti teṣāṁ dṛśeḥ karmaviṣayatāmāpannaṁ labhata eva pararūpeṇā''tmarūpamiti। ataśca dṛgdarśanaśaktyornityatvādanādiḥ saṁyogo vyākhyāta iti। tathā coktam –rdhamiṇāmanādisaṁyogāddharmamātrāṇāmapyanādiḥ saṁyoga iti ॥ 22 ॥"
    },
    {
        "seq_id": 370,
        "vyb_id": "VYB_C02_V22_B01",
        "type": "Vivarana",
        "text": "vivaraṇam\n[svarūpahānādasya vināśaḥ prāptaḥ । na tu vinaśyati] sarvātmanā ।\n[kṛtārthaṁ prati naṣṭamapyanaṣṭaṁ tadanyasādhāraṇatvāt । kṛtārthaṁ] yaṁ puruṣaṁ prati bhogāpavarganirvartanena kṛtaprayojana\n[kuśalapuruṣān prati nāśaprāptaṁ] bhogāpavargapradānena kuśalapuruṣānprati kṛtaprayojanam ।\n[ataśca dṛgdarśanaśaktyornityatvādanādiḥ saṁyogo vyākhyātaḥ । tathā coktaṁ tantre – dharmiṇāmanādisaṁyogāt] guṇānāṁ puruṣāṇāṁ cānādisaṁyogā"
    },
    {
        "seq_id": 371,
        "vyb_id": "VYB_C02_V23_I01",
        "type": "Leading Bhashya",
        "text": "saṁyogasvarūpābhidhitsayedaṁ sūtraṁ pravavṛte-"
    },
    {
        "seq_id": 372,
        "vyb_id": "seq_372",
        "type": "Sutra",
        "text": "svasvāmiśaktyoḥ svarūpopalabdhihetuḥ saṁyogaḥ ॥ 23 ॥"
    },
    {
        "seq_id": 373,
        "vyb_id": "VYB_C02_V23_B01",
        "type": "Vyasa",
        "text": "puruṣaḥ svāmī dṛśyena svena darśanārthaṁ saṁyuktaḥ। tasmātsaṁyogādṛśyasyopalabdhiryā sa bhogaḥ। yā tu draṣuḥ svarūpopalabdhiḥ so'pavargaḥ। darśanakāryāvasānaḥ saṁyoga iti darśanaṁ viyogasya kāraṇamuktam। darśanamadarśanasya pratidvaṁdvītyadarśanaṁ saṁyoganimittamuktam। nātra darśanaṁ mokṣakāraṇamadarśanābhāvādeva bandhābhāvaḥ sa mokṣa iti। darśanasya bhāve bandhakāraṇasyādarśanasya nāśa ityato darśanaṁ jñānaṁ kaivalyakāraṇamuktam।"
    },
    {
        "seq_id": 374,
        "vyb_id": "VYB_C02_V23_B01",
        "type": "Vivarana",
        "text": "vivaraṇam\n[svasvāmiśaktyoḥ svarūpopalabdherhetuḥ saṁyogaḥ । svasvāmiśaktyoḥ] buddhipuruṣayoḥ\npramāṇaṁ cātra svasaṁyogapūrvikā buddhipuruṣayoḥ svarūpopalabdhiḥ, viṣayaviṣayisvarūpopalabdhitvāt , īkṣaṇadarpaṇasvarūpopalabdhivat । yā kācit sukhaduḥkhopalabdhirvivādagocarāpannā sā sukhaduḥkhahetusaṁyogapūrvekā, sukhaduḥkhepalabdhitvāt, candanakaṇṭakasukhaduḥkhopalabdhivat ॥\n[puruṣaḥ svāmī dṛśyena svena] svayā buddhyā\n[tasmāt saṁyogādda] rśanaprayuktā\nsaṁsārisaṁsārahetuyāthātmyadarśarnaṁ duḥkhaduḥkhisaṁyogahetunivartakaṁ, duḥkhiduḥkhahetuyāthātmyaviṣayatvāt , rogirogahetuyāthātmyadarśanavat ॥\n[darśanaṁ,] tasmāttadanyathāviṣayasyā\n[darśanaṁ mokṣakāraṇam adarśanābhāvādevā] rthādadarśanakāryasya duḥkhaheto\n[darśanasya bhāve] draṣṭṛdṛśyaviṣayasya darśanasya bhāve tadviṣayasyā"
    },
    {
        "seq_id": 375,
        "vyb_id": "VYB_C02_V23_B02",
        "type": "Vyasa",
        "text": "kiṁ cedamadarśanaṁ nāma, kiṁ guṇānāmadhikāra āhosviddṛśirūpasya svāmino darśitaviṣayasya pradhānacittasyānutpādaḥ। svasmindṛśye vidyamāne yo darśanābhāvaḥ।"
    },
    {
        "seq_id": 376,
        "vyb_id": "VYB_C02_V23_B02",
        "type": "Vivarana",
        "text": "vivaraṇam\n[kiṁcedamadarśanaṁ nāma ?] nanu coktamavidyaiva । sā cā\n[kiṁceda] miti sarvaireva vikalpairvakṣyamāṇairabhisaṁbandhanīyam ।\nnanu guṇānāmadhikārasya kathamadarśanāśaṅkā ? ucyate – arthadvāreṇa bhavatyevādarśanamadhikāraḥ । yāvaddhi guṇānāṁ pravṛttistāvadbandhaḥ । bandhakāraṇamavidyeti sthitisthairyamānīyate । śabdadvāreṇāpi – darśanādanyadadarśanaṁ yadā, bhavatyeva tadānīmāśaṅkā । guṇadhikāro hi darśanādanya eveti ॥\n[āhosviddṛśisvarūpasya svāmino darśitaviṣayasya cittasyānutpādaḥ ।] iha tu pūrvapadārthapradhānatvamadarśanasya gṛhītvā śaṅkyate ।"
    },
    {
        "seq_id": 377,
        "vyb_id": "VYB_C02_V23_B03",
        "type": "Vyasa",
        "text": "kimarthavattā guṇānām। athāvidyā svacittena saha niruddhā svacittasyotpattibījam। kiṁ sthitisaṁskārakṣaye gatisaṁskārābhivyaktiḥ। yatredamuktaṁ pradhānaṁ sthityaiva vartamānaṁ vikārākaraṇādapradhānaṁ syāt।"
    },
    {
        "seq_id": 378,
        "vyb_id": "VYB_C02_V23_B03",
        "type": "Vivarana",
        "text": "vivaraṇam\n[kimarthavatā guṇānāṁ] bhogāpavargābhyāṁ yā guṇānāmarthavatā tadadarśanamiti । atra tvarthadvāreṇaivāśaṅkā । prayojanavato hi prayojanamavaśyakṛtyamiti ॥\nkaḥ punareṣu pakṣeṣu doṣaḥ ? ucyate – yadyadhikāro guṇānāmadarśanaṁ vidyānarthakyaṁ prāptam । na hyāsmin pakṣe vidyā pratyanīkabhūtā syādadarśanasya । yasmādvidyādhikārayoravirodhaḥ, ataścānirmokṣaḥ prasaktaḥ । punaḥ punaḥ prayojanavattayā pravṛttisaṁbhavāt ॥\nguṇārthavattā adarśanamiti pakṣe'pyeṣa eva doṣaḥ । tathā cittasyānutpādapakṣe'pyeṣa eva । anutpādo hi darśanābhāvaḥ, tasya cāvastutvādvidyayā nivṛtiranupapanneti । abhāve hi sati pratyanīkavidhānamanarthakameva ॥\n[athāvidyā svacintena saha niruddheti ।] atra hyavidyāyā adarśanasya ca kenacidaṁśena bhedaṁ manyamāno vikalpayati । katham ? aniruddhā hyavidyā dṛśyamānatvāddarśanameva । yā tu niruddhā cittena saha pralīnā svakāraṇe ।\n[sthitisaṁskāraḥ ।] tasya\n[yatredamu] ktaṁ pradhānaṁ"
    },
    {
        "seq_id": 379,
        "vyb_id": "VYB_C02_V23_B04",
        "type": "Vyasa",
        "text": "tathā gatyaiva vartamānaṁ vikāranityatvādapradhānaṁ syāt। ubhayathā cāsya vṛttiḥ pradhānavyavahāraṁ labhate nānyathā। kāraṇāntareṣvapi kalpiteṣveva samānaścarcaḥ। darśanaśaktirevādarśanamityeke, “pradhānasyā''tmakhyāpanārthā pravṛttiḥ” itiśruteḥ। sarvabodhyabodhasamarthaḥ prākpravṛtteḥ puruṣo na paśyati sarvakāryakaraṇasamarthaṁ dṛśyaṁ tadā na dṛśyata iti। ubhayasyāpyadarśanaṁ dharma ityeke। tatredaṁ dṛśyasya svātmabhūtamapi puruṣapratyayāpekṣaṁ darśanaṁ dṛśyadharmatvena bhavati। tathā puruṣasyānātmabhūtamapi dṛśyapratyayāpekṣaṁ puruṣadharmatvenevādarśanamavabhāsate। darśanaṁ jñānamevādarśanamiti kecidabhidadhati। ityete śāstragatā vikalpāḥ। tatra vikalpabahutvametatsarvapuruṣāṇāṁ guṇānāṁ saṁyoge sādhāraṇaviṣayam ॥ 23 ॥"
    },
    {
        "seq_id": 380,
        "vyb_id": "VYB_C02_V23_B04",
        "type": "Vivarana",
        "text": "vivaraṇam\n[tathā gatyaiva vartamānaṁ] nityaṁ vikārarūpeṇeva vartamānaṁ\nasmin pakṣe tadevānābhivyaktātmakaṁ śaktirūpamadarśanaṁ tadeva cābhivyaktaṁ darśanamiti svātmani virodhānupapatterdarśanādadarśanasya nivṛttyanavaklṛptiḥ ॥\n[sarvabodhasamarthaḥ] bodhātmakatvāt\n[dṛśyasyātmabhūta] mavyatiriktamapi\n[darśanaṁ jñānaṁ,] tadeva jñāna\n[ete śāstragatā vikalpāḥ] darśanāntaragatā vikalpāḥ ।"
    },
    {
        "seq_id": 381,
        "vyb_id": "VYB_C02_V24_I01",
        "type": "Leading Bhashya",
        "text": "yastu pratyakcetanasya svabuddhisaṁyogaḥ –"
    },
    {
        "seq_id": 382,
        "vyb_id": "seq_382",
        "type": "Sutra",
        "text": "tasya heturavidyā ॥ 24 ॥"
    },
    {
        "seq_id": 383,
        "vyb_id": "VYB_C02_V24_B01",
        "type": "Vyasa",
        "text": "viparyayajñānavāsanetyarthaḥ। viparyayajñānavāsanāvāsitā ca na kāryaniṣṭhāṁ puruṣakhyātiṁ buddhiḥ prāpnoti sādhikārā punarāvartate। sā tu puruṣakhyātiparyavasānāṁ kāryaniṣṭhāṁ prāpnoti, caritādhikārā nivṛttādarśanā bandhakāraṇābhāvānna punarāvartate।"
    },
    {
        "seq_id": 384,
        "vyb_id": "VYB_C02_V24_B01",
        "type": "Vivarana",
        "text": "vivaraṇam\n[sarvapuruṣāṇāṁ guṇasaṁyegāviśeṣaḥ ।] guṇaiḥ saṁyogaḥ sarveṣāmaviśiṣṭaḥ sādhāraṇaḥ, tathā\n['viparyayo mithyājñānamatadūpapratiṣṭham’] ityuktam । tathā\n[viparyayajñānavāsanāvāsitā na kāryaniṣṭhāṁ] kāryesamāptim । kāryaniṣṭhāmāha –\n[sā tu] buddhiḥ"
    },
    {
        "seq_id": 385,
        "vyb_id": "VYB_C02_V24_B02",
        "type": "Vyasa",
        "text": "atra kaścitpaṇḍakopākhyānenoddhāṭayati - mugdhayā bhāryayā'bhidhīyate - paṇḍakā''ryaputra, apatyavatī me bhaginī kimarthaṁ nāma nāhamiti, sa tāmāha - mṛtaste'hamapatyamutpādayiṣyāmīti। tathedaṁ vidyamānaṁ jñānaṁ cittanivṛttiṁ na karoti, vinaṣṭaṁ kariṣyatīti kā pratyāśā। tatrā''cāryadeśīyo vakti – nanu buddhinivṛttireva mokṣo'darśanakāraṇābhāvādbuddhinivṛttiḥ।"
    },
    {
        "seq_id": 386,
        "vyb_id": "VYB_C02_V24_B02",
        "type": "Vivarana",
        "text": "vivaraṇam\n[atra kaścitpaṇḍakopākhyānenoddhaṭṭayati ।] paṇḍakaḥ\nayamudghaṭṭayiturabhiprāyaḥ – avidyā cedbuddhipuruṣasaṁyegasya kāraṇaṁ, tasyāśca vidyā nivṛttihetuḥ, tataśca vidyamānāyāṁ vidyāyāṁ tadvirodhinyavidyā nivartate । na tu vidyotpattyanantaramapi cittanivṛttiḥ । tatra yathaiva satyāṁ vidyāyāṁ na cittanivṛtaḥ, tathā naṣṭāyāmapi vidyāyāṁ na nivartsyati tarāmidānī ṣaṇḍādiva mṛtādapatyopattiḥ । ata eva kāraṇādavidyā'pi na saṁyogakāraṇam ॥\n[atrācāryadeśīyaḥ parihāraṁ vakti ।] ācāryadeśīyagrahaṇaṁ pūrvapakṣasyāsāratvaprakhyāpanārtham । uddhaṭṭanenaiva pratyuttaraṁ vadāmi iti ॥\n[nanu buddhinivṛttireva mokṣaḥ ।] katham ?"
    },
    {
        "seq_id": 387,
        "vyb_id": "VYB_C02_V24_B03",
        "type": "Vyasa",
        "text": "taccādarśanaṁ bandhakāraṇaṁ darśanānnivartate। tatra cittanivṛttireva mokṣaḥ, kimarthamasthāna evāsya mativibhraḥ ॥ 24 ॥"
    },
    {
        "seq_id": 388,
        "vyb_id": "VYB_C02_V24_B03",
        "type": "Vivarana",
        "text": "vivaraṇam\n[taccādarśanaṁ bandhakāraṇaṁ darśanānnivartate, tannivṛttireva mokṣaḥ । kimarthamasthāne vibhramaḥ] । pradhānapuruṣasaṁyogasya du:khahetoravidyā kāraṇamiti vistareṇa pratipāditam । tataśca darśanādadarśananivṛtyupapettaḥ pūrvapakṣamasāraṁ manyate ॥\nnanu coktaṁ vidyānantarameva buddhirna nivartata iti । ucyate । vidyayā tāvadavidyā nivartata eva । nātra vibhramaḥ kāryaḥ । tasyāṁ tu nivṛttāyāṁ budvinivṛttiśca bhavatyeva । punarbuddhisaṁyogasyāvidyāvyatirekeṇa kāraṇāntarābhāvāt । tataśca buddhinivṛttireva mokṣaḥ ॥\n[“tasya tāvadeva ciram”] iti ॥ 24 ॥"
    },
    {
        "seq_id": 389,
        "vyb_id": "VYB_C02_V25_I01",
        "type": "Leading Bhashya",
        "text": "heyaṁ duḥkhaṁ heyakāraṇaṁ ca saṁyogākhyaṁ sanimittamuktamataḥ paraṁ hānaṁ vaktavyam –"
    },
    {
        "seq_id": 390,
        "vyb_id": "seq_390",
        "type": "Sutra",
        "text": "tadabhāvātsaṁyogābhāvo hānaṁ taddṛśeḥ kaivalyam ॥ 25 ॥"
    },
    {
        "seq_id": 391,
        "vyb_id": "VYB_C02_V25_B01",
        "type": "Vyasa",
        "text": "tasyādarśanasyābhāvādbuddhipuruṣasaṁyogābhāva ātyantiko bandhanoparama ityarthaḥ। etaddhānam। taddṛśeḥ kaivalyaṁ puruṣasyāmiśrībhāvaḥ punarasaṁyogo guṇairityarthaḥ। duḥkhakāraṇanivṛttau duḥkhoparamo hānaṁ, tadā svarūpapratiṣṭhaḥ puruṣa ityuktam ॥ 25 ॥"
    },
    {
        "seq_id": 392,
        "vyb_id": "VYB_C02_V25_B01",
        "type": "Vivarana",
        "text": "vivaraṇam\n[heyaṁ duḥkhamanāgatam'] ityuktam । regasthānīya eka vyūho vyākhyāta ityarthaḥ ।\n[ataḥ paraṁ hānam] ārogyasthānīyaṁ mokṣaśāstraprayojane\n[taditi] pūrvaprakṛtāyā avidyāyāḥ pratyavamarśaḥ ।\n[duḥkhakāraṇanivṛtau duḥkhoparamo hānam । tadā svarūpapratiṣṭhaḥ puruṣa ityuktam – “svarūpapratiṣṭhā vā citiśaktiḥ” iti ॥] \nnanu ca aniyatavipākasya karmaṇaḥ sadbhāve kathaṁ hānaṁ syāt ? punarāneyatavipākakarmaṇā śarīrasyārambha iti । na—abhihitapratividhānatvāt । samyagdarśanena kreśabījasya dāhāta karmaṇāmanārambhakatvamuktaṁ dagdhabījabhāvāpanītatuṣaśalitaṇḍulanidarśanena । tasmāt na viduṣaḥ kāraṇābhāvāccharīrārambhaḥ ॥ 25 ॥"
    },
    {
        "seq_id": 393,
        "vyb_id": "VYB_C02_V26_I01",
        "type": "Leading Bhashya",
        "text": "atha hānasya kaḥ prāptyupāya iti –"
    },
    {
        "seq_id": 394,
        "vyb_id": "seq_394",
        "type": "Sutra",
        "text": "vivekakhyātiraviplavā hānopāyaḥ ॥ 26 ॥"
    },
    {
        "seq_id": 395,
        "vyb_id": "VYB_C02_V26_B01",
        "type": "Vyasa",
        "text": "sattvapuruṣānyatāpratyayo vivekakhyātiḥ। sā tvanivṛttamithyājñānā plavate। yadā mithyājñānaṁ dagdhabījabhāvaṁ vandhyaprasavaṁ saṁpadyate tadā vidhūtakleśarajasaḥ sattvasya pare vaiśāradye parasyāṁ vaśīkārasaṁjñāyāṁ vartamānasya vivekapratyayapravāho nirmalo bhavati। sā vivekakhyātiraviplavā hānopāyaḥ। tato mithyājñānasya dagdhabījabhāvopagamaḥ punaścāprasava ityeṣa mokṣasya mārgo hānasyopāya iti ॥ 26 ॥"
    },
    {
        "seq_id": 396,
        "vyb_id": "VYB_C02_V26_B01",
        "type": "Vivarana",
        "text": "vivaraṇam\n[hānasya kaḥ prāptyupāyaḥ?] iti ॥\nnanu ca kathaṁ hānasya prāpyupāya iti ? yāvatā naiva hānamavastutvāt prāpyam । bandhanoparama eva hi hānam । naiṣa doṣaḥ । yatnasādhyatvādavidyānivṛtteḥ yathā nigalabhedaḥ । samyakūkhyātau satyāmavidyānivṛttiriti hānamavastvapi prāpyamityupacaryete ॥\n[vivekakhyātiraviplavā hānopāyaḥ ।] kā punarvivekakhyātirityāha –\n[‘yathā hemāvipakvaṁ na virājate ।] \n[tathā'pakvakaṣāyasya vijñānaṁ na prakāśate ॥] \n[“kāmagrāhagṛhītasya jñānamapyasya na plavaḥ” ।] iti ॥\n[yadā tu mithyājñānaṁ dagdhabījabhāvaṁ] dagdhabījatvādeva\n[sā vivekakhyātiḥ] itthaṁbhūtā satī\n[“bījānyagnyupadagdhāni na rohanti yathā punaḥ ।] \n[jñānadagdhaistathā kleśairnātmā sampadyate punaḥ ॥ ” iti ।] \n[rmokṣasya mārgo hānasyopāya] ityarthaḥ ॥ 26 ॥"
    },
    {
        "seq_id": 397,
        "vyb_id": "seq_397",
        "type": "Sutra",
        "text": "tasya saptadhā prāntabhūmiḥ prajñā ॥ 27 ॥"
    },
    {
        "seq_id": 398,
        "vyb_id": "VYB_C02_V27_B01",
        "type": "Vyasa",
        "text": "tasyeti pratyuditakhyāteḥ pratyāmnāyaḥ। saptadheti aśuddhyāvaraṇamalāpagamāccittasya pratyayāntarānutpāde sati saptaprakāraiva prajñā vivekino bhavati।"
    },
    {
        "seq_id": 399,
        "vyb_id": "VYB_C02_V27_B01",
        "type": "Vivarana",
        "text": "vivaraṇam\n[tasya saptadhā prāntabhūmiḥ prajñā । tasyeti pratyuditakhyāteḥ] pratyutpannasamyagdarśanasya"
    },
    {
        "seq_id": 400,
        "vyb_id": "VYB_C02_V27_B02",
        "type": "Vyasa",
        "text": "tadyathā – parijñātaṁ heyaṁ nāsya punaḥ parijñeyamasti। kṣīṇā heyahetavo na punareteṣāṁ kṣetavyamasti। sākṣātkṛtaṁ nirodhasamādhinā hānam। bhāvito vivekakhyātirūpo hānopāya iti। eṣā catuṣṭayī kāryā vimuktiḥ prajñāyāḥ। cittavimuktistu trayī caritādhikārā buddhiḥ। guṇā giriśikharataṭacyutā iva grāvāṇo niravasthānāḥ svakāraṇe pralayābhimukhāḥ saha tenāstaṁ gacchanti। na caiṣāṁ pravilīnānāṁ punarastyutpādaḥ prayojanābhāvāditi। etasyāmavasthāyāṁ guṇasaṁbandhātītaḥ svarūpamātrajyotiramalaḥ kevalī puruṣa iti। etāṁ saptavidhāṁ prāntabhūbhiprajñāmanupaśyanpuruṣaḥ kuśala ityākhyāyate। pratiprasave'pi cittasya muktaḥ kuśala ityeva bhavati guṇātītatvāditi ॥ 27 ॥"
    },
    {
        "seq_id": 401,
        "vyb_id": "VYB_C02_V27_B02",
        "type": "Vivarana",
        "text": "vivaraṇam\n[yathā parijñātaṁ heyaṁ] sarvaṁ duḥkhaṁ heyaṁ sarvaṁ duḥkhaṁ heyaṁ jñātamupapattibhiḥ ।\n[kṣīṇā heyahetava] iti bahuvacanaprayogāt kleśāḥ karmāṇi ca abhidhīyante । na punareṣāṁ kleśakarmaṇāmalpamapi samyagdarśanapāvakādagdhabījābhāvāt kṣe(dutprekṣi)tavyamasti । etenāpi prāntabhūmitvamevoktam । itthaṁ ca pratyupasthitasamīcīnapratyayasya kṣīṇakleśatvāt na kṣetavyamasti । kṛtakaraṇīyo'hamiti ca samyagdarśanaparipākaliṅgapratyaya upāvartate । yathā rogāturasya rogahetukṣaye nīrogo'haṁ na punarbhaiṣajyamastīti pratyayaḥ । evameva [ṣa] dvitīyaḥ prajñāprakāra uktaḥ ॥\n[sākṣātkṛtaṁ nirodhasamāpattirhānam ।] hānapratyāsannatvāt hānatulyarūpatvācca nirodhasamādhireva hānamityākhyāyate । tacca\n[bhāvitaḥ] samyagabhyastataraḥ\n[kāryavimuktiḥ ।] sā ca\n[caritādhikārāḥ] nivṛttakartavyāḥ\n[na caiṣāṁ pratipralīnānāṁ puruṣaṁ prati punarastyutpādaḥ prayojanābhāvāt ।] vimuktaṁ hi caturvidhaṁ kāryam । eṣā dvitīyā prajñācittavimuktiḥ ॥\n[etasyāmavasthāyāṁ] caritārthaguṇapralayāvasthāyāṁ\n[etāṁ saptavidhāṁ prāntabhūmiṁ] prāntāḥ pragatāvasānāḥ bhūmayaḥ avasthāḥ yasyāstāṁ"
    },
    {
        "seq_id": 402,
        "vyb_id": "VYB_C02_V28_I01",
        "type": "Leading Bhashya",
        "text": "siddhā bhavati vivekakhyātirhānopāya iti, na ca siddhirantareṇa sādhanamityetadārabhyate –"
    },
    {
        "seq_id": 403,
        "vyb_id": "seq_403",
        "type": "Sutra",
        "text": "yogāṅgānuṣṭhānādaśuddhikṣaye jñānadīptirāvivekakhyāteḥ ॥ 28 ॥"
    },
    {
        "seq_id": 404,
        "vyb_id": "VYB_C02_V28_B01",
        "type": "Vyasa",
        "text": "yogāṅgānyaṣṭāvabhidhāyiṣyamāṇāni। teṣāmanuṣṭhānātpañcaparvaṇo viparyayasyāśuddhirūpasya kṣayo nāśaḥ। tatkṣaye samyagjñānasyābhivyaktiḥ। yathā yathā ca sādhanānyanuṣṭhīyante tathā tathā tanutvamaśuddhirāpadyate। yathā yathā ca kṣīyate tathā tathā kṣayakramānurodhinī jñānasyāpi dīptirvivardhate। sā khalveṣā vivṛddhiḥ prakarṣamanubhavatyā vivekakhyāteḥ, āguṇapuruṣasvarūpavijñānādityarthaḥ। yogāṅgānuṣṭhānamaśuddherviyogakāraṇam। yathā paraśuśchedyasya। vivekakhyātestu prāptikāraṇaṁ yathā dharmaḥ sukhasya nānyathā kāraṇam। kati caitāni kāraṇāni śāstre bhavanti। navaivetyāha।"
    },
    {
        "seq_id": 405,
        "vyb_id": "VYB_C02_V28_B01",
        "type": "Vivarana",
        "text": "vivaraṇam\n[siddhā vivekakhyātiḥ] samadhigatā vivekakhyātiḥ saptavidhaprāntabhūmiprajñāphalāvasānā\n[‘yogastattvajñānārthaḥ’] iti ॥\n[yogāṅgānyabhidhāyiṣyamāṇāni teṣāmanuṣṭhānaṁ] yogāṅgānuṣṭhānam tasmāt । aśuddheḥ kleśākhyāyāḥ kṣayaḥ, tatkṣaye dīptiḥ prakarṣaḥ । kiyadavasānetyāha-\n[yogāṅgānyaṣṭāvabhidhāyiṣyamāṇāni । teṣāmanuṣṭhānāt paśvaparvaṇo viparyayasya aśuddhirūpasya kṣayaḥ nāśaḥ, tatkṣaye samyagdarśanasyābhivyaktiḥ'] dīptiḥ । kathametadbhavatītyāha -\n[“prāṇāyāmairdaheddoṣān dhāraṇābhiśca kilbiṣān ।] \n[pratyāhāreṇa saṁsargān dhyānenānaiśvarān guṇān ॥ ” iti ।] \n[yathā yathā cāśuddhiḥ kṣīyate tathā tathā tatkṣayakramānuredhinī] divasakarasyeva śiśirāvasāne\n[yogāṅgānuṣṭhānamaśuddheḥ kṣayakāraṇaṁ vivekakhyāteśca prāptikāraṇamiti,] dvidhaiva kāraṇam, dharmaparaśudvayasthānīyamekamubhayakāraṇaṁ,"
    },
    {
        "seq_id": 406,
        "vyb_id": "VYB_C02_V28_B02",
        "type": "Vyasa",
        "text": "tadyathā – utpattisthityabhivyaktivikārapratyayāptayaḥ। viyogānyatvadhṛtayaḥ kāraṇaṁ navadhā smṛtam ॥ iti। tatrotpattikāraṇaṁ mano bhavati vijñānasya, sthitikāraṇaṁ manasaḥ puruṣārthatā, śarīrasyevā''hāra iti। abhivyaktikāraṇaṁ yathā rūpasyā''lokastathā rūpajñānaṁ, vikārakāraṇaṁ manaso viṣayāntaram। yathā'gniḥ pākasya। pratyayakāraṇaṁ dhūmajñānamagnijñānasya। prāptikāraṇaṁ yogāṅgānuṣṭhānaṁ vivekakhyāteḥ।"
    },
    {
        "seq_id": 407,
        "vyb_id": "VYB_C02_V28_B02",
        "type": "Vivarana",
        "text": "vivaraṇam\n[tadyathā] – tāni ślokenaiva kathayati\n[viyogānyatvadhṛtayaḥ kāraṇaṁ navadhā smṛtam ॥] iti ।\n[tatrotpattikāraṇaṁ mano bhavati [vijñānasya]] , manaso hi vṛttiḥ\n[sthitikāraṇaṁ] sthiteḥ kāraṇam\n[abhivyakteḥ kāraṇaṁ rūpasyālokaḥ । tadā rūpajñānam ।] na hyālokenānabhivyakte rūpe'vabodhaḥ ॥\n[vikārasya] kāraṇaṁ\n[pratyayakāraṇaṁ dhūmajñānamagnijñānasya ।] pratyayasya phalavataḥ pramāṇasya kāraṇamityarthaḥ । pūrvatra tu\n[prāptikāraṇaṁ yogāṅgānuṣṭhāne vivekakhyāteḥ] dharma iva sukhasya ।"
    },
    {
        "seq_id": 408,
        "vyb_id": "VYB_C02_V28_B03",
        "type": "Vyasa",
        "text": "viyogakāraṇaṁ tadevāśuddheḥ। anyatvakāraṇaṁ yathā suvarṇasya suvarṇakāraḥ। evamekasya strīpratyayasyāvidyā mūḍhatve dveṣo duḥkhatve rāgaḥ sukhatve tattvajñānaṁ mādhyasthye। dhṛtikāraṇaṁ śarīramindriyāṇām। tāni ca tasya। mahābhūtāni śarīrāṇāṁ, tāni ca parasparaṁ sarveṣāṁ tairyagyaunamānuṣadaivatāni ca parasparārthatvādityevaṁ nava kāraṇāni। tāni ca yathāsaṁbhavaṁ padārthāntareṣvapi yojyāni। yogāṅgānuṣṭhānaṁ tu dvidhaiva kāraṇatvaṁ labhata iti ॥ 28 ॥"
    },
    {
        "seq_id": 409,
        "vyb_id": "VYB_C02_V28_B03",
        "type": "Vivarana",
        "text": "vivaraṇam\n[tadevāśuddherviyogakāraṇaṁ] paraśuriva chedyasya ॥\n[anyatvakāraṇaṁ yathā suvarṇakāraḥ suvarṇasya ।] suvarṇaṁ hi bhittvā vardhamānakamanyaṁ karoti । tathā vardhamānakaṁ bhitvā anyadābharaṇāntaraṁ karoti । tathā'nyaditi ॥\n[evamekasya 'strī' iti pratyayasyāpi avidyā kāraṇaṁ mūḍhatve । dveṣa] stasyaiva strīpratyayasya\n[dhṛteḥ kāraṇam ।] dhāraṇe dhṛtiḥ, tasyāḥ kāraṇaṁ\n[mahābhūtānyā] kāśādīni\n[sarveṣāṁ] padārthānāṁ\ntathā mānuṣaṁ ijyārakṣaṇādibhirdaivatairyagyaunayoḥ dhṛtikāraṇam । tathā daivamitarayoḥ śītoṣṇapravarṣaṇārdanā dhṛtikāraṇam ॥\n[evaṁ navaiva kāraṇāni] iti kāraṇāntaraṁ pratiṣedhati ।"
    },
    {
        "seq_id": 410,
        "vyb_id": "VYB_C02_V29_I01",
        "type": "Leading Bhashya",
        "text": "tatra yogāṅgānyavadhāryante –"
    },
    {
        "seq_id": 411,
        "vyb_id": "seq_411",
        "type": "Sutra",
        "text": "yamaniyamāsana​prāṇāyāmapratyāhāra​dhāraṇādhyāna​samādhayo'ṣṭāvaṅgāni ॥ 29 ॥"
    },
    {
        "seq_id": 412,
        "vyb_id": "VYB_C02_V29_B01",
        "type": "Vyasa",
        "text": "yathākramameṣāmanuṣṭhānaṁ svarūpaṁ ca vakṣyāmaḥ ॥ 29 ॥"
    },
    {
        "seq_id": 413,
        "vyb_id": "VYB_C02_V29_B01",
        "type": "Vivarana",
        "text": "vivaraṇam\n[tatra yogāṅgānyavadhāryante – yamaniyamāsanaprāṇāyāmapratyāhāradhāraṇādhyānasamādhayo'ṣṭāvaṅgāni ॥] \n[‘ṣaḍaṅgo yoga ucyata'] ityādi ।\nkiñca – sākṣādāsanādīnyeva samādherupakurvanti, na yamaniyamau ॥\n[‘nāvirato duścaritānnāśanāntaḥ’] iti śruteḥ । tathā –\nyamaniyamayośca yamasya prathamopādānaṁ prādhānyakhyāpanārtham । yamasya hi prādhānyaṁ sarvatra siddham । yamaniyamayuktasyādhikṛtasya yogina āsanādyaṅgānāṁ pūrvapūrve sthirapadaprāptasyottarottarānuṣṭhānaṁ prāptam । na hi prathamaṁ sopānamanāruhyottaramāroḍhuṁ śakyam ॥\nyadanyatrācyate –\n[“sthānāsanavidhānāni yogasya vidhayo'pi vā ।] \n[vyākṣepajanākāḥ sarve na te yogasya hetavaḥ ॥] \n[sarvadoṣaparityāgaḥ samādhiśceti taddvayam ॥] \n[nirṇaya[yāt] yogahetuḥ syādbhavati vānyanna vā [bhavatvanyanna vā bhavet] ॥ ”] iti ॥\n[yathākramameṣāṁ] yamādīnā"
    },
    {
        "seq_id": 414,
        "vyb_id": "VYB_C02_V30_I01",
        "type": "Leading Bhashya",
        "text": "tatra –"
    },
    {
        "seq_id": 415,
        "vyb_id": "seq_415",
        "type": "Sutra",
        "text": "ahiṁsāsatyasteyabrahmacaryāparigrahā yamāḥ ॥ 30 ॥"
    },
    {
        "seq_id": 416,
        "vyb_id": "VYB_C02_V30_B01",
        "type": "Vyasa",
        "text": "tatrāhiṁsā sarvathā sarvadā sarvabhūtānāmanabhidrohaḥ। uttare ca yamaniyamāstanmūlāstatsiddhiparatayaiva tatpratipādanāya pratipādyante। tadavadātarūpakaraṇāyevopādīyante। tathā coktam – sa khalvayaṁ brāhmaṇo yathā yathā vratāni bahūni samāditsate tathā tathā pramādakṛtebhyo hiṁsānidānebhyo nivartamānastāmevāvadātarūpāmahiṁsāṁ karoti।"
    },
    {
        "seq_id": 417,
        "vyb_id": "VYB_C02_V30_B01",
        "type": "Vivarana",
        "text": "vivaraṇam\n[tatra] teṣu yamādiṣu prathamaṁ yamā vyākhyāyante-\n[uttare ca yamāḥ] satyādayaḥ\n[brāhmaṇo yathā yathā bahūni vratāni samāditsate tathā tathā pramādakṛtebhyo hiṁsānidānebhyaḥ] hiṁsāmūlebhyaḥ hiṁsākāraṇebhyaḥ"
    },
    {
        "seq_id": 418,
        "vyb_id": "VYB_C02_V30_B02",
        "type": "Vyasa",
        "text": "satyaṁ yathārthe vāṅmanase। yathā dṛṣṭaṁ yathā'numitaṁ tathā vāṅmanaśceti। paratra svabodhasaṁkrāntaye vāguktā, sā yadi na vañcitā bhrāntā vā pratipattivandhyā vā bhavediti। eṣā sarvabhūtopakārārthaṁ pravṛttā na bhūtopaghātāya। yadi caivamapyabhidhīyamānā bhūtopaghātaparaiva syānna satyaṁ bhavetpāpameva bhavettena puṇyābhāsena puṇyapratirūpakeṇa kaṣṭaṁ tamaḥ prāpnuyāt। tasmātparīkṣya sarvabhūtahitaṁ satyaṁ brūyāt।"
    },
    {
        "seq_id": 419,
        "vyb_id": "VYB_C02_V30_B02",
        "type": "Vivarana",
        "text": "vivaraṇam\nuktaṁ ca – satyaṁ brūyāt priyaṁ brūyānna brūyāt satyamapriyam । priyaṁ ca nānṛtaṁ brūyādeṣa dharmaḥ sanātanaḥ ॥ ” iti ।"
    },
    {
        "seq_id": 420,
        "vyb_id": "VYB_C02_V30_B03",
        "type": "Vyasa",
        "text": "steyamaśāstrapūrvakaṁ dravyāṇāṁ parataḥ svīkaraṇaṁ, tatpratiṣedhaḥ punaraspṛhārūpamasteyamiti। brahmacaryaṁ guptendriyasyopasthasya saṁyamaḥ। viṣayāṇāmarjanarakṣaṇakṣayasaṅgahiṁsādoṣadarśanādasvīkaraṇamaparigraha ityete yamāḥ ॥ 30 ॥"
    },
    {
        "seq_id": 421,
        "vyb_id": "VYB_C02_V30_B03",
        "type": "Vivarana",
        "text": "vivaraṇam\n[steyaṁ aśāsrapūrvaṁ dravyāṇāṁ parataḥ svīkaraṇaṁ] spṛhānimittam । yat steyaṁ\n[brahmacaryaṁ guptendriyasya] guptānyendriyasya puruṣasya abrahmacaryārthavāṅmanasādivṛttiśūnyasya\n[viṣayāṇāmārjanarakṣaṇakṣayasaṅgahiṁsādoṣadarśanādasvīkaraṇam] anupādānaṁ"
    },
    {
        "seq_id": 422,
        "vyb_id": "VYB_C02_V31_I01",
        "type": "Leading Bhashya",
        "text": "te tu –"
    },
    {
        "seq_id": 423,
        "vyb_id": "seq_423",
        "type": "Sutra",
        "text": "jātideśakālasamayānavacchinnāḥ sārvabhaumā mahāvratam ॥ 31 ॥"
    },
    {
        "seq_id": 424,
        "vyb_id": "VYB_C02_V31_B01",
        "type": "Vyasa",
        "text": "tatrāhiṁsā jātyavacchinnā matsyavadhakasya matsyeṣveva nānyatra hiṁsā। saiva deśāvacchinnā na tīrthe haniṣyāmīti। saiva kālāvacchinnā na caturdaśyāṁ na puṇye'hani haniṣyāmīti। saiva tribhiruparatasya samayāvacchinnā devabrāhmaṇārthe nānyathā haniṣyāmīti। yathā ca kṣatriyāṇāṁ yuddha eva hiṁsā nānyatreti। ebhirjāti deśakālasamayairanavacchinnā ahiṁsādayaḥ sarvathaiva paripālanīyāḥ। sarvabhūmiṣu sarvaviṣayeṣu sarvathaivāviditavyabhicārāḥ sārvabhaumā mahāvratamityucyante ॥ 31 ॥"
    },
    {
        "seq_id": 425,
        "vyb_id": "VYB_C02_V31_B01",
        "type": "Vivarana",
        "text": "vivaraṇam\n[ete tviti । ete] tvahiṁsādayo mahāvratasaṁjñāḥ saṁnyāsavatāmanuṣṭhānīyāḥ । kīdṛśāste mahāvratanāmāna iti-\n[tatra ahiṁsā jātyavacchinnā matsyabandhakasya matsyeṣveva nānyatra matsyajāterhiṁsā ।] sā ca matsyajātyavacchinnā matsyabhūmemanaśnuvānā vartata iti asārvabhaumyeva ॥\n[saivāhiṁsā deśāvacchinnā] katham?\n[saiva ca kālāvacchinnā] yathā –\n[tribhiḥ] api jātideśakālaiḥ\n[jātideśakālasamayairanavacchinnā ahiṁsādayaḥ, te sarvathaiva paripālanīyāḥ sarvabhūmiṣu] jātyādiṣu"
    },
    {
        "seq_id": 426,
        "vyb_id": "seq_426",
        "type": "Sutra",
        "text": "śaucasaṁtoṣatapaḥsvādhyāyeśvarapraṇidhānāni niyamāḥ ॥ 32 ॥"
    },
    {
        "seq_id": 427,
        "vyb_id": "VYB_C02_V32_B01",
        "type": "Vyasa",
        "text": "tatra śaucaṁ mṛjjalādijanitaṁ medhyābhyavaharaṇādi ca bāhyam। ābhyantaraṁ cittamalānāmākṣālanam। saṁtoṣaḥ saṁnihitasādhanādadhikasyānupāditsā। tapo dvaṁdvasahanam। dvaṁdvāśca jighatsāpipāse śītoṣṇe sthānāsane kāṣṭhamaunākāramaune ca। vratāni caiṣāṁ yathāyogaṁ kṛcchracāndrāyaṇasāṁtapanādīni। svādhyāyo mokṣaśāstrāṇāmadhyayanaṁ praṇavajapo vā। īśvarapraṇidhānaṁ tasminparamagurau sarvakarmārpaṇam। śayyāsanastho'tha pathi vrajanvā svasthaḥ parikṣīṇavitarkajālaḥ। saṁsārabījakṣayamīkṣamāṇaḥ syānnityayukto'mṛtabhogabhāgī ॥ yatredamuktaṁ tataḥ pratyakcetanādhigamo'pyantarāyābhāvaśceti ॥ 32 ॥"
    },
    {
        "seq_id": 428,
        "vyb_id": "VYB_C02_V32_B01",
        "type": "Vivarana",
        "text": "vivaraṇam\n[śaucasantoṣatapassvādhyāyeśvaraprāṇadhānāni niyamāḥ । tatra śaucaṁ mṛdādijanitam] ādiśabdādudakaṁ ca ।\n[ābhyantarama] dhunocyate -\n[santoṣaḥ sanni.āhatasādhanāśvāsāt] sannihitādāśvāsīnamittāt\n[tapo dvandvasahanam । dvandvaśca jighatsāpipāse ।] jighatsā attumicchā । pātumicchā pipāsā । jighatsāpipāsāsahanaṁ tapaḥ । [svarūpeṇaiva [vā] te jighatsāpipāse] alpīyaḥ pānāśananimitte tapaḥ ।\n[vratāni caiṣāṁ] yogināṁ\n[‘gomūtraṁ gomayaṁ kṣīraṁ dadhi sarpiḥ kuśodakam ।] \n[ekarātropavāsaśca kṛcchraḥ sāntapanaḥ smṛtaḥ ॥] \n[svādhyāyo mokṣaśāstrādhyayanam] upaniṣadādyadhyayanaṁ praṇavajapo vā ।"
    },
    {
        "seq_id": 429,
        "vyb_id": "VYB_C02_V33_I01",
        "type": "Leading Bhashya",
        "text": "eteṣāṁ yamaniyamānām –"
    },
    {
        "seq_id": 430,
        "vyb_id": "seq_430",
        "type": "Sutra",
        "text": "vitarkabādhane pratipakṣabhāvanam ॥ 33 ॥"
    },
    {
        "seq_id": 431,
        "vyb_id": "VYB_C02_V33_B01",
        "type": "Vyasa",
        "text": "yadā'sya brāhmaṇasya hiṁsādayo vitarkā jāyeranhaniṣyāmyahamapakāriṇamanṛtamapi vakṣyāmi krayamapyasya svīkariṣyāmi dāreṣu cāsya vyavāyī bhaviṣyāmi parigraheṣu cāsya svāmī bhaviṣyāmīti। evamunmārgapravaṇavitarkajvareṇātidīptena bādhyamānastatpratipakṣānbhāvayet। ghoreṣu saṁsārāṅgāreṣu pacyamānena mayā śaraṇamupāgataḥ sarvabhūtābhayapradānena yogadharmaḥ। sa khalvahaṁ tyaktvā vitarkānpunastānādadānastulyaḥ śvavṛtteneti bhāvayet।"
    },
    {
        "seq_id": 432,
        "vyb_id": "VYB_C02_V33_B01",
        "type": "Vivarana",
        "text": "vivaraṇam\n[yamaniyamānāṁ] viruddhāstarkāḥ\n[yadā asya brāhmaṇasya vitarkā hiṁsādayo jāyeran ।] tatrāhiṁsādivitarkā ye vā hiṁsādayaste vitarkāḥ kīdṛśā iti ? tatrāhiṁsāyā vitarkaḥ hiṁsā\n[dravyamasya svīkariṣyāmīti] paradravyasyātmasaṁbandhakaraṇam ।\n[itthamunmārgahāriṇā vitarkajvareṇa dīptena bādhyamānastatpratipakṣān bhāvayet ॥] \n[ghoreṣu saṁsārāṅgāreṣu pacyamānena mayā । śaraṇamabhyupagataḥ sarvabhūtābhayapradānena yogadharmaḥ । sa khalvahaṁ tyaktvā vitarkān hiṁsādīn punastānādadānastulyaḥ śvavṛtteneti ।] śuna iva vṛttaṁ yasya saḥ śvavṛttaḥ । śvavadvā vṛttaḥ śvavṛttaḥ । tena tulya iti"
    },
    {
        "seq_id": 433,
        "vyb_id": "VYB_C02_V33_B02",
        "type": "Vyasa",
        "text": "yathā śvā vāntāvalehī tathā tyaktasya punarādadāna iti mādi sūtrāntareṣvapi yojyam ॥ 33 ॥"
    },
    {
        "seq_id": 434,
        "vyb_id": "VYB_C02_V33_B02",
        "type": "Vivarana",
        "text": "vivaraṇam\n[yathā śvā vāntāvalehī tathā tyaktasya punarādānaṁ kurvan] ityupaskāraḥ । tena puruṣeṇa tulyo'hamiti । tathā kathamahaṁ bhaveyaṁ, na yuktametaditi bhāvayet ॥\n[ityevamādi sūtrāntare'pi] niyamasūtre'pi"
    },
    {
        "seq_id": 435,
        "vyb_id": "seq_435",
        "type": "Sutra",
        "text": "vitarkā hiṁsādayaḥ kṛtakāritānumoditā lobhakrodhamohapūrvakā mṛdumadhyādhimātrā duḥkhājñānānantaphalā iti pratipakṣabhāvanam ॥ 34 ॥"
    },
    {
        "seq_id": 436,
        "vyb_id": "VYB_C02_V34_B01",
        "type": "Vyasa",
        "text": "tatra hiṁsā tāvat – kṛtā kāritā'numoditeti tridhā। ekaikā punastridhā lobhena māṁsacarmārthena krodhenāpakṛtamaneneti mohena dharmo me bhaviṣyatīti। lobhakrodhamohāḥ punastrividhā mṛdumadhyādhimātrā iti। evaṁ saptaviṁśatirbhedā bhavanti hiṁsāyāḥ। mṛdumadhyādhimātrāḥ punastridhā - mṛdumṛdurmadhyamṛdustīvramṛduriti। tathā mṛdumadhyo madhyamadhyastīvramadhya iti। tathā mṛdutīvro madhyatīvro'dhimātratīvra iti। evamekāśītibhedā hiṁsā bhavati। sā punarniyamavikalpasamuccayabhedādasaṁkhyeyā, prāṇabhṛdbhedasyāparisaṁkhyeyatvāditi। evamanṛtādiṣvapi yojyam।"
    },
    {
        "seq_id": 437,
        "vyb_id": "VYB_C02_V34_B01",
        "type": "Vivarana",
        "text": "vivaraṇam\n[vitarkā hiṁsādaya] iti svarūpam ।\n[tatra hiṁsaiva] ekā udāhriyate sarveṣāṁ pradarśanāya । sā\n[ekaikā punastridhā ।] katham ?\n[niyogāvikalpasamucayabhedāt] asaṅkhyeyā । yathā niyogabhedaḥ kaścinniyuktaḥ sannanyaṁ niyuṅke ; yathā rājñaḥ । sa cāpi niyuktaḥ param, sa cāpi paramiti । te ca sarve niyuktāḥ samuccayena vikalpena vā hiṁsanti । tathā mūlaniyoktāpi niyojyaiḥ saṁhatya vikalpaya ca hiṁsāmanutiṣṭhatīti । vadhyaghātakādi"
    },
    {
        "seq_id": 438,
        "vyb_id": "VYB_C02_V34_B02",
        "type": "Vyasa",
        "text": "te khalvamī vitarkā duḥkhājñānānantaphalā iti pratipakṣabhāvanam। duḥkhamajñānaṁ cānantaṁ phalaṁ yeṣāmiti pratipakṣabhāvanam। tathā ca hiṁsakastāvatprathamaṁ vadhyasya vīryamākṣipati। tataśca śastrādinipātena duḥkhayati। tato jīvitādapi mocayati। tato vīryākṣepādasya cetanācetanamupakaraṇaṁ kṣīṇavīryaṁ bhavati। duḥkhotpādānnarakatiryakpretādiṣu duḥkhamanubhavati, jīvitavyaparopaṇātpratikṣaṇaṁ ca jīvitātyaye vartamāno maraṇamicchannapi duḥkhavipākasya niyatavipākavedanīyatvātkathaṁcidevocchvasiti। yadi ca kathaṁcitpuṇyāvāpagatā hiṁsā bhavettatra sukhaprāptau bhavedalpāyuriti। evamanṛtādiṣvapi yojyaṁ yathāsaṁbhavam। evaṁ vitarkāṇāṁ cāmumevānugataṁ vipākamaniṣṭaṁ bhāvayanna vitarkeṣu manaḥ praṇidadhīta ॥ 34 ॥"
    },
    {
        "seq_id": 439,
        "vyb_id": "VYB_C02_V34_B02",
        "type": "Vivarana",
        "text": "vivaraṇam\n[te khalvamī vitarkā duḥkhājñānānantaphalāḥ ।] duḥkhaṁ cājñānaṁ ca duḥkhājñāne, te evānantaṁ\n[tathā ca hiṁsako vadhyasya vīryamākṣipati ।] ghātakarūpāvalokanabhatsainādinā trastasya vīryamākṣipya\n[tasya vīryākṣepādasya] hiṁsituḥ\n[duḥkhotpādāt] hiṁsāviśeṣāt\n[jīvitavyaparopaṇāt pratikṣaṇaṁ ca jīvitātyaye vartamāno] janmamaraṇāntare vartmani pratikṣaṇaṁ\n[yadi ca kathaṁcitpuṇyāvagamāt prabhūtapuṇyāvāpagatā] alpīyasī\n[itthamanṛtādiṣvapi yathāsaṁbhavaṁ] hiṁsāyāmuktaṁ"
    },
    {
        "seq_id": 440,
        "vyb_id": "VYB_C02_V35_I01",
        "type": "Leading Bhashya",
        "text": "pratipakṣabhāvanāddhetorheyā vitarkā yadā'sya syuraprasavadharmāṇastadā tatkṛtamaiśvaryaṁ yoginaḥ siddhisūcakaṁ bhavati। tadyathā –"
    },
    {
        "seq_id": 441,
        "vyb_id": "seq_441",
        "type": "Sutra",
        "text": "ahiṁsāpratiṣṭhāyāṁ tatsannidhā vairatyāgaḥ ॥ 35 ॥"
    },
    {
        "seq_id": 442,
        "vyb_id": "VYB_C02_V35_B01",
        "type": "Vyasa",
        "text": "sarvaprāṇināṁ bhavati ॥ 35 ॥"
    },
    {
        "seq_id": 443,
        "vyb_id": "VYB_C02_V35_B01",
        "type": "Vivarana",
        "text": "vivaraṇam\n[pratipakṣabhāvanāheyā vitarkāḥ yadā ca syuraprasavadharmiṇaḥ] aprasavāśca te dharmiṇaścetya"
    },
    {
        "seq_id": 444,
        "vyb_id": "seq_444",
        "type": "Sutra",
        "text": "satyapratiṣṭhāyāṁ kriyāphalāśrayatvam ॥ 36 ॥"
    },
    {
        "seq_id": 445,
        "vyb_id": "VYB_C02_V36_B01",
        "type": "Vyasa",
        "text": "dhārmiko bhūyā iti bhavati dhārmikaḥ, svargaṁ prāpnuhīti svargaṁ prāpnoti। amoghā'sya vāgbhavati ॥ 36 ॥"
    },
    {
        "seq_id": 446,
        "vyb_id": "VYB_C02_V36_B01",
        "type": "Vivarana",
        "text": "vivaraṇam\n[satyapratiṣṭhāyāṁ] satyasthairye"
    },
    {
        "seq_id": 447,
        "vyb_id": "seq_447",
        "type": "Sutra",
        "text": "asteyapratiṣṭhāyāṁ sarvaratnopasthānam ॥ 37 ॥"
    },
    {
        "seq_id": 448,
        "vyb_id": "VYB_C02_V37_B01",
        "type": "Vyasa",
        "text": "sarvadiksthānyasyopatiṣṭhanti ratnāni ॥ 37 ॥"
    },
    {
        "seq_id": 449,
        "vyb_id": "VYB_C02_V37_B01",
        "type": "Vivarana",
        "text": "vivaraṇam\n[asteyapratiṣṭhāyāṁ] aspṛhāyām । tataḥ kimasya bhavati ?"
    },
    {
        "seq_id": 450,
        "vyb_id": "seq_450",
        "type": "Sutra",
        "text": "brahmacaryapratiṣṭhāyāṁ vīryalābhaḥ ॥ 38 ॥"
    },
    {
        "seq_id": 451,
        "vyb_id": "VYB_C02_V38_B01",
        "type": "Vyasa",
        "text": "yasya lābhādapratighānguṇānutkarṣayati। siddhaśca vineyeṣu jñānamādhātuṁ samartho bhavatīti ॥ 38 ॥"
    },
    {
        "seq_id": 452,
        "vyb_id": "VYB_C02_V38_B01",
        "type": "Vivarana",
        "text": "vivaraṇam\n[brahmacaryapratiṣṭhāyāṁ vīryalābhaḥ । brahmacaryalābhādapratighān guṇānutkarṣayati ।] apratibandhānātmana upapādayati । sarvaśubhārthapravṛttiṣvapratibaddhavīryo bhavati । na kenacit pratighātena vivadhyata ityarthaḥ ॥\n[vinayeṣu] śiṣyeṣu yogyeṣu vā sādhuṣu"
    },
    {
        "seq_id": 453,
        "vyb_id": "seq_453",
        "type": "Sutra",
        "text": "aparigrahasthairye janmakathaṁtāsaṁbodhaḥ ॥ 39 ॥"
    },
    {
        "seq_id": 454,
        "vyb_id": "VYB_C02_V39_B01",
        "type": "Vyasa",
        "text": "asya bhavati। ko'hamāsaṁ kathamahamāsaṁ kiṁsvididaṁ kathaṁ svidadaṁ ke vā bhaviṣyāmaḥ kathaṁ vā bhaviṣyāma ityevamasya pūrvāntaparāntamadhyeṣvātmabhāvajijñāsā svarūpeṇopāvartate। etā yamasthairye siddhayaḥ ॥ 39 ॥"
    },
    {
        "seq_id": 455,
        "vyb_id": "VYB_C02_V39_B01",
        "type": "Vivarana",
        "text": "vivaraṇam\n[aparigrahasthairye janmakathantāsambodhaḥ ।] janmanaḥ kathaṁbhāvabodho'sya\n[kiṁsvididaṁ] (sama)mama janmanaḥ kiṁ satattvam,"
    },
    {
        "seq_id": 456,
        "vyb_id": "VYB_C02_V40_I01",
        "type": "Leading Bhashya",
        "text": "niyameṣu vakṣyāmaḥ –"
    },
    {
        "seq_id": 457,
        "vyb_id": "seq_457",
        "type": "Sutra",
        "text": "śaucātsvāṅgajugupsā parairasaṁsargaḥ ॥ 40 ॥"
    },
    {
        "seq_id": 458,
        "vyb_id": "VYB_C02_V40_B01",
        "type": "Vyasa",
        "text": "svāṅge jugupsāyāṁ śaucamārabhamāṇaḥ kāyāvadyadarśī kāyānabhiṣvaṅgī yatirbhavati। kiṁ ca parairasaṁsargaḥ kāyasvabhāvāvalokī svamapi kāyaṁ jihāsurmṛjjalādibhirākṣālayannapi kāyaśuddhimapaśyankathaṁ parakāyairatyantamevāprayataiḥ saṁsṛjyeta ॥ 40 ॥"
    },
    {
        "seq_id": 459,
        "vyb_id": "VYB_C02_V40_B01",
        "type": "Vivarana",
        "text": "vivaraṇam\n[yameṣu siddhaya uktāḥ । idānīṁ niyameṣu vakṣyāmaḥ – śaucāt svāṅgajugupsā parairasaṁsargaḥ । svāṅgajugupsayā śaucamārabhamāṇaḥ kāyāvadyadarśī] śarīragarhyatvadarśī"
    },
    {
        "seq_id": 460,
        "vyb_id": "VYB_C02_V41_I01",
        "type": "Leading Bhashya",
        "text": "kiṁ ca –"
    },
    {
        "seq_id": 461,
        "vyb_id": "seq_461",
        "type": "Sutra",
        "text": "sattvaśuddhisaumanasyai​kāgryendriyajayātma​darśanayogyatvāni ca ॥ 41 ॥"
    },
    {
        "seq_id": 462,
        "vyb_id": "VYB_C02_V41_B01",
        "type": "Vyasa",
        "text": "bhavantīti vākyaśeṣaḥ। śuceḥ sattvaśuddhistataḥ saumanasyaṁ tata aikāgryaṁ tata indriyajayastataścā''tmadarśanayogyatvaṁ buddhisattvasya bhavatītyetacchaucasthairyādadhigamyata iti ॥ 41 ॥"
    },
    {
        "seq_id": 463,
        "vyb_id": "VYB_C02_V41_B01",
        "type": "Vivarana",
        "text": "vivaraṇam\n[kiṁ cā] nyadbhavati ।"
    },
    {
        "seq_id": 464,
        "vyb_id": "seq_464",
        "type": "Sutra",
        "text": "saṁtoṣādanuttamaḥ sukhalābhaḥ ॥ 42 ॥"
    },
    {
        "seq_id": 465,
        "vyb_id": "VYB_C02_V42_B01",
        "type": "Vyasa",
        "text": "tathā coktam – yacca kāmasukhaṁ loke yacca divyaṁ mahatsukham। tṛṣṇākṣayasukhasyaite nārhataḥ ṣoḍaśīṁ kalām ॥ iti ॥ 42 ॥"
    },
    {
        "seq_id": 466,
        "vyb_id": "VYB_C02_V42_B01",
        "type": "Vivarana",
        "text": "vivaraṇam\n[santoṣādanuttamaḥ sukhalābhaḥ ।] santoṣavitarkānutpattau\n[tathā coktam – ''yacca kāmasukhaṁ loke,] yaccaihikam ।"
    },
    {
        "seq_id": 467,
        "vyb_id": "seq_467",
        "type": "Sutra",
        "text": "kāyendriyasiddhiraśuddhikṣayāttapasaḥ ॥ 43 ॥"
    },
    {
        "seq_id": 468,
        "vyb_id": "VYB_C02_V43_B01",
        "type": "Vyasa",
        "text": "nirvartyamānameva tapo hinastyaśuddhyāvaraṇamalaṁ tadāvaraṇamalāpagamātkāyasiddhiraṇimādyā। tathendriyasiddhirdūrācchravaṇadarśanādyeti ॥ 43 ॥"
    },
    {
        "seq_id": 469,
        "vyb_id": "VYB_C02_V43_B01",
        "type": "Vivarana",
        "text": "vivaraṇam\n[kāyendriyasiddhiraśuddhikṣayāttapasaḥ । nirvartyamānameva tapo hinastyaśuddhyāvaraṇam] kimaṅga nirvartitamityabhi(mānaḥ)prāyaḥ ॥\n[tadāvaraṇamalāpagamāt kāyasiddhiraṇimādyā ।] mātāpitrādisaṁbandhajaṁ kāyamalaṁ baijaṁ gārbhaṁ cāhārādijaṁ ca sarvaṁ tapasā nighātayiṣyate । tataścāṇimādikāyasiddhiḥ ॥\n[tathā indriyasiddhirdūrācchravaṇādyā ॥ 43 ॥] "
    },
    {
        "seq_id": 470,
        "vyb_id": "seq_470",
        "type": "Sutra",
        "text": "svādhyāyādiṣṭadevatāsaṁprayogaḥ ॥ 44 ॥"
    },
    {
        "seq_id": 471,
        "vyb_id": "VYB_C02_V44_B01",
        "type": "Vyasa",
        "text": "devā ṛṣayaḥ siddhāśca svādhyāyaśīlasya darśanaṁ gacchanti,kārye cāsya vartanta iti ॥ 44 ॥"
    },
    {
        "seq_id": 472,
        "vyb_id": "VYB_C02_V44_B01",
        "type": "Vivarana",
        "text": "vivaraṇam\n[svādhyāyādiṣṭadevatāsamprayogaḥ । devāḥ ṛṣayaḥ siddhāśca ya iṣṭāste svādhyāyaśīlasya darśanaṁ gacchanti kāryeṣu cāsya upadeśādiṣu vartante ॥ 44 ॥] "
    },
    {
        "seq_id": 473,
        "vyb_id": "seq_473",
        "type": "Sutra",
        "text": "samādhisidvirīśvarapraṇidhānāt ॥ 45 ॥"
    },
    {
        "seq_id": 474,
        "vyb_id": "VYB_C02_V45_B01",
        "type": "Vyasa",
        "text": "īśvarārpitasarvabhāvasya samādhisiddhiryayā sarvamīpsitamavitathaṁ jānāti deśāntare dehāntare kālāntare ca। tato'sya prajñā yathābhūtaṁ prajānātīti ॥ 45 ॥"
    },
    {
        "seq_id": 475,
        "vyb_id": "VYB_C02_V45_B01",
        "type": "Vivarana",
        "text": "vivaraṇam\n[samādhisiddhirīśvarapraṇidhānāt । īśvarārpitasarvabhāvasya samādhiḥ sidhyati । yayā] samādhisiddhyā"
    },
    {
        "seq_id": 476,
        "vyb_id": "VYB_C02_V46_I01",
        "type": "Leading Bhashya",
        "text": "uktāḥ saha siddhibhiryamaniyamāḥ। āsanādīni vakṣyāmaḥ। tatra –"
    },
    {
        "seq_id": 477,
        "vyb_id": "seq_477",
        "type": "Sutra",
        "text": "sthirasukhamāsanam ॥ 46 ॥"
    },
    {
        "seq_id": 478,
        "vyb_id": "VYB_C02_V46_B01",
        "type": "Vyasa",
        "text": "tadyathā padmāsanaṁ bhadrāsanaṁ svastikaṁ daṇḍāsanaṁ sopāśrayaṁ paryaṅkaṁ krauñcaniṣadanaṁ hastiniṣadanamuṣṭraniṣadanaṁ samasaṁsthānaṁ sthirasukhaṁ yathāsukhaṁ cetyevamādīni ॥ 46 ॥"
    },
    {
        "seq_id": 479,
        "vyb_id": "VYB_C02_V46_B01",
        "type": "Vivarana",
        "text": "vivaraṇam\n[uktāḥ saha siddhibhiryamānayamāḥ ।] idānīṁ\ntatra śucau devanilayagiriguhānadīpulinādau jvalanasalilāsamīpe jantuvivarjite nira(ṅga)śmake śuciḥ samyagācamya, parameśvaramakhilabhuvanaikanāthaṁ abhivandyāṁśca yogeśvarānātmagurūśca praṇipatya, cailājinakuśottaramaduḥkhakaraṁ prāṅmukha udaṅmukho vā viṣṭaramadhiṣṭhāya, anyatamadeṣāmāsanaṁ nirbadhnīyāt ॥\n[padmāsanam ॥] \netacca sarvamanyeṣāmāsanānāmapi tulyam । kaścideva viśeṣaḥ ॥\n[bhadrāsanam] । anyat samānam ॥\n[vīrāsanam ।] ucyamāna eva viśeṣaḥ sarvatra ॥\n[svastikamāsanam ॥] \n[daṇḍāsanam ॥] \n[sopāśrayam ॥] \n[paryaṅkāsanam ॥] \n[krauñcaniṣadanaṁ hastiniṣadanaṁ uṣṭraniṣadanaṁ ca] kauñcādiniṣadanasaṁsthānasādṛśyādeva draṣṭavyam ॥\n[samasaṁsthitam ॥] \n[sthitaprasrabdhiḥ ।] anyenāpi prakāreṇa svayamutprekṣya\n[yathāsukhaṁ ca] - yena rūpeṇāsīnasya sukhaṁ bhavati tat"
    },
    {
        "seq_id": 480,
        "vyb_id": "seq_480",
        "type": "Sutra",
        "text": "prayatnaśaithilyānantasamāpattibhyām ॥ 47 ॥"
    },
    {
        "seq_id": 481,
        "vyb_id": "VYB_C02_V47_B01",
        "type": "Vyasa",
        "text": "bhavatīti vākyaśeṣaḥ। prayatnoparamātsidhyatyāsanaṁ yena nāṅgamejayo bhavati। anante vā samāpannaṁ cittamāsanaṁ nirvartayatīti ॥ 47 ॥"
    },
    {
        "seq_id": 482,
        "vyb_id": "VYB_C02_V47_B01",
        "type": "Vivarana",
        "text": "vivaraṇam\n[prayatnaśaiśilyānantyasamāpattibhyām । bhavatīti vākyaśeṣaḥ ।] āsanaṁ dṛḍhaniṣpannaṁ bhavatītyupaskāraḥ ।"
    },
    {
        "seq_id": 483,
        "vyb_id": "seq_483",
        "type": "Sutra",
        "text": "tato dvandvānabhighātaḥ ॥ 48 ॥"
    },
    {
        "seq_id": 484,
        "vyb_id": "VYB_C02_V48_B01",
        "type": "Vyasa",
        "text": "śītoṣṇādibhirdvaṁdvairāsanajayānnābhibhūyate ॥ 48 ॥"
    },
    {
        "seq_id": 485,
        "vyb_id": "VYB_C02_V48_B01",
        "type": "Vivarana",
        "text": "vivaraṇam\n[tato dvandvānabhighātaḥ । tataḥ] āsanasthirībhāvāt । idaṁ dṛṣṭamānuṣāṅgikam । yat"
    },
    {
        "seq_id": 486,
        "vyb_id": "seq_486",
        "type": "Sutra",
        "text": "tasminsati śvāsapraśvāsayorgativicchedaḥ prāṇāyāmaḥ ॥ 49 ॥"
    },
    {
        "seq_id": 487,
        "vyb_id": "VYB_C02_V49_B01",
        "type": "Vyasa",
        "text": "satyāsanajaye bāhyasya vāyorācamanaṁ śvāsaḥ, kauṣṭhyasya vāyorniḥsāraṇaṁ praśvāsaḥ, tayorgativiccheda ubhayābhāvaḥ prāṇāyāmaḥ ॥ 49 ॥"
    },
    {
        "seq_id": 488,
        "vyb_id": "VYB_C02_V49_B01",
        "type": "Vivarana",
        "text": "vivaraṇam\n[kiñca] – prāṇāyāmādiyogyatā ca bhavati । katham ? tasmin sati"
    },
    {
        "seq_id": 489,
        "vyb_id": "VYB_C02_V50_I01",
        "type": "Leading Bhashya",
        "text": "sa tu –"
    },
    {
        "seq_id": 490,
        "vyb_id": "seq_490",
        "type": "Sutra",
        "text": "bāhyābhyantarastambhavṛttirdeśakālasaṁkhyābhiḥ paridṛṣṭo dīrghasūkṣmaḥ ॥ 50 ॥"
    },
    {
        "seq_id": 491,
        "vyb_id": "VYB_C02_V50_B01",
        "type": "Vyasa",
        "text": "yatra praśvāsapūrvako gatyabhāvaḥ sa bāhyaḥ। yatra śvāsapūrvako gatyabhāvaḥ sa ābhyantaraḥ। tṛtīyaḥ stambhavṛttiryatrobhayābhāvaḥ sakṛtprayatnādbhavati। yathā tapte nyastamupale jalaṁ sarvataḥ saṁkocamāpadyate tathā dvayoryugapadgatyabhāva iti। trayo'pyete deśena paridṛṣṭā iyānasya viṣayo deśa iti। kālena paridṛṣṭāḥ kṣaṇānāmiyattāvadhāraṇenāvacchinnā ityarthaḥ। saṁkhyābhiḥ paridṛṣṭā etāvadbhiḥ śvāsapraśvāsaiḥ prathama uddhātastadvannigṛhītasyaitāvadbhirdvitīya uddhāta evaṁ tṛtīyaḥ। evaṁ mṛdurevaṁ madhya evaṁ tīvra iti saṁkhyāparidṛṣṭaḥ। sa khalvayamevamabhyasto dīrghasūkṣmaḥ ॥ 50 ॥"
    },
    {
        "seq_id": 492,
        "vyb_id": "VYB_C02_V50_B01",
        "type": "Vivarana",
        "text": "vivaraṇam\n[sa tu] trividhaḥ\n[yatra praśvāsapūrvako gatyabhāvaḥ sa ābhyantaravṛttiḥ ।] ābhyantarasya vāyorbahirnissāraṇaṁ prati vṛttiryasya sa abhyantaravṛttiḥ ।\n[tṛtīyastu stambhavṛttiḥ । tatrobhayābhāvaḥ] ācamananiścāraṇayorabhāvaḥ sa tu\n[trayo'pyate deśena paridṛṣṭhāḥ iyānasya deśa iti ।] yathā bahirvṛtterantarācamyamānasya nāsikāgraprabhṛtyapādāṅguṣṭhaṁ deśavyāptiḥ । evamantarvṛtterbahirniścāryamāṇasya vāyoḥ pādāṅguṣṭhaprabhṛtyanāsikāgraṁ deśavyāptiḥ । stambhavṛtterāmastakāpādatalavyāptiḥ । athavā bahirapi vitastyādikrameṇa deśavyāptirastyeva ॥\n[kālena paridṛṣṭāḥ, kṣaṇānāmiyattāvadhāraṇena] iyantaḥ kṣaṇāḥ prāṇāyāmenātivāhitā iti ॥\n[tathā saṅkhyābhiḥ paridṛṣṭāḥ, etāvadbhiḥ śvāsapraśvāsaiḥ] atītaiḥ paridṛṣṭaḥ\n[nigṛhītasya vāyoḥ tāvadbhiḥ] praśvāsairatītaiḥ paridṛṣṭo\n[tṛtīyaḥ,] etāvadbhiḥ śvāsapraśvāsaiḥ paridṛṣṭaḥ\n[sa khalvayamevaṁ] deśakālasaṅkhyāparidṛṣṭo'bhyasto dīrghakālavyāpī bhavati bhūmijayāt । tathā carṣīṇāmanekavarṣavyāpī śrūyate । tataśva\n[sūkṣmaṁ] ca bhavati ॥ 50 ॥"
    },
    {
        "seq_id": 493,
        "vyb_id": "seq_493",
        "type": "Sutra",
        "text": "bāhyābhyantaraviṣayākṣepī caturthaḥ ॥ 51 ॥"
    },
    {
        "seq_id": 494,
        "vyb_id": "VYB_C02_V51_B01",
        "type": "Vyasa",
        "text": "deśakālasaṁkhyābhirbāhyaviṣayaparidṛṣṭa ākṣiptaḥ। tathā''bhyantaraviṣayaparidṛṣṭa ākṣiptaḥ। ubhayathā dīrghasūkṣmaḥ। tatpūrvako bhūmijayātkrameṇobhayorgatyabhāvaścaturthaḥ prāṇāyāmaḥ। tṛtīyastu viṣayānālocito gatyabhāvaḥ sakṛdārabdha eva deśakālasaṁkhyābhiḥ paridṛṣṭo dīrghasūkṣmaḥ। caturthastu śvāsapraśvāsayorviṣayāvadhāraṇātkrameṇa bhūmijayādubhayākṣepapūrvako gatyabhāvaścaturthaḥ prāṇāyāma ityayaṁ viśeṣa iti ॥ 51 ॥"
    },
    {
        "seq_id": 495,
        "vyb_id": "VYB_C02_V51_B01",
        "type": "Vivarana",
        "text": "vivaraṇam\n[bāhyābhyantaraviṣayākṣepī caturthaḥ] – bāhyasya viṣayāḥ pādāṅguṣṭhādayaḥ । bāhyo hi vāyurācamyamāno'ntardeśān vyāpnoti, ākṣipati । ābhyantarasya viṣayā bhūmyādayaḥ । sa ca bahirniścāryamāṇe bhūmyādīn deśakālasaṅkhyāparidṛṣṭān vyāpnoti, ākṣipati ।\n[deśakālasaṅkhyābhirbāhyavastuviṣayaḥ paridṛṣṭa ākṣipto] vyāptaḥ ।\n[tatpūrvakaḥ] ubhayaviṣayākṣepapūrvakaḥ ।\n[tṛtīyastadviṣayānālocitaḥ sakṛdārabdha eva] gatyabhāvo"
    },
    {
        "seq_id": 496,
        "vyb_id": "seq_496",
        "type": "Sutra",
        "text": "tataḥ kṣīyate prakāśāvaraṇam ॥ 52 ॥"
    },
    {
        "seq_id": 497,
        "vyb_id": "VYB_C02_V52_B01",
        "type": "Vyasa",
        "text": "prāṇāyāmānabhyasyato'sya yoginaḥ kṣīyate vivekajñānāvaraṇīyaṁ karma। yattadācakṣate – mahāmohamayenendrajālena prakāśaśīlaṁ sattvamāvṛtya tadevākārye niyuṅkta iti। tadasya prakāśāvaraṇaṁ karma saṁsāranibandhanaṁ prāṇāyāmābhyāsāddurbalaṁ bhavati pratikṣaṇaṁ ca kṣīyate। tathā coktam – “tapo na paraṁ prāṇāyāmāttato viśuddhirmalānāṁ dīptiśca jñānasya” iti ॥ 52 ॥"
    },
    {
        "seq_id": 498,
        "vyb_id": "VYB_C02_V52_B01",
        "type": "Vivarana",
        "text": "vivaraṇam\n[tataḥ kṣīyate prakāśāvaraṇam ।] prakāśa āvriyate yena tat prakāśāvaraṇaṁ karma ।\n[tat prāṇāyāmābhyāsādasya prakāśāvaraṇaṁ karma saṁsāranibandhanaṁ durbalaṁ bhavati ।] na kevalaṁ durbalabhāva eva,\n[‘na paraṁ prāṇāyāmāttapaḥ’] iti । tasmāt"
    },
    {
        "seq_id": 499,
        "vyb_id": "VYB_C02_V53_I01",
        "type": "Leading Bhashya",
        "text": "kiṁ ca –"
    },
    {
        "seq_id": 500,
        "vyb_id": "seq_500",
        "type": "Sutra",
        "text": "dhāraṇāsu ca yogyatā manasaḥ ॥ 53 ॥"
    },
    {
        "seq_id": 501,
        "vyb_id": "VYB_C02_V53_B01",
        "type": "Vyasa",
        "text": "prāṇāyāmābhyāsādeva। pracchardanavidhāraṇābhyāṁ vā prāṇasya iti vacanāt ॥ 53 ॥"
    },
    {
        "seq_id": 502,
        "vyb_id": "VYB_C02_V53_B01",
        "type": "Vivarana",
        "text": "vivaraṇam\n[dhāraṇāsu] vakṣyamāṇāsu"
    },
    {
        "seq_id": 503,
        "vyb_id": "VYB_C02_V54_I01",
        "type": "Leading Bhashya",
        "text": "atha kaḥ pratyāhāraḥ –"
    },
    {
        "seq_id": 504,
        "vyb_id": "seq_504",
        "type": "Sutra",
        "text": "svaviṣayāsaṁprayoge citasvarūpānukāra ivendriyāṇāṁ pratyāhāraḥ ॥ 54 ॥"
    },
    {
        "seq_id": 505,
        "vyb_id": "VYB_C02_V54_B01",
        "type": "Vyasa",
        "text": "svaviṣayasaṁprayogābhāve cittasvarūpānukāra iveti, cittanirodhe cittavanniruddhānīndriyāṇi netarendriyajayavadupāyāntaramapekṣante। yathā madhukararājaṁ makṣikā utpatantamanūtpatanti niviśamānamanu niviśante tathendriyāṇi cittanirodhe nītyeṣa pratyāhāraḥ ॥ 54 ॥"
    },
    {
        "seq_id": 506,
        "vyb_id": "VYB_C02_V54_B01",
        "type": "Vivarana",
        "text": "vivaraṇam\n[atha kaḥ pratyāhāraḥ ?] pratyāhāraviśeṣamabhidhitsamānaḥ praśnenopakramate । svaviṣayādindriyāṇāṁ pratyāharaṇamātraṁ pareṣāṁ pratyāhāraḥ । atra punarviśeṣavānucyate\n[svaiḥ svaiśśabdādibhirviṣayaiḥ] indriyāṇāṁ śrotrādīnāṁ\n[cittanirodhe cittavanniruddhāni nopāyāntaramapekṣante] jayārtham । cittanirodhādeva tāni nirudhyante ।"
    },
    {
        "seq_id": 507,
        "vyb_id": "seq_507",
        "type": "Sutra",
        "text": "tataḥ paramā vaśyatendriyāṇām ॥ 55 ॥"
    },
    {
        "seq_id": 508,
        "vyb_id": "VYB_C02_V55_B01",
        "type": "Vyasa",
        "text": "śabdādiṣvavyasanamindriyajaya iti kecit। saktirvyasanaṁ vyasyatyenaṁ śreyasa iti। aviruddhā pratipattirnyāyyā। śabdādisaṁprayogaḥ svecchayetyanye। rāgadveṣābhāve sukhaduḥkhaśūnyaṁ śabdādijñānamindriyajaya iti kecit। cittaikāgryādapratipattireveti jaigīṣavyaḥ। tataśca paramā tviyaṁ vaśyatā yaccittanirodhe niruddhānīndriyāṇi netarendriyajayavatprayatnakṛtamupāyāntaramapekṣante yogina iti ॥ 55 ॥"
    },
    {
        "seq_id": 509,
        "vyb_id": "VYB_C02_V55_B01",
        "type": "Vivarana",
        "text": "vivaraṇam\n[tataḥ] pratyāhārasthairyāt\n[aviruddhā pratipattirvā ।] viruddhānāṁ vā śabdādīnāmapratipattirvaśyateti । tasyaiva vyākhyānaṁ –\n[rāgadveṣābhāve sukhaduḥkhaśūnyaṁ] heyopādeyatvavarjitaṁ\n[aikāgryāt] cittaikāgratvānuvidhānādindriyāṇāṁ\n[paramā tviyaṁ] sarvāsāmuktānāmiyaṁ paramā"
    },
    {
        "seq_id": 510,
        "vyb_id": "seq_510",
        "type": "Author Line",
        "text": "iti śrīpātañjale sāṁkhyapravacane yogaśāstre śrīmadvyāsabhāṣye dvitīyaḥ sādhanapādaḥ ॥ 2 ॥"
    },
    {
        "seq_id": 511,
        "vyb_id": "seq_511",
        "type": "Chapter Title",
        "text": "vibhūtipādaḥ"
    },
    {
        "seq_id": 512,
        "vyb_id": "VYB_C03_V01_I01",
        "type": "Leading Bhashya",
        "text": "uktāni pañca bahiraṅgāni sādhanāni। dhāraṇāvaktavyā –"
    },
    {
        "seq_id": 513,
        "vyb_id": "seq_513",
        "type": "Sutra",
        "text": "deśabandhaścittasya dhāraṇā ॥ 1 ॥"
    },
    {
        "seq_id": 514,
        "vyb_id": "VYB_C03_V01_B01",
        "type": "Vyasa",
        "text": "nābhicakre hṛdayapuṇḍarīke mūrdhni jyotiṣi nāsikāgre jihvāgra ityevamādiṣu deśeṣu bāhye vā viṣaye cittasya vṛttimātreṇa bandha iti dhāraṇā ॥ 1 ॥"
    },
    {
        "seq_id": 515,
        "vyb_id": "VYB_C03_V01_B01",
        "type": "Vivarana",
        "text": "vivaraṇam\n[uktāni pañca bahiraṅgāni sādhanāni] samprajñātasya yogasya । adhunā antaraṅgaṁ dhāraṇādhyānasamādhisamākhyaṁ sādhanatrayaṁ tasyaivābhidhīyate । bahiraṅgāntaraṅgatvabhedādeva hi bahiraṅgasādhanavyākhyānenaiva pādaḥ parisamāpitaḥ । saṁhatyakāritvācca sādhanatrayasya pṛthagvacanam । bahiraṅgasādhanābhidhānānantaraparyupasthāpitāntaraṅgasādhanapratipādanena pādasambandho vyākhyātaḥ । asmiṁśca pāde vibhūtayaḥ prādhānyena pradarśyanta iti ca pṛthak(ktvādā)pādārambhaḥ । etadeva hi samākhyālābhe kāraṇamavādiṣma ॥\n[dhāraṇā vaktavyā ।] pratyāhārānantaraṁ kramopanītasānnidhānā dhāraṇā abhidhānīyā ।\n[nābhicakre] nābhipradeśaścakramiva । sarve (vāyava)avayavāstatra cakrībhūtā iti nābhicakram ।\n[cittasya] ityevamadiṣvapracalitarūpeṇa yā"
    },
    {
        "seq_id": 516,
        "vyb_id": "seq_516",
        "type": "Sutra",
        "text": "tatra pratyayaikatānatā dhyānam ॥ 2 ॥"
    },
    {
        "seq_id": 517,
        "vyb_id": "VYB_C03_V02_B01",
        "type": "Vyasa",
        "text": "tasmindeśe dhyeyālambanasya pratyayasyaikatānatā sadṛśaḥ pravāhaḥ prattyayāntareṇāparāmṛṣṭo dhyānam ॥ 2 ॥"
    },
    {
        "seq_id": 518,
        "vyb_id": "VYB_C03_V02_B01",
        "type": "Vivarana",
        "text": "vivaraṇam\n[tatra pratyayaikatānatā dhyānam । tasmin deśe] dhāraṇāvṛttiviṣaye nābhicakrādau ।\ndhāraṇā tu tasminneva dhyeye tadavasthasyaiva cittasya tadviṣayavikalpitaiḥ pratyayāntaraiḥ parāmṛṣṭā'pi । yathā sūrye dhāryamāṇasya tadgataparimaṇḍalatīvrataradīdhititvādipratyayeṣvapi dhāraṇaiva । vṛttimātreṇa tatraiva vartamānatvāccittasya । dhyānaṁ punaḥ na tu tathā । bhinnajātīyapratyayāntarāparāmṛṣṭaikapratyayapravāha eva hi dhyānam ॥ 2 ॥"
    },
    {
        "seq_id": 519,
        "vyb_id": "seq_519",
        "type": "Sutra",
        "text": "tadevārthamātranirbhāsaṁ svarūpaśūnyamiva samādhiḥ ॥ 3 ॥"
    },
    {
        "seq_id": 520,
        "vyb_id": "VYB_C03_V03_B01",
        "type": "Vyasa",
        "text": "dhyānameva dhyeyākāranirbhāsaṁ pratyayātmakena svarūpeṇa śūnyamiva yadā bhavati dhyeyasvabhāvāveśāttadā samādhirityucyate ॥ 3 ॥"
    },
    {
        "seq_id": 521,
        "vyb_id": "VYB_C03_V03_B01",
        "type": "Vivarana",
        "text": "vivaraṇam\n[tadevāthaimātranirbhāsaṁ svarūpaśūnyamiva samādhiḥ । tadeva dhyānaṁ] tulyapratyaya pravāharūpaṁ svāmekapratyayasantānatāmiva hitvā\nnanu ca yogaḥ samādhirityaṅgī pūrvamuktaḥ । ihāṅgo yogasya samādhirityākhyāyate । kaḥ punaratrāṅgāṅginorbheda iti ? ucyate – yogaḥ samādhiriti cittasthitiviśeṣo vivakṣitaḥ । iha tu pratyayasantānasyaiva dhyeyasvabhāvāveśāt dhyeyākāratvamaṅgamiti viśeṣaḥ ॥ 3 ॥"
    },
    {
        "seq_id": 522,
        "vyb_id": "seq_522",
        "type": "Sutra",
        "text": "trayamekatra saṁyamaḥ ॥ 4 ॥"
    },
    {
        "seq_id": 523,
        "vyb_id": "VYB_C03_V04_B01",
        "type": "Vyasa",
        "text": "tadetaddhāraṇādhyānasamādhitrayamekatra saṁyama। ekaviṣayāṇi trīṇi sādhanāni saṁyama ityucyate। tadasya trayasya tāntrikī paribhāṣā saṁyama iti ॥ 4 ॥"
    },
    {
        "seq_id": 524,
        "vyb_id": "VYB_C03_V04_B01",
        "type": "Vivarana",
        "text": "vivaraṇam\n[tadetaddhāraṇādhyānasamādhitrayaṁ] yadvyākhyātaṁ tat\n[pariṇāmatrayasaṁyamādatītānāgatajñānam ‘, ‘sthūlasvarūpasūkṣmānvayārthavattvasaṁyamādbhūtajayaḥ’ iti ca ॥ 4 ॥] "
    },
    {
        "seq_id": 525,
        "vyb_id": "seq_525",
        "type": "Sutra",
        "text": "tajjayātprajñālokaḥ ॥ 5 ॥"
    },
    {
        "seq_id": 526,
        "vyb_id": "VYB_C03_V05_B01",
        "type": "Vyasa",
        "text": "tasya saṁyamasya jayātsasamādhiprajñāyā bhavatyāloko yathā yathā saṁyamaḥ sthirapado bhavati tathā tathā samādhiprajñā viśāradī bhavati ॥ 5 ॥"
    },
    {
        "seq_id": 527,
        "vyb_id": "VYB_C03_V05_B01",
        "type": "Vivarana",
        "text": "vivaraṇam\n[tajjayāt prajñā''lokaḥ । tasya saṁyamasya jayāt] sthiratvāpādanāt abhīpsitārthābhivyañjanasamarthaḥ pradīpālokadeśīyaḥ\n[yathā yathā saṁyamaḥ sthirapado bhavati, tathā tathā samādhiprajñā sthirapadī bhavati ।] yena samādhiprajñā''lekena vyavahitaviprakṛṣṭādivastunirbhāsanasamarthena yoginaḥ karatalakalitamivābhimatamarthamavalokayanti ॥ 5 ॥"
    },
    {
        "seq_id": 528,
        "vyb_id": "seq_528",
        "type": "Sutra",
        "text": "tasya bhūmiṣu viniyogaḥ ॥ 6 ॥"
    },
    {
        "seq_id": 529,
        "vyb_id": "VYB_C03_V06_B01",
        "type": "Vyasa",
        "text": "tasya saṁyamasya jitabhūmeryā'nantarā bhūmistatra viniyogaḥ। na hyajitādharabhūmiranantarabhūmiṁ vilaṅghyaprāntabhūmiṣu saṁyamaṁ labhate। tadabhāvācca kutastasya prajñālokaḥ। īśvaraprasādājjitottarabhūmikasya ca nādharabhūmiṣu paracittajñānādiṣu saṁyamo yuktaḥ। kasmāt, tadarthasyānyata evāvagatatvāt। bhūmerasyā iyamanantarā bhūmirityatra yoga evopādhyāyaḥ। katham। evaṁ hyuktam – yogena yogo jñātavyo yogo yogātpravartate। yo'pramattastu yogena sa yoge ramate ciram ॥ iti ॥ 6 ॥"
    },
    {
        "seq_id": 530,
        "vyb_id": "VYB_C03_V06_B01",
        "type": "Vivarana",
        "text": "vivaraṇam\n[tasya bhūmiṣu viniyogaḥ । tasya saṁyamasya bhūmiṣu] bāhyādhyātmikeṣu dhyānālambanabhūtāsu vakṣyamāṇāsu pariṇāmatrayādiṣu\n[tasya saṁyamasya, jitabhūmeḥ] jitāyā bhūmeḥ, yatra bhūmai yoginaḥ saṁyatāyāṁ saṁyamo labdhaḥ, tasyā jitāyā bhūmeḥ\ntadyathā – pṛthivyādīnāṁ sthūlasvarūpasūkṣamānvayārthavattvabhūmiṣu krameṇa jetavyāsu , sthūlāyāṁ bhūmau saṁyamaṁ kṛtvā, tajayānantaraṁ svarūpa evānantare saṁyamo viniyojanīyaḥ ’ । nānantaraṁ svarūpaṁ vyatilaṅghaya sūkṣmādibhūmiṣu saṁvidadhīta ॥\n[na hyajitādharabhūmiranantarāṁ bhūmiṁ vilaṅghaya prāntabhūmiṣu] uparitanīṣu bhūmiṣu\n[tadalābhācca] saṁyamābhāvācca\n[jitottarabhūmikasya] jitottarātmādibhūmikasya yoginaḥ\n[arthasya] paracittajñānādeḥ ।\nasmin pakṣe ‘adharabhūmiṣu saṁyamo'narthaka' iti vaditavyamabhaviṣyat, na *na yuktaḥ' iti । ‘na yukta' ityetadasamīcīnamiva dṛśyate ॥\n[bhūmerasyā iyamanantarā bhūmiḥ] iyamanantaraṁ jayanīyeti kathamavabhotsyata ityāha –\n[katham ? evaṁ hyuktam – yogena yogo jñātavyaḥ ।] pūrvasaṁyamalābhena yogena anantaro yogaviṣayaḥ prajñānīyaḥ । sa ca\n[tathā yogo yogāt pravartate ॥] \n[apramattastu] yogī"
    },
    {
        "seq_id": 531,
        "vyb_id": "seq_531",
        "type": "Sutra",
        "text": "trayamantaraṅgaṁ pūrvebhyaḥ ॥ 7 ॥"
    },
    {
        "seq_id": 532,
        "vyb_id": "VYB_C03_V07_B01",
        "type": "Vyasa",
        "text": "tadetaddhāraṇādhyānasamādhitrayamantaraṅgaṁ saṁprajñātasya samādheḥ pūrvebhyo yamādibhyaḥ pañcabhyaḥ sādhanebhya iti ॥ 7 ॥"
    },
    {
        "seq_id": 533,
        "vyb_id": "VYB_C03_V07_B01",
        "type": "Vivarana",
        "text": "vivaraṇam\n[trayamantaraṅgaṁ pūrvebhyaḥ । dhāraṇādhyānasamādhitrayam antaraṅgaṁ pūrvebhyaḥ pañcabhyaḥ sādhanebhyaḥ yamādibhyaḥ samprajñātasya] yogasya । tatrāntaraṅgagrahaṇaṁ pūrvasādhanāsampattāvapyatra traye ādaraḥ karaṇīya ityevamartham ॥\nvināpi hi yamādisādhanapañcatayasampādanena janmāntaravihitasaṁskārāveśavaśādeva videhaprakṛtilayānāmiva dhāraṇāditrayasampatyā yoga upakalpyate । dhāraṇāditrayeṇa vinā na yogaḥ saṁbhavati kasyacit । tabdyāpāranairantarya saṁvādātmakatvāṅddhāraṇāditrayasya । yogasya cittasampattirūpatvāt ॥\n[‘sthānāsanavidhānāni ‘] iti pūrvatra ślokadvayam ॥ 7 ॥"
    },
    {
        "seq_id": 534,
        "vyb_id": "seq_534",
        "type": "Sutra",
        "text": "tadapi bahiraṅgaṁ nirbījasya ॥ 8 ॥"
    },
    {
        "seq_id": 535,
        "vyb_id": "VYB_C03_V08_B01",
        "type": "Vyasa",
        "text": "tadapyantaraṅgaṁ sādhanatrayaṁ nirbījasya yogasya bahiraṅgaṁ bhavati। kasmāt, tadabhāve bhāvāditi ॥ 8 ॥"
    },
    {
        "seq_id": 536,
        "vyb_id": "VYB_C03_V08_B01",
        "type": "Vivarana",
        "text": "vivaraṇam\n[tadapi bahiraṅgaṁ nirbījasya । tadapi etat antaraṅgamapi] sabījasya yogasya,\n[uktaḥ samāhitacittasya yogaḥ । vyutthitacitto'pi kathaṁ yogayuktaḥ syādityata idamārabhyate’] iti । tathā"
    },
    {
        "seq_id": 537,
        "vyb_id": "VYB_C03_V09_I01",
        "type": "Leading Bhashya",
        "text": "atha nirodhacittakṣaṇeṣu calaṁ guṇavṛttamiti kīdṛśastadā cittapariṇāmaḥ –"
    },
    {
        "seq_id": 538,
        "vyb_id": "seq_538",
        "type": "Sutra",
        "text": "vyutthānanirodhasaṁskārayorabhibhavaprādurbhāvau nirodhakṣaṇacitānvayo nirodhapariṇāmaḥ ॥ 9 ॥"
    },
    {
        "seq_id": 539,
        "vyb_id": "VYB_C03_V09_B01",
        "type": "Vyasa",
        "text": "vyutthānasaṁskārāścittadharmā na te pratyayātmakā iti pratyayanirodhe na niruddhā nirodhasaṁskārā api cittadharmāstayorabhibhavaprādurbhāvau vyutthānasaṁskārā hīyante nirodhasaṁskārā ādhīyante। nirodhakṣaṇaṁ cittamanveti tadekasya cittasya pratikṣaṇamidaṁ saṁskārānyathātvaṁ nirodhapariṇāmaḥ। tadā saṁskāraśeṣaṁ cittamiti nirodhasamādhau vyākhyātam ॥ 9 ॥"
    },
    {
        "seq_id": 540,
        "vyb_id": "VYB_C03_V09_B01",
        "type": "Vivarana",
        "text": "vivaraṇam\n[atha nirodhacittakṣaṇeṣu] nirodhayuktaṁ nirudhyamānaṁ cittaṁ yeṣu' kṣaṇeṣu nirudhyate te nirodhacittakṣaṇāḥ teṣu nirodhakāle ityarthaḥ । kṣaṇeṣviti bahuvacanaṁ atītānāgatavartamānavṛttitvapradarśanārtham ॥\n[calaṁ guṇavṛttaṁ] gauṇaṁ cittaṁ guṇavṛttaṁ calam\n[vyuthānanirodhasaṁskārayorabhibhavaprādurbhāvau nirodhakṣaṇacittānvayo nirodhapariṇāmaḥ । vyuthānaṁ] vividhamuthānaṁ calanaṁ pratyayākāreṇa cittasya । tadupajanitaḥ\n[nirodhajanmā saṁskāraḥ] apralyayātmakaḥ\n[abhibhavaprādurbhāvau] bhavataḥ ॥\n[vyutthānasaṁskārā hīyante] svakāryakṣamatvamupāśnuvate ।\n[tat] etadabhihitaṁ bhavati –\n[(tadā)] nirodhyamānaṁ bāhyebhyaḥ pratyayebhyaḥ\nkimetena, āha – nirodhāvasānatvāt pratyayābhāvāvasānatayā pariṇāmasya nirodhapariṇāma iti ॥\nsamprajñātāvasthāyāṁ santo'pi pratyayā na vivakṣitāḥ । kiṁ tu pratikṣaṇasaṁskārānyathātvameva vivakṣyate । 'yathā niruddhabhūmini cetasi vidyamāno'pi samādhiḥ na vivakṣyate । nirodhamātrasya vivakṣitatvāt । tathā sabījāvasthāyāmapi saṁskārānyathātvamāttrameva vivakṣitam । na pratyayāḥ samādhirekāgratā ceti ॥ 9 ॥"
    },
    {
        "seq_id": 541,
        "vyb_id": "seq_541",
        "type": "Sutra",
        "text": "tasya praśāntavāhitā saṁskārāt ॥ 10 ॥"
    },
    {
        "seq_id": 542,
        "vyb_id": "VYB_C03_V10_B01",
        "type": "Vyasa",
        "text": "nirodhasaṁskārābhyāsapāṭavāpekṣā praśāntavāhitā cittasya bhavati। tatsaṁskāramāndye vyutthānadharmiṇā saṁskāreṇa nirodhadharmasaṁskāro'bhibhūyata iti ॥ 10 ॥"
    },
    {
        "seq_id": 543,
        "vyb_id": "VYB_C03_V10_B01",
        "type": "Vivarana",
        "text": "vivaraṇam\n[tasya] cittasya nirodhapariṇāmamanugacchataḥ\n[taṁ saṁskāraṁ] nirodhasaṁskāraṁ"
    },
    {
        "seq_id": 544,
        "vyb_id": "seq_544",
        "type": "Sutra",
        "text": "sarvārthataikāgratayoḥ kṣayodayau cittasya samādhipariṇāmaḥ ॥ 11 ॥"
    },
    {
        "seq_id": 545,
        "vyb_id": "VYB_C03_V11_B01",
        "type": "Vyasa",
        "text": "sarvārthatā cittadharmaḥ। ekāgratā'pi cittadharmaḥ। sarvārthatāyāḥ kṣayastirobhāva ityarthaḥ। ekāgratāyā udaya āvirbhāva ityarthaḥ। tayordhamitvenānugataṁ cittaṁ, tadidaṁ cittamapāyopajanayoḥ svātmabhūtayordharmayoranugataṁ samādhīyate sa cittasya samādhipariṇāmaḥ ॥ 11 ॥"
    },
    {
        "seq_id": 546,
        "vyb_id": "VYB_C03_V11_B01",
        "type": "Vivarana",
        "text": "vivaraṇam\n[sarvārthataikāgratayoḥ kṣayodayau cittasya samādhipariṇāmaḥ । sarvārthatā] bhogāpavargārthayogyatāvicitratā\n[dharmitvenānugataṁ] cittam । pūrvasūtrādanvayagrahaṇamihāpi sannidhīyate । sarvārthatāyāḥ kṣayamekāgratāyāścodayaṁ niyamenānvīyamānaṁ citaṁ samādhiprādhānyena pariṇamate । yo'sau cittena sarvārthataikāgratākṣayodayayoranugamaḥ sa samādhipariṇāmaḥ । samādheśca prādhānyamekāgratābhūmau vyākhyātam\n[tadidaṁ cittam, apāyopajanau svātmabhūtau] avyatiriktau"
    },
    {
        "seq_id": 547,
        "vyb_id": "seq_547",
        "type": "Sutra",
        "text": "tataḥ punaḥ śāntoditau tulyapratyayau cittasyaikāgratāpariṇāmaḥ ॥ 12 ॥"
    },
    {
        "seq_id": 548,
        "vyb_id": "VYB_C03_V12_B01",
        "type": "Vyasa",
        "text": "samāhitacittasya pūrvapratyayaḥ śānta uttarastatsadṛśa uditaḥ, samādhicittamubhayoranugataṁ punastathaivā''samādhibhreṣāditi। sa khalvayaṁ dharmiṇaścittasyaikāgratāpariṇāmaḥ ॥ 12 ॥"
    },
    {
        "seq_id": 549,
        "vyb_id": "VYB_C03_V12_B01",
        "type": "Vivarana",
        "text": "vivaraṇam\n[tatra punaḥ] samādhikāle\n[punastathaiva] yathā pratyaya ādyaḥ śānta uttarastatsadṛśa upajātaḥ, sa ca śāntaḥ punaranya uditaḥ, sa śāntaḥ punaścānya uditaḥ, ityevaṁ\n[sa khalvayaṁ dharmiṇaḥ cittasya] pratikṣaṇaṁ sadṛśaśāntoditapratyayayoranugamaḥ\ntatra yāvat bāhyavṛttinirodhādārabhya cittasya saṁskārapaśeṣatā, tāvat nirodhapariṇāmaḥ ॥\ntathā bāhyapratyayanirodhāt prabhṛti ā prāk aśeṣapratyayanirodhāt, aśeṣapratyayanirodhottarakālaṁ ca ekāgratodayābhāvāt, tāvat samādhipariṇāmaḥ ॥\ntathā samādhipariṇāmakāla eva śāntoditayostulyayoḥ saṁbhavādekāgratāpariṇāmaḥ । pūrvapariṇā(māna)manāntarīyakatvamuttarottarapariṇāmasyeti krameṇa trayo'pi pariṇāmā vyākhyātāḥ ॥\nkimanena pariṇāmānvākhyānena prayojanam ? ucyate – calaṁ guṇavṛttaṁ, gauṇaṁ ca samastaṁ pariṇāmadharmakamanavasthitamiti vairāgyabhāvanārtham । tathā pariṇāmatrayasaṁyamādatītānāgatajñānārthaṁ ca etadanvākhyānam ॥ 12 ॥"
    },
    {
        "seq_id": 550,
        "vyb_id": "seq_550",
        "type": "Sutra",
        "text": "etena bhūtendriyeṣu dharmalakṣaṇāvasthāpariṇāmā vyākhyātāḥ ॥ 13 ॥"
    },
    {
        "seq_id": 551,
        "vyb_id": "VYB_C03_V13_B01",
        "type": "Vyasa",
        "text": "etena pūrvoktena cittapariṇāmena dharmalakṣaṇāvasthārūpeṇa bhūtendriyeṣu dharmapariṇāmo lakṣaṇapariṇāmo'vasthāpariṇāmaścokto veditavyaḥ। tatra vyutthānanirodhayordharmayorabhibhavaprādurbhāvau dharmiṇi dharmapariṇāmaḥ। lakṣaṇapariṇāmaśca। nirodhastrilakṣaṇastribhiradhvabhiryuktaḥ। sa khalvanāgatalakṣaṇamadhvānaṁ prathamaṁ hitvā dharmatvamanatikrānto vartamānalakṣaṇaṁ pratipannaḥ। yatrāsya svarūpeṇābhivyaktiḥ। eṣo'sya dvitīyo'dhvā। na cātītānāgatābhyāṁ lakṣaṇābhyāṁ viyuktaḥ।"
    },
    {
        "seq_id": 552,
        "vyb_id": "VYB_C03_V13_B01",
        "type": "Vivarana",
        "text": "vivaraṇam\n[etena bhūtendriyeṣu dharmalakṣaṇāvasthāpariṇāmā vyākhyātāḥ । etena pūrvoktena cittapariṇāmena ।] kiṁviśiṣṭena ?\ncittasyānavasthitatvena gamyamānena pariṇāmena bhūtendriyāṇāṁ pariṇāmasya prakāratrayayoginaḥ cittapariṇativat asuvijñānatvāt atideśaḥ kriyate ॥\n[tatra vyutthānanirodhayoḥ] dharmayoḥ\netasmāddhi dharmabhedavacanāt dharmabhedamavādiṣma । tayośca dharmapariṇāmayayoḥ vyutthānanirodhayorabhibhavaprādurbhavavacanāt lakṣṇāvasthāpariṇāmāvapi ca avādiṣmaiva ॥\n[lakṣaṇapariṇāmo nirodhastrilakṣaṇa] iti ॥\ncitte lakṣaṇapariṇāmaḥ trilakṣaṇatvena tribhiradhvabhiḥ atītānāgatavartamānaiḥ yuktaḥ pratipādyate pariṇāmino hyekaikasya trayo'pyadhvāna ete'vaśyaṁbhāvinaḥ । yasya tvete na santi so'pariṇāmī kūṭastha ityucyate ॥\n[sa khalu] nirodhaḥ\nyadā tu vyutthānaṁ vartamānaṁ lakṣaṇamārokṣyati, tadā nirodho'tītalakṣaṇamadhvānaṁ tṛtīyaṁ prāpsyatīti sa tṛtīyo'dhvā bhaviṣyatyeva ।\n[na cātītānāgatābhyāṁ lakṣaṇābhyāṁ viyuktaḥ ।] kutaḥ ? yena sa evānāgato vartamāno'tītaśceti ॥"
    },
    {
        "seq_id": 553,
        "vyb_id": "VYB_C03_V13_B02",
        "type": "Vyasa",
        "text": "tathā vyutthānaṁ trilakṣaṇaṁ tribhiradhvabhiryuktaṁ vartamānalakṣaṇaṁ hitvā dharmatvamanatikrāntamatītalakṣaṇaṁ pratipannam। eṣo'sya tṛtīyo'dhvā। na cānāgatavartamānābhyāṁ lakṣaṇābhyāṁ viyuktam। evaṁ punarvyutthānamupasaṁpadyamānamanāgatalakṣaṇaṁ hitvā dharmatvamanatikrāntaṁ vartamānalakṣaṇaṁ pratipannam। yatrāsya svarūpābhivyaktau satyāṁ vyāpāraḥ। eṣo'sya dvitīyo'dhvā। na cātītānāgatābhyāṁ lakṣaṇābhyāṁ viyuktamiti। evaṁ punarnirodha evaṁ punarvyutthānamiti। tathā'vasthāpariṇāmaḥ। tatra nirodhakṣaṇeṣu nirodhasaṁskārā balavanto bhavanti durbalā vyutthānasaṁskārā iti। eṣa dharmāṇāmavasthāpariṇāmaḥ। tatra dharmiṇo dharmaiḥ pariṇāmo dharmāṇāṁ tryadhvanāṁ lakṣaṇaiḥ pariṇāmo lakṣaṇānāmapyavasthābhiḥ pariṇāma iti। evaṁ dharmalakṣaṇāvasthāpariṇāmaiḥ śūnyaṁ na kṣaṇamapi guṇavṛttamavatiṣṭhate। calaṁ ca guṇavṛttam। guṇasvābhāvyaṁ tu pravṛttikāraṇamuktaṁ guṇānāmiti। etena bhūtendriyeṣu dharmadharmibhedāttrividhaḥ pariṇāmo veditavyaḥ।"
    },
    {
        "seq_id": 554,
        "vyb_id": "VYB_C03_V13_B02",
        "type": "Vivarana",
        "text": "vivaraṇam\n[tathā vyutthānaṁ trilakṣaṇaṁ tribhiradhvabhiḥ] atītānāgatavartamānaiḥ\n[eṣo'sya] vyutthānasya vartamānaṁ prathamamadhvānamabhisamīkṣya\n[punarvyutthānaṁ] nirodhasaṁskoraṇa\n[evaṁ punarnirodhaḥ evaṁ punaḥ vyutthānamiti] eṣa lakṣaṇapariṇāmaścittadharmayorvyutthānanirodhayoḥ ॥\n[tathā avasthāpariṇāmaḥ] paridṛśyate ।\n[dharmiṇo dharmaiḥ pariṇāmaḥ ।] yathā cittasya dharmiṇo nirodhavyutthānādidharmaiḥ ।\n[calaṁ guṇavṛtam ।] etadeva tu"
    },
    {
        "seq_id": 555,
        "vyb_id": "VYB_C03_V13_B03",
        "type": "Vyasa",
        "text": "paramārthatastveka eva pariṇāmaḥ। dharmisvarūpamātro hi dharmo dharmivikriyaivaiṣā dharmadvārā prapañcyata iti। tatra dharmasya dharmiṇi vartamānasyaivādhvasvatītānāgatavartamāneṣu bhāvānyathātvaṁ bhavati natu dravyānyathātvam। yathā suvarṇabhājanasya bhittvā'nyathākriyamāṇasya bhāvānyathātvaṁ bhavati na suvarṇānyathātvamiti।"
    },
    {
        "seq_id": 556,
        "vyb_id": "VYB_C03_V13_B03",
        "type": "Vivarana",
        "text": "vivaraṇam\n[paramārthatastveka eva pariṇāmaḥ ।] katham ?\n[tatra dharmasya] ghaṭādeḥ\n[yathā suvarṇabhājanasya bhittvā anyathā] kuṇḍalādibhāvena"
    },
    {
        "seq_id": 557,
        "vyb_id": "VYB_C03_V13_B04",
        "type": "Vyasa",
        "text": "apara āha – dharmānabhyadhiko dharmī pūrvatattvānatikramāt। pūrvāparāvasthābhedamanupatitaḥ kauṭasthyenaiva parivarteta yadyanvayī syāditi। ayamadoṣaḥ। kasmāt। ekāntatānabhyupagamāt। tadetattrailokyaṁ vyakterapaiti nityatvapratiṣedhāt। apetamapyasti vināśapratiṣedhāt। saṁsargāccāsya saukṣmyaṁ, saukṣmyāccānupalabdhiriti।"
    },
    {
        "seq_id": 558,
        "vyb_id": "VYB_C03_V13_B04",
        "type": "Vivarana",
        "text": "vivaraṇam\n[apara āha] asatkāryasamārambhābhimānī –\n[yadyanvayī] dharmānabhyadhiko dharmāvyatiriktaḥ\n[ayamadoṣaḥ । kasmāt ? ekāntānabhyupagamāt] atyantakauṭasthyavināśayoḥ dharmiṇo'nabhyupagamāt । yadyatyantaṁ kūṭastho dharmī syāt ātmavat, tataśca asmāddharmiṇo dharmāṇāmabhedāt kauṭasthyaṁ prasajyeteti doṣaḥ syāt । na tu dharmiṇāṁ guṇānāmatyantakauṭasthyamabhyupagamyate । pariṇāminityatvaṁ hi guṇānāṁ vadiṣyati ॥\n[ekānta] bhedābhedā\n[tadetat trailokyaṁ vyakterapaiti,] na kūṭastham । kasmāt ?\n['asau vikāro vyakterapaiti, nityatvapratiṣedhāt , apetamapyasti, vināśapratiṣadhot'] ityatra\nkatham ? vyaktirātmalābhaḥ, apāyaḥ pracyutiḥ, yadyātmalābhāt pracyuto vikāro'sti, nityatvapratiṣedho nopapadyata । yattu vyakterapetasyāpi vikārasyāstitvaṁ tat khalu nityatvamiti ॥\nnityatvapratiṣedho nāma vikārasyātmalābhāt pracyutiḥ । yadātmalābhāt pracyavate tadanityam । yadasti na tadātmalābhāt pracyavate । astitvaṁ ca ātmalābhāt pracyutiśceti viruddhāvetau dharmau saha na sambhavataḥ । so'yaṁ hetuḥ yaṁ siddhāntamāśritya pravartate tameva vyāhantīti viruddho heturiti ॥\nnāyaṁ doṣaḥ । vastūnāṁ vyaktāvyaktadharmakatvābhyupagamāt । yathā hi ghaṭādirvidyamāno'pi san agāre nopalabhyate । na ca tāvatā asau nāstīti śakyaṁ pratijñātum । ālokopāyena hi vyajyate । tathā idaṁ trailokyaṁ kāraṇe saṁsṛṣṭaṁ vidyamānameva anabhivyaktātmakaguṇasvabhāvatayā, puruṣārthanimittenāviṣkriyate ॥\ntathaiva ca gatisaṁskārakṣaye sthitisaṁskārābhivyaktau kāraṇaṁ prati saṁsṛjyamānaṁ vyakterapaiti । yathā dīpālokatirodhāne vidyamāno'pi ghaṭādiḥ santamasāvaṣṭambhāt vyatterapasarati, tathā atrāpi mahadādayo yamaḥ tryadhvānaḥ saṁsargavisargadharmāṇaḥ, na tu sattvādayo dhārmiṇaḥ ॥\n[tadetat trailokyaṁ vyakterapaiti] iti । na punaḥ dharbhisvarūpeṇāpāyaḥ । tathā ca dharmirūpeṇa nityatvāducyate –\ntadevaṁ vyaktirūpaśca śaktirūpaścaiko dharmī, vyaktirūpeṇa ca tasyānityatvaṁ, śaktirūpeṇa ca nityatvamiti kathameṣa virodhaḥ syāt । na hi devadattaścalanādivyāpāreṇa sarvadā gṛhyamāṇaścalanādivirāme viraṁsyati । calanameva hi tirodhīyate । tasmādavyatāvasthāyāmapyasti dharmī, vyaktāvasthāyāmupalabhyamānatvāt, andhatamasāvasthitaghaṭādivat ॥\nvyaktirapi svakīyadharmāntarasamīkṣayā dharmiṇī । sā ca dharmirūpeṇa nityā, dharmarūpeṇānityā abhyupeyate । evaṁ vikāreṣu dharmadharmibhedo'navasthita ityanavasthā'pi iṣyata eva ॥\n[vyakterapaiti] ityanena na virudhyate,\n[nityatvapratiṣedhāt] ityayaṁ nityatvena virodhamāliṅgatīti । na – anabhyupagamāt । na hi vyakternityatvamabhyupagacchema, tasyā eva nityatvaṁ pratiṣedhema । śaktivyaktidharmakatvābhyupagamāditi hi pratipāditam ॥\ntadetadanirjñāya parābhiprāyaṁ virodhodāharaṇatvāpādānam andhadarpaṇīyavṛttāntamudbhāvayati । yathā kila kaścidandhaḥ svāṁ adarśaśaktiṁ anavadhārya svārthamādarśamupārjayati tadvadetadābhāti ॥\n[apeto'pyasti] iti\nathāpi nityatvapratiṣedho nāma ātmalābhāt pracyutiriti vika(lpasya)lpya vāvadyethāḥ – evamapi śabdabhedamātra(trāt) nārthabhedaḥ । ātmalābhāt pracyutiḥ, anityatvaṁ, ityeko'rthaḥ ॥\n[nityatvapratiṣedhāt] ityayaṁ śabdaḥ (ekasyāṁ śuktikāyāṁ) nityatvopapattyabhāvādityasyārthasya [a]vācakaḥ ॥\nathāpi vācaka ityāropya pratibhāṣeta – evamapi śaktivyaktidharmadharmibhe(darūpeṇa)de na nityatvamanityatvaṁ(tyarūpaṁ) cetyuktameva samādhānam ॥\n[apeto'pyasti, vināśapratiṣedhāt] iti virodhodbhāvanaṁ pratyākhyātam ॥\nevamavasthite vyakterapetasya pratyakṣeṇānupalabhyamānasya kathamastitvam ? yāvatā, nāsti, anupalabhyamānatvāt, nabhaḥkusumavat iti ॥\natrocyate – anupalabdhirasiddho hetuḥ । anumānāgamābhyāmupalabdheḥ । yadetat vyaktaṁ etat prāgutpatterapyasti, yata utpadyate । asaccennotpadyeta, śaśaviṣāṇavadeva ॥\nkiṁ ca – asataḥ sattve sataścāsattve sarvatra na āśvasyuḥ । kiṁ ca – anupalabdheścedasattvaṁ muktātmakāraṇādīnāṁ ca prāgupalambhādūrdhvaṁ ca astitvaṁ kena labhyate ? tathā-\n[“nāsato vidyate bhāvo nābhāvo vidyate sataḥ । ”] \n[saṁsargādasya saukṣmyam, ato'nupalabdhiḥ ।] na asatvāt ॥"
    },
    {
        "seq_id": 559,
        "vyb_id": "VYB_C03_V13_B05",
        "type": "Vyasa",
        "text": "lakṣaṇapariṇāmo dharmo'dhvasu vartamāno'tīto'tītalakṣaṇayukto'nāgatavartamānābhyāṁ lakṣaṇābhyāmaviyuktaḥ। tathā'nāgato'nāgatalakṣaṇayukto vartamānātītābhyāṁ lakṣaṇābhyāmaviyuktaḥ। tathā vartamāno vartamānalakṣaṇayukto'tītānāgatābhyāṁ lakṣaṇābhyāmaviyukta iti। yathā puruṣa ekasyāṁ striyāṁ rakto na śeṣāsu virakto bhavatīti।"
    },
    {
        "seq_id": 560,
        "vyb_id": "VYB_C03_V13_B05",
        "type": "Vivarana",
        "text": "vivaraṇam\n[lakṣaṇapariṇāmo dharmo] yathā mṛdo ghaṭādiḥ adhvasu atītādiṣu\n[tathā anāgataḥ anāgatalakṣaṇayuktaḥ, vartamānātītābhyāṁ lakṣaṇābhyāmaviyuktaḥ] atītānāgatalakṣaṇayoḥ mṛdātmakatvāt ghaṭasya vyavahitenāpyatītalakṣaṇenāviyogaḥ ॥\n[yathā puruṣa ekasyāṁ striyāṁ rakto na śeṣāsu virakto bhavati ।] śeṣāsu tu bhūtabhaviṣyallakṣaṇayukto rāgaḥ । sataścāvinanāśādasataścānutpatteriti hi pratipāditam ॥"
    },
    {
        "seq_id": 561,
        "vyb_id": "VYB_C03_V13_B06",
        "type": "Vyasa",
        "text": "atra lakṣaṇapariṇāme sarvasya sarvalakṣaṇayogādadhvasaṁkaraḥ prāpnotīti parairdoṣaścodyata iti। tasya parihāraḥ – dharmāṇāṁ dharmatvamaprasādhyam। sati ca dharmatve lakṣaṇabhedo'pi vācyo na vartamānasamaya evāsya dharmatvam। evaṁ, hi na cittaṁ rāgadharmakaṁ syātkrodhakāle rāgasyāsamudācārāditi।"
    },
    {
        "seq_id": 562,
        "vyb_id": "VYB_C03_V13_B06",
        "type": "Vivarana",
        "text": "vivaraṇam\nna hi krodhakāle rāgaḥ svakāla iva samudācarati । krodhakāle hi rāgaḥ atīto'nāgato vā । tathā krodho'pi rāgakāle । yadi hi vartamānasamaya evaikaṁ lakṣaṇaṁ abhaviṣyat, krodhakāle'pi rāgaḥ samudācariṣyat । nāpi vā । samudācariṣyat । nāpi krodhakāle nāsti ॥"
    },
    {
        "seq_id": 563,
        "vyb_id": "VYB_C03_V13_B07",
        "type": "Vyasa",
        "text": "kiṁca trayāṇāṁ lakṣaṇānāṁ yugapadekasyāṁ vyaktau nāsti saṁbhavaḥ। krameṇa tu svavyañjakāñjanasya bhāvo bhavediti। uktaṁ ca rūpātiśayā vṛttyatiśayāśca virudhyante, sāmānyāni tvatiśayaiḥ saha pravartante। tasmādasaṁkaraḥ। yathā rāgasyaiva kvacitsamudācāra iti na tadānīmanyatrābhāvaḥ kiṁtu kevalaṁ sāmānyena samanvāgata ityasti tadā tatra tasya bhāvaḥ। tathā lakṣaṇasyeti।"
    },
    {
        "seq_id": 564,
        "vyb_id": "VYB_C03_V13_B07",
        "type": "Vivarana",
        "text": "vivaraṇam\n[kiṁ ca – trayāṇāṁ lakṣaṇānāṁ yugapadekasyāṁ] lakṣaṇasya\n[uktaṁ ca – rūpātiśayāḥ vṛttyatiśayāśca virudhyante ।] vartamānarūpavṛttyatiśayairyukte ghaṭe ca piṇḍādivyaktirūpātiśayā virodhāt na saṁbhavanti । ata eva atītānāgatarūpā dharmisāmānyānugatatvenāvirodhāt\n[tasmāt] adhvanām"
    },
    {
        "seq_id": 565,
        "vyb_id": "VYB_C03_V13_B08",
        "type": "Vyasa",
        "text": "na dharmī tryadhvā dharmāstu tryadhvānaste lakṣitā alakṣitāstatra lakṣitāstāṁ tāmavasthāṁ prāpnuvanto'nyatvena pratinirdiśyante'vasthāntarato na dravyāntarataḥ। yathaikā rekhā śatasthāne śataṁ daśasthāne daśaikā caikasthāne। yathā caikatve'pi strī mātā cocyate duhitā ca svasā ceti।"
    },
    {
        "seq_id": 566,
        "vyb_id": "VYB_C03_V13_B08",
        "type": "Vivarana",
        "text": "vivaraṇam\n[– na dharmī tryadhvā ।] mṛdākhyo hi dharmī piṇḍakapālātītānāgatatvena nātīto'nāgato vā । sarvadharmeṣu mṛdabhijñānānu(pra)vṛtteḥ । kiṁ tarhi ?\n[lakṣitāḥ] piṇḍādayaḥ tryadhvatvenābhilakṣitāḥ\n[yathā ekā rekhā śatasthāne] śūnyadvayena tṛtīyasthāne śataṁ bhavati । saiva ca\n[yathā vā ekatve'pi strī mātā cocyate duhitā ca,] saiva anyāpekṣayā"
    },
    {
        "seq_id": 567,
        "vyb_id": "VYB_C03_V13_B09",
        "type": "Vyasa",
        "text": "avasthāparaṇāme kauṭasthyaprasaṅgadoṣaḥ kaiściduktam। katham। adhvano vyāpāreṇa vyavahitatvāt। yadā dharmaḥ svavyāpāraṁ na karoti tadā'nāgato yadā karoti tadā vartamāno yadā kṛtvā nivṛttastadā'tīta ityevaṁ dharmadharmiṇorlakṣaṇānāmavasthānāṁ ca kauṭasthyaṁ prāpnotīti parairdoṣa ucyate।"
    },
    {
        "seq_id": 568,
        "vyb_id": "VYB_C03_V13_B09",
        "type": "Vivarana",
        "text": "vivaraṇam\n[avasthāpariṇāme] tṛtīye'smin"
    },
    {
        "seq_id": 569,
        "vyb_id": "VYB_C03_V13_B10",
        "type": "Vyasa",
        "text": "nāsau doṣaḥ। kasmāt। guṇinityatve'pi guṇānāṁ vimardavaicitryāt। yathā saṁsthānamādimaddharmamātraṁ śabdādīnāṁ guṇānāṁ vināśyavināśināmevaṁ liṅgamādimaddharmamātraṁ sattvādīnāṁ guṇānāṁ vināśyavināśināṁ tasminvikārasaṁjñeti।"
    },
    {
        "seq_id": 570,
        "vyb_id": "VYB_C03_V13_B10",
        "type": "Vivarana",
        "text": "vivaraṇam\n[nāsau doṣaḥ । kasmāt ? guṇinityatve'pi guṇānāṁ vimardavaicitryāt] udbhavābhibhavatvavicitratayā puruṣavadekāntakūṭasthatā neṣyate guṇānām । pariṇāmābhyupagamāt । na cānavaratapariṇatīnāmapi parasparavimardātirekeṇa dravyāntarabhāvāpattiriti na kauṭasthyam ॥\n[yathā saṁsthānaṁ] śarīrādikaṁ [ādi]mat kāraṇavat"
    },
    {
        "seq_id": 571,
        "vyb_id": "VYB_C03_V13_B11",
        "type": "Vyasa",
        "text": "tatredamudāharaṇaṁ mṛddharmī piṇḍākārāddharmāddharmāntaramupasaṁpadyamāno dharmataḥ pariṇamate ghaṭākāra iti। ghaṭākāro'nāgataṁ lakṣaṇaṁ hitvā vartamānalakṣaṇaṁ pratipadyata iti lakṣaṇataḥ pariṇamate। ghaṭo navapurāṇatāṁ pratikṣaṇamanubhavannavasthāpariṇāmaṁ pratipadyata iti। dharbhiṇo'pi dharmāntaramavasthā dharmasyāpi lakṣaṇāntaramavasthetyeka eva dravyapariṇāmo bhedenopadarśita iti। evaṁ padārthāntareṣvapi yojyamiti। ta ete dharmalakṣaṇāvasthāpariṇāmā dharmisvarūpamanatikrāntā ityeka eva pariṇāmaḥ sarvānamūnviśeṣānabhiplavate। atha ko'yaṁ pariṇāmaḥ। avasthitasya dravyasya pūrvadharmanivṛttau dharmāntarotpattiḥ paraṇāma iti ॥ 13 ॥"
    },
    {
        "seq_id": 572,
        "vyb_id": "VYB_C03_V13_B11",
        "type": "Vivarana",
        "text": "vivaraṇam\n[tatrodāharaṇam-mṛt dharmī] piṇḍākārā\n[[ghaṭākāro'nāgataṁ lakṣaṇaṁ hitvā vartamānalakṣaṇaṁ pratipadyata iti lakṣaṇataḥ pariṇamate ॥ ]] \n[ghaṭo navapurāṇatāṁ pratikṣaṇamanubhavan avasthāpariṇāmaṁ pratipadyata iti । dharmiṇo'pi] mṛdādeḥ\n[dharmasyāpi] ghaṭādeḥ\n[eka eva pariṇāmo bhedenopadarśita iti । evaṁ padārthāntareṣvapi] mṛdaḥ anyeṣaavapi śarīrendriyādiṣu"
    },
    {
        "seq_id": 573,
        "vyb_id": "VYB_C03_V14_I01",
        "type": "Leading Bhashya",
        "text": "tatra –"
    },
    {
        "seq_id": 574,
        "vyb_id": "seq_574",
        "type": "Sutra",
        "text": "śāntoditāvyapadeśyadharmānupātī dharmī ॥ 14 ॥"
    },
    {
        "seq_id": 575,
        "vyb_id": "VYB_C03_V14_B01",
        "type": "Vyasa",
        "text": "yogyatāvacchinnā dharmiṇaḥ śaktireva dharmaḥ। sa ca phalaprasavabhedānumita ekasyānyo'nyaśca paridṛṣṭaḥ। tatra vartamānaḥ svavyāpāramanubhavandharmī dharmāntarebhyaḥ śāntebhyaścāvyapadeśyebhyaśca bhidyate। yadā tu sāmānyena samanvāgato bhavati tadā dharmisvarūpamātratvātko'sau kena bhidyeta। tatra ye khalu dharmiṇo dharmāḥ śāntā uditā avyapadeśyā śceti, tatra śāntā ye kṛtvā vyāpārānuparatāḥ savyāpārā uditāste cānāgatasya lakṣaṇasya samanantarā vartamānasyānantarā atītāḥ। kimarthamatītasyānantarā na bhavanti vartamānāḥ, pūrvapaścimatāyā abhāvāt। yathā'nāgatavartamānayoḥ pūrvapaścimatā naivamatītasya। tasmānnātītasyāsti samanantaraḥ। tadanāgata eva samanantaro bhavati vartamānasyeti।"
    },
    {
        "seq_id": 576,
        "vyb_id": "VYB_C03_V14_B01",
        "type": "Vivarana",
        "text": "vivaraṇam\n[tatra śāntoditāvyapadeśyadharmānupātī dharmī ।] śāntoditān avyapadaśyāṁśca dharmānanupatituṁ śīlaṁ yasya so'nvayī bhinneṣvabhinnātmā dharmīti vyapadiśyate ।\n[sa ca] avyakto'pi san dharmiṇi\n[yo dṛṣṭaḥ sa vartamānaḥ svaṁ vyāpāra] mudakāharaṇādikam\n[yadā tu sāmānyena] dharmirūpeṇa\n[te khalu dharmiṇo dharmāḥ śāntāḥ ye kṛtvā vyāpāramuparatāḥ । savyāpārā uditāḥ । te cānāgatalakṣaṇasya samanantarāḥ ।] tathā\n[tadanāgata eva samanantarībhavati vartamānasya] iti, na tasya prakṛtena sambandhaḥ । tasmā"
    },
    {
        "seq_id": 577,
        "vyb_id": "VYB_C03_V14_B02",
        "type": "Vyasa",
        "text": "athāvyapadeśyāḥ ke। sarvaṁ sarvātmakamiti। yatroktam – jalabhūmyoḥ pāriṇāmikaṁ rasādivaiśvarūpyaṁ sthāvareṣu dṛṣṭam। tathā sthāvarāṇāṁ jaṅgameṣu jaṅgamānāṁ sthāvareṣvityevaṁ jātyanucchedena sarvaṁ sarvātmakamiti।"
    },
    {
        "seq_id": 578,
        "vyb_id": "VYB_C03_V14_B02",
        "type": "Vivarana",
        "text": "vivaraṇam\n[atha avyapadeśyā] : ke? tadavyapadeśyābhipradarśanārthamāha – sarvaṁ sarvātmakam iti । katham?\n[ityevaṁ jātyanucchedana] sattvādyavināśena"
    },
    {
        "seq_id": 579,
        "vyb_id": "VYB_C03_V14_B03",
        "type": "Vyasa",
        "text": "deśakālākāranimittāpabandhānna khalu samānakālamātmanāmabhivyaktiriti। ya eteṣvabhivyaktānabhivyakteṣu dharmeṣvanupātī sāmānyaviśeṣātmā so'nvayī dharmī। yasya tu dharmamātramevedaṁ niranvayaṁ tasya bhogābhāvaḥ। kasmāt, anyena vijñānena kṛtasya karmaṇo'nyatkathaṁ bhoktṛtvenādhikriyeta। tatsmṛtyabhāvaśca nānyadṛṣṭasya smaraṇamanyasyāstīti। vastupratyabhijñānācca sthito'nvayī dharmī yo dharmānyathātvamabhyupagataḥ pratyabhijñāyate। tasmānnedaṁ dharmamātraṁ niranvayamiti ॥ 14 ॥"
    },
    {
        "seq_id": 580,
        "vyb_id": "VYB_C03_V14_B03",
        "type": "Vivarana",
        "text": "vivaraṇam\n[deśakālākāranimittāpabandhāt] deśādīnāmapabandhaḥ avavandhaḥ tasmāt,\n[abhivyaktānabhivyakteṣu dharmeṣu anupātī sāmānyaviśeṣātmā] sattvādiśabdādirūpeṇa\n[kasmāt? anyena vijñānena kṛtasya karmaṇo'nyat vijñānamakartṛ] bhaviṣyat\n[smṛtyabhāvaśca ।] kṛtakaraṇīyādiviṣayasmṛtyabhāvaśca ।"
    },
    {
        "seq_id": 581,
        "vyb_id": "seq_581",
        "type": "Sutra",
        "text": "kramānyatvaṁ pariṇāmānyatve hetuḥ ॥ 15 ॥"
    },
    {
        "seq_id": 582,
        "vyb_id": "VYB_C03_V15_B01",
        "type": "Vyasa",
        "text": "ekasya dharmiṇa eka eva pariṇāma iti prasakte kramānyatvaṁ pariṇāmānyatve heturbhavatīti। tadyathā cūrṇamṛtpiṇḍamṛdghaṭamṛtkapālamṛtkaṇamṛditi ca kramaḥ। yo yasya dharmasya samanantaro dharmaḥ sa tasya kramaḥ। piṇḍaḥ pracyavate ghaṭa upajāyata iti dharmapariṇāmakramaḥ। lakṣaṇapariṇāmakramo ghaṭasyānāgatabhāvādvartamānabhāvaḥ kramaḥ। tathā piṇḍasya vartamānabhāvādatītabhāvaḥ kramaḥ। nātītasyāsti kramaḥ। kasmāt। pūrvaparatāyāṁ satyāṁ samanantaratvaṁ, sā tu nāstyatītasya। tasmāddvayoreva lakṣaṇayoḥ kramaḥ। tathā'vasthāpariṇāmakramo'pi ghaṭasyābhinavasya prānte purāṇatā dṛśyate। sā ca kṣaṇaparamparānupātinā krameṇābhivyajyamānā parāṁ vyaktimāpadyata iti। dharmalakṣaṇābhyāṁ ca viśiṣṭo'yaṁ tṛtīyaḥ pariṇāma iti।"
    },
    {
        "seq_id": 583,
        "vyb_id": "VYB_C03_V15_B01",
        "type": "Vivarana",
        "text": "vivaraṇam\n[kramānyatvaṁ pariṇāmānyatve hetuḥ । ekasya dharmiṇaḥ cittādeḥ eka eva pariṇāma iti prasakteḥ] dharmādīnāṁ dharmyabhedāditi, pariṇāmabhedasiddhaye hetureṣa ucyate –\n[anyatvehetuḥ ॥] \n[tadyathā] mṛtdharmī\n[cūrṇamṛt, piṇḍamṛt, ghaṭamṛt, kapālamṛt, kaṇamṛt, iti kramaḥ,] dharmāntarasyakramaḥ । na lakṣaṇaṁ, nāpyavasthā । yathā–\ndharmapariṇāmaśca dvividhaḥ, tulyapariṇāmaścātulyapariṇāmaśca । yathā piṇḍo ghaṭa upajāyata ityatulyapiṇḍasya, ghaṭādidharmairmṛdākhyo dharmī pariṇamate, saḥ atulyadharmapariṇāmaḥ । yāvacca ghaṭasya janmanaḥ prabhṛti ākapālāpatteḥ tāvatghaṭarūpeṇaiva pariṇamate mṛditi sa tulyadharmapariṇāmaḥ ।\n[dharmapariṇāmakrama] uktaḥ ॥\n[lakṣaṇapariṇāmakrama: ghaṭasyānāgatātlakṣaṇātvavartamānabhāvaḥ । tathā piṇḍasya] virodhidharmodaye\n[kasmāt? pūrvāparatāyāṁ hi satyāṁ samanantaratvam । sā cātītasya nāsti । tasmāt dvayoreva] anāgatavartamānayoḥ\n[tathā avasthāpariṇāmakramaḥ ghaṭasyābhinavasya prānte] avasānāvasthāyāṁ\n[“kṣaṇapratiyāgī pariṇāmāparāntaniryāhyaḥ kramaḥ”] iti । tasmāt dharmalakṣaṇakramābhyāmavasthākramasyānyatvāt"
    },
    {
        "seq_id": 584,
        "vyb_id": "VYB_C03_V15_B02",
        "type": "Vyasa",
        "text": "ta ete kramā dharmadharmibhede sati pratilabdhasvarūpāḥ। dharmo'pi dharmī bhavatyanyadharmasvarūpāpekṣayeti। yadā tu paramārthato dharmiṇyabhedopacārastaddvāreṇa sa evābhidhīyate dharmastadā'yamekatvenaiva kramaḥ pratyavabhāsate।"
    },
    {
        "seq_id": 585,
        "vyb_id": "VYB_C03_V15_B02",
        "type": "Vivarana",
        "text": "vivaraṇam\n[ta ete kramādharmadharmibhede sati pratilabdhasvarūpāḥ ।] vivakṣitetudharmadharmiṇorabhede tatra kramabhedo na labhyate ।"
    },
    {
        "seq_id": 586,
        "vyb_id": "VYB_C03_V15_B03",
        "type": "Vyasa",
        "text": "cittasya dvaye dharmāḥ paridṛṣṭāścāparidṛṣṭāśca। tatra pratyayātmakāḥ paridṛṣṭā vastumātrātmakā aparidṛṣṭāḥ। te ca saptaiva bhavantyanumānena prāpitavastumātrasadbhāvāḥ । nirodhadharmasaṁskārāḥ pariṇāmo'tha jīvanam । ceṣṭā śaktiśca cittasya dharmā darśanavarjitāḥ ॥ iti ॥ 15 ॥"
    },
    {
        "seq_id": 587,
        "vyb_id": "VYB_C03_V15_B03",
        "type": "Vivarana",
        "text": "vivaraṇam\n[cittasya dvaye] dvividhāḥ\n[nirodhadharmasaṁskārāḥ । nirodhaḥ] uktaḥ ।"
    },
    {
        "seq_id": 588,
        "vyb_id": "VYB_C03_V16_I01",
        "type": "Leading Bhashya",
        "text": "ato yogina upāttasarvasādhanasya bubhutsitārthapratipattaye saṁyamasya viṣaya upakṣipyate –"
    },
    {
        "seq_id": 589,
        "vyb_id": "seq_589",
        "type": "Sutra",
        "text": "pariṇāmatrayasaṁyamādatītānāgatajñānam ॥ 16 ॥"
    },
    {
        "seq_id": 590,
        "vyb_id": "VYB_C03_V16_B01",
        "type": "Vyasa",
        "text": "dharmalakṣaṇāvasthāpariṇāmeṣu saṁyamādyogināṁ bhavatyatītānāgatajñānam। dhāraṇādhyānasamādhitrayamekatra saṁyama uktaḥ। tena pariṇāmatrayaṁ sākṣātkriyamāṇamatītānāgatajñānaṁ teṣu saṁpādayati ॥ 16 ॥"
    },
    {
        "seq_id": 591,
        "vyb_id": "VYB_C03_V16_B01",
        "type": "Vivarana",
        "text": "vivaraṇam\n[ete] trayaḥ pariṇāmādharmalakṣaṇāvasthārūpāḥ\n[pariṇāmatrayasaṁyamādatītānāgatajñānam ।] pariṇāmatraye tāvatsaṁyamaḥ karaṇīyaḥ, yāvatsamādhiprajñā''lokaḥ । sa cayadviṣaya upasthitaḥ, taṁ viṣayaṁ yathābhūtapratyakṣatāmāpādayati । sūkṣmaṁ vyavahitamatītamanāgataṁ viprakṛṣṭaṁ vā yamuddiśya prāpaṇābhiprāyeṇa sūkṣmādiṣu saṁyamaḥ kriyate, tadā so'rthovaśyatāṁ yogina upayāti ।"
    },
    {
        "seq_id": 592,
        "vyb_id": "seq_592",
        "type": "Sutra",
        "text": "śabdārtha​pratyayānāmitaretarādhyāsātsaṁkara​statpravibhāgasaṁyamātsarva​bhūtarutajñānam ॥ 17 ॥"
    },
    {
        "seq_id": 593,
        "vyb_id": "VYB_C03_V17_B01",
        "type": "Vyasa",
        "text": "tatra vāgvarṇeṣvevārthavatī। śrotraṁ ca dhavanipariṇāmamātraviṣayam। padaṁ punarnādānusaṁhārabuddhinirgrāhyamiti।"
    },
    {
        "seq_id": 594,
        "vyb_id": "VYB_C03_V17_B01",
        "type": "Vivarana",
        "text": "vivaraṇam\n[śabdārthapratyayānāmitaretarādhyāsāt saṁkaraḥ tatpravibhāgasaṁyamāt sarvabhūtarutajñānaṁ] sampadyate । tatra kaḥ śabdaḥ, ko vā arthaḥ, pratyayo vā, saṁkaraśca kinnimittaḥ, kathaṁ ca teṣāṁ pravibhāgaḥ? iti ॥\n[tatra] kiṁ vāguccāryaḥ śrotragrāhyaḥ (sa) śabdaḥ, utārthāntaraṁ, kiṁ vāgeva, tadvadatirito vā, iti tāvadvicāryate– vāktāvannaśabdaḥ । kasmāt? vāk\n[śrotraṁ ca] na svayaṁ śabdaḥ, nāpi śabdaviṣayam । kasmāt?\n[padam । tatpunarnādānusaṁhārabuddhinirgrāhyaṁ] nādānāṁ dhvanīnāṁ śrotraviṣayabhūtānāṁ pratyekaṁ pratyayinisaṁskāramādhāya nivartamānānām antyena dhvanināyāsamupasthāpitābuddhiḥ sā nādānusaṁhārabuddhiḥ prathamadhvanikramānusaṁhārāsāditasaṁskārasya pratyayinaścittasya jāyate, tayaikayā buddhyā ayaṁ nirgṛhyate । tatpadam । tacca pratyakṣatvādrūpādivannānyapramāṇāpekṣam ॥\n[“gakāraukāravisarjanīyāḥ”] itibhagavānupavarṣaḥ । tanna – avācakatvāt । katham? samudāyāsambhavāt । samudāyāsambhavaśca\nyathaiva varṇānāṁ yugapatsamayānavasthānam, evaṁ saṁskārāṇāṁ smṛtīnāṁ ca tajjanitānāmayugapatkālatvādavācakatvam । smṛtyupayogārthatvācca saṁskārasyānubhūtaviṣaya evopayogāt, pratyākhyasya cāpūrvatvāt ॥\n['śabdādarthapratipatiḥ' 'pūrvīparībhūtaṁ bhāvamākhyātenācaṣṭe’ ‘dharmasya śabdamūlatvādaśabdamanapekṣyaṁ syāt’] iti prasiddhirapahūyeta ॥\nathāpivarṇabhāvabhāvitvena smṛtisaṁskārayorapiśabdatvamupacaryeta । naitadapi—tadbhāvabhāvitvaṁ nāmatasminneva sati bhavatyasatyabhāva eva yatra, tatra syāt । (na ca) tacca varṇānāṁ śabdatve siddhe bhavet । lokastu śarīrādāvātmābhimānādavivekādatasminnapi tadbuddhiṁ karotīti na sarvatra vastunirṇaye heturbhavati ॥\napi ca, vākśrotravyāpāra eva satyarthapratipattiriti tasyāvyabhicārāttadbhāvabhāvitveśabdatvaṁ prāpnoti । tasmādantyovarṇo na vācakaḥ, varṇatvāt ādyavarṇavat । tathā, tatsmṛtisaṁskārānavācakāḥ, smṛtisaṁskāratvāt, ādyavarṇasmṛtisaṁskāravat ॥\nyadi cāntyo varṇaḥ pūrvavarṇajanitasaṁskārasahitaḥ vācaka ityucyate-- naitadevam । kasmāt? antyavarṇoccāraṇamātrādevārthapratyayaprasaṅgāt । katham? atītadivasoccaritagakārādivarṇāhitasaṁskāro hi samastaḥ śrotā । tatrāntyavārṇoccāraṇamātrādartha: pratīyeta । athāpi niyamārthamādyāvarṇoccāraṇamiti cet – na – pūrvavarṇānāṁ paścimavarṇenātulyakālatvātsāhāyakābhāve niyamānupapatiḥ ॥\ntavāpivarṇānāṁpadavyañjakatveniyamārthaṁpūrvavarṇāucārayitavyāitidoṣaeveti, padavyañjakatvakalpanāto varṇānāmeva vācakatvaṁ yuktamiticet, na – varṇanāṁ buddhau svakīyasaṁskārādhānamātrābhyupagamāt । uccaritapradhvaṁsamānavarṇasaṁskāraparaṁ paropacitāyāṁ hi buddhau padaṁ nirbhāsate । etadeva hi varṇānāṁ padavyañjakatvam । na padaṁ prati dīpavatsākṣātpravartate ॥\nna buddhau dhārmidvāreṇa saṁskārāṇāmekāśrayāvasthānādanyonyopakāryopakārakabhāvaḥ samīcīnataraḥ । iṣṭāniṣṭaviṣayopalabdhismṛtīcchādveṣādivat । na kadācidanyena varṇena pūrvavarṇānāṁ tadīyasmṛtisaṁskārāṇāṁ vā sambandha upakalpate ॥\natha mamāpiniyatakramavarṇasampādi saṅskāraparamparopacitabuddhyutpādakatyenaiva varṇānāṁ vācakatvamiti cet – na – abhyupetaparivarjanāt । yadi tāvadvarṇānekasaṁskāraviśiṣṭābuddhiḥ arthaviṣayavāpadaviṣayā vā? yadyarthaviṣayā, saiva śabdaḥ prāpnoti । arthapratyāyakatvāt । atha padaviṣayā, tathā'pi padādarthapratipattiriti bādhyeta ॥\ntasmādekabuddhiviṣayo varṇavyatiriktaḥ śabdo'bhyupagantavyaḥ । tena pūrvavarṇajanitasaṁskārasahito'ntyo varṇaḥ, tatsmṛtiḥ, saṁskāro vā, na vācakaḥ । saṁskārasāhāyakāpekṣatvāt, buddhivat ॥"
    },
    {
        "seq_id": 595,
        "vyb_id": "VYB_C03_V17_B02",
        "type": "Vyasa",
        "text": "varṇā ekasamayāsaṁbhavitvātparasparaniranugrahātmānaste padamasaṁspṛśyānupasthāpyā''virbhūtā-stirobhūtāśceti pratyekamapadasvarūpā ucyante।"
    },
    {
        "seq_id": 596,
        "vyb_id": "VYB_C03_V17_B02",
        "type": "Vivarana",
        "text": "vivaraṇam\n[varṇāḥ ekasamayāsambhavitvāt ।] ekakālāsambhavitvaṁ ca vācaḥ kramavartitvāt । ataḥ"
    },
    {
        "seq_id": 597,
        "vyb_id": "VYB_C03_V17_B03",
        "type": "Vyasa",
        "text": "varṇaḥ punarekaikaḥ padātmā sarvābhidhānaśaktipracitaḥsahakārivarṇāntara-pratiyogitvādvaiśvarūpyamivā''pannaḥ pūrvaścottareṇottaraśca pūrveṇa viśeṣe'vasthāpita ityevaṁ bahavo varṇāḥ kramānurodhino'rthasaṁketenāvacchinnā iyanta ete sarvābhidhānaśaktiparivṛtā gakāraukāravisarjanīyāḥ sāsnādimantamarthaṁ dyotayantīti।"
    },
    {
        "seq_id": 598,
        "vyb_id": "VYB_C03_V17_B03",
        "type": "Vivarana",
        "text": "vivaraṇam\n[varṇaḥ punarekaikaḥ sarvābhidhānaśaktipracitaḥ ।] abhidhīyateyaiḥ tānyabhidhānānipadāni, teṣāṁ sarveṣāmabhidhānānāṁ padānāmabhivyañjikābhiḥ śakti.ābhiḥ pracitaḥ, arāṇāmekaika iva nābhau । tadyathā—gakāraḥ govargāgnigaganādisarvapadābhidyotanasāmarthyapracitaḥ ॥\n[sahakārivarṇāntarapratiyogitvāt ।] yathā gauriti gakaraikāravisarjanīyasahakārisavyapekṣaḥ agniritīkārapratiyogī । tasmāda\n[evaṁ bahavo varṇāḥ kramānurodhinaḥ] viśiṣṭakramam, ānupūrvīm anurudhyamānāḥ ॥\n[arthasaṅketena] amī asminnarthe etatkramāvalambinaḥ iyanta iti saṅketaḥ samayaḥ, tena athaisaṅketena\n[iyanta ete varṇāḥ sarvābhidhānaśaktiparicyutāḥ] viśiṣṭasāsnādimadarthapratipādakāsādhāraṇapadāvabhāsanavyāpāraparatvādeva aparapadāntarapratipādakaśaktyantarebhyaḥ paricyutā: nivṛttā: itaretaraviśeṣaviniyogaparavaśāveśādudāsīnapadāntaraprakāśanaśaktayaḥ"
    },
    {
        "seq_id": 599,
        "vyb_id": "VYB_C03_V17_B04",
        "type": "Vyasa",
        "text": "tadeteṣāmarthasaṁketenāvacchinnānāmupasaṁhṛtadhvanikramāṇāṁ ya eko buddhinirbhāsastatpadaṁ vācakaṁ vācyasya saṁketyate। tadekaṁ padamekabuddhiviṣaya ekaprayatnākṣiptamabhāgamakramamavarṇaṁ bauddhamantyavarṇapratyayavyāpāropasthāpitaṁ paratra pratipipādayiṣayā varṇairevābhidhīyamānaiḥ śrūyamāṇaiśca śrotṛbhiranādivāgvyavahāravāsanānuviddhayā lokabuddhyā siddhavatsaṁpratipattyā pratīyate।"
    },
    {
        "seq_id": 600,
        "vyb_id": "VYB_C03_V17_B04",
        "type": "Vivarana",
        "text": "vivaraṇam\n[tadeṣāmarthasaṅketenāvacchinnānām] abhihitena nyāyamārgeṇa\n[tat padamekam] ekamapi, yadvastu sāvayavaṁ ghaṭādi tadanekabuddhiviṣayaṁ dṛṣṭaṁ, na tu padaṁ tathā । tat\n[ekaprayatnākṣiptaṁ] varṇakramajanmapratyupanītasaṁskāranimittabuddhiparipākābhisamakṣayā paścimabuddhau jhaṭiti parisphuritam,\n[paratra] parabuddhipratipipādayiṣayā\ntasmāt [padaṁ] varṇavyatiriktam, ekabuddhinirgrāhyatve sati pratyāyakatvāt, pradīpavat । arthapratipattau ca kāraṇatvāt, pradīpavat, buddhivacca । na varṇāḥ padam, ekena kartrā krameṇa prayujyamānatvāt, karaṇatvācca, vāsīvṛkṣādānādivat ॥\n[kaścit] āha—\n[varṇā vā dhvanayo vāpi spheṭaṁ na padavākyayoḥ ।] \n[vyañjanti vyañjakatvena yathā dīpaprabhādayaḥ ॥] \n[sattvāt ghaṭādivacceti sādhanāni yathāruci ।] \n[laukikavyatirekeṇa kalpite'rthe bhavanti hi ॥] \n[nārthasya vācakaḥ sphoṭo varṇebhyo vyatirekataḥ ।] \n[ghaṭādivanna dṛṣṭena virodho dharmyasiddhitaḥ ॥] \n[pratiṣedhettu yo varṇāstajjñānānantarodbhavāt ।] \n[dṛṣṭabādho bhavettasya śaśicandraniṣedhavat ॥] \n[varṇotthā vā'rthadhīrekṣā tajjñānānantaroddhavā ।] \n[yādṛśī sā tadutthā hi dhūmāderiva vahnidhīḥ ॥] \n[dīpavadvā gakārādergavādeḥ pratipādaka: ।] \n[dhruvaṁ pratīyamānatvāt tatpūrvapratipādanāt ॥ ”] iti ।\natrocyate—varṇā vādhvanayo vā'pispheṭaṁ na padavākyayoḥ iti, padaṁ vākyaṁ vā svatastāvanna prasiddham । tatrāsativarṇavyatirikte pade vākye vā, padavākyayoḥ sphoṭaṁ na vyañjayantīti kathaṁ cetasvināṁ vacanāvakāśaḥ syāt । evaṁ ca sati, uddiśyapadavākyayoḥ sphoṭaṁ pratiṣedhatāpadaṁ vākyaṁ cābhyupagataṁ bhavet ॥\nathāpiparābhaprāyeṇocyeta, tathā'pi siddhasādhyatā । na parasya padavākyayoranyaḥ sphoṭovidyate, yaḥ pratiṣidhyeta । padavākye eva hitasya sphoṭaḥ ॥\nathāpi brūyāt – arthāvacchedakāviśiṣṭakramopaniveśino varṇāḥ padaṁ vākyaṁ ca pratiṣidhyate iti । tacca na yuktam, svato virodhāt ॥\nathā'pi brūyāt – varṇavyatiriktaṁ padaṁ vākyaṁ vā pratiṣidhyate iti । tathā'pi vyatiriktamuddiśya tasya vyañjanapratiṣedhādvyatiriktapadavākyābhyupagamaḥ prasaktaḥ ॥\nathā'pi parakalpitapadavākyapratiṣedhaḥ, evamapi vyañjakatvādityasiddho hetuḥ । katham? svātmavyātiriktasya vā padasya vyañjakatvaṁ, avyatiriktasya vā vyañjakatvaṁ, arthasya vā vyañjakatvaṁ varṇānāmiti trayīvikalpanā । yadi vyatiriktasya vyañjakatvaṁ, tadā svato'siddhaḥsyāt ॥\nathāvyātiriktasya, tathā'pi parasyāsiddhaḥ । kiṁca, vyañjakatvāccavyatiriktasyaiva vyañjakatvaṁ, nāvyātiriktasya, pradīpāderiva । anyavyañjanārthaṁ hi vyañjakaḥ pradīpādirupādīyate, na svātmavyañjanāya । svātmavyaktyartho cedupādāsyate, januṣā'ndhasyāpi vyajyeta ॥\natha vyatiriktavyañjakatve siddhe, padasya vyañjakā bhaveyuḥ, arthasya vā । tatrānekasādhyaṁ yathā śibikodvahanādi, tat anyatamena na śakyam anuṣṭhātu, evamanyatamena varṇānāmarthasya pratipādanamanekasādhyatvādaśakyamiti pratipāditam ॥\nna ca kūpakhānakanyāyenāpi kaṁcitkañcidvyaṅgye saṁskāramādhāyavarṇānivartante iti śakyaṁ vaktum । abhidheyasyaikabuddhiviṣayatvāt ॥\nyathā ca sugatakṛtānte pradhvaṁsamānaṁ vijñānamutpatsyamānasya vijñānasya saṁskāramādhātumaparyāptaṁ, sthitasya dharmiṇaḥ kasyacidabhāvāt । evamanyonyasaṁbandhābhāvādayugapatsamayajanmanāṁ varṇānāṁ pūrvasya pūrvasya vinaśyata uttarasyottarasya copajaniṣyamāṇasya balādhānānupapattiriti nārthasya vyañjakā varṇāḥ ॥\npariśeṣātpadasyaiva vyatiriktasyābhivyañjitāraḥ iti sthitadharmaḥ । asmākaṁ tu sthiterdharmiṇiścetasi pūrvapūrvavarṇapratyupasthitasaṁskāraparamparāparipākaviśārade paścimavarṇajanmavelāyāṁ niravayavamekabuddhinirgrāhyabuddhinirbhasātmakajhaṭitisamunmiṣatīti na saṁskārādhānāsāmarthyadoṣaprasaṅgaḥ ॥\nkiṁca, yadyapi varṇāḥ svabuddhiṁ vyañjayanti । sā buddhirarthapratītiṁ prati karaṇabhūtaivābhivyajyate, na tu phalaṁ prati varṇāḥ karaṇatvena vyāpriyante । karaṇabhūtabuddhyutpādanopakṣayatvāt । buddhereva hi phalaṁ prati vyāpāraḥ । yasya hi phalaṁ prati vyāpāraḥ tatpramāṇaṁ, sa śabdaḥ । tataśca arthapratītiṁ prati kāraṇabhūtabuddhivyavahitatvānnavarṇānāṁ vācakatvam । paramparayātupadaṁpratyupāyatvaṁ na varṇānāṁ pratiṣidhyate ॥\ntasmādevamayaṁ ślokaḥ paṭhitavyaḥ–\n[varṇā vā dhvanayo vā'pi bhinnamevārthamātmanaḥ ॥] \n[vyañjanti vyañjakatvena yathā dīpaprabhādayaḥ ॥] \ntathā, ghaṭādīnāmapyarthontarapratyupasthānamātratvamabhyupagamyata eva । ghaṭādayo hi darśanamātreṇa pacanāharaṇadhāraṇādiyogyatābuddhim anyadvā kiṁcit upasthāpayantyeva । tathā varṇānāṁ pāramparyeṇa ātmavyatiriktapadapratyupasthāpakatvaṁ sattvātghaṭādivadiṣyata eveti tulyametadapi ॥\n[satvādghaṭādivacceti sādhanāni yathāruci ।] \n[laukikavyatirekeṇa kalpite'rthe bhavanti hi ॥] \nsarvathājātirvā buddhirvā bhavatu, yato vā kutaścit uccāritapradhvastavarṇānasaṁbhavino varṇavyatiriktāt arthapratipattiḥ, sasphoṭaḥ । sa ca avaśyaṁ varṇāsaṁbhāvitvātkāryasyābhyupagamanīyaḥ । tathā ca—\n[‘nārthasya vācakaḥ sphoṭo varṇebhyo vyatirekataḥ'] \n[varṇebhyo vyatirekataḥ] ityanyatarā siddhaḥ । svato vyatirekesyāsiddhatvāt ॥\nkiṁca, nāmākhyātopasargānipātapadajāticatuṣṭayamabhyupagacchatā jātivyañjakaṁ varṇavyatiriktam anyadabhyupagantavyam । na varṇāḥ padajātimabhivyañjitumutsahante । varṇā hi varṇajātimabhivyañjayanti । na cāvayaveṣu bhinnakālajanmavināśeṣvavayavijātivyañjanamupapadyate । vyavasthiteṣvapi nāmatāvadavayaveṣu na pāṇipādādayaḥ śarīrādṛte śarīratvamabhivyañjayanti । kiṁ punaranavasthiteṣu ॥\nkiṁca, aśvaḥ ayātamayātamakṣaḥ bhavati, tena mama vāyurvāyuḥ, ityādiṣu tulyasvarūpeṣu nāmatvākhyātatve parasparaviruddhajātīyenaika eva varṇo'bhivyanakti ॥\nyadi vā aśvaḥ iti nāmajātyā abhivyañjakāḥ akāraśakāravakārākāravisarjanīyāḥ ākhyātajātyabhivyañjakebhyo bhinnā bhaveyuḥ, tadā upapadyate bhinnānāṁ bhinnajātyabhivyañjakatvam । tadekatvenopapadyate ॥\nyadyapi arthaprakaraṇaśabdāntarasannidhānādibhiḥ idaṁ nāma idamākhyātam itiparikalpyeta, tathā'pi nāmākhyātajātyabhivyaktim arthaprakaraṇādibhireka eva varṇo na śaknoti kartum । na hi brāhmaṇa eva brāhmaṇatvaṁ kṣatriyatvaṁ cābhivyanakti ॥\ntasmāt bhinnā akārāḥ śakārāvakārādayaśca bahava eṣitavyāḥ । evaṁ gośabdādayo'pi bhinnā eva । tathā gośabdatvamaśvaśabdavaṁ ca siddham । evaṁ matvamātvamitvamītvaṁ ca siddham । evaṁ ca sati akārādayo varṇā atvādīnyeva sāmānyānyabhivyañjayanti । nāśvādīnnāmākhyātajātibhedānita ॥\ntasmāt varṇavyatiriktaṁ padatvasāmānyābhivyañjakaṁ padamabhyupagantavyam । evaṁ ca satyeṣa śloka evaṁ paṭhitavya:-\n[pratiṣedhettu yaḥ sphoṭaṁ varṇadhīsamanantaram ।] \n[dṛṣṭabādho bhavettasya śaśicandraniṣedhavat ॥] \n[vaṇotthā'varṇadhīreṣā tajjñānānantarodbhavā ॥] iti ॥\nkaraṇabuddhivyavahitatvādanantarodbhavatvamasiddham । pāramparyoṇa cetsiddhasādhyatā । dhūmasyāpi na vahnidhiyaṁ prati kāraṇatvam । dhūmadhiyaḥ kāraṇatvāt । dhūmādīnāṁ pāramparyavatvarṇādīnāmapi pāramparyeṇopakārakatvamiṣyata ityuktam ॥\ntasmādayamapi śleka evaṁ paṭhitavyaḥ---\n[varṇotthā nārthadhīreṣā tajjñānānantarodbhavā ।] \n[yedṛśī sā tadutthānadhūmodariva vahnidhīḥ ॥] \nna ca dīpavatsannipatyagakāraukārausāsnādimadarthavyañjakau । arthavyaktikālānavasthānādanaye.ārdṛṣṭo vyabhicāra: visarjanīyaviṣaye'pi samunnīyate niravasthānādi । varṇānārthavyaktisamānakālāvasthāyinaḥ, pradīpastu vyaṅgyakālena tulyakālāvasthānaḥ kāraṇatvaṁ pratilabhate ॥\ntasmādayamapyevaṁ ślekaḥ paṭhitavyaḥ–\n[dīpavadvā gakārādirgavādīnāmavācaka: ।] \n[dhruvaṁ pratīyamānatvāttatpūrve pratipādanāt ॥] \npramāṇaṁ cātra bhavati – arthasya na vācakāḥ, nāpyarthaṁ pratipramāṇaṁ varṇāḥ, sākṣātsaṅketāpekṣatvāt, aṅkapratimādivat । yathā śatādyaṅkāviṣṇupratimāśca saṅketāpekṣāgamamevāvadyotayanti । na viṣṇuśatādyarthaṁ prati pramāṇatvamupayānti ॥\nyattu nāpekṣate saṅketaṁ, tatpramāṇam, yathā vākyaṁ, dīpādijātyantaraṁ ca । na tathā varṇā iti pratimāvadeṣā aprāmāṇyamāpātatam । tathā, varṇā arthapratipādakamātmavyatiriktamabhivyañjayanti, sākṣātsaṅketāpekṣatvāt, aṅkaviṣṇupratimādivat । sphoṭaḥ tatsaṅketena sākṣādapekṣate ityavādiṣma ॥\ntasmādevam anekayuktiparivārapratyupānītabalādhānaṁ kaḥ sphoṭam apākartuṁ śaknoti ॥"
    },
    {
        "seq_id": 601,
        "vyb_id": "VYB_C03_V17_B05",
        "type": "Vyasa",
        "text": "tasya saṁketabuddhitaḥ pravibhāga etāvatāmevaṁ jātīyako'nusaṁhāra ekasyārthasya vācaka iti। saṁketastu padapadārthayoritaretarādhyāsarūpaḥ smṛtyātmako yo'yaṁ śabdaḥ so'yamartho yo'yamarthaḥ so'yaṁ śabda iti। evamitaretarādhyāsarūpaḥ saṁketo bhavatīti। evamete śabdārthapratyayā itaretarādhyāsātsaṁkīrṇā gauriti śabdo gaurityartho gauriti jñānam। ya eṣāṁ pravibhāgajñaḥ sa sarvavit।"
    },
    {
        "seq_id": 602,
        "vyb_id": "VYB_C03_V17_B05",
        "type": "Vivarana",
        "text": "vivaraṇam\n[tasya padasya saṅgītabudvitaḥ pravibhāgaḥ ।] śabdārthajñānavyatibhinnarūpā hi saṅketabuddhiḥ । tasyāḥ sakāśātpadasya\n[etāvatāṁ] varṇānām\n[saṁketastu padapadārthayoritaretarādhyāsarūpaḥ smṛtyātmā,] na pramāṇabhūtaḥ । yathāvipṇureṣā pratimā, eṣa eva caturbhuja iti, tathā pratyaya ubhayamidam ubhayaṁ nu pratyaya ityanyonyādhyastarūpāviṣṇupratimāpratyayāḥ ॥\n[yo'yaṁśabdaḥ so'yamarthaḥ, yo'yamarthaḥ saśabdaḥ, yaścapratyayaḥ so'rthaḥ śabdaśceti, evamitaretarādhyāsarūpaḥ saṁketo bhavati । evameteśabdārthapratyayā itaretarādhyāsātsaṁkīrṇāḥ ।] tadyathā\n[ya eṣāṁ] śabdārthapratyayānāṁ"
    },
    {
        "seq_id": 603,
        "vyb_id": "VYB_C03_V17_B06",
        "type": "Vyasa",
        "text": "sarvapadeṣu cāsti vākyaśaktirvṛkṣa ityukte'stīti gamyate। na sattāṁ padārtho vyabhicaratīti। tathā na hyasādhanā kriyā'stīti। tathāca pacatītyukte sarvakārakāṇāmākṣepo niyamārtho'nuvādaḥ kartṛkaraṇakarmaṇāṁ caitrāgnitaṇḍulānāmiti। dṛṣṭaṁ ca vākyārthe padaracanaṁ śrotriyaśchando'dhīte, jīvati prāṇāndhārayati। tatra vākye padārthābhivyaktistataḥ padaṁ pravibhajya vyākaraṇīyaṁ kriyāvācakaṁ vā kārakavācakaṁ vā। anyathā bhavatyaśvo'jāpaya ityevamādiṣu nāmākhyātasārūpyādanirjñātaṁ kathaṁ kriyāyāṁ kārake vā vyākriyeteti।"
    },
    {
        "seq_id": 604,
        "vyb_id": "VYB_C03_V17_B06",
        "type": "Vivarana",
        "text": "vivaraṇam\n[sarvapadeṣu cāsti vākyaśaktiḥ । vṛkṣa ityukte astīti gamyate । na sattāṁ padārtho vyayabhicaratīti ॥] \nkimarthametaducyate? iha sarvabhūtarutajñānopāyaḥ pratipipādayiṣitaḥ । sarvabhūtarutaṁ ca vākyārthaviṣayameva, na padārthaviṣayam । padānāṁ kevalānāṁ varṇānāmivānarthakatvāt, saṁvyavahārābhāvācca । yathaiva varṇanāṁ varṇāntarābhisamīkṣayāpadāvadyotanaprayojanavattvam, evaṁ padānāmapipadāntarāpekṣayāvākyopasthāpanopāyatvam । evaṁ sativākyasyaiva prāmāṇyaṁ, kevalapadaprayoge'rthāpratīteḥ ॥\nkiṁca, kevalaṁ padamapramāṇaṁ, tāvatā nirṇayābhāvāt, ekaikavarṇavat । nāpi padaṁ vācakam, saṅketārthāpekṣatvāt, śatādyaṅkavat । nāmākhyāte kevalena vācake, kevalāprayogāt, upasargavat । yatrāpi kevalaṁ padaṁ prayuyukṣite tatrāpyavaśyam, asti tiṣṭhati devadatta ityādi padaṁ buddhau viparivartata iti na kevalāprayogasiddhiḥ ॥\n[tathā na hyasāvanā kriyā asti ।] kevalakarmaprayoge kimapi sādhanaṁ dravryaṁ guṇo vāvagamyate ॥\nkiṁca, prakṛtipratyayānāmanavasthitāvadhikatvātvyabhicārādavācakatvam । tadyathā-daridrātiḥkeṣāñciddravyamātra eva paṭhyate । daridraśabdastu nipātopasargasthānīyaḥ punarāgacchati, drati, nidrāti, daridrāti, iti । tatra kā prakṛtiriti vaktavyam । kiṁ (drāktridaṁ) drā, iti, kiṁvā daridreti । keṣāñcittu daridretyetāvatpaṭhyate । tathā drāśabdo'pi pṛthagāmnāyate ॥\nevamasti sakāramātraṁ paṭhanti । vīticapratyayekāramāgamaṁ kurvanti । kecittu sahakāreṇa paṭhitvā (aviti) vīticapratyaye lopamakārasyakurvanti । tatra kā prakṛtiriti vaktavyam । na nirjñāyate । prakṛtyavadhaupratyayāvadhauvāprakṛtipratyayārthau śakyau vivektum ॥\nkvacidupasargo'pi ‘asaṁgrāmayataśūra' ityādiṣuprakṛtyekadeśatāmāpannaḥ । tathā, ataternaḥ, aḥ, asyāpatyamiḥ, iyān, adhunā, ityādikaḥ prakṛtyarthabhāgam asatyāṁ prakṛtau brūyāt । agnicit, somasut, bhidā, chidā, atho, kati, amā, paca, paṭha, ityādiṣu pratyayārthamasatipratyayekībrūyāt ॥\nevamādiṣu lakṣitāpacārāṇāṁ prakṛtipratyayanāṁ kaḥ śaknuyādarthavattvaṁ kalpayitum । atrabhavatu nānyatreti nārdhajaratīyaṁ labhyam । uddālakapuṣpabhañjikāpāraṁ na puṣpapracāyikā, ityatra kaḥ pūrvapadottarapadārthaḥ? prajñaḥ, saṁjña, ityādiṣu pratyanvayo'pi nāstīti kasya ko'rthaḥ? iti ॥\nṛṣabho, vṛṣabho, vṛṣaḥ, udakam, udakumbhaḥ, kṣīrodaḥ, yāvo, yāvakaḥ, kūpaḥ, sūpaḥ, yūpaḥ, ityādiṣu kasya ko'rtho iti vaktavyam । dadhyaśāna, madhvatra, ityādiṣu, kimavadhi kiṁ padaṁ vācakam? ॥\ntasmātsarvatra dṛṣṭāpacārāṇāṁ varṇaprakṛtipratyayapadānām anarthakānāmadṛṣṭāpacāraniravayavavākyopāyatvameva । tāni niḥsandhibandhanānniravayavātmithyābhūtavarṇapadadhvaniṣkṛtacitrībhāvādvākyādapoddhṛtya vyākaraṇīyāni ॥\ntāni ca vākyasyānavayavabhūtāni, upāyatvādvyākyāvayavavadavabhāsamānāni, yāvatphalam asattvātśatādyaṅkavadevamithyābhūtāni, anuccāryamāṇavākyāvadyotanārthakaraṇasannipāte viśeṣeṇopādāyaparihīyamāṇāni, svakīyakramaniṣpattivinivṛttikālādibhedavicitratayā vākyātmānaṁ kramavantamiva, niṣpadyamānamiva, nivartamānamava, drāghīyāṁsamiva, kālavantamiva,bhedavantamiva, vicitrākāratāmāpādayanti ॥\nevaṁ ca sati, yaducyate śaśaviṣāṇādapoddhṛtyakharaviṣāṇasya, kiṁtaditi etadalīkaṁ, yathaiva mṛgatṛṣṇikāteyamalīkamapi satyādūṣarādapoddhiyate, yathā ca sthāṇoḥ puruṣaḥ, puruṣācca sthāṇuḥ, śuktikātaśca rajatamapoddhriyate, yathaiva ca mṛgatoyādayo yathābhūteṣu rādivastupratipattihetavaḥ, tathā varṇapadaprakṛtipratyayāyathābhūtavākyārthapratipātakāraṇetatpratipattau cāpoddhriyante ॥\nkvacidarthaprāptamapoddhriyate, yathā mṛgatoyādikam । kañcittu prayojanatvena vivakṣitaṁ, yathāśatādisaṅkhyātaḥ śatādyaṅkāpoddhāraḥ kriyate, yathā ca lipyakṣarāṇi saḍretāpekṣatvātakṛtasamayarūpāṇī akārādivarṇādapoddhriyante । atha ca sarvāṇyatāniyathābhūtārthapratipādanopāyatvaṁ pratipadyante । na ca tāvatā mithyātvameṣāṁ nāsti । tathāpadādanyapi ॥\nyo hi prakṛttipratyayapadavarṇānāṁ saṁketadvareṇānyopāyānāṁ mithyābhūtalipyakṣarakalpānāṁ svayamapisvasaṁketena vākyārthapratipatyupāyamanekadhānirmāyavyavaharamāṇaḥ satyatvameṣāṁ manyate, nūnamasāvabhre candrāsaṁdidṛśyamāṇaḥ candradarśanopāyabhūtamabhramapi candratvena pratipadyata iti ॥\nyathā ca vākyameva satyaṁ, tathā vākyārthasyaiva satyatvaṁ, na padāni, padārthā vā kevalāḥ, satyatvamupayānti । sarvamevasāmānyāviśeṣātmakaṁ vastu । na hi sāmānyavyāvṛtto viśeṣa:, viśeṣavyāvṛttaṁ vā sāmānyamasti । gauriyukte astīti gamyate । tena kevalapadaprayoge'pyantarnītapadāntarārtho vākyārtha eva pratīyate, na kevalapadārtha: ॥\nevaṁ ca sati\n[padārthā gamayantyetaṁ pratyekaṁ saṁśaye sati ॥] \n[sāmasye nirṇayotpadātsthāṇurmūrdhasthakākavat ॥] \nityasiddhamasmākam । na hi sthāṇurnāma vākyārthaḥ pṛthakpadārthavenaprasiddhaḥ । yasmātvṛkṣaḥ sansthāṇuḥ sanmūrdhā sankākaḥ sanmūrdhani sthāṇoḥ ityantarnītapratīyamānapadāntarāsthānapekṣayāṁ sthāṇumūrdhatthakākabuddhirevanasyāt । satsvapi teṣu sadbuddhisamutpateḥ satpadārthāntarabuddhiravaśyaṁbhāvinī ॥\ntasmātvākyārtha eva pratyekamapi saṁśayātmaka iti kutaḥ padārthāḥ pratyekamasanto vākyārthaṁ gamayeyuḥ । tasmādevamayaṁ ślokaḥ paṭhitavyaḥ---\n[vākyaṁ tu gamayatyenaṁ pratyekaṁ saṁśaye sati ॥] \n[sāmasye nirṇayotpādātsthāṇumūrdhasthakākavat ॥] \nevam---\n[vākyenaivocyate tasmādvākyārtho'nyairarūpaṇāt ।] \n[ante cāstīti bodhācca vṛkṣeṇaiva ca vṛkṣatā ॥] \nyattu palāśaśabdena vṛkṣatā nocyate iti, sasyamevametat । na hi palāśavākyena vṛkṣavākyārthasyābhidhānam । bhinnaviṣayatvāt । anyo hi palāśavākyārthaiḥ palāśo'sti tiṣṭhatīti vā । anyovṛkṣavākyārthaḥ । yadā ca padavaṇīnāṁ niravayavānāṁ pṛthagastitvamabhyupagamyate, tadā niravayavavarṇapadopādānaṁ vākyaṁ sāvayavaṁ kathamavakalpeta । na hi kriyākāśādibhiḥ sāvayavaṁ śakyamārabdhum । atha sāvayavatvamabhyupāyiṣyate, tatrāpi doṣa eva prasajyeta ॥\n[sadbhāvepadavarṇānāṁ bhedīyaḥ paramāṇuvat ।] \n[sarvā bhāvastataśceti seyaṁ bālavibhīṣikā ॥] \nparamāṇūnāṁ satvādidharmamātratvābhyupagamatvivṛtyasuṣṭhubhāṣāmahe – seyaṁ vṛddhavibhīṣaketi ॥\n[niyamārtho'nuvādaḥ kartṛkaraṇakarmaṇāṁ caitrāgnitaṇḍulānāṁ] kriyāvavacanātsādhanāni vidyanta ityarthaprāptānāṁ niyamaḥ, caitra eva kartā, agninaiva karaṇena, taṇḍulāneva karma, iti ॥\n[dṛṣṭaṁ ca vākyārthe kevalaṁ padam ।] yathā\n[tataḥ] vākyāt\n[anyathā] yadi vākyātpravibhajyanavyākriyeta, tadā tato bhavatya\naśvaścaratīti jātivācakam । aścastvaṁ grāmamityaśvayaterluṅantasya madhyamapuruṣaikavacanāntasya prayogaḥ । ajāpayaḥ pīyatāmitināmapadam । ajāpayastvaṁ rājānamiti japatorṇijantasya laṅmadhyamapuruṣaikavacanāntasya rūpam ॥"
    },
    {
        "seq_id": 605,
        "vyb_id": "VYB_C03_V17_B07",
        "type": "Vyasa",
        "text": "teṣāṁ śabdārthapratyayānāṁ pravibhāgaḥ। tadyathā śvetate prāsāda iti kriyārthaḥ, śvetaḥ prāsāda iti kārakārthaḥ śabdaḥ, kriyākārakātmā tadarthaḥ pratyayaśca। kasmāt। so'yamityabhisaṁbandhādekākāra eva pratyayaḥ saṁketa iti।"
    },
    {
        "seq_id": 606,
        "vyb_id": "VYB_C03_V17_B07",
        "type": "Vivarana",
        "text": "vivaraṇam\n[teṣāṁ śabdārthapratyayānāṁ] saṅkaraṁ pradarśya\n[kriyākārakātmā,] yaḥ śvetaḥ sa śvetateyaḥ śvetatesaśvetaḥ ityevaṁ kriyākārakāvyatiriktaḥ ekaḥ śabdaḥ, tathā arthaḥ tadvācyaḥ kriyākārakātmā । tathā tadviṣayaḥ pratyayaḥ kriyākārakātmā । tathā arthaḥ śabdapratyayātmā । pratyayo'pi śabdārthātmā । kasmāt?"
    },
    {
        "seq_id": 607,
        "vyb_id": "VYB_C03_V17_B08",
        "type": "Vyasa",
        "text": "yastu śveto'rthaḥ sa śabdapratyayayorālambanībhūtaḥ। sa hi svābhiravasthābhirvikriyamāṇo na śabdasahagato na buddhisahagataḥ। evaṁ śabda evaṁ pratyayo netaretarasahagata ityanyathā śabdo'nyathā'rtho'nyathā pratyaya iti vibhāgaḥ। evaṁ tatpravibhāgasaṁyamādyoginaḥ sarvabhūtarutajñānaṁ saṁpadyata iti ॥ 17 ॥"
    },
    {
        "seq_id": 608,
        "vyb_id": "VYB_C03_V17_B08",
        "type": "Vivarana",
        "text": "vivaraṇam\n[yastu śveto'rthaḥ] śvetaguṇaḥ prāsādādirarthaḥ"
    },
    {
        "seq_id": 609,
        "vyb_id": "seq_609",
        "type": "Sutra",
        "text": "saṁskārasākṣātkaraṇātpūrvajātijñānam ॥ 18 ॥"
    },
    {
        "seq_id": 610,
        "vyb_id": "VYB_C03_V18_B01",
        "type": "Vyasa",
        "text": "dvaye khalvamī saṁskārāḥ smṛtikleśahetavo vāsanārūpā vipākahetavo dharmādharmarūpāḥ। te pūrvabhavābhisaṁskṛtāḥ pariṇāmaceṣṭānirodhaśaktijīvanadharmavadaparidṛṣṭāścittadharmāḥ। teṣu saṁyamaḥ saṁskārasākṣātkriyāyai samarthaḥ। na ca deśakālanimittānubhavairvinā teṣāmasti sākṣātkaraṇam। taditthaṁ saṁskārasākṣātkaraṇātpūrvajātijñānaputpadyate yoginaḥ। paratrāpyevameva saṁskārasākṣātkaraṇātparajāti-saṁvedanam।"
    },
    {
        "seq_id": 611,
        "vyb_id": "VYB_C03_V18_B01",
        "type": "Vivarana",
        "text": "vivaraṇam\n[saṁskārasākṣātkaraṇāt pūrvajātijñānam । dvaye khalvamī saṁskārāḥ vāsanā'bhidhānāḥ] paridṛṣṭāḥ aparidṛṣṭāśca smṛtikleśahetavaḥ । paridṛṣṭāḥ (ubhaye'pi) kleśakarmavipākānubhavanirvartitāḥ\n[na ca] (te)\n[taditthaṁ saṁskārasākṣātkaraṇāt pūrvajātijñānamutpadyate yoginaḥ । paratrāpi prāṇiṣu evameva] yeṣāṁ jātiṁ bubhutsate tadīyasaṁskāreṣu saṁyamāt"
    },
    {
        "seq_id": 612,
        "vyb_id": "VYB_C03_V18_B02",
        "type": "Vyasa",
        "text": "atredamākhyānaṁ śrūyate – bhagavato jaigīṣavyasya saṁskārasākṣātkaraṇāddaśasu mahāsargeṣu janmapariṇāmakramamanupaśyato vivekajaṁ jñānaṁ prādurabhūt। atha bhagavānāvaṭyastanudharastamuvāca – daśasu mahāsargeṣu bhavyatvādanabhibhūtabuddhisattvena tvayā narakatiryaggarbhasaṁbhavaṁ duḥkhaṁ saṁpaśyatā devamanuṣyeṣu punaḥpunarutpadyamānena sukhaduḥkhayoḥ kimadhikamupalabdhamiti। bhagavantamāvaṭyaṁ jaigīṣavya uvāca – daśasu mahāsargeṣu bhavyatvādanabhibhūtabuddhisattvena mayā narakatiryagbhavaṁ duḥkhaṁ saṁpaśyatā devamanuṣyeṣu punaḥpunarutpadyamānena yatkiṁcidanubhūtaṁ tatsarvaṁ duḥkhameva pratyavaimi। bhagavānāvaṭya uvāca - yadidamāyuṣmataḥ pradhānavaśitvamanuttamaṁ ca saṁtoṣasukhaṁ kimidamapi duḥkhapakṣe nikṣiptamiti। bhagavāñjaigīṣavya uvāca – viṣayasukhāpekṣayaivedamanuttamaṁ saṁtoṣasukhamuktam। kaivalyasukhāpekṣayā duḥkhameva। buddhisattvasyāyaṁ dharmastriguṇastriguṇaśca pratyayo heyapakṣe nyasta iti। duḥkharūpastṛṣṇātantuḥ। tṛṣṇāduḥkhasaṁtāpāpagamāttu prasannamabādhaṁ sarvānukūlaṁ sukhamidamuktamiti ॥ 18 ॥"
    },
    {
        "seq_id": 613,
        "vyb_id": "VYB_C03_V18_B02",
        "type": "Vivarana",
        "text": "vivaraṇam\n[bhagavato jaigīṣavyasya saṁskārasākṣātkaraṇāt daśasu mahāsargeṣu janmapariṇāmam anupaśyato vivekajaṁ vairāgyānimittaṁ jñānaṁ prādurabhūt ॥] \n[athabhagavān āvaṭayaḥ tantradharaḥ tamuvāca – daśasu mahāsargeṣu [bhavyatvāt] anabhibhūtabuddhisatvena tvayā narakatiryaggamanaduḥkhamanupaśyatā devamanuṣyeṣu punaḥ punaḥ utpadyamānena sukhaduḥkhayoḥ kimupalabdhamadhikamiti ॥] \n[bhagavantamāvaṣṭyaṁjaigīṣavyauvāca–daśasu mahāsargeṣu bhavyatvāt anabhibhūtabuddhisatvena mayā narakatiryaggamanamanupaśyatā devamanuṣyeṣu punaḥ punaḥ utpadyamānena yatkiñcit anubhūtaṁ tatsarvaṁ duḥkhamiti [] duḥkhameva\n[bhagavānāvaṭya uvāca – yadidamāyuṣmataḥ pradhānavaśitvamanuttamaṁ ca santoṣasukhaṁ [kimidamapi du:khapakṣe nikṣitamiti । bhagavān jaigīṣavya uvāca—viṣayasukhāpekṣayaivedamanuttamaṁ santoṣasukhaṁ [pradhānavaśitvasukhaṁ ca] uttam । kaivalyasukhāpekṣayā duḥkhameva । buddhisattvasyāyaṁ dharmaḥ triguṇaḥ ॥ ] ‘triguṇaśca pratyayo heyapakṣe nyasta iti ।] kimapekṣayā punaretaddvayaṁ sukhaṁ bhavatītyāha –"
    },
    {
        "seq_id": 614,
        "vyb_id": "seq_614",
        "type": "Sutra",
        "text": "pratyayasya paracittajñānam ॥ 19 ॥"
    },
    {
        "seq_id": 615,
        "vyb_id": "VYB_C03_V19_B01",
        "type": "Vyasa",
        "text": "pratyaye saṁyamātpratyayasya sākṣātkaraṇāttataḥ paracittajñānam ॥ 19 ॥"
    },
    {
        "seq_id": 616,
        "vyb_id": "VYB_C03_V19_B01",
        "type": "Vivarana",
        "text": "vivaraṇam\n[pratyayasya parācittajñānam ।] para"
    },
    {
        "seq_id": 617,
        "vyb_id": "seq_617",
        "type": "Sutra",
        "text": "na ca tatsālambanaṁ tasyāviṣayībhūtatvāt ॥ 20 ॥"
    },
    {
        "seq_id": 618,
        "vyb_id": "VYB_C03_V20_B01",
        "type": "Vyasa",
        "text": "raktaṁ pratyaya jānātyamuṣminnālambane raktamiti na jānāti। parapratyayasya yadālambanaṁ tadyogicittena nā''lambanīkṛtaṁ parapratyayamātraṁ tu yogicittasyā''lambanībhūtamiti ॥ 20 ॥"
    },
    {
        "seq_id": 619,
        "vyb_id": "VYB_C03_V20_B01",
        "type": "Vivarana",
        "text": "vivaraṇam\n[na ca sālambanaṁ tasya aviṣayībhūtatvāt । raktaṁ pratyayaṁ jānāti] yogī । parasya amuṣmin\n[parapratyayamātraṁ tu yogicittasyālambanībhūtam ॥ 20 ॥] "
    },
    {
        "seq_id": 620,
        "vyb_id": "seq_620",
        "type": "Sutra",
        "text": "kāyarūpasaṁyamāttadgrāhyaśaktistambhe cakṣuṣprakāśāsaṁprayoge'ntardhānam ॥ 21 ॥"
    },
    {
        "seq_id": 621,
        "vyb_id": "VYB_C03_V21_B01",
        "type": "Vyasa",
        "text": "kāyasya rūpe saṁyamādrūpasya yā grāhyā śaktistāṁ pratiṣṭabhrāti। grāhyaśaktistambhe sati cakṣuṣprakāśāsaṁprayoge'ntardhānamutpadyate yoginaḥ। etena śabdādyantardhānamuktaṁ veditavyam ॥ 21 ॥"
    },
    {
        "seq_id": 622,
        "vyb_id": "VYB_C03_V21_B01",
        "type": "Vivarana",
        "text": "vivaraṇam\n[kāyarūpasaṁyamāttadgrāhyaśaktistambhe cakṣuḥ prakāśāsamprayoge antadhānam ।] yāgina ātmīyasya"
    },
    {
        "seq_id": 623,
        "vyb_id": "seq_623",
        "type": "Sutra",
        "text": "sopakramaṁ nirupakramaṁ ca karma tatsaṁyamādaparāntajñānamariṣṭebhyo vā ॥ 22 ॥"
    },
    {
        "seq_id": 624,
        "vyb_id": "VYB_C03_V22_B01",
        "type": "Vyasa",
        "text": "āyurvipākaṁ karma dvividhaṁ sopakramaṁ nirupakramaṁ ca। tatra yathā''rdraṁ vastraṁ vitānitaṁ laghīyasā kālena śuṣyettathā sopakramam। yathā ca tadeva saṁpiṇḍitaṁ cireṇa saṁśuṣyedevaṁ nirupakramam। yathā vā'gniḥ śuṣke kakṣe mukto vātena samantato yuktaḥ kṣepīyasā kālena dahettathā sopakramam। yathā vā sa evāgnistṛṇarāśau kramaśo'vayaveṣu nyastaścireṇa dahettathā nirupakramam। tadaikabhavikamāyuṣkaraṁ karma dvividhaṁ sopakramaṁ nirupakramaṁ ca। tatsaṁyamādaparāntasya prāyaṇasya jñānam।"
    },
    {
        "seq_id": 625,
        "vyb_id": "VYB_C03_V22_B01",
        "type": "Vivarana",
        "text": "vivaraṇam\n[sopakramaṁ nirupakramaṁ ca karma tatsaṁyamādaparāntajñānamāriṣṭebhyo vā । āyurvipākaṁ karma dvidhā ।] katham? tvaritaṁ nimittamādāya phalapradaṁ\n[yathā ārdraṁ vastraṁ vitānitaṁ] vistāritaṁ\n[tadeva vastraṁ sampiṇḍitam] avitānitaṁ\n[yathā vā agniḥ śuṣke kakṣe yuktavāte] anukūlamātariśvani\n[sa evāgniḥ tṛṇarāśau krameṇa nyastaścireṇa dahet, tathā nirupakrarmakarma ॥] \n[dvividham aikabhavikamāyuṣkaraṁ karma ।] tatsaṁyamādaparāntajñānam ।"
    },
    {
        "seq_id": 626,
        "vyb_id": "VYB_C03_V22_B02",
        "type": "Vyasa",
        "text": "ariṣṭebhyo veti। trividhamariṣṭamādhyātmikamādhibhautikamādhidaivikaṁ ceti। tatrā''dhyātmikaṁ ghoṣaṁ svadehe pihitakarṇo na śṛṇoti, jyotirvā netre'vaṣṭabdhe na paśyati। tathā''dhibhautikaṁ yamapuruṣānpaśyati, pitṝnatītānakasmātpaśyati। tathā''dhidaivikaṁ svargamakasmātsiddhānvā paśyati। viparītaṁ vā sarvamiti। anena vā jānātyaparāntamupasthitamiti ॥ 22 ॥"
    },
    {
        "seq_id": 627,
        "vyb_id": "VYB_C03_V22_B02",
        "type": "Vivarana",
        "text": "vivaraṇam\n[ariṣṭebhyo vā] prāyaṇajñānam ।\n[tathā ādhibhautikaṁ–yamapuruṣānpaśyati । pitṝnatītānāgatānakasmādvetti । adhidaivikam—akasmādeva siddhādīnpaśyati । viparītaṁ vā sarvaṁ] paśyati karoti ca । tatrāriṣṭamiti laukikī vācāyutiḥ । evaṁ hyāha--viparītadarśanaṁ mamāsīdariṣṭāṁmati ॥ 23 ॥"
    },
    {
        "seq_id": 628,
        "vyb_id": "seq_628",
        "type": "Sutra",
        "text": "maitryādiṣu balāni ॥ 23 ॥"
    },
    {
        "seq_id": 629,
        "vyb_id": "VYB_C03_V23_B01",
        "type": "Vyasa",
        "text": "maitrī karuṇā muditeti tisro bhāvanāstatra bhūteṣu sukhiteṣu maitrīṁ bhāvayitvā maitrībalaṁ labhate। duḥkhiteṣu karuṇāṁ bhāvayitvā karuṇābalaṁ labhate। puṇyaśīleṣu muditāṁ bhāvayitvā muditābalaṁ labhate। bhāvanātaḥ samādhiryaḥ sa saṁyamastato balānyavandhyavīryāṇi jāyante। pāpaśīleṣūpekṣā na tu bhāvanā। tataśca tasyāṁ nāsti samādhirityato na balamupekṣātastatra saṁyamābhāvāditi ॥ 23 ॥"
    },
    {
        "seq_id": 630,
        "vyb_id": "VYB_C03_V23_B01",
        "type": "Vivarana",
        "text": "vivaraṇam\n[maitryādiṣu balāni । maitrīkaruṇāmuditeti tisro bhāvanāḥ । tatra bhūteṣu sukhiteṣu maitrīṁ bhāvayitvā maitrībalaṁ labhate । du:khiteṣu karuṇāṁ bhāvayitvā karuṇābalaṁ labhate । puṇyaśīleṣu muditāṁ bhāvayitvā muditābalaṁ labhate ॥] \n[bhāvanātaḥ] maitryādibhāvanātaḥ\n[pāpaśīleṣu tu asya upekṣā, na tu bhāvanā ॥ tataśca] bhāvanāyā abhāvāt"
    },
    {
        "seq_id": 631,
        "vyb_id": "seq_631",
        "type": "Sutra",
        "text": "baleṣu hastibalādīni ॥ 24 ॥"
    },
    {
        "seq_id": 632,
        "vyb_id": "VYB_C03_V24_B01",
        "type": "Vyasa",
        "text": "hastibale saṁyamāddhastibalo bhavati। vainateyabale saṁyamādvainateyabalo bhavati। vāyubale saṁyamādvāyubalo bhavatītyevamādi ॥ 24 ॥"
    },
    {
        "seq_id": 633,
        "vyb_id": "VYB_C03_V24_B01",
        "type": "Vivarana",
        "text": "vivaraṇam\n[baleṣu hastibalādīni ।] etairmaitryādinimittairbalairbalavānyogīhastyādīnabaleṣu saṁyamaṁkṛtvāhastyādibalo bhavati ॥ 24 ॥"
    },
    {
        "seq_id": 634,
        "vyb_id": "seq_634",
        "type": "Sutra",
        "text": "pravṛttyālokanyāsātsūkṣmavyavahitaviprakṛṣṭajñānam ॥ 25 ॥"
    },
    {
        "seq_id": 635,
        "vyb_id": "VYB_C03_V25_B01",
        "type": "Vyasa",
        "text": "jyotiṣmatī pravṛttiruktā manasastasyā ya ālokastaṁ yogī sūkṣme vā vyavahite vā viprakṛṣṭe vā'rthe vinyasya tamarthamadhigacchati ॥ 25 ॥"
    },
    {
        "seq_id": 636,
        "vyb_id": "VYB_C03_V25_B01",
        "type": "Vivarana",
        "text": "vivaraṇam\n[pravṛttyālokanyāsāt sūkṣmavyavahitaviprakṛṣṭajñānam ।] yā asau"
    },
    {
        "seq_id": 637,
        "vyb_id": "seq_637",
        "type": "Sutra",
        "text": "bhuvanajñānaṁ sūrye saṁyamāt ॥ 26 ॥"
    },
    {
        "seq_id": 638,
        "vyb_id": "VYB_C03_V26_B01",
        "type": "Vyasa",
        "text": "tatprastāraḥ sapta lokāḥ। tatrāvīceḥ prabhṛti merupṛṣṭhaṁ yāvadityevaṁ bhūrlokaḥ। merupṛṣṭhādārabhya ādhruvādgrahanakṣatratārāvicitro'ntarikṣalokaḥ। tataḥ paraḥ svarlokaḥ pañcavidho māhendrastṛtīyo lokaḥ। caturthaḥ prājāpatyo maharlokaḥ। trividho brāhmaḥ। tadyathā – janalokastapolokaḥ satyaloka iti। brāhmastribhūmiko lokaḥ prājāpatyastato mahān। māhendraśca svarityukto divi tārā bhuvi prajāḥ ॥ iti saṁgrahaślokaḥ।"
    },
    {
        "seq_id": 639,
        "vyb_id": "VYB_C03_V26_B01",
        "type": "Vivarana",
        "text": "vivaraṇam\n[bhuvanajñānaṁ sūrye saṁyamāt ।] sūrye saṁyamaṁ kṛtvā samastaṁ bhuvanaprastāraṁ pratyakṣākurvīta । bhāṣyaṁ tu gatārthaṁ, sarvapurāṇaprasiddhatvāta ॥ 26 ॥"
    },
    {
        "seq_id": 640,
        "vyb_id": "VYB_C03_V26_B02",
        "type": "Vyasa",
        "text": "tatrāvīceruparyupari niviṣṭāḥ ṣaṇmahānarakabhūmayo ghanasalilānalānilākāśatamaḥpratiṣṭhā mahākālāmbarīṣarauravamahārauravamahārauravakālasūtrāndhatāmisrāḥ। yatra svakarmopārjitaduḥkhavedanāḥ prāṇinaḥ kaṣṭamāyurdīrghamākṣipya jāyante। tato mahātalarasātalātalasutalavitalatalātalapātālākhyāni sapta pātālāni। bhūmiriyamaṣṭamī saptadvīpā vasumatī, yasyāḥ sumerurmadhye parvatarājaḥ kāñcanaḥ। tasya rājatavaidūryasphaṭikahemamaṇimayāni śṛṅgāṇi। tatra vaidūryaprabhānurāgānnīlotpalapatraśyāmo nabhaso dakṣiṇo bhāgaḥ, śvetaḥ pūrvaḥ, svacchaḥ paścimaḥ, kuraṇṭakābha uttaraḥ। dakṣiṇapārśve cāsya jambūryato'yaṁ jambūdvīpaḥ। tasya sūryapracārādrātriṁ divaṁ lagnamiva vartate। tasya nīlaśvetaśṛṅgavanta udīcīnāstrayaḥ parvatā dvisāhasrāyāmāḥ। tadantareṣu trīṇi varṣāṇi nava nava yojanasāhasrāṇi ramaṇakaṁ hiraṇmayamuttarāḥ kurava iti। niṣadhahemakūṭahimaśailā dakṣiṇato dvisāhasrāyāmāḥ। tadantareṣu trīṇi varṣāṇi nava nava yojanasāhasrāṇi harivarṣa kiṁpuruṣaṁ bhāratamiti। sumeroḥ prācīnā bhadrāśvamālyavatsīmānaḥ pratīcīnāḥ ketumālā gandhamādanasīmānaḥ। madhye varṣamilāvṛtam। tadetadyojanaśatasāhasraṁ sumerordiśi diśi tadardhena vyūḍham।"
    },
    {
        "seq_id": 641,
        "vyb_id": "VYB_C03_V26_B03",
        "type": "Vyasa",
        "text": "sa khalvayaṁ śatasāhasrāyāmo jambūdvīpastato dviguṇena lavaṇodadhinā valayākṛtinā veṣṭitaḥ। tataśca dviguṇā dviguṇāḥ śākakuśakrauñcaśālmalagomedha(plakṣa)puṣkaradvīpāḥ, samudrāśca sarṣaparāśikalpāḥ savicitraśailāvataṁsā ikṣurasasurāsarpirdadhimaṇḍakṣīrasvādūdakāḥ। sapta samudrapariveṣṭitā valayākṛtayo lokālokaparvataparivārāḥ pañcāśadyojanakoṭiparisaṁkhyātāḥ। tadetatsarvaṁ supratiṣṭhitasaṁsthānamaṇḍamadhye vyūḍham। aṇḍaṁ ca pradhānasyāṇurayavayavo yathā''kāśe khadyota iti।"
    },
    {
        "seq_id": 642,
        "vyb_id": "VYB_C03_V26_B04",
        "type": "Vyasa",
        "text": "tatra pātāle jaladhau parvateṣveteṣu devanikāyā asuragandharvakinnarakiṁpuruṣayakṣarākṣasabhūtapreta-piśācāpasmārakāpsarobrahmarākṣasakūṣmāṇḍavināyakāḥ prativasanti। sarveṣu dvīpeṣu puṇyātmāno devamanuṣyāḥ।"
    },
    {
        "seq_id": 643,
        "vyb_id": "VYB_C03_V26_B05",
        "type": "Vyasa",
        "text": "sumerustridaśānāmudyānabhūmiḥ। tatra miśravanaṁ nandanaṁ caitrarathaṁ sumānasamityudyānāni। sudharmā devasabhā। sudarśanaṁ puram। vaijayantaḥ prāsādaḥ। grahanakṣatratārakāstu dhruve nibaddhā vāyuvikṣepaniyamenopalakṣitapracārāḥ sumeroruparyupari sanniviṣṭā divi viparivartante।"
    },
    {
        "seq_id": 644,
        "vyb_id": "VYB_C03_V26_B06",
        "type": "Vyasa",
        "text": "māhendranivāsinaḥ ṣaḍdevanikāyāḥ - tridaśā agniṣvāttā yāmyāstuṣitā aparinirmitavaśavartinaḥ parinirmitavaśavartinaśceti। sarve saṁkalpasiddhā aṇimādyaiśvaryopapannāḥ kalpāyuṣo vṛndārakāḥ kāmabhogina aupapādikadehā uttamānukūlābhirapsarobhiḥ kṛtaparicārāḥ।"
    },
    {
        "seq_id": 645,
        "vyb_id": "VYB_C03_V26_B07",
        "type": "Vyasa",
        "text": "mahati loke prājāpatye pañcavidho devanikāyaḥ – kumudā ṛbhavaḥ pratardanā añjanābhāḥ pracitābhā iti। ete mahābhūtavaśino dhyānāhārāḥ kalpasahasrāyuṣaḥ। prathame brahmaṇo janaloke caturvidho devanikāyo brahmapurohitā brahmakāyikā brahmamahākāyikā amarā iti। te bhūtendriyavaśino dviguṇadviguṇottarāyuṣaḥ।"
    },
    {
        "seq_id": 646,
        "vyb_id": "VYB_C03_V26_B08",
        "type": "Vyasa",
        "text": "dvitīye tapasi loke trividho devanikāyaḥ – ābhāsvarā mahābhāsvarāḥ satyamahābhāsvarā iti। te bhūtendriyaprakṛtivaśino dviguṇadviguṇottarāyuṣaḥ sarve dhyānāhārā ūrdhvaretasa ūrdhvamapratihatajñānā adharabhūmiṣvanāvṛtajñānaviṣayāḥ। tṛtīye brahmaṇaḥ satyaloke catvāro devanikāyā akṛtabhavananyāsāḥ svapratiṣṭhā uparyuparisthitāḥ pradhānavaśino yāvatsargāyuṣaḥ।"
    },
    {
        "seq_id": 647,
        "vyb_id": "VYB_C03_V26_B09",
        "type": "Vyasa",
        "text": "tatrācyutāḥ savitarkadhyānasukhāḥ, śuddhanivāsāḥ savicāradhyānasukhāḥ, satyābhā ānandamātradhyānasukhāḥ, saṁjñāsaṁjñinaścāsmitāmātradhyānasukhāḥ। te'pi trailākyamadhye pratitiṣṭhanti। ta ete sapta lokāḥ sarva eva brahmalokāḥ। videhaprakṛtilayāstu mokṣapade vartanta iti na lokamadhye nyastā iti। etadyoginā sākṣātkaraṇīyaṁ sūryadvāre saṁyamaṁ kṛtvā, tato'nyatrāpi evaṁ tāvadabhyasedyāvadidaṁ sarva dṛṣṭamiti ॥ 26 ॥"
    },
    {
        "seq_id": 648,
        "vyb_id": "seq_648",
        "type": "Sutra",
        "text": "candre tārāvyūhajñānam ॥ 27 ॥"
    },
    {
        "seq_id": 649,
        "vyb_id": "VYB_C03_V27_B01",
        "type": "Vyasa",
        "text": "candre saṁyamaṁ kṛtvā tārāṇāṁ vyūhaṁ vijānīyāt ॥ 27 ॥"
    },
    {
        "seq_id": 650,
        "vyb_id": "VYB_C03_V27_B01",
        "type": "Vivarana",
        "text": "vivaraṇam\n[candre tārāvyūhajñānam।] sūrye saṁyamanādbhuvanaprastāraṁ viditvā, tadanantaraṁ"
    },
    {
        "seq_id": 651,
        "vyb_id": "seq_651",
        "type": "Sutra",
        "text": "dhruve tadgatijñānam ॥ 28 ॥"
    },
    {
        "seq_id": 652,
        "vyb_id": "VYB_C03_V28_B01",
        "type": "Vyasa",
        "text": "tato dhruve saṁyamaṁ kṛtvā tārāṇāṁ gatiṁ vijānīyāt। ūrdhvaṁ vimāneṣu kṛtasaṁyamastāni vijānīyāt ॥ 28 ॥"
    },
    {
        "seq_id": 653,
        "vyb_id": "VYB_C03_V28_B01",
        "type": "Vivarana",
        "text": "vivaraṇam\n[dhruve tadgatijñānam ।] tataśca samanantaraṁ\n[cordhvaṁ vimāneṣu saṁyamaṁ kṛtvā tāni] vimānānītthaṁprakārāṇyevaṁgatānātyevamādisarvaṁ"
    },
    {
        "seq_id": 654,
        "vyb_id": "seq_654",
        "type": "Sutra",
        "text": "nābhicakre kāyavyūhajñānam ॥ 29 ॥"
    },
    {
        "seq_id": 655,
        "vyb_id": "VYB_C03_V29_B01",
        "type": "Vyasa",
        "text": "nābhicakre saṁyamaṁ kṛtvā kāyavyūhaṁ vijānīyāt। vātapitta śleṣmāṇastrayo doṣāḥ। dhātavaḥ sapta tvaglohitamāṁsasnāyvasthimajjāśukrāṇi। pūrvaṁ pūrvameṣāṁ bāhyamityeṣa vinyāsaḥ ॥ 29 ॥"
    },
    {
        "seq_id": 656,
        "vyb_id": "VYB_C03_V29_B01",
        "type": "Vivarana",
        "text": "vivaraṇam\n[nābhicakre kāyavyūhajñānam । nābhicakre saṁyamaṁ kṛtvā kāyavyūhaṁ vijānīyāt । vātapittaśleṣmāṇastrayo doṣāḥ] etāvatpramāṇā etatpratiṣṭhā ityādi jñeyam ॥\n[dhātavaḥ sapta] bāhyābhyantarabhāvenāvasthitāḥ । ("
    },
    {
        "seq_id": 657,
        "vyb_id": "seq_657",
        "type": "Sutra",
        "text": "kaṇṭhakūpe kṣutpipāsānivṛttiḥ ॥ 30 ॥"
    },
    {
        "seq_id": 658,
        "vyb_id": "VYB_C03_V30_B01",
        "type": "Vyasa",
        "text": "jihvāyā adhastāttantustantoradhastātkaṇṭhastato'dhastātkūpastatra saṁyamātkṣutpipāse na bādhete ॥ 30 ॥"
    },
    {
        "seq_id": 659,
        "vyb_id": "VYB_C03_V30_B01",
        "type": "Vivarana",
        "text": "vivaraṇam\n[kaṇṭhakūpe kṣutpipāsānivṛttiḥ । jihvāyā adhastāttantuḥ] unnāmikāyāṁ jihvāyāṁ dṛśyate ।"
    },
    {
        "seq_id": 660,
        "vyb_id": "seq_660",
        "type": "Sutra",
        "text": "kūrmanāḍyāṁ sthairyam ॥ 31 ॥"
    },
    {
        "seq_id": 661,
        "vyb_id": "VYB_C03_V31_B01",
        "type": "Vyasa",
        "text": "kūpādadha urasi kūrmākārā nāḍī, tasyāṁ kṛtasaṁyamaḥ sthirapadaṁ labhate। yathā sarpo godhā veti ॥ 31 ॥"
    },
    {
        "seq_id": 662,
        "vyb_id": "VYB_C03_V31_B01",
        "type": "Vivarana",
        "text": "vivaraṇam\nkūpasyādhastādurasi kūrmā nāma nāḍī । tasyāṁ kṛtasaṁyamaḥ sthirapadaṁ labhate cittasthairyaṁ labhate । yathā sarpo godhā vā dhāraṇādurasā atyantaṁ sthirībhavati ॥ 31 ॥"
    },
    {
        "seq_id": 663,
        "vyb_id": "seq_663",
        "type": "Sutra",
        "text": "mūrdhajyotiṣi siddhadarśanam ॥ 32 ॥"
    },
    {
        "seq_id": 664,
        "vyb_id": "VYB_C03_V32_B01",
        "type": "Vyasa",
        "text": "śiraḥkapāle'ntaśchidraṁ prabhāsvaraṁ jyotistatra saṁyamaṁ kṛtvā siddhānāṁ dyāvāpṛthivyorantarālacāriṇāṁ darśanam ॥ 32 ॥"
    },
    {
        "seq_id": 665,
        "vyb_id": "VYB_C03_V32_B01",
        "type": "Vivarana",
        "text": "vivaraṇam\nśiraḥkapāle'ntaśchidraṁ prabhāsvaratvāt jyotiḥ ityucyate , tatra saṁyamāt siddhānāṁ dyāvāpṛthivyorantarālacāriṇāṁ darśanaṁ bhavati ॥ 32 ॥"
    },
    {
        "seq_id": 666,
        "vyb_id": "seq_666",
        "type": "Sutra",
        "text": "prātibhādvā sarvam ॥ 33 ॥"
    },
    {
        "seq_id": 667,
        "vyb_id": "VYB_C03_V33_B01",
        "type": "Vyasa",
        "text": "prātibhaṁ nāma tārakaṁ tadvivekajasya jñānasya pūrvarūpam। yathodaye prabhā bhāskarasya। tena vā sarvameva jānāti yogī prātibhasya jñānasyotpattāviti ॥ 33 ॥"
    },
    {
        "seq_id": 668,
        "vyb_id": "VYB_C03_V33_B01",
        "type": "Vivarana",
        "text": "vivaraṇam\nātmani saṁyamaṁ kurvataḥ, īśvaraṁ vā atyantaṁ praṇidadhānasya yoginaḥ prātibhaṁ tārakaṁ svayamutthitaṁ mānasaṁ jñānam, tat vakṣyamāṇalakṣaṇasya vivekajasya jñānasya pūrvarūpam । yathā udaye prabhā auṣasī kiñcidunmīlantī lohitāyamānā bhāskarasya ujjigamiṣataḥ pūrvarūpam । tasmādā sarvaṁ vijānanti yoginaḥ prātibhasya jñānasya utpādāditi ॥ 33 ॥"
    },
    {
        "seq_id": 669,
        "vyb_id": "seq_669",
        "type": "Sutra",
        "text": "hadaye cittasaṁvit ॥ 34 ॥"
    },
    {
        "seq_id": 670,
        "vyb_id": "VYB_C03_V34_B01",
        "type": "Vyasa",
        "text": "yadidamasminbrahmapure daharaṁ puṇḍarīkaṁ veśma tatra vijñānaṁ tasminsaṁyamāccittasaṁvit ॥ 34 ॥"
    },
    {
        "seq_id": 671,
        "vyb_id": "VYB_C03_V34_B01",
        "type": "Vivarana",
        "text": "vivaraṇam\n[hṛdaye cittasaṁvit । yadidamasmin brahmapure] śarīre"
    },
    {
        "seq_id": 672,
        "vyb_id": "seq_672",
        "type": "Sutra",
        "text": "sattvapuruṣayoratyantāsaṁkīrṇayoḥ pratyayāviśeṣo bhogaḥ parārthātsvārthasaṁyamātpuruṣajñānam ॥ 35 ॥"
    },
    {
        "seq_id": 673,
        "vyb_id": "VYB_C03_V35_B01",
        "type": "Vyasa",
        "text": "buddhisattvaṁ prakhyāśīlaṁ samānasattvopanibandhane rajastamasī vaśīkṛtya sattvapuruṣānyatāpratyayena pariṇatam। tasmācca sattvātpariṇāmino'tyantavidharmā viśuddho'nyaścitimātrarūpaḥ puruṣaḥ। tayoratyantāsaṁkīrṇayoḥ pratyayāviśeṣo bhogaḥ puruṣasya darśitaviṣayatvāt। sa bhogapratyayaḥ sattvasya parārthatvāddṛśyaḥ।"
    },
    {
        "seq_id": 674,
        "vyb_id": "VYB_C03_V35_B01",
        "type": "Vivarana",
        "text": "vivaraṇam\n[sattvapuruṣayoratyantāsaṁkīrṇayoḥ pratyayāviśeṣo bhogaḥ parārthātsvārthasaṁyamātpuruṣajñānam । sattvaṁ] cittaṁ,\n[buddhisattvaṁ prakhyāśīlaṁ] samānaṁ sattvaṁ vastukāryaṁ puruṣārthakartavyatayā samavasthānam upanibandhanaṁ yayoste\n[tasmācca sattvāt pariṇāminaḥ] triguṇādanityādaśuddhāt parārthādacetanāt\n[tayoratyantāsaṅkīrṇayoḥ pratyayāviśeṣobhogaḥ puruṣasya darśitaviṣayatvāt । sa bhogapratyayaḥ ।] nāpariṇāmitve sati darśitaviṣayatvādanyo bhogaḥ sambhavati ।"
    },
    {
        "seq_id": 675,
        "vyb_id": "VYB_C03_V35_B02",
        "type": "Vyasa",
        "text": "yastu tasmādviśiṣṭaścitimātrarūpo'nyaḥ pauruṣeyaḥ pratyayastatra saṁyamātpuruṣaviṣayā prajñā jāyate। na ca puruṣapratyayena buddhisattvātmanā puruṣo dṛśyate। puruṣa eva taṁ pratyayaṁ svātmāvalambanaṁ paśyati। tathā hyuktam - vijñātāramare kena vijānīyāt iti ॥ 35 ॥"
    },
    {
        "seq_id": 676,
        "vyb_id": "VYB_C03_V35_B02",
        "type": "Vivarana",
        "text": "vivaraṇam\n[yastu tasmāt] gauṇapratyayāt pratyayinaśca\n[na ca puruṣapratyayena] puruṣaviṣayeṇa pratyayena\n[puruṣa eva taṁ pratyayaṁ svālambanaṁ] puruṣābhāsaṁ\n[tathā coktaṁ – ‘vijñātāramarekena vijānīyāt'] iti । na kasyacitpuruṣaḥ karmatāṁ pratipadyata ityarthaḥ ॥\nnanu cakṣurādarśatalapratihataṁ pratinivṛtya yathā mukhasya grāhakam, evaṁ puruṣo'pi cittasattvapratihataḥ pratinivṛtya svātmānaṁ gṛhṇīyāt – na – pariṇāmānupapatteḥ puruṣasya । nahyapariṇāminaścittaṁ prati pravṛttiḥ pratinivṛttirvīsādhimānamupānuvīta ॥\nna cāpi cakṣuḥ pratinivṛtya mukhaṁ grāhayati । mukhasya darpaṇamaṇḍalādhikaraṇatvena anubhūyamānatvāt । na hi svamukhaṁ darpaṇādhikaraṇastham । kiṁca, ādarśānuvidhānāca । yathā svaḍge dīrdhamukhe dṛśyate । na svamukhaṁ dīrdham । pratihatena cedupalamyeta cakṣuṣā nijamukhaṁ, tatra ādarśānuvidhānamayuktam ॥ 35 ॥"
    },
    {
        "seq_id": 677,
        "vyb_id": "seq_677",
        "type": "Sutra",
        "text": "tataḥ prātibhaśrāvaṇavedanādarśāsvādavārtā jāyante ॥ 36 ॥"
    },
    {
        "seq_id": 678,
        "vyb_id": "VYB_C03_V36_B01",
        "type": "Vyasa",
        "text": "prātibhātsūkṣmavyavahitaviprakṛṣṭātītānāgatajñānam। śrāvaṇāddivyaśabdaśravaṇam। vedanāddivya-sparśādhigamaḥ। ādarśāddivyarūpasaṁvit। āsvādāddivyarasasaṁvit। vārtāto divyagandhavijñānamityetāni nityaṁ jāyante ॥ 36 ॥"
    },
    {
        "seq_id": 679,
        "vyb_id": "VYB_C03_V36_B01",
        "type": "Vivarana",
        "text": "vivaraṇam\n[tataḥ prātibhāśrāvaṇavedanādarśasvādavārtā jāyante । tataḥ] svārthe samādhānāt,"
    },
    {
        "seq_id": 680,
        "vyb_id": "seq_680",
        "type": "Sutra",
        "text": "te samādhāvupasargā vyutthāne siddhayaḥ ॥ 37 ॥"
    },
    {
        "seq_id": 681,
        "vyb_id": "VYB_C03_V37_B01",
        "type": "Vyasa",
        "text": "te prātibhādayaḥ samāhitacittasyotpadyamānā upasargāstaddarśanapratyanīkatvāt। vyutthitacittasyotpadyamānāḥ siddhayaḥ ॥ 37 ॥"
    },
    {
        "seq_id": 682,
        "vyb_id": "VYB_C03_V37_B01",
        "type": "Vivarana",
        "text": "vivaraṇam\n[te samādhāvupasargāvyutthāne siddhayaḥ । te prātibhādayaḥ] puruṣe"
    },
    {
        "seq_id": 683,
        "vyb_id": "seq_683",
        "type": "Sutra",
        "text": "bandhakāraṇaśaithilyātpracārasaṁvedanācca cittasya paraśarīrāveśaḥ ॥ 38 ॥"
    },
    {
        "seq_id": 684,
        "vyb_id": "VYB_C03_V38_B01",
        "type": "Vyasa",
        "text": "lolībhūtasya manaso'pratiṣṭhasya śarīre karmāśayavaśādbandhaḥ pratiṣṭhetyarthaḥ। tasya karmaṇo bandhakāraṇasya śaithilyaṁ samādhibalādbhavati। pracārasaṁvedanaṁ ca cittasya samādhijameva। karmabandhakṣayātsvacittasya pracārasaṁvedanācca yogī cittaṁ svaśarīrānniṣkṛṣya śarīrāntareṣu nikṣipati। nikṣiptaṁ cittaṁ cendriyāṇyanupatanti। yathā madhukararājānaṁ makṣikā utpatantamanūtpatanti niviśamānamanuniviśante tathendriyāṇi paraśarīrāveśe cittamanuvidhīyanta iti ॥ 38 ॥"
    },
    {
        "seq_id": 685,
        "vyb_id": "VYB_C03_V38_B01",
        "type": "Vivarana",
        "text": "vivaraṇam\n[bandhakāraṇaśaithilyāt pracārasaṁvedanācca cittasya paraśarīrāveśaḥ । lolībhūtasya] ghaṇṭābhighātatulyasya dedīpyamānāṅgārarāśidyuticañcalasya\n[bandhasya karma] kāraṇam ।\n[cittam] asya utpatat indriyāṇi"
    },
    {
        "seq_id": 686,
        "vyb_id": "seq_686",
        "type": "Sutra",
        "text": "udānajayājjalapaṅkakaṇṭakādiṣvasaṅga utkrāntiśca ॥ 39 ॥"
    },
    {
        "seq_id": 687,
        "vyb_id": "VYB_C03_V39_B01",
        "type": "Vyasa",
        "text": "samastendriyavṛttiḥ prāṇādilakṣaṇā jīvanaṁ, tasya kriyā pañcatayī prāṇo mukhanāsikāgatirāhṛdayavṛttiḥ। samaṁ nayanātsamānaścā''nābhivṛttiḥ। apanayanādapāna āpādatalavṛttiḥ। unnayanādudāna āśirovṛttiḥ। vyāpī vyāna iti। eṣāṁ pradhānaṁ prāṇaḥ। udānajayājjalapaṅkakaṇṭakādiṣvasaṅga utkrāntiśca prāyaṇakāle bhavati। tāṁ vaśitvena pratipadyate ॥ 39 ॥"
    },
    {
        "seq_id": 688,
        "vyb_id": "VYB_C03_V39_B01",
        "type": "Vivarana",
        "text": "vivaraṇam\n[udānajayājjalapaṅkakaṇṭakādiṣvasaṅga utkrāntiśca । samastendriyavṛttiḥ jīvanaṁ] sarveṣāmekādaśānāmindriyāṇāṁ vartanaṁ jīvanam । yathā pañjaragataśakunisañcalanena pañjaracalanam, evam aśeṣakaraṇānamekena saṁmūrchitena vyāpāreṇa yena śarīraṁ dhriyate tajjīvanam ।\n[tatra prāṇo mukhanāsikāgātirāhṛdayavṛttiḥ । samaṁ nayanātsamāna: ānābhivṛttiḥ] ānābhideśaṁ vartate । mūtrapurīṣādīnām\n[eteṣāṁ pradhānaḥ prāṇaḥ ।] tajjayācca sarveṣāmapānādīnāṁ tu jayo bhavati । teṣāṁ tu jayopāye vistareṇa hairaṇyagarbhe vyākhyātaḥ । iha tu manojayānujitatvājjayopāyona pṛthagabhihitaḥ । prāṇāyāmajayāttu jīyanta eva । napṛthageṣāṁ jayopāyapratipādanamādṛṣyamiti phalamātramudānajiterucyate–\n[udānajayāt jalapaṅkakaṇṭakādiṣu,] ādinā kṛpāṇadhārādiṣu asaṅgaḥ । kiṁca,"
    },
    {
        "seq_id": 689,
        "vyb_id": "seq_689",
        "type": "Sutra",
        "text": "samānajayājjvalanam ॥ 40 ॥"
    },
    {
        "seq_id": 690,
        "vyb_id": "VYB_C03_V40_B01",
        "type": "Vyasa",
        "text": "jitasamānastejasa upadhmānaṁ kṛtvā jvalayati ॥ 40 ॥"
    },
    {
        "seq_id": 691,
        "vyb_id": "VYB_C03_V40_B01",
        "type": "Vivarana",
        "text": "vivaraṇam\n[samānajayāt jvalanam ।] jitasamānaḥ"
    },
    {
        "seq_id": 692,
        "vyb_id": "seq_692",
        "type": "Sutra",
        "text": "śrotrākāśayoḥ saṁbandhasaṁyamāddivyaṁ śrotram ॥ 41 ॥"
    },
    {
        "seq_id": 693,
        "vyb_id": "VYB_C03_V41_B01",
        "type": "Vyasa",
        "text": "sarvaśrotrāṇāmākāśaṁ pratiṣṭhā sarvaśabdānāṁ ca। yathoktam – tulyadeśaśravaṇānāmekadeśaśrutitvaṁ sarveṣāṁ bhavatīti। taccaitadākāśasya liṅgam।"
    },
    {
        "seq_id": 694,
        "vyb_id": "VYB_C03_V41_B01",
        "type": "Vivarana",
        "text": "vivaraṇam\n[śrotrākāśayoḥ saṁbandhasaṁyamāddivyaṁ śrotram ।] kaḥ punarasau saṁbandho yatra saṁyama ityāha–\n[tathācoktam - tulyadeśaśravaṇānām ।] śrūyate'neneti śravaṇam । tulyadeśāni śravaṇāni yeṣāṁ te tulyadeśaśravaṇāḥ । teṣām"
    },
    {
        "seq_id": 695,
        "vyb_id": "VYB_C03_V41_B02",
        "type": "Vyasa",
        "text": "anāvaraṇaṁ coktam। tathā'mūrtasyānāvaraṇadarśanādvibhutvamapi prakhyātamākāśasya। śabdagrahaṇānumitaṁ śrotram। badhirābadhirayorekaḥ śabdaṁ gṛhṇātyaparo na gṛhṇātīti। tasmācchrotrameva śabdaviṣayam। śrotrākāśayoḥ saṁbandhe kṛtasaṁyamasya yogino divyaṁ śrotraṁ pravartate ॥ 41 ॥"
    },
    {
        "seq_id": 696,
        "vyb_id": "VYB_C03_V41_B02",
        "type": "Vivarana",
        "text": "vivaraṇam\n[anāvaraṇātmakaṁ coktam ।] (kutaḥ)\n[śabdagrahaṇānumitaṁ tu śrotram ।] yasmāt"
    },
    {
        "seq_id": 697,
        "vyb_id": "seq_697",
        "type": "Sutra",
        "text": "kāyākāśayoḥ saṁbandhasaṁyamāllaghutūlasamāpatteścā''kāśagamanam ॥ 42 ॥"
    },
    {
        "seq_id": 698,
        "vyb_id": "VYB_C03_V42_B01",
        "type": "Vyasa",
        "text": "yatra kāyastatrā''kāśaṁ tasyāvakāśadānātkāyasya tena saṁbandhaḥ prāptistatra kṛtasaṁyamo jitvā tatsaṁbandhaṁ laghuṣu vā tūlādiṣvā paramāṇubhyaḥ samāpattiṁ labdhvā jitasaṁbandho laghurbhavati। laghutvācca jale pādābhyāṁ viharati। tatastūrṇanābhitantumātre vihṛtya raśmiṣu viharati। tato yatheṣṭamākāśagatirasya bhavatīti ॥ 42 ॥"
    },
    {
        "seq_id": 699,
        "vyb_id": "VYB_C03_V42_B01",
        "type": "Vivarana",
        "text": "vivaraṇam\n[kāyākāśayoḥ sambandhasaṁyamālladhutūlasamāpatteśca akāśagamanam । yatra kāyaḥ tatra ākāśam । tasya avakāśadānāt kāyasya] avinābhāvalakṣaṇaḥ\n[jale pādābhyāṁ viharati । tataḥ] ūrdhvam"
    },
    {
        "seq_id": 700,
        "vyb_id": "seq_700",
        "type": "Sutra",
        "text": "bahirakalpitā vṛttirmahāvidehā tataḥ prakāśāvaraṇakṣayaḥ ॥ 43 ॥"
    },
    {
        "seq_id": 701,
        "vyb_id": "VYB_C03_V43_B01",
        "type": "Vyasa",
        "text": "śarīrādbahimarnaso vṛttilābho videhā nāma dhāraṇā। sā yadi śarīrapratiṣṭhasya manaso bahirvṛttimātreṇa bhavati sā kalpitetyucyate। yā tu śarīranirapekṣā vahirbhūtasyaiva manaso bahirvṛttiḥ sā khalvakalpitā। tatra kalpitayā sādhayantyakalpitā mahāvidehāmiti। yayā paraśarīrāṇyāviśanti yoginaḥ। tataśca dhāraṇātaḥ prakāśātmano buddhisattvasya yadāvaraṇaṁ kleśakarma vipākatrayaṁ rajastamośūlaṁ tasya ca kṣayo bhavati ॥ 43 ॥"
    },
    {
        "seq_id": 702,
        "vyb_id": "VYB_C03_V43_B01",
        "type": "Vivarana",
        "text": "vivaraṇam\n[bahirakalpitā vṛttirmahāvidehā tataḥ prakāśāvaraṇakṣayaḥ । śarīrāt bahiḥ] deśāntare viṣayaviśeṣe svayameva samādhibalāt upajāyate yā\n[makalpitā] mahāvideheti samākhyāyate ।"
    },
    {
        "seq_id": 703,
        "vyb_id": "seq_703",
        "type": "Sutra",
        "text": "sthūlasvarūpasūkṣmānvayārthavattvasaṁyamādbhūtajayaḥ ॥ 44 ॥"
    },
    {
        "seq_id": 704,
        "vyb_id": "VYB_C03_V44_B01",
        "type": "Vyasa",
        "text": "tatra pārthivādyāḥ śabdādayo viśeṣāḥ sahā''kārādibhirdharmaiḥ sthūlaśabdena paribhāṣitāḥ। etadbhūtānāṁ prathamaṁ rūpam। dvitīyaṁ rūpaṁ svasāmānyaṁ mūrtirbhūmiḥ sneho jalaṁ vahniruṣṇatā vāyuḥ praṇāmī sarvatogatirākāśa ityetatsvarūpaśabdenocyate।"
    },
    {
        "seq_id": 705,
        "vyb_id": "VYB_C03_V44_B01",
        "type": "Vivarana",
        "text": "vivaraṇam\n[sthūlasvarūpasūkṣmānvayārthavattvasaṁyamāt bhūtajayaḥ ।] sthūlaṁ ca svarūpaṁ ca sūkṣmaṁ cānvayaścārthavattvaṁ cetyevamekaikaṁ bhūtaṁ pañcātmakam ।\n[ākāro gauravaṁ raukṣyaṁ ceraṇaṁ sthairyameva ca ।] \n[sthitirbhedaḥ kṣamākārṣṇyaṁ kāṭhinyaṁ sarvabhogyatā ॥] iti ॥\ntathā - snehahaprabhāsaikṣmyamārdavagauravarakṣāpavitratvasandhānādaya audakā guṇāḥ ॥\ntathā – taijasāḥ ūrdhvabhāktvapāvanatādagdhṛtvapācakatvalāghavabhāsvaratvādayaḥ ॥\ntathā – vāyavīyāḥ tiryagyānapavitratvākṣepabalanodanatvādayaḥ ॥\ntathā – nābhasāḥ sarvagatyavyūhaviṣṭambhāḥ ॥\n[ākārādibhiḥ sahaśabdādayo viśeṣāḥ sthūlabdena] saṁvyavahārārthaṁ śākhe\n[dvitīyam] adhunā"
    },
    {
        "seq_id": 706,
        "vyb_id": "VYB_C03_V44_B02",
        "type": "Vyasa",
        "text": "asya sāmānyasya śabdādayo viśeṣāḥ। tathā coktam – ekajātisamanvitānāmeṣāṁ dharmamātravyāvṛttiriti।"
    },
    {
        "seq_id": 707,
        "vyb_id": "VYB_C03_V44_B02",
        "type": "Vivarana",
        "text": "vivaraṇam\n[tasya sāmānyasya] rūpasya"
    },
    {
        "seq_id": 708,
        "vyb_id": "VYB_C03_V44_B03",
        "type": "Vyasa",
        "text": "sāmānyaviśeṣasamudāyo'tra dravyam। dviṣṭho hi samūhaḥ pratyastamitabhedāvayavānugataḥ śarīraṁ vṛkṣo yūthaṁ vanamiti।"
    },
    {
        "seq_id": 709,
        "vyb_id": "VYB_C03_V44_B03",
        "type": "Vivarana",
        "text": "vivaraṇam\n[sāmānyaviśeṣasamudāyo dravyam ।] kasmāt?"
    },
    {
        "seq_id": 710,
        "vyb_id": "VYB_C03_V44_B04",
        "type": "Vyasa",
        "text": "śabdenopāttabhedāvayavānugataḥ samūha ubhaye devamanuṣyāḥ। samūhasya devā eko bhāgo manuṣyā dvitīyo bhāgastābhyāmevābhidhīyate samūhaḥ।"
    },
    {
        "seq_id": 711,
        "vyb_id": "VYB_C03_V44_B04",
        "type": "Vivarana",
        "text": "vivaraṇam\n[upātabhedāvayavānugataḥ] āgṛhītabhedāvayavānugataḥ"
    },
    {
        "seq_id": 712,
        "vyb_id": "VYB_C03_V44_B05",
        "type": "Vyasa",
        "text": "sa ca bhedābhedavivakṣitaḥ। āmrāṇāṁ vanaṁ brāhmaṇānāṁ saṁgha āmravaṇaṁ brāhmaṇasaṁgha iti।"
    },
    {
        "seq_id": 713,
        "vyb_id": "VYB_C03_V44_B05",
        "type": "Vivarana",
        "text": "vivaraṇam\n[bhedābhedo vivakṣitaḥ āmrāṇāṁ vanam] iti । āmrāṇāmiti bhedena vivakṣā । vanamitybhedena । tābhyāṁ dvābhyāṁ bhadābhedābhyām । āmrāṇāṁ vanamiti ṣaṣṭhīprathamā । taddvayorvivakṣitaekaḥ samūha iti ॥"
    },
    {
        "seq_id": 714,
        "vyb_id": "VYB_C03_V44_B06",
        "type": "Vyasa",
        "text": "sa punardvividho yutasiddhāvayavo'yutasiddhāvayavaśca। yutasiddhāvayavaḥ samūho vanaṁ saṁgha iti। ayutasiddhāvayavaḥ saṁghātaḥ śarīraṁ vṛkṣaḥ paramāṇuriti। ayutasiddhāvayavabhedānugataḥ samūho dravyamiti patañjaliḥ। etatsvarūpamityuktam।"
    },
    {
        "seq_id": 715,
        "vyb_id": "VYB_C03_V44_B06",
        "type": "Vivarana",
        "text": "vivaraṇam\n[sa punardvividhaḥ] samūhaḥ -\n[ayutasiddhāvayavabhedānugataḥ samūho dravyamiti patañjaliḥ । etatsvarūpamityuktaṁ] sāmānyaviśaṣātmakam ॥"
    },
    {
        "seq_id": 716,
        "vyb_id": "VYB_C03_V44_B07",
        "type": "Vyasa",
        "text": "atha kimeṣāṁ sūkṣmarūpaṁ, tanmātraṁ bhūtakāraṇaṁ, tasyaiko'vayavaḥ paramāṇuḥ sāmānyaviśeṣātmā'yutasiddhāvayavabhedānugataḥ samudāya ityevaṁ sarvatanmātrāṇyetattṛtīyam। atha bhūtānāṁ caturthaṁ rūpaṁ khyātikriyāsthitiśīlā guṇāḥ kāryasvabhāvānupātino'nvaya śabdenoktāḥ। athaiṣāṁ paścamaṁ rūpamarthavattvaṁ, bhogāpavargārthatā guṇeṣvevānvayinī, guṇāstanmātrabhūtabhautikeṣviti sarvamarthavat। teṣvidānīṁ bhūteṣu pañcasu pañcarūpeṣu saṁyamāttasya tasya rūpasya darśanaṁ jayaśca prādurbhavati। tatra pañca bhūtasvarūpāṇi jitvā bhūtajayī bhavati। tajjayādvatsānusāriṇya iva gāvo'sya saṁkalpānuvidhāyinyo bhūtaprakṛtayo bhavanti ॥ 44 ॥"
    },
    {
        "seq_id": 717,
        "vyb_id": "VYB_C03_V44_B07",
        "type": "Vivarana",
        "text": "vivaraṇam\n[atha kimeṣāṁ sūkṣmaṁ rūpam iti । tanmātraṁ bhūtakāraṇam ।] anekaparamāṇuprārabdhatvāt\nnanu ca keśādīnāṁ kṛṣṇimā'pyupaiti, śuklimāsamupajāyate । tathā ca apāyopajanadharmāṇaḥ kṛṣṇimādayaḥ te guṇāḥ । yattu na kṛṣṇimānamanuvinaśyati, śuklimānamanveti, taddravyam । evam ākāśādīnāmapiguṇavyatirekeṇa sadbhāvaḥ, śabdapratyayādibhedāt iti ॥\nna--dṛṣṭāntābhāvāt । te eva kṛṣṇāḥ śuklāśca keśāḥ kṛṣṇaśuklatvādidharmai: pariṇamante । sarvaṁ hi sarvātmakamityuktam । na khalu kvacidapi kūṭasthe āśraye guṇāḥ śuklatvādayaḥ apāyopajanavanta upalabhyante । na ca kṛṣṇatvādivyapanayanena dravyasvarūpam । yadyapi – darśanasparśanābhyāṁ yadupalabhyate taddravyam iti, tadapyayutasiddharūpasparśasamudāyatvādubhābhyāṁ darśanasparśanābhyāṁ gṛhyata ityadoṣaḥ ॥\nnanu ca na rūpaṁ sparśanena gṛhyate, nāpi darśanena sparśaḥ, yadubhābhyāṁ gṛhyate ‘yatpaśyāmitadevaspṛśāmī’ti taddravyam । yattu cakṣuṣaiva gṛhyate sparśanenaiva ca gṛhyate sa guṇa iti ॥\nna – māṣatilayavādibhikṣajātivimiśrarāśāvanaikantikatvāt । gṛhyate ca darśanasparśanābhyāṁ rāśiḥ । kiṁca – darśanasparśane guṇasyaiva grāhake, bāhyendriyatvāt, śrotravat । na hi jātirapi guṇavyatiriktā vidyate bhede jāgrahaṇāt ॥ kiṁca, ghaṭādādāvapi parasparādhyāsena darśanasparśanābhyāṁ rūpasparśayoreva grahaṇam । yathedaṁrūpaṁ durgandhi surabhigandhi ceti । tasmādākāśamapi tanmātrārabdhaṁ śabdavyatirekeṇāśakyaṁ pratipattumiti sāvayavamanityaṁ ca ॥\n[atha bhūtānāṁ caturthaṁ rūpam । khyātikriyāsthitiśīlāguṇāḥ kāryasvarūpānupātinaḥ] kāryadharmānuyāyinaḥ\n[athaiṣāṁ pañcamaṁ rūpamarthavatvam ।] asya vyākhyānaṁ\n[guṇāstanmātreṣu bhūteṣu bhūtavikāreṣu] cānvayinaḥ । evaṁ tanmātraṁ sūkṣmarūpaṁ bhūtabhūtavikāreṣvanugatam । bhūtasvarūpaṁ ca sthūleṣu bhūtavikāreṣvanugatamiti\n[teṣvidānīṁ bhūteṣu pañcasu pañcarūpeṣu] sthūlādipañcarūpeṣu yathākramaṁ"
    },
    {
        "seq_id": 718,
        "vyb_id": "seq_718",
        "type": "Sutra",
        "text": "tato'ṇimādiprādurbhāvaḥ kāyasaṁpattaddharmānabhighātaśca ॥ 45 ॥"
    },
    {
        "seq_id": 719,
        "vyb_id": "VYB_C03_V45_B01",
        "type": "Vyasa",
        "text": "tatrāṇimā bhavatyaṇuḥ। laghimā laghurbhavati। mahimā mahābhavati। prāptiraṅgulyagreṇāpi spṛśati candramasam। prākāmyamicchānabhighātaḥ। bhūmāvunmajjati nimajjati yathodake। vaśitvaṁ bhūtabhautikeṣu vaśī bhavatyavaśyaścānyeṣām। īśitṛtvaṁ teṣāṁ prabhavāpyayavyūhānāmīṣṭe। yatra kāmāvasāyitvaṁ satyasaṁkalpatā yathā saṁkalpastathā bhūtaprakṛtīnāmavasthānam। na ca śakto'pi padārthaviparyāsaṁ karoti। kasmāt। anyasya yatra kāmāvasāyinaḥ pūrvasiddhasya tathā bhūteṣu saṁkalpāditi। etānyaṣṭāvaiśvaryāṇi।"
    },
    {
        "seq_id": 720,
        "vyb_id": "VYB_C03_V45_B01",
        "type": "Vivarana",
        "text": "vivaraṇam\n[tato'ṇimādiprādurbhāvaḥ kāyasampattaddharmānabhighātaśca] ।\n[laghimā] –\n[vaśitvam –] sarvalokavaśitvam । asya vyākhyānaṁ\n[śakto'pi] sa yogī"
    },
    {
        "seq_id": 721,
        "vyb_id": "VYB_C03_V45_B02",
        "type": "Vyasa",
        "text": "kāyasaṁpadvakṣyamāṇā। taddharmānabhighātaśca pṛthivī mūrtyā na niruṇaddhi yoginaḥ śarīrādikriyāṁ, śilāmapyanuviśatīti। nā''paḥ snigdhāḥ kledayanti। nāgnirūṣṇo dahati। na vāyuḥ praṇāmī vahati। anāvaraṇātmake'pyākāśe bhavatyāvṛtakāyaḥ siddhānāmapyadṛśyo bhavati ॥ 45 ॥"
    },
    {
        "seq_id": 722,
        "vyb_id": "VYB_C03_V45_B02",
        "type": "Vivarana",
        "text": "vivaraṇam\n[kāyasampadvakṣyamāṇā । taddharmānabhidhātaḥ] teṣāṁ bhūtānāṁ dharmaiḥ na yogino'bhighāto bhavati ।"
    },
    {
        "seq_id": 723,
        "vyb_id": "seq_723",
        "type": "Sutra",
        "text": "rūpalāvaṇyabalavajrasaṁhananatvāni kāyasaṁpat ॥ 46 ॥"
    },
    {
        "seq_id": 724,
        "vyb_id": "VYB_C03_V46_B01",
        "type": "Vyasa",
        "text": "darśanīyaḥ kāntimānatiśayabalo vajrasaṁhananaśceti ॥ 46 ॥"
    },
    {
        "seq_id": 725,
        "vyb_id": "VYB_C03_V46_B01",
        "type": "Vivarana",
        "text": "vivaraṇam\n[rūpalāvaṇyabalavajrasaṁhananatvāni kāyasampat ।] rūpavān"
    },
    {
        "seq_id": 726,
        "vyb_id": "seq_726",
        "type": "Sutra",
        "text": "grahaṇasvarūpāsmi​tānvayārthavattva​saṁyamādindriyajayaḥ ॥ 47 ॥"
    },
    {
        "seq_id": 727,
        "vyb_id": "VYB_C03_V47_B01",
        "type": "Vyasa",
        "text": "sāmānyaviśeṣātmā śabdādirgrāhyaḥ। teṣvindriyāṇāṁ vṛttirgrahaṇam। na ca tatsāmānyamātragrahaṇākāraṁ kathamanālocitaḥ sa viṣayaviśeṣa indriyeṇa manasā'nuvyavasīyeteti। svarūpaṁ punaḥ prakāśātmano buddhisattvasya sāmānyaviśeṣayorayutasiddhāvayavabhedānugataḥ samūho dravyamindriyam। teṣāṁ tṛtīyaṁ rūpamasmitālakṣaṇo'haṁkāraḥ। tasya sāmānyasyendriyāṇi viśeṣāḥ। caturthaṁ rūpaṁ vyayavasāyātmakāḥ prakāśakriyāsthitiśīlā guṇā yeṣāmindriyāṇi sāhaṁkārāṇi pariṇāmaḥ। pañcamaṁ rūpaṁ guṇeṣu yadanugataṁ puruṣārthavattvamiti। pañcasveteṣvindriyarūpeṣu yathākramaṁ saṁyamastatra tatra jayaṁ kṛtvā pañcarūpajayādindriyajayaḥ prādurbhavati yoginaḥ ॥ 47 ॥"
    },
    {
        "seq_id": 728,
        "vyb_id": "VYB_C03_V47_B01",
        "type": "Vivarana",
        "text": "vivaraṇam\n[grahaṇasvarūpāsmitānvayārthavatvasaṁyamādindriyajayaḥ । sarva] metadgatasūtreṇa tulyavyākhyānam । asmitāmātraṁ tu viśeṣo bhūtānāmiva tanmātrāṇi ।\n[atha svarūpaṁ punaḥ] indriyāṇāṁ dvitīyaṁ rūpam ।\n[teṣām] indriyāṇāṁ\n[caturthaṁ rūpaṁ vyavasāyātmakāḥ prakāśakriyāsthitiśīlāguṇāḥ । yeṣāmindriyāṇi sāhaṅkārāṇi pariṇāmaḥ ।] tatra guṇānugame saṁyamaḥ kartavyaḥ ॥\n[pañcamaṁ rūpaṁ guṇeṣu yadanugataṁ puruṣārthavattvam ।] ataḥ sarveṣāmarthavatvamanugamaśca pūrvavat ॥\n[eṣu pañcasvindriyarūpeṣu yathākramaṁ] kramānatikrameṇa"
    },
    {
        "seq_id": 729,
        "vyb_id": "seq_729",
        "type": "Sutra",
        "text": "tato manojavitvaṁ vikaraṇabhāvaḥ pradhānajayaśca ॥ 48 ॥"
    },
    {
        "seq_id": 730,
        "vyb_id": "VYB_C03_V48_B01",
        "type": "Vyasa",
        "text": "kāyasyānuttamo gatilābho manojavitvam। videhānāmindriyāṇāmabhipretadeśakālaviṣayāpekṣo vṛttilābho vikaraṇabhāvaḥ। sarvaprakṛtivikāravaśitvaṁ pradhānajaya ityetāstisraḥ siddhayo madhupratīkā ucyante। etāśca karaṇapañcarūpajayādadhigamyante ॥ 48 ॥"
    },
    {
        "seq_id": 731,
        "vyb_id": "VYB_C03_V48_B01",
        "type": "Vivarana",
        "text": "vivaraṇam\n[tato manojavatvaṁ vikaraṇabhāvaḥ pradhānajayaśca] ।"
    },
    {
        "seq_id": 732,
        "vyb_id": "seq_732",
        "type": "Sutra",
        "text": "sattvapuruṣānyatākhyātimātrasya sarvabhāvādhiṣṭhātṛtvaṁ sarvajñātṛtvaṁ ca ॥ 49 ॥"
    },
    {
        "seq_id": 733,
        "vyb_id": "VYB_C03_V49_B01",
        "type": "Vyasa",
        "text": "nirdhūtarajastamomalasya buddhisattvasya pare vaiśāradye parasyāṁ vaśīkārasaṁjñāyāṁ vartamānasya sattvapuruṣānyatākhyātimātrarūpapratiṣṭhasya sarvabhāvādhiṣṭhātṛtvam। sarvātmāno guṇā vyavasāyavyavaseyātmakāḥ svāminaṁ kṣetrajñaṁ pratyaśeṣadṛśyātmatvenopasthitā ityarthaḥ। sarvajñātṛtvaṁ sarvātmanāṁ guṇānāṁ śāntoditāvyapadeśyadharmatvena vyavasthitānāmakramopārūḍhaṁ vivekajaṁ jñānamityarthaḥ। ityeṣā viśokā nāma siddhiryāṁ prāpya yogī sarvajñaḥ kṣīṇakleśabandhano vaśī viharati ॥ 49 ॥"
    },
    {
        "seq_id": 734,
        "vyb_id": "VYB_C03_V49_B01",
        "type": "Vivarana",
        "text": "vivaraṇam\n[sattvapuruṣānyatākhyātimātrasya sarvabhāvādhiṣṭhātṛtve sarvajñātṛtvaṁ ca ।] sarvaprakāreṇa sarvasādhanena\n[sarvātmanā] sakalaprakṛtivikārātmanā\n[sarvajñātṛtvaṁ sarvātmakānāṁ śāntoditāvyapadaśyadharmatvenāvasthitānāṁ guṇānām akramopārūḍham] ekakālabhāvi"
    },
    {
        "seq_id": 735,
        "vyb_id": "seq_735",
        "type": "Sutra",
        "text": "tadvairāgyādapi doṣabījakṣaye kaivalyam ॥ 50 ॥"
    },
    {
        "seq_id": 736,
        "vyb_id": "VYB_C03_V50_B01",
        "type": "Vyasa",
        "text": "yadā'syaivaṁ bhavā kleśakarmakṣaye sattvasyāyaṁ vivekapratyayo dharmaḥ sattvaṁ ca heyapakṣe nyastaṁ puruṣaścāpariṇāmī śuddho'nyaḥ sattvāditi। evamasya tato virajyamānasya yāni kleśabījāni dagdhaśālibījakalpānyaprasavasamarthāni tāni saha manasā pratyastaṁ gacchanti। teṣu pralīneṣu puruṣaḥ punaridaṁ tāpatrayaṁ na bhuṅkte। tadeteṣāṁ guṇānāṁ manasi karmakleśavipākasvarūpeṇābhivyaktānāṁ caritārthānāṁ pratiprasave puruṣasyā''tyantiko guṇaviyogaḥ kaivalyaṁ, tadā svarūpapratiṣṭhā citiśaktireva puruṣa iti ॥ 50 ॥"
    },
    {
        "seq_id": 737,
        "vyb_id": "VYB_C03_V50_B01",
        "type": "Vivarana",
        "text": "vivaraṇam\n[tadvairāgyādapi doṣabījakṣaye kaivalyam । yadā asyaivaṁ bhavati] savaijñasya sarvabhāvānadhitiṣṭhataḥ\n[tataḥ] api sarvajñasarvabhāvādhyakṣatvāt\n[tadeṣāṁ guṇānāṁ manasi kleśakarmavipākasvarūpeṇābhivyaktānāṁ caritārthānāṁ pratiprasave] pralaye"
    },
    {
        "seq_id": 738,
        "vyb_id": "seq_738",
        "type": "Sutra",
        "text": "sthānyupanimantraṇe saṅgasmayākaraṇaṁ punaraniṣṭaprasaṅgāt ॥ 51 ॥"
    },
    {
        "seq_id": 739,
        "vyb_id": "VYB_C03_V51_B01",
        "type": "Vyasa",
        "text": "catvāraḥ khalvamī yoginaḥ prāthamakalpiko madhubhūmikaḥ prajñājyotiratikrāntabhāvanīyaśceti। tatrābhyāsī pravṛttamātrajyotiḥ prathamaḥ। ṛtaṁbharaprajño dvitīyaḥ। bhūtendriyajayī tṛtīyaḥ sarveṣu bhāviteṣu bhāvanīyeṣu kṛtarakṣābandhaḥ kartavyasādhanādimān। caturtho yastvatikrāntabhāvanīyastasya cittapratisarga eko'rthaḥ। saptavidhā'sya prāntabhūmiprajñā।"
    },
    {
        "seq_id": 740,
        "vyb_id": "VYB_C03_V51_B01",
        "type": "Vivarana",
        "text": "vivaraṇam\n[sthānyupamantraṇe saṅgasmayākaraṇaṁ punaraniṣṭaprasaṅgāt । sthānaṁ] svargādikaṁ yeṣānte\n[catvāraḥ khalvamī yoginaḥ – prāthamakalpiko madhubhūmikaḥ prajñājyetiḥ atikrāntabhāvanīyaśva ।] tānkrameṇa vyācaṣṭe –\n[ṛtambharaprajño dvitīyaḥ । bhūtendriyajayī tṛtīyaḥ ।] sa tu\n[yastvatikrāntabhāvanīyaścaturthaḥ tasya cittapratisarga eva] cittapralaya eva"
    },
    {
        "seq_id": 741,
        "vyb_id": "VYB_C03_V51_B02",
        "type": "Vyasa",
        "text": "tatra madhumatīṁ bhūmiṁ sākṣātkurvato brāhmaṇasya sthānino devāḥ sattvaviśuddhimanupaśyantaḥ sthānairupanimantrayante bho ihā''syatāmiha ramyatāṁ kamanīyo'yaṁ bhogaḥ kamanīyeyaṁ kanyā rasāyanamidaṁ jarāmṛtyuṁ bādhate vaihāyasavidaṁ yānamamī kalpadrumāḥ puṇyā mandākinī siddhā maharṣaya uttamā anukūlā apsaraso divye śrotracakṣuṣī vajropamaḥ kāyaḥ svaguṇaiḥ sarvamidamupārjitamāyuṣmatā pratipadyatāmidamakṣayamajaramamarasthānaṁ devānāṁ priyamiti। evamabhidhīyamānaḥ saṅgadoṣānbhāvayedghoreṣu saṁsārāṅgāreṣu pacyamānena mayā jananamaraṇāndhakāre viparivartamānena kathaṁcidāsāditaḥ kleśatimiravināśī yogapradīpastasya caite tṛṣṇāyonayo viṣavavāyavaḥ pratipakṣāḥ। sa khalvahaṁ labdhālokaḥ kathamanayā viṣayamṛgatṛṣṇayā vañcitastasyaiva punaḥ pradīptasya saṁsārāgnerātmānamindhanī kuryāmiti। svasti vaḥ svapnopamebhyaḥ kṛpaṇajanaprārthanīyebhyo viṣayebhya ityevaṁ niścitamatiḥ samādhiṁ bhāvayet।"
    },
    {
        "seq_id": 742,
        "vyb_id": "VYB_C03_V51_B02",
        "type": "Vivarana",
        "text": "vivaraṇam\n[tatra maghumatīṁ bhūmiṁ] dvitīyāmṛtambharaprajñābhūmiṁ"
    },
    {
        "seq_id": 743,
        "vyb_id": "VYB_C03_V51_B03",
        "type": "Vyasa",
        "text": "saṅgamakṛtvā smayamapi na kuryādevamahaṁ devānāmapi prārthanīya iti। smayādayaṁ susthitaṁmanyatayā mṛtyunā keśeṣu gṛhītamivā''tmānaṁ na bhāvayiṣyati। tathā cāsya cchidrāntaraprekṣī nityaṁ yatnopacaryaḥ pramādo labdhavivaraḥ kleśānuttambhayiṣyati tataḥ punaraniṣṭaprasaṅgaḥ। evamasya saṅgasmayāvakurvato bhāvito'rtho dṛḍhī bhaviṣyati। bhāvanīyaścārtho'bhimukhī bhaviṣyatīti ॥ 51 ॥"
    },
    {
        "seq_id": 744,
        "vyb_id": "seq_744",
        "type": "Sutra",
        "text": "kṣaṇatatkramayoḥ saṁyamādvivekajaṁ jñānam ॥ 52 ॥"
    },
    {
        "seq_id": 745,
        "vyb_id": "VYB_C03_V52_B01",
        "type": "Vyasa",
        "text": "yathā'pakarṣaparyantaṁ dravyaṁ paramāṇurevaṁ paramāpakarṣaparyantaḥ kālaḥ kṣaṇo yāvatā vā samayena calitaḥ paramāṇuḥ pūrvadeśaṁ jahyāduttaradeśamupasaṁpadyeta sa kālaḥ kṣaṇaḥ। tatpravāhāvicchedastu kramaḥ। kṣaṇatatkramayornāsti vastusamāhāra iti buddhisamāhāro muhūrtāhorātrādayaḥ। sa khalvayaṁ kālo vastuśūnyo'pi buddhinirmāṇaḥ śabdajñānānupātī laukikānāṁ vyutthitadarśanānāṁ vastusvarūpa ivāvabhāsate।"
    },
    {
        "seq_id": 746,
        "vyb_id": "VYB_C03_V52_B01",
        "type": "Vivarana",
        "text": "vivaraṇam\n[kṣaṇatatkramayoḥ saṁyamādvivekajaṁ jñānam ।] kṣaṇaṁ kramaṁ ca svayameva vistareṇācaṣṭe–tatra\n[yadvā, yāvatā samayena vicalitaḥ paramāṇuḥ pūrvaṁ deśaṁ jahyādutaramābhasaṁpadyeta sakālaḥ kṣaṇaḥ ।] sarvathā'pyasti (sūkṣma)kṣaṇa ityarthaḥ ॥\n[tasya pravāhāvicchedabhāvinaḥ] tasya kṣaṇasya pravāhaḥ prabandhaḥ avicchedenairantarthaṁ tathā bhavituṁ śīlaṁ yasya kṣaṇasya pravāhāvicchedabhāvinaḥ kṣaṇasya yat ānantaryaṁ saḥ kṣaṇasya\n[buddhisamāhārāt] buddhiparikalpitāt kṣaṇatatkramayoḥ samāhārādādityādideśāntarasaṁbandhāvabandhabuddhisamudbhavitāt\nyo hi prasannasamānapratyayapravāhimānasaḥ ekāgrabhūmipratiṣṭhicittasatvaḥ, tasya satyapi kālānubhavekṣaṇayugasahasrayostulyatā । naivaṁ vyutthitacittasya । tathā svapne'pi ghaṭikāmātreṇa buddhiparikalpitaṁ yo janasahasranamanekaṁ saṁvatsareṇaiva [gantavyaṁ] gacchati । tasmādbuddhivaicitryānirmita eva kālasamāhāraḥ ।\nyasya tu kriyāvyatiriktaḥ kālaḥ nityo vibhuḥ, tasya cirakṣipratvādyapi kriyāmātreparyavasitatvātpṛthakkālāstitvena liṅge ghaṭate । niyataparimāṇā hi kriyā anavagataparimāṇāyāḥ kriyāyā lakṣaṇam । yathā āgodohanaṁ svapati । āodanapākamadhīte iti । sa eva ca kālaḥ । na hi nityasya vibhoḥ tasya kūṭasthasya asambandhatvātvastvantaraparicchedakatvaṁ prasthādivadupapadyate ॥\nkriyāvānkālaḥ paricchedakaḥ prasthādivaditi cet, tasyāpi kriyāvatvātkriyāvataśca paricchedanīyatvadanyena kriyāvatā paricchedakena kālena bhāvitavyam । tasyāpyanyenatyanavasthāprasaṅgaḥ kriyāvattvācānityatvamapi prasajyeta ॥\natha svavyāpāreṇaiva kāla: paricchedanīyakaṁ yāyāditi cet, anye'pi svavyāpāreṇaiva paricchedyā itikālapṛthaktvakalpanānirarthikā । tathā ca kriyai vāstukālaḥ ॥\nathāpi sadbhāvamātreṇa kālaḥ paricchedaka iti, sarveṣāmapi sadbhāvāviśaṣādeva prasaktam ॥\n[sa khalvayaṁ kālaḥ] saṁvatsarādirūpo\n[śabdadharmānupātī] truṭinimeṣāhorātrādiśabdavikalpānupravartī ।"
    },
    {
        "seq_id": 747,
        "vyb_id": "VYB_C03_V52_B02",
        "type": "Vyasa",
        "text": "kṣaṇastu vastupatitaḥ kramāvalambī। kramaśca kṣaṇānantaryātmā taṁ kālavidaḥ kāla ityācakṣate yoginaḥ। naca dvau kṣaṇau saha bhavataḥ। kramaśca na dvayoḥ sahabhuvorasaṁbhavāt। pūrvasmāduttarabhāvino yadānantaryaṁ kṣaṇasya sa kramaḥ। tasmādvartamāna evaikaḥ kṣaṇo na pūrvottarakṣaṇāḥ santīti। tasmānnāsti tatsamāhāraḥ। ye tu bhūtabhāvinaḥ kṣaṇāste pariṇāmānvitā vyākhyeyāḥ। tenaikena kṣaṇena kṛtsno lokaḥ pariṇāmamanubhavati। tatkṣaṇopārūḍhāḥ khalvamī sarve dharmāḥ। tayoḥ kṣaṇatatkramayoḥ saṁyamāttayoḥ sākṣātkaraṇam। tataśca vivekajaṁ jñānaṁ prādurbhavati ॥ 52 ॥"
    },
    {
        "seq_id": 748,
        "vyb_id": "VYB_C03_V52_B02",
        "type": "Vivarana",
        "text": "vivaraṇam\n[kṣaṇastu vasturūpaḥ] vāstavikaḥtaddravyānyathātvenānumīyamānaḥ\n[taṁ kṣaṇaṁ kālāvidaḥ kāla ityācakṣate yoginaḥ । na ca dvau kṣaṇau saha bhavataḥ,] yayoḥ samāhāraḥ kalpyeta । ekasmindharmiṇisa ahajanmanoḥ kṣaṇayorasaṁbhavāt । jāyamāno hi caitra ekasminkṣaṇe jāyate ।\n[pūrvasmāduttarasya bhāvino yadānantaryaṁ kṣaṇasya sa kramaḥ ।] yathā piṇḍāduttarabhāvino ghaṭasya yadā naṁntaryaṁ sa kramaḥ । na hi cakrāntarasthasya mṛtpiṇḍasya cakrāntarasthamṛtpiṇḍajanito ghaṭaḥ krame vartate ।\n[ye tu bhūtabhavinaḥ] atītabhaviṣyantaḥ\n[etayoḥ kṣaṇa] [tat]"
    },
    {
        "seq_id": 749,
        "vyb_id": "VYB_C03_V53_I01",
        "type": "Leading Bhashya",
        "text": "tasya viṣayaviśeṣa upakṣipyate –"
    },
    {
        "seq_id": 750,
        "vyb_id": "seq_750",
        "type": "Sutra",
        "text": "jātilakṣaṇadeśairanyatānavacchedāttulyayostataḥ pratipattiḥ ॥ 53 ॥"
    },
    {
        "seq_id": 751,
        "vyb_id": "VYB_C03_V53_B01",
        "type": "Vyasa",
        "text": "tulyayordeśalakṣaṇasārūpye jātibhedo'nyatāyā hetuḥ, gauriyaṁ vaḍaveyamiti। tulyadeśajātīyatve lakṣaṇamanyatvakaraṁ kālākṣī gauḥ svastimatī gauriti। dvayorāmalakayorjātilakṣaṇasārūpyāddeśabhedo'nyatvakara idaṁ pūrvamidamuttaramiti। yadā tu pūrvamāmalakamanyavyagrasya jñāturuttaradeśa upāvartyate tadā tulyadeśatve pūrvametaduttarametaditipravibhāgānupapattiḥ। asaṁdigdhena ca tattvajñānena bhavitavyamityata idamuktaṁ tataḥ pratipattirvivekajajñānāditi।"
    },
    {
        "seq_id": 752,
        "vyb_id": "VYB_C03_V53_B01",
        "type": "Vivarana",
        "text": "vivaraṇam\n[tasya viṣayaviśeṣaḥ upakṣipyate – jātilakṣaṇadeśairanyatānavacchedāt tulyayostataḥ pratipattiḥ । [tulyayordeśalakṣaṇasārūpye] jātibhedaḥ] padārthānām\n[tulyajātitve lakṣaṇaṁ] liṅgam\n[dvayorāmalakayorjātilakṣaṇasārūpye deśabhedo'nyatvakaraḥ idaṁ pūrvam] āmalakam\n[yadā tu pūrvamāmalakam anyavyagrasya] samākulitacittasya"
    },
    {
        "seq_id": 753,
        "vyb_id": "VYB_C03_V53_B02",
        "type": "Vyasa",
        "text": "kathaṁ, pūrvāmalakasahakṣaṇo deśa uttarāmalakasahakṣaṇāddeśādbhinnaḥ। te cā''malake svadeśakṣaṇānubhavabhinne। anyadeśakṣaṇānubhavastu tayoranyatve heturiti। etena dṛṣṭāntena paramāṇostulyajātilakṣaṇadeśasya pūrvaparamāṇudeśasahakṣaṇasākṣātkaraṇāduttarasya paramāṇostaddeśā-nupapattāvuttarasya taddeśānubhavo bhinnaḥ sahakṣaṇabhedāttayorīśvarasya yogino'nyatvapratyayo bhavatīti।"
    },
    {
        "seq_id": 754,
        "vyb_id": "VYB_C03_V53_B02",
        "type": "Vivarana",
        "text": "vivaraṇam\n[tat katham? pūrvāmalakasaha(la)kṣaṇo deśaḥ] pūrvāmalakasahacaro deśaḥ\n[anena dṛṣṭāntena paramāṇoratulyajātilakṣaṇameda(deśa)sya pūrvaparamāṇudeśasaha(la)kṣaṇasākṣātkaraṇāt] pūrvaparamāṇudeśana sahabhūtasya (la)kṣaṇasya sākṣātkaraṇāt"
    },
    {
        "seq_id": 755,
        "vyb_id": "VYB_C03_V53_B03",
        "type": "Vyasa",
        "text": "apare tu varṇayanti – ye'ntyā viśeṣāste'nyatāpratyayaṁ kurvantīti। tatrāpi deśalakṣaṇabhedo mūrtivyavadhijātibhedaścānyatve hetuḥ। kṣaṇabhedastu yogibuddhigamya eveti। ata uktaṁ mūrtivyavadhijātibhedābhāvānnāsti mūlapṛthaktvamiti vārṣagaṇyaḥ ॥ 53 ॥"
    },
    {
        "seq_id": 756,
        "vyb_id": "VYB_C03_V53_B03",
        "type": "Vivarana",
        "text": "vivaraṇam\n[atrāpare varṇayanti--ye antyā viśeṣāḥ] paramāṇugatā nityāḥ,\n[deśalakṣaṇabhedo mūrtivyavadhijātibhedaścānyatve hetuḥ] ukta eva sthūleṣu (na tu) nanu paramāṇuṣu pratikṣaṇapariṇāmitvāt । avasthiteṣu hi viśeṣeṣvantyeṣu syādanyathā'vadhāraṇam । na cānavaratapariṇāmeṣu ghaṭate ॥\n[kṣaṇabhedastu yogibuddhigamya eva ॥] \n[ata uktam] -"
    },
    {
        "seq_id": 757,
        "vyb_id": "seq_757",
        "type": "Sutra",
        "text": "tārakaṁ sarvaviṣayaṁ sarvathāviṣayamakramaṁ ceti vivekajaṁ jñānam ॥ 54 ॥"
    },
    {
        "seq_id": 758,
        "vyb_id": "VYB_C03_V54_B01",
        "type": "Vyasa",
        "text": "tārakamitisvapratibhotthamanaupadeśikamityarthaḥ। sarvaviṣayaṁ nāsya kiṁcidaviṣayībhūtamityarthaḥ। sarvathāviṣayamatītānāgatapratyutpannaṁ sarvaṁ paryāyaiḥ sarvathā jānātītyarthaḥ। akramamityekakṣaṇopārūḍhaṁ sarvaṁ sarvathā gṛhṇātītyarthaḥ। etadvivekajaṁ jñānaṁ paripūrṇam। asyaivāṁśo yogapradīpo madhumatīṁ bhūmimupādāya yāvadasya parisamāptiriti ॥ 54 ॥"
    },
    {
        "seq_id": 759,
        "vyb_id": "VYB_C03_V54_B01",
        "type": "Vivarana",
        "text": "vivaraṇam\n[tārakaṁ sarvaviṣayaṁ sarvathāviṣayam akramaṁ ceti vivekajaṁ jñānam ।] kāṣṭhāprāpta jñānaṁ devarṣigandharvādīnām ।\n[sarvathāviṣayaṁ ca] sarvam\n[etadvivekajaṁ jñānaṁ paripūrṇam, asyaivāṁśo yogapradīpaḥ ।] sa eva jñānāṁśo yogaśca pradīpaśca । yogasya vā pradīpo yogapradīpaḥ ।"
    },
    {
        "seq_id": 760,
        "vyb_id": "VYB_C03_V55_I01",
        "type": "Leading Bhashya",
        "text": "prāptavivekajajñānasyāprāptavivekajajñānasya vā –"
    },
    {
        "seq_id": 761,
        "vyb_id": "seq_761",
        "type": "Sutra",
        "text": "sattvapuruṣayoḥ śuddhisāmye kaivalyamiti ॥ 55 ॥"
    },
    {
        "seq_id": 762,
        "vyb_id": "VYB_C03_V55_B01",
        "type": "Vyasa",
        "text": "yadā nirdhūtarajastamomalaṁ buddhisattvaṁ puruṣasyānyatāpratītimātrādhikāraṁ dagdhakleśabījaṁ bhavati tadā puruṣasya śuddhisārūpyamivā''pannaṁ bhavati, tadā puruṣasyopacaritabhogābhāvaḥ śuddhiḥ। etasyāmavasthāyāṁ kaivalyaṁ bhavatīśvarasyānīśvarasya vā vivekajajñānabhāgina itarasya vā। nahi dagdhakleśabījasya jñāne punarapekṣā kācidasti। sattvaśuddhidvāreṇaitatsamādhijamaiśvaryaṁ jñānaṁ copakrāntam। paramārthatastu jñānādadarśanaṁ nivartate tasminnivṛtte na santyuttare kleśāḥ। kleśābhāvātkarmavipākābhāvaḥ। caritādhikārāścaittasyāmavasthāyāṁ guṇā na puruṣasya punardṛśyatvenopatiṣṭhante। tatpuruṣasya kaivalyaṁ, tadā puruṣaḥ svarūpamātrajyotiramalaḥ kevalī bhavati ॥ 55 ॥"
    },
    {
        "seq_id": 763,
        "vyb_id": "VYB_C03_V55_B01",
        "type": "Vivarana",
        "text": "vivaraṇam\n[prāptavivekajñānasya [aprāptavivekajñānasya vā]] bāhyadarśananivṛtau kaivalyam । kathamiti ?\n[yadā nirdhūtarajastamomalaṁ purūṣānyatāpratyayamātram] anyatāmātrapratyayavaibhavayuktaṁ\n[śuddhisārūpyamivāpannam] ityucyate ।\n[paramārthatastu jñānādadarśanaṁ vinivartate । tasmin vinivṛtte na santyuktakleśāḥ] asmitādayaḥ । teṣāmavidyākṣetratvāt ।\n[caritādhikārācaitasyāmavasthāyāṁ guṇāḥ । na puruṣasya punarddaśyatvenātiṣṭhante । tat puruṣasya kaivalyam । tadā puruṣaḥ svarūpamātrajyotiḥ iti amalaḥ kevalībhavati] iti ।"
    },
    {
        "seq_id": 764,
        "vyb_id": "seq_764",
        "type": "Author Line",
        "text": "iti śrīpātañjale sāṁkhyapravacane yogaśāstre vyāsabhāṣye vibhūtipādastṛtīyaḥ ॥ 3 ॥"
    },
    {
        "seq_id": 765,
        "vyb_id": "seq_765",
        "type": "Chapter Title",
        "text": "kaivalyapādaḥ"
    },
    {
        "seq_id": 766,
        "vyb_id": "seq_766",
        "type": "Sutra",
        "text": "janmauṣadhimantratapaḥsamādhijāḥ siddhayaḥ ॥ 1 ॥"
    },
    {
        "seq_id": 767,
        "vyb_id": "VYB_C04_V01_B01",
        "type": "Vyasa",
        "text": "dehāntaritā janmanā siddhiḥ। oṣīdhibhirasurabhavaneṣu rasāyanenetyevamādiḥ। mantrairākāśagamanāṇimādilābhaḥ। tapasā saṁkalpasiddhiḥ, kāmarūpī yatra tatra kāmaga ityevamādi। samādhijāḥ siddhayo vyākhyātāḥ ॥ 1 ॥"
    },
    {
        "seq_id": 768,
        "vyb_id": "VYB_C04_V01_B01",
        "type": "Vivarana",
        "text": "vivaraṇam\n[‘tadvairāgyādapi' doṣabījakṣaye kaivalyam । ”prāptavivekajñānasyāprāptavivekajñānasya vā “sattvapuruṣayoḥ śuddhisāmye kaivalyam] ' ityanantaramuktam । tacca kaivalyaṁ pratipakṣanivartanena pratipādanīyamitīdaṁ kaivalyapādānukramaṇaṁ kriyate ॥\n[“tatra dhyānajamanāśayam’ 'karmāśuklākṛṣṇaṁ yoginastrividhamitareṣām”] iti vakṣyamāṇena stutyarthatā āviṣkariṣyate ॥\n[janmauṣadhimantratapassamādhijāḥ siddhayaḥ । dehāntaritā] yathā yogādinā dehāntareṣu svargādiṣu janmasiddhiḥ ।"
    },
    {
        "seq_id": 769,
        "vyb_id": "VYB_C04_V02_I01",
        "type": "Leading Bhashya",
        "text": "tatra kāyendriyāṇāmanyajātīyapariṇatānām –"
    },
    {
        "seq_id": 770,
        "vyb_id": "seq_770",
        "type": "Sutra",
        "text": "jātyantarapariṇāmaḥ prakṛtyāpūrāt ॥ 2 ॥"
    },
    {
        "seq_id": 771,
        "vyb_id": "VYB_C04_V02_B01",
        "type": "Vyasa",
        "text": "pūrvapariṇāmāpāya uttarapariṇāmopajanasteṣāmapūrvāvayavānupraveśādbhavati। kāyendriyaprakṛtayaśca svaṁ svaṁ vikāramanugṛhṇantyāpūreṇa dharmādinimittamapekṣamāṇā iti ॥ 2 ॥"
    },
    {
        "seq_id": 772,
        "vyb_id": "VYB_C04_V02_B01",
        "type": "Vivarana",
        "text": "vivaraṇam\n[tatra kāyendriyāṇāmanyajātipariṇatānāṁ – jātyantarapariṇāmaḥ prakṛtyāpūrāt ॥] \n[pūrvapariṇāmāpāye] samavasthitānameva pūrvakāryakaraṇānām\n[kāyendriyaprakṛtayaḥ svaṁ svaṁ vikāraṁ] kāyamindriyaṁ vā"
    },
    {
        "seq_id": 773,
        "vyb_id": "seq_773",
        "type": "Sutra",
        "text": "nimittamaprayojakaṁ prakṛtīnāṁ varaṇabhedastu tataḥ kṣetrikavat ॥ 3 ॥"
    },
    {
        "seq_id": 774,
        "vyb_id": "VYB_C04_V03_B01",
        "type": "Vyasa",
        "text": "na hi dharmādi nimittaṁ tatprayojakaṁ prakṛtīnāṁ bhavati। na kāryeṇa kāraṇaṁ pravartyata iti। kathaṁ tarhi, varaṇabhedastu tataḥ kṣetrikavat। yathā kṣetrikaḥ kedārādapāṁ pūrṇātkedārāntaraṁ piplāvayiṣuḥ samaṁ nimnaṁ nimnataraṁ vā nāpaḥ pāṇinā'pakarṣatyāvaraṇaṁ tvāsāṁ bhinatti tasminbhinne svayamevā''paḥ kedārāntaramāplāvayanti tathā dharmaḥ prakṛtīnāmāvaraṇamadharmaṁ bhinatti tasminbhinne svayameva prakṛtayaḥ svaṁ svaṁ vikāramāplāvayanti। yathā vā sa eva kṣetrikastasminneva kedāre na prabhavatyaudakānbhaumānvā rasāndhānyamūlānyanupraveśayituṁ, kiṁ tarhi mudgagavedhukaśyāmākādīṁstato'pakarṣati। apakṛṣṭeṣu teṣu svayameva rasā dhānyamūlānyanupraviśanti, tathā dharmo nivṛttimātre kāraṇamadharmasya, śuddhyaśuddhyoratyantavirodhāt, na tu prakṛtipravṛttau dharmo heturbhavatīti। atra nandīśvarādaya udāhāryāḥ। viparyayeṇāpyadharmo dharmaṁ bādhate। tataścāśuddhipariṇāma iti। tatrāpi nahuṣājagarādaya udāhāryāḥ ॥ 3 ॥"
    },
    {
        "seq_id": 775,
        "vyb_id": "VYB_C04_V03_B01",
        "type": "Vivarana",
        "text": "vivaraṇam\n[dharmādinimittamapekṣamāṇāḥ svaṁ svaṁ vikāramanugṛhṇanti] ityuktam । tatra kiṁ dharmodinimittaṁ prakṛtīnāṁ prayojakaṁ, kiṁ vā neti, tadāha –\n[kathaṁ tarhi? varaṇabhedastu tataḥ] dharmādinimittāt bhavati ।\n[tathā dharmaḥ prakṛtīnāmāvaraṇamadharmaṁ bhinatti ।] dharmamadharmo'pi bhinattyāvaraṇam ।\n[yathā vā sa eva kṣetrikastasminneva kedāre na prabhavatyaudakān bhaumān vā rasān dhānyamūlānyanupraveśayitum । kiṁ tu mudbhatindukagavīthukaśyāmākādīn] tasmāt dhānyamūlāt\n[tathā dharmo nivṛttimātre kāraṇamadharmasya ।] adharmo'pi dharmasya ।\n[atra nandīśvaraprabhṛtaya udāhāryāḥ । viparyayeṇā[pya]dharmo dharmaṁ bādhate । tataśdhāśudvipariṇāma iti । atrāpi nahuṣādaya udāhāryāḥ ॥ 3 ॥] "
    },
    {
        "seq_id": 776,
        "vyb_id": "VYB_C04_V04_I01",
        "type": "Leading Bhashya",
        "text": "yadā tu yogī bahūnkāyānnirmimīte tadā kimekamanaskāste bhavantyathānekamanaskā iti –"
    },
    {
        "seq_id": 777,
        "vyb_id": "seq_777",
        "type": "Sutra",
        "text": "nirmāṇacittānyasmitāmātrāt ॥ 4 ॥"
    },
    {
        "seq_id": 778,
        "vyb_id": "VYB_C04_V04_B01",
        "type": "Vyasa",
        "text": "asmitāmātraṁ cittakāraṇamupādāya nirmāṇacittāni karoti, tataḥ sacittāni bhavantīti ॥ 4 ॥"
    },
    {
        "seq_id": 779,
        "vyb_id": "VYB_C04_V04_B01",
        "type": "Vivarana",
        "text": "vivaraṇam\n[yadā tu yogī bahūn kāyānnirmimīte, tadā kimekamanaskāste bhavanti, athānekamanaskā iti] samādhisiddhe kaścidanukto viśeṣa ucyate -\ncittendriyābhāve ca mṛtadeśīyaḥ kāyo nirarthakaḥ syāt । ekacittatve tu guṇapradhānabhāvaḥ pravṛttibhadeśca nopakalpate । tatra vibhutvādekakṣatrajñatve'pi bahukāyārāmbhatvamupapadyate । guṇapradhānānekapravṛttibhedārthaṁ tu karaṇabheda eṣitavyaḥ ॥\nkecitu kṣetrajñā apyanye pratikāyabhedaṁ bhavantīti manvate । kecidatra codayanti akṛtābhyāgamam । anye tu tadanurūpopārjitakarmāṇaḥ kṣetrajñā bhavantīti parihāramāhuḥ ॥ 4 ॥"
    },
    {
        "seq_id": 780,
        "vyb_id": "seq_780",
        "type": "Sutra",
        "text": "pravṛttibhede prayojakaṁ cittamekamanekeṣām ॥ 5 ॥"
    },
    {
        "seq_id": 781,
        "vyb_id": "VYB_C04_V05_B01",
        "type": "Vyasa",
        "text": "bahūnāṁ cittānāṁ kathamekacittābhiprāyapuraḥsarā pravṛttiriti sarvacittānāṁ prayojakaṁ cittamekaṁ nirmimīte, tataḥ pravṛttibhedaḥ ॥ 5 ॥"
    },
    {
        "seq_id": 782,
        "vyb_id": "VYB_C04_V05_B01",
        "type": "Vivarana",
        "text": "vivaraṇam\n[kathaṁ bahūnāṁ cittānām ekacitābhiprāyapurassarā pravṛtiriti ।] tatrocyate -\ntacca yogibuddhimanuvartate । anyāni ca nirmāṇacittāni bhinnānekapravṛttīni । tannāyakacittānuvartīni bhavanti । tataśca teṣāṁ pravṛttiḥ 'nivṛttiḥ upekṣā ityevamadipravṛtibhedaḥ upapadyate । rājaprakṛtipravṛtibhedavat । evamekacittābhiprāyapuraḥsarā ca pravṛttiravakalpate ॥ 5 ॥"
    },
    {
        "seq_id": 783,
        "vyb_id": "seq_783",
        "type": "Sutra",
        "text": "tatra dhyānajamanāśayam ॥ 6 ॥"
    },
    {
        "seq_id": 784,
        "vyb_id": "VYB_C04_V06_B01",
        "type": "Vyasa",
        "text": "pañcavidhaṁ nirmāṇacittaṁ janmauṣadhimantratapaḥsamādhijāḥ siddhaya iti। tatra yadeva dhyānajaṁ cittaṁ tadevānāśayaṁ tasyaiva nāstyāśayo rāgādipravṛttirnātaḥ puṇyapāpābhisaṁbandhaḥ kṣīṇakleśatvādyogina iti। itareṣāṁ tu vidyate karmāśayaḥ ॥ 6 ॥"
    },
    {
        "seq_id": 785,
        "vyb_id": "VYB_C04_V06_B01",
        "type": "Vivarana",
        "text": "vivaraṇam\n[tatra dhyānajamanāśayam । pañcavidhaṁ nirmāṇacittaṁ] janmauṣadhimantratapassamādhisāmarthyanirmitam ।"
    },
    {
        "seq_id": 786,
        "vyb_id": "VYB_C04_V07_I01",
        "type": "Leading Bhashya",
        "text": "yataḥ –"
    },
    {
        "seq_id": 787,
        "vyb_id": "seq_787",
        "type": "Sutra",
        "text": "karmāśuklākṛṣṇaṁ yoginastrividhamitareṣām ॥ 7 ॥"
    },
    {
        "seq_id": 788,
        "vyb_id": "VYB_C04_V07_B01",
        "type": "Vyasa",
        "text": "catuṣpadī khalviyaṁ karmajātiḥ। kṛṣṇā śuklakṛṣṇā śuklā'śuklākṛṣṇā ceti। tatra kṛṣṇā durātmanām। śuklakṛṣṇā bahiḥsādhanasādhyā। tatra parapīḍānugrahadvāreṇaiva karmāśayapracayaḥ। śuklā tapaḥsvādhyāyadhyānavatām। sā hi kevale manasyāyattatvādabahiḥsādhanādhīnā na parānpīḍayitvā bhavati। aśuklākṛṣṇā saṁnyāsināṁ kṣīṇakleśānāṁ caramadehānāmiti। tatrāśuklaṁ yogina eva phalasaṁnyāsādakṛṣṇaṁ cānupādānāt। itareṣāṁ tu bhūtānāṁ pūrvameva trividhamiti ॥ 7 ॥"
    },
    {
        "seq_id": 789,
        "vyb_id": "VYB_C04_V07_B01",
        "type": "Vivarana",
        "text": "vivaraṇam\n[yataḥ karmāśuklakṛṣṇaṁ yoginastrividhamitareṣām ।] siddhāsiddhasāmānyāviṣayamidaṁ sūtram ॥\nnanu ca pūrvasūtrarmāpa sāmānyaviṣayameva । na । samādhisiddhistulyarthatvāt । sāmānyaviṣayatve tu samādhisiddhistutiranupapannā syāt । siddhiparisaṁkhyānena tu viśeṣaviṣayatve, tulyajātīyajanmādisiddhicatuṣṭayasāvadyatvasaṁkīrtanāt samādhisiddheḥ stutirupapadyate ॥\nkiṁ ca, janmādisiddhisādhanānāṁ kaivalyārthatāpratiṣedhaścārthāditi viśiṣṭaviṣayameva pūrvasūtram । idaṁ tu sāmānyaviṣayameva pūrvasūtrahetutvenopādānāt ॥\n[catuṣpadī khalviyaṁ karmajātiḥ । kṛṣṇā durātmanāṁ] śāstramārgatirvārtaduṣṭacetasāmaśuddhatarā । yā tu\nnanu jyotiṣṭemādikarmaśāstrasamadhigatatvānna kṛṣṇaṁ, śuklameva tu tat । atrocyate – na - kāgyairanaikāntikatvāt । tānyeva cārthānarthobhayakāraṇāni । atha tatphalasya svargīderābhimatatvādarthatvameveti cenna - paradārābhimarśanasyāpi vāñchitatvādarthetvaprasaṅgāt ॥\natha paradārābhisaraṇādāvabhyugradoṣasampātāt, pratiṣiddhatvāśca rāgādiniyogapravṛteśvāsamānamiti cenna - tatrāpi samānatvāt । kāmātmatāniṣedhādaniṣṭayogaśca । janmamaraṇayorabhyugradoṣabhūtayoravaśyaṁbhāvitvādiṣṭāniṣṭadvayahetutvameva । sa cāniṣṭayogaḥ parapīḍāderityavasīyate । tatpratiṣedhopapatteḥ ॥\navaśyaṁ hi janmamaraṇadvayena vinā svargādiphalamupabhoktuṁ na śakyam । taścedasti tasya duḥkharūpavādāyātaṁ tarhi jyotiṣṭomādīnāmubhayātmakatvam । atha karmāntaromeva pratiṣiddhaṁ janmamaraṇārambhakāraṇamiti cenna - tadbhāvabhāvitvāt । tasmin hi sati janmamaraṇabhāvāt ॥\natha tu bhavatpakṣe nityameva kurvīta, na janmamaraṇe pravarteyātām । kurvata eva te bhavato nākurvataḥ । tasmānnimittatvamavagamyate । kiṁ ca - yena janmamaraṇamārapsyate tvargādau tat karma yadi janmāntaragataṁ, tatrānirmokṣaprasaṅgaḥ । kāmyapratiṣiddhākriyāyāmapi pūrvajanmakṛtaphalasyāvaśyaprāparṇīyatvāt ॥\natha prāktanajanmakarmakṣayārthāni nityānīti cet – tanna - niyamānupapateḥ । aniṣṭaphalānyevārabdhakāryāṇi pūrvakarmāṇi, na tviṣṭaphalānīti [ni]-niyantuṁ śakyate । adṛṣṭaphaleṣu hi satsu nityānyeva kurvato'pi mokṣānupapattirjanmārambhitvaṁ ca ॥\ntata iṣṭānāmapyubhayahetutvaṁ siddham । bāhyasādhanānāṁ karmaṇāṁ pīḍānugraharūpatvāt । na vai khalvapi nityena pūrvakṛtakarmaṇāmiṣṭānāṁ jyetiṣṭomādīnāṁ nivṛttirupakalpate । virodhābhāvāt । avirodhaścobhayeṣāṁ śuddhirūpatvāt । tantrasiddheśca ॥\nathāpi brūyāde[dane]kajanmārabdhāni karmaṇi janmai(kai)kamārabhante, nānārabdhakāryamavaśiṣyata iti । tathā'pi pūrvajanmakarmaṇa idānīntanajanmaphaladānena kṣayaṅgatatvādadhunātanajanmaniṣpāditānāmabhinavānāmeva kāmyānāṁ svargaphalajanmamaraṇaduḥkhārambhitvāmiti śuklakṛṣṇarūpāpattiḥ ॥\ntataśca janmamaraṇaduḥkhasya svargābhidhānāyāḥ prīteśca darśanāt tatkāraṇasya dvirūpatvamanumāsyāmahe । tathā ca siddhe pratiṣiddhabhūtahiṁsācaraṇaṁ kratvarthamapyagrīṣemīyādau pravartamānaṁ kṛṣṇarūpāmityanumāsyāmahe । kravarthapi satī hiṁsā aniṣṭabhūtaiva tadarthatāṁ pratipadyate ॥\nyaduktam - aviśeṣeṇa yacchāstraṁ śirovadita cottarīmita, tatra śirevadityevaṁjātīyakadṛṣṭantāsiddhatvam । aviśeṣeṇa yacchāstramiti tu homasvarūpasya virodhādvādhyabādhakatvamupapadyate । hiṁsāyāstu virodhābhāvādubhayorhetutvaṁ bhojanasyeva sukhaśarīrasthitidvayahetutvam । yathā ca tīrthasnānasya hlādādṛṣṭārthatvaṁ tathā hiṁsā'pyaniṣṭaphalatvamaparityajantī mahāphalaṁ kratuṁ naiva nābhinirvartayati ॥\natha bāhyasādhanasādhyamapi nilyaṁ kevalaṁ kāmasaṁyogābhāvācchuknumeveti cedevamucyate – na - doṣavatvena nityakāmyānāmaviśeṣāt । yathā kāminaḥ kāmyānīti kāmasaṁyogena kāmyānāṁ doṣavatvamevaṁ kāmādihetubhūtavidyādoṣavatvamaviśiṣṭamiti nityānāmapyubhayātmakatvameva । avidyāvatvaṁ ca nityeṣu pravṛttasya prāyaścittanimittotpateravaśyaṁbhāvitvāt ॥\napi cāviduṣa eva sarvaṁ karma । viduṣaḥ karmānutpatteḥ । vidvān hi puruṣaḥ svarūpāvasthānavyatirekeṇa phalaṁ nābhimanyate । svarūpamātrāvasthānaṁ ca samastavyāpāravirāmeṇa pravartate । na caivaṁ viduṣaḥ kriyā'nuṣṭhānaṁ ghaṭate । na hi sthalapathenābhipratiṣṭhāsamāno jalamārgābhiprasthānasādhanaṁ nāvādikamanutiṣṭhati ॥\nnanu (na ca) nityakāmyayerevaṁ satyaviśeṣaḥ syāt । atrocyate -kāmitaphala(tanmātraṁ ni)karmamātranivṛtiprayojanatvānityānāmadoṣaḥ । yo hi kāmyādvinivṛttastasya bahulaṁ karmaṇāṁ kāmarahitena śuddhena kartrā kṛtatvādatiśuddhaphalatvaṁ śuklatvabahutvāñca saṁskārārthatvam । api ca kāmanivṛttireva mahat phalam ॥\nkiṁ ca, nityaṁ kurvataḥ kimarthaṁ karomi, kiṁ vā'sya phalaṁ, ke vāsyānuṣṭhāne doṣāḥ, iti samyamdarśanarūpaḥ parāmarśo jāyata iti nityasyāsti viśeṣaḥ । śuklakṛṣṇātmakatvaṁ tvaviśiṣṭamubhayeṣāmapi karmaṇām । bāhyasādhanasādhanīyatvena parapīḍopapatteḥ । [iti] tasmāducyate ॥\n[śuklā] karmajātiḥ\n[aśuklakṛṣṇā saṁnyāsināṁ kṣīṇakleśānāṁ caramadehānām ।] eṣām ārabdhaikaśarīrāṇām ।\naniṣṭābhiṣṭaṁ miśraṁ ca trividhaṁ karmaṇaḥ phalam ॥\nbhavatya[tyatyagināṁ]yogināṁ pretya na tu saṁnyāsināṁ kaścittū ॥ iti ॥\n[itareṣāṁ tu bhūtānāṁ] janmauṣadhimantratapassiddhānāmanyeṣāṁ ca"
    },
    {
        "seq_id": 790,
        "vyb_id": "seq_790",
        "type": "Sutra",
        "text": "tatastadvipākānuguṇānāmevābhivyaktirvāsanānām ॥ 8 ॥"
    },
    {
        "seq_id": 791,
        "vyb_id": "VYB_C04_V08_B01",
        "type": "Vyasa",
        "text": "tata iti trividhātkarmaṇaḥ, tadvipākānuguṇānāmeveti yajjātīyasya karmaṇo yo vipākastasyānuguṇā yā vāsanāḥ karmavipākamanuśerate tāsāmevābhivyaktiḥ। na hi daivaṁ karma vipacyamānaṁ nārakatiryaṅmanuṣyavāsanābhivyaktinimittaṁ saṁbhavati। kiṁtu daivānuguṇā evāsya vāsanā vyajyante। nārakatiryaṅmanuṣyeṣu caivaṁ samānaścarcaḥ ॥ 8 ॥"
    },
    {
        "seq_id": 792,
        "vyb_id": "VYB_C04_V08_B01",
        "type": "Vivarana",
        "text": "vivaraṇam\n[tatastadvipākānuguṇānāmevābhivyatirvāsanānām ॥] \n[trividhāt] uktalakṣaṇāt kṛṣṇaśuklavimiśrarūpāt\n[yajjātīyasya karmaṇo yādṛśo vipākaḥ tasya] vipākasya\n[na hi daivaṁ karma vipacyamānaṁ] phalābhimukhībhāvamāpadyamānaṁ\nnārake karmaṇi vipaśyamāne tatkarmānuguṇā vāsanāḥ prādurbhavanti । tathā tairyagyonakarmaṇi vipacyamāne tadvipākānurūpā vāsanā vyajyante । tathā mānuṣe'pi samāno nyāyaḥ । na hi svavipākasadṛśīranupādāya vāsanāstasya tasya karmaṇe vipākaḥ saṁbhavati । nāpi vāsanānāmātmaniṣpādakavipākārābhikarmatulyarūpāṇi karmāntarāṇi vipākābhimukhānyantareṇābhivyaktiḥ । evaṁ karmaṇāṁ vāsanānāṁ ca parasparahetuhetumadbhāvo'nādibhūtaḥ ॥ 8 ॥"
    },
    {
        "seq_id": 793,
        "vyb_id": "seq_793",
        "type": "Sutra",
        "text": "jātideśakālavyavahitānāmapyānantaryaṁ smṛtisaṁskārayorekarūpatvāt ॥ 9 ॥"
    },
    {
        "seq_id": 794,
        "vyb_id": "VYB_C04_V09_B01",
        "type": "Vyasa",
        "text": "vṛṣadaṁśavipākodayaḥ svavyañjakāñjanābhivyaktaḥ। sa yadi jātiśatena vā dūradeśatayā vā kalpaśatena vā vyavahitaḥ punaśca svavyañjakāñjana evodiyāddrāgityevaṁ pūrvānubhūtavṛṣadaṁśavipākābhisaṁskṛtā vāsanā upādāya vyajyeta। kasmāt। yato vyavahitānāmapyāsāṁ sadṛśaṁ karmābhivyañjakaṁ nimittībhūtamityānantaryameva। kutaśca, smṛtisaṁskārayorekarūpatvāt। yathā'nubhavāstathā saṁskārāḥ। te ca karmavāsanānurūpāḥ। yathā ca vāsanāstathā smṛtiriti jātideśakālavyavahitebhyaḥ saṁskārebhyaḥ smṛtiḥ। smṛteśca punaḥ saṁskārā ityevamete smṛtisaṁskārāḥ karmāśayavṛttilābhavaśādvyajyante। ataśca vyavahitānāmapi nimittanaimittikabhāvānucchedādānantaryameva siddhamiti ॥ 9 ॥"
    },
    {
        "seq_id": 795,
        "vyb_id": "VYB_C04_V09_B01",
        "type": "Vivarana",
        "text": "vivaraṇam\ntatra vāsanānāmanekajātikāladeśavyavadhānena davīyasīnāmānantaryaṁ vipacyamānena karmaṇā saha nāsti । yathā davīyasāṁ mitrasvajanādīnām । yathaiva · ca nedīyasī vāsanā paṭīyasī, na tathā davīyasī paṭīyamānamāsīdati । tasmānnāsti davīyasīnāmānantaryaṁ vāsanānām ॥\ntadabhāve cāyaṁ doṣaḥ prāpnoti – yathā kalpaśatāntaritaḥ vṛṣadaṁśavipākaḥ bhaviṣyataḥ vṛṣadaṁśavipākasvānantarātīto daivavipākaḥ । tatra nedīyasī daivavāsanā viruddhatvāt vṛṣadaṁśavipākābhivyaktihetutāṁ na pratipadyate । kalpaśatavyavahitānāmapi vṛṣadaṁśavāsanānāṁ viprakarṣādanupādāne vṛṣadaṁśavipākahetoḥ karmaṇo vipāko nāvakalpeta । tataśca karmaṇāṁ vāsanānāṁ cānarthakyaṁ prasajyateti ॥\n[jātideśakālavyavahitānāmapyānantaryaṁ smṛtisaṁskārayorekarūpatvāt । vṛṣadaṁśavipākādayaḥ svakarmavyañjakāñjanāḥ] vyañjakena svena karmaṇā vyajyamānāḥ\n[“grāhyoparaktaḥ pratyayo grāhyagrahaṇobhayākāranirbhāsaḥ”] ityādi ।\n[ataśca vyavahitānāmapi nimittanaimittikabhāvānucchedādānantaryameva ।] yādṛśaḥ saṁskārastādṛśī, smṛtiḥ । pratiniyatavyañjakatvācca tayorna viprakarṣaḥ kāraṇam । yataḥ kalpaśatavyavahitādapi saṁskārādeva tulyajātīyā smṛtiriti,"
    },
    {
        "seq_id": 796,
        "vyb_id": "seq_796",
        "type": "Sutra",
        "text": "tāsāmanāditvaṁ cā''śiṣo nityatvāt ॥ 10 ॥"
    },
    {
        "seq_id": 797,
        "vyb_id": "VYB_C04_V10_B01",
        "type": "Vyasa",
        "text": "tāsāṁ vāsanānāmāśiṣo nityatvādanāditvam। yeyamātmāśīrmā na bhūvaṁ bhūyāsamiti sarvasya dṛśyate sā na svābhāvikī। kasmāt। jātamātrasya jantorananubhūtamaraṇadharmakasya dveṣaduḥkhānusmṛtinimitto maraṇatrāsaḥ kathaṁ bhavet। na ca svābhāvikaṁ vastu nimittamupādatte। tasmādanādivāsanānuviddhamidaṁ cittaṁ nimittavaśātkāścideva vāsanāḥ pratilabhya puruṣasya bhogāyopāvartata iti।"
    },
    {
        "seq_id": 798,
        "vyb_id": "VYB_C04_V10_B01",
        "type": "Vivarana",
        "text": "vivaraṇam\n[tāsāmanāditvaṁ cā''śiṣo nityatvāt । tāsāṁ vāsanānāmāśiṣo nityatvādanāditvam । yeyamātmāśīḥ ‘maraṇaṁ mā nu bhūt’] iti, evamāśīrvā\n[kasmāt? jātamātrasya ananubhūtajananamaraṇadharmakasya dveṣānusmṛtinimitto duḥkhānusmṛtihetuko vā maraṇatrāsaḥ kathaṁ bhavet ?] na hi kathañcana du:khasmaraṇādinimittopādāna svābhāvikasyopapadyate ।\nna cānanubhūte viṣaye smṛtiriṣṭe'niṣṭe vā kasyacidupaploṣyate । anubhūtapriyānanusmaraṇe, na ca tadviṣayavāñchā । tathā anubhūtāpriyānanusmaraṇe, na tadviṣayo dveṣastrāsaśca loke paridṛśyate । tathā ca yo yo jātastasya tasyeha janmanyananubhūtajanmamaraṇasya janmānantaramevātmāśīrabhidṛśyate । tasmāt tadāśīrnityatvāt pūrvajanmamaraṇānubhavo'numīyate । tataḥ pūrvastato'pi pūrva iti, smṛtisaṁskārāṇāṁ tatkāraṇānāṁ ca janmamaraṇānubhavānāmanāditvamanumimīmahe ॥\n[yasmādanādivāsanānuviddhaṁ cittamidaṁ nimittavaśāt] karmanimittavaśāt"
    },
    {
        "seq_id": 799,
        "vyb_id": "VYB_C04_V10_B02",
        "type": "Vyasa",
        "text": "ghaṭaprāsādapradīpakalpaṁ saṁkocavikāsi cittaṁ śarīraparimāṇākāramātramityapare pratipannāḥ। tathā cāntarābhāvaḥ saṁsāraśca yukta iti। vṛttirevāsya vibhunaścittasya saṁkocavikāsinītyācāryaḥ।"
    },
    {
        "seq_id": 800,
        "vyb_id": "VYB_C04_V10_B02",
        "type": "Vivarana",
        "text": "vivaraṇam\n[ccittaṁ ghaṭaprāsādapradīpakalpaṁ saṁkocavikāsi] hastimaśakādi\nna copabhogaśūnyasyātivāhikaśarīrasya kalpanāyāmasti pramāṇam । śaśaviṣāṇavadanupalabhyamānatvāt ॥ “na ha vai saśarīrasya sataḥ priyāpriyayorapahatirasti” iti śruteḥ । tathā “atha yo haitānanantānupāste ” iti śrutiḥ karaṇavyāpitvaṁ khyāpayati ॥"
    },
    {
        "seq_id": 801,
        "vyb_id": "VYB_C04_V10_B03",
        "type": "Vyasa",
        "text": "tacca dharmādinimittāpekṣam। nimittaṁ ca dvividham – bāhyamādhyātmikaṁ ca। śarīrādisādhanāpekṣaṁ bāhyaṁ stutidānābhivādanādi, cittamātrādhīnaṁ śraddhādyādhyātmikam। tathā coktam – ye caite maitryādayo dhyāyināṁ vihārāste bāhyasādhananiranugrahātmānaḥ prakṛṣṭaṁ dharmamabhinirvartayanti। tayormānasaṁ balīyaḥ। kathaṁ, jñānavairāgye kenātiśayyete, daṇḍakāraṇyaṁ ca cittabalavyatirekeṇa śārīreṇa karmaṇā śūnyaṁ kaḥ kartumutsaheta samudramagastyavadvā pibet ॥ 10 ॥"
    },
    {
        "seq_id": 802,
        "vyb_id": "VYB_C04_V10_B03",
        "type": "Vivarana",
        "text": "vivaraṇam\n[nimittaṁ] ca dvidhā\n[tathā coktam - ye caite maitryādayo dhyāyināṁ vihārā: cittavyāpārāḥ] ceṣṭitāni\n[tayoḥ] bāhyādhyātmikayornimittayoḥ\n[“śreyān dravyamayādyajñājjñānayajñaḥ parantapa । “] \n[“sarvaṁ karmākhilaṁ pārtha jñāne parisamāpyate“] iti ॥ 10 ॥"
    },
    {
        "seq_id": 803,
        "vyb_id": "seq_803",
        "type": "Sutra",
        "text": "hetuphalāśrayālambanaiḥ saṁgṛhītatvādeṣāmabhāve tadabhāvaḥ ॥ 11 ॥"
    },
    {
        "seq_id": 804,
        "vyb_id": "VYB_C04_V11_B01",
        "type": "Vyasa",
        "text": "heturdharmātsukhamadharmādduḥkhaṁ, sukhādrāgo duḥkhāddveṣastataśca prayatnastena manasā vācā kāyena vā parispandamānaḥ paramanugṛhṇātyupahanti vā tataḥ punardharmādharmau sukhaduḥkhe rāgadveṣāviti pravṛttamidaṁ ṣaḍaraṁ saṁsāracakram। asya ca pratikṣaṇamāvartamānasyāvidyā netrī mūlaṁ sarvakleśānāmityeṣa hetuḥ। phalaṁ tu yamāśritya yasya pratyutpannatā dharmādeḥ, na hyapūrvopajanaḥ। manastu sādhikāramāśrayo vāsanānām। na hyavasitādhikāre manasi nirāśrayā vāsanāḥ sthātumutsahante। yadabhimukhībhūtaṁ vastu yāṁ vāsanāṁ vyanakti tasyāstadālambanam। evaṁ hetuphalāśrayālambanairetaiḥ saṁgṛhītāḥ sarvā vāsanāḥ। eṣāmabhāve tatsaṁśrayāṇāmapi vāsanānāmabhāvaḥ ॥ 11 ॥"
    },
    {
        "seq_id": 805,
        "vyb_id": "VYB_C04_V11_B01",
        "type": "Vivarana",
        "text": "vivaraṇam\n[hetuphalāśrayālambanaiḥ saṁgṛhītatvādeṣāmabhāve tadabhāvaḥ ।] hetuśca phalaṁ cāśrayaścālambanaṁ ca hetuphalāśrayālambanāni । taiḥ saṁgṛhītatvādupagrathitatvādeṣāṁ hetvādīnāmabhāve tadabhāve vāsanānāmabhāvaḥ । tasmādupapadyate vāsanānāṁ nivṛtiḥ ॥\n[dharmāt sukham । sukhānuśayī rāgaḥ ।] evamavidyāta eva niṣiddhācaraṇāt\n[pravṛttamidaṁ ṣaḍaraṁ saṁsāracakram । asya ca pratikṣaṇamāvartamānasyāvidyā netrī] rathacakrasya turaṅgayuvatiriva ॥\n[sā mūlaṁ sarvakleśānāmiti] yadetadavidyānetṛkaṁ ṣaḍaraṁ cakram eṣa\n[phalaṁ tu] yam artham āśritya\n[manaḥ sādhikāraṁ] kartavyatāvat na puruṣārthaśūnyam । kṛtapuruṣārthasvarūpajñānaṁ vinivṛttāvidyākamiti\n[yadabhimukhībhūtaṁ vastu yāṁ vāsanāṁ vyanakti tasyāstadālambanam । evaṁ hetuphalāśrayālambanairetaiḥ saṁgṛhītāḥ sarvā vāsanāḥ । teṣāṁ] hetvādīnām\neṣāṁ cābhāvopāyo dvitīyapāde vyākhyātaḥ । tasmāt na vāsanā samyagdarśane sati kaivatyapratibandhinī । bhavatyevāvidyānivṛttau kaivatyamiti ॥ 11 ॥"
    },
    {
        "seq_id": 806,
        "vyb_id": "VYB_C04_V12_I01",
        "type": "Leading Bhashya",
        "text": "nāstyasataḥ saṁbhavaḥ, na cāsti sato vināśa iti dravyatvena saṁbhavantyaḥ kathaṁ nivartiṣyante vāsanā iti।"
    },
    {
        "seq_id": 807,
        "vyb_id": "seq_807",
        "type": "Sutra",
        "text": "atītānāgataṁ svarūpato'styadhvabhedāddharmāṇām ॥ 12 ॥"
    },
    {
        "seq_id": 808,
        "vyb_id": "VYB_C04_V12_B01",
        "type": "Vyasa",
        "text": "bhaviṣyadvyaktikamanāgatamanubhūtavyaktikamatītaṁ svavyāpāropāruḍhaṁ vartamānaṁ, trayaṁ caitadvastu jñānasya jñeyam। yadi caitatsvarūpato nābhaviṣyannedaṁ nirviṣayaṁ jñānamudapatsyata। tasmādatītānāgataṁ svarūpato'stīti। kiṁca bhogabhāgīyasya vā'pavargabhāgīyasya vā karmaṇaḥ phalamutpitsu yadi nirupākhyamiti taduddeśena tena nimittena kuśalānuṣṭhānaṁ na yujyeta। sataśca phalasya nimittaṁ vartamānīkaraṇe samarthaṁ nāpūrvopajanane। siddhaṁ nimittaṁ naimittikasya viśeṣānugrahaṇaṁ kurute nāpūrvamutpādayatīti।"
    },
    {
        "seq_id": 809,
        "vyb_id": "VYB_C04_V12_B01",
        "type": "Vivarana",
        "text": "vivaraṇam\n[nāstyasataḥ sambhavaḥ] utpattiḥ ।\n[eṣāmabhāve tadabhāvaḥ] iti hetvādīnāṁ vāsanānāṁ ca nātyantābhāva ucyate । kasmāt ?\n[bhaviṣyadvyaktikaṁ] bhaviṣyati vyaktiḥ yasya tat\n[trayaṁ caitat] atītānāgatavartamānalakṣaṇakaṁ vartamāne dharmiṇi vartamāne dharmarūpaṁ\n[yadi caitadvastu svarūpato nābhaviṣyat nedaṁ nirviṣayaṁ jñānamudapatsyata ।] yathā śaśaviṣāṇādi niścitajñānotpatikāraṇaṁ na bhavati । na ca tatheha niścitavastujñānotpattihetuviṣayatvaṁ na vidyate । sakalajanānubhavaviṣayamidaṁ jñānaṁ vartate । ghaṭo bhaviṣyati ghaṭo bhūta iti ca । tasmādvastveva kālatrayasambandhi । pariniścitajñānotpattiviṣayatvāt ॥\natha vā nāvastuviṣayamatīte bhaviṣyati ca ghaṭādau jñānam । śabdavikalpitatve sati niścitarūpeṇa utpadyamānatvāt, vartamānaghaṭādiviṣayajñānavat । avyabhicārācca । liṅgānumeyatvācca, dhūmena agnyādijñānavat । liṅgadarśanānantarotpattervā ॥\nyadvā, atītamanāgataṁ ca vastu sat svarūpeṇa, liṅgadarśanānantarabuddhiviṣayatvāt, prasiddhānumeyavat । tasmādatītānāgataṁ svarūpato'sti ॥\n[bhogabhāgīyasya] bhogahitasya yāgāde:,\n[taduddeśena] phaloddeśena । nirupākhyatvāt\nkiṁ ca, abhāvajñānāt kuśalā api phalāya nābhisamīheran । abhāvāviśeṣācca kāraṇaniyamo nākalpiṣyata । (na) sarvato vā sarvamudapatsyata । nāpi kāraṇamupādāsyata । upādāne vā tailārthī saikatamapyupādāsyata kiṁ tilairanekāyāsaniṣpādyaiḥ । atyantāsadapūrvaṁ cedamajaniṣyata । na caitad dṛṣṭam ॥\n[nimitaṁ] kāraṇaṁ vidyamānasyaiva tasya phalasya"
    },
    {
        "seq_id": 810,
        "vyb_id": "VYB_C04_V12_B02",
        "type": "Vyasa",
        "text": "dharmī cānekadharmasvabhāvastasya cādhvabhedena dharmāḥ pratyavasthitāḥ। na ca yathā vartamānaṁ vyaktiviśeṣāpannaṁ dravyato'styevamatītamanāgataṁ ca। kathaṁ tarhi, svenaiva vyaṅgyena svarūpeṇānāgatamasti। svena cānubhūtavyaktikena svarūpeṇātītamiti। vartamānasyaivādhvanaḥ svarūpavyaktiriti na sā bhavatyatītānāgatayoradhvanoḥ। ekasya cādhvanaḥ samaye dvāvadhvānau dharmisamanvāgatau bhavata eveti nābhūtvā bhāvastrayāṇāmadhvanāmiti ॥ 12 ॥"
    },
    {
        "seq_id": 811,
        "vyb_id": "VYB_C04_V12_B02",
        "type": "Vivarana",
        "text": "vivaraṇam\n[dharmī cānekadharmasvabhāvo] 'nekadharmātmā । yathā kanakapiṇḍaḥ śāntoditāvyapadeśyarucakakuṇḍalādidharmātmakaḥ । tasya dharmiṇaḥ adhvabhedena atītādilakṣaṇabhedena\n[yathā vartamānaṁ] vastu\n[vartamānasyaiva tvadhvanaḥ svarūpato vyaktiriti na sā] vyaktiḥ\nyasya punaratītamanāgataṁ ca lakṣaṇaṁ svarūpeṇa nāsti, tasya dharmāṇāmadhvabhedo na prāpnoti । katham ? na hi tasya ghaṭo bhaviṣyannatīto vā vidyate । na hi kapālāni piṇḍo vā ghaṭaḥ । ityekasya vartamānasyaivādhvanaḥ. samaye trayāṇāmadhvanāṁ dharmatvena samāgamaḥ syāt । ataśca vartamāna eva ghaṭo'tīto'nāgata iti cocyeta piṇḍakapālayoraghaṭatvāt mṛdi ca ghaṭasyābhāvādbhaviṣyati ghaṭo'tīto ghaṭa iti ca piṇḍakapāle nirucyeyātām । tathā ca vivakṣato gairapyaśva iti syādadho'pi gai.auriti ॥\nathocyeta, ghaṭasya pragabhāvapradhvaṁsābhāvāvatītānāgatatvenābhidhīyete iti । tato'pyeṣa pāpīyānabhyupagamaḥ । tatra yuktamapi gauraśva iti vastutvādetayoḥ । na tviha vastuvācinā śabdena ghaṭo'tīto'nāgata iti cābhāvasyābhidhānaṁ yujyate sa[tya]tvavādinām ॥\nnāpi niyama upapadyate । ghaṭenaiva vyapadiśyate, ghaṭo'tīto ghaṭe bhaviṣyatīti ca । na punaḥ kulālādibhirapadiśyate kulālādayo'tītā bhaviṣyanti veti ॥\natha ghaṭasyaiva tatrānupalabhyamānatvāditi cet-na-hastiśārdūlādīnāmapi tatrānupalambhe vyapadeśaprasaṅgāt । athopalabdhapūrvasyaiva vyapadeśa iti cet-na- ghaṭakriyādiṣvapi prasaṅgāt ॥\natha ghaṭasya tena kriyādyabhāva iti cet-na-abhāvasya sambandhaviśeṣānupapatteḥ । na hi samavāyalakṣaṇaḥ prāptilakṣaṇo vā sambandho bhāvābhāvayoravakalpate । yenāsau ghaṭasya abhāvo na punaḥ kriyādīnām । anyatarasambandhe ca abhāvasya vastutvaprasaṅgaḥ । atha vastveveti cet, siddhastarhi bhaviṣyannatītaśca padārthaḥ ॥\nathopacārāt siddhakapālāvasthā avayavā bhaviṣyati ghaṭo bhūto ghaṭa iti cāpadiśyeran sambandhāt, tadyathā-annaṁ prāṇā iti, atrāpi yathā kulālacakradaṇḍasūtrādiṣu ghaṭo nāsti, tathā piṇḍakapāleṣvapīti tadabhāvaviśeṣe ca kapāleṣu ghaṭe'tīta iti vyapadeśo na kulālādiṣviti niyamānupapattiḥ ॥\nna cāpi vidyamānānāṁ sādhanānāṁ ghaṭādiniṣpādināmapyavidyamānairutpādyairghaṭādibhiḥ sambandha upapadyate । na cāsati sambandhe ghaṭotpādanābhiprāyeṇa kārakapravṛttiḥ ॥\nathāyutasiddhaḥ samavāyalakṣaṇaḥ sambandho janyānāṁ kāraṇānāṁ ca na pratiṣidhyata iti cet-na-yutasiddhāyutasiddhatvasya samānakālabhāvināṁ vastūnāṁ darśanāt । na bhāvābhāvayoḥ kvacidapi yutasiddhatvamayutāsiddhatvaṁ vā dṛśyate ॥\ntasmājjanyajanakānāmapi sambandhābhyupagamādvidyamānatvameveti, utpatteḥ prāgūrdhvaṁ ca vidyate kāryam, vastvantarasambandhāt, prasiddhaghaṭādivat । upalapsyamānatvādupalabdhatvācca, apavarakasthaghaṭadivat । uddiśya kartrā prāpyatvāt, deśāntaravat । tathā kartṛvyāpāraprāpyatvācceti ॥\n[nābhūtvā bhāvastrayāṇāmadhvanām ।] kiṁ tarhi ? vidyamānānāmevābhivyaktiḥ ॥\ntasmādvyaktirūpeṇa vāsanānāmatyantāvinivṛttiḥ । guṇarūpeṇa tu satīnāmapi kāryāsamarthatvānna kaivalyābhāvadoṣaḥ । nāpi siddhāntavirodhaḥ ॥ 12 ॥"
    },
    {
        "seq_id": 812,
        "vyb_id": "seq_812",
        "type": "Sutra",
        "text": "te vyaktasūkṣmā guṇātmānaḥ ॥ 13 ॥"
    },
    {
        "seq_id": 813,
        "vyb_id": "VYB_C04_V13_B01",
        "type": "Vyasa",
        "text": "te khalvamī tryadhvāno dharmā vartamānā vyaktātmāno'tītānāgatāḥ sūkṣmātmānaḥ ṣaḍviśeṣarūpāḥ। sarvamidaṁ guṇānāṁ saṁniveśaviśeṣamātramiti paramārthato guṇātmānaḥ। tathā ca śāstrānuśāsanam – guṇānāṁ paramaṁ rūpaṁ na dṛṣṭipathamṛcchati। yattu dṛṣṭipathaṁ prāptaṁ tanmāyeva sutucchakam ॥ iti ॥ 13 ॥"
    },
    {
        "seq_id": 814,
        "vyb_id": "VYB_C04_V13_B01",
        "type": "Vivarana",
        "text": "vivaraṇam\n[te vyaktasūkṣmā guṇātmānaḥ । te khalvamī tryadhvānaḥ] atītānāgatavartamānādhvatrayopārūḍhāḥ\n[sarvamidam] adhyātmikaṁ kāryakāraṇarūpaṁ vyaktātmakaṁ, yacca sūkṣmamaviśeṣalakṣaṇamasmitādi, yacca liṅgamātraṁ sūkṣmatvāviśeṣat,\n[tathā ca śāstrānuśāsanam-guṇānāṁ paramaṁ rūpaṁ] svaṁ paramārtharūpamanapāyopajanātmakamekaikasya । tacca na"
    },
    {
        "seq_id": 815,
        "vyb_id": "VYB_C04_V14_I01",
        "type": "Leading Bhashya",
        "text": "yadā tu sarve guṇāḥ kathamekaḥ śabda ekamindriyamiti –"
    },
    {
        "seq_id": 816,
        "vyb_id": "seq_816",
        "type": "Sutra",
        "text": "pariṇāmaikatvādvastutattvam ॥ 14 ॥"
    },
    {
        "seq_id": 817,
        "vyb_id": "VYB_C04_V14_B01",
        "type": "Vyasa",
        "text": "prakhyākriyāsthitiśīlānāṁ guṇānāṁ grahaṇātmakānāṁ karaṇabhāvenaikaḥ pariṇāmaḥ śrotramindriyaṁ, grāhyātmakānāṁ śabdatanmātrabhāvenaikaḥ pariṇāmaḥ śabdo viṣaya iti, śabdādīnāṁ mūrtisamānajātīyānāmekaḥ pariṇāmaḥ pṛthivīparamāṇustanmātrāvayavasteṣāṁ caikaḥ pariṇāmaḥ pṛthivī gaurvṛkṣaḥ parvata ityevamādirbhūtāntareṣvapi snehauṣṇyapraṇāmitvāvakāśadānānyupādāya sāmānyamekavikārārambhaḥ samādheyaḥ।"
    },
    {
        "seq_id": 818,
        "vyb_id": "VYB_C04_V14_B01",
        "type": "Vivarana",
        "text": "vivaraṇam\n[yadā sarve guṇāḥ] pṛthivyādayaḥ, tadā\n[prakhyāpravṛttisthitiśīlānāṁ guṇānāṁ grahaṇātmakānāṁ] satvaprādhānyāt bodhātmanāmasmitāsaṁsthānānāṁ\n[grāhyātmakānāṁ] guṇānāṁ tamaḥpradhānānāṁ\n[bhūtāntareṣvapi] yojyam । śabdasparśarūparasānāṁ snehasamānajātīyānām [ekaḥ pariṇāmaḥ rasatanmātrāvayavaḥ jalaparamāṇuḥ । teṣāṁ paramāṇūnāmekaḥ pariṇāme jalam] ॥\nśabdasparśarūpāṇāmuṣṇatvasamānajātīyānāmekaḥ pariṇāmo rūpatanmātrāvayavaḥ tejaḥparamāṇuḥ । teṣāṁ paramāṇūnāmekaḥ pariṇāmo vahniḥ salilendhano dāruśakaladīpanaśca ॥\ntathā śabdasparśayoḥ praṇāmitvasamānajātīyayoḥ sparśatanmātrāvayavaḥ vāyuparamāṇurekaḥ pariṇāmaḥ । teṣāṁ paramāṇūnāmekaḥ pariṇāmaḥ vāyuḥ sapta marudgaṇāśca ॥\n[snehauṣṇyapraṇāmitvādyupādāya sāmānyūmekavikārārambhaḥ samādheyaḥ] yojyaḥ । tasmādbahūnāmapyekapariṇāmitvādekaviṣayatvaṁ, grāhyagrahaṇaniyamaśca sarvamupapadyate ॥"
    },
    {
        "seq_id": 819,
        "vyb_id": "VYB_C04_V14_B02",
        "type": "Vyasa",
        "text": "nāstyartho vijñānavisahacaraḥ, asti tu jñānamarthavisahacaraṁ svapnādau kalpitamityanayā diśā ye vastusvarūpamapahnuvate jñānaparikalpanāmātraṁ vastu svapnaviṣayopamaṁ na paramārthato'stīti ya āhuste tatheti pratyupasthitamidaṁ svamāhātmyena vastu kathamapramāṇātmakena vikalpajñānabalena vastusvarūpamutsṛjya tadevāpalapantaḥ śraddheyavacanāḥ syuḥ ॥ 14 ॥"
    },
    {
        "seq_id": 820,
        "vyb_id": "VYB_C04_V14_B02",
        "type": "Vivarana",
        "text": "vivaraṇam\n[nāstyartho vijñānavisahacaraḥ] pṛthagvijñānādupalabdha: pṛthagbhāvī vā ।\npramāṇamapyatra bhavati- vijñānavyatirekeṇa nāsti grāhyaṁ vastu, vijñānavyatirekeṇānupalabhyamānatvāt, vijñānasvarūpavat । bāhyārthaśūnyāni jāgradvijñānāni, vijñānatvāt, svapnasamayavijñānavat । vijñānaparikalpitā vā jāgradviṣayāḥ, viṣayatvāt, svapnaviṣayavat । vijñānaṁ vā viṣayāvyatireki, vijñānatvāt, svapnavijñānavaditi ॥\nyadyevaṁ syāt kiṁ naśchinnaṁ syāt ? puruṣasya dṛśyaviyogāt kaivalyaṁ prastutaṁ na siddhaṁ syāt ॥\nyathā upalabhyamānasya stambhāderabhāvaḥ evamupalabhyamānatvādvijñānasyāpyabhāvaḥ । tadabhāve ca liṅgābhāvādupalabdhurapyabhāvaḥ prāpnuyāditi, kasya kaivatyam ? kena dṛśyena viyogaḥ syāt ? kena samprayoge vā bandhaḥ pratijñāyeta ? bandhābhāve cābhyudayaniḥśrayasārthapravṛttiphalatā na prasajeyata ॥\nkiṁ cānyat-vijñānavyatirekeṇārtho nāstīti buvatā vijñānamartha iti caikaḥ padārthe'bhyupagato bhavati, yathā-agniranala iti । evaṁ ca sati vijñānaṁ grāhyaṁ grāhakam, arthaḥ grāhyo grāhakaśceti nāmamātre vipratipattiḥ, na punarekasya grāhyagrāhakabhāvaḥ pratyākhyāyate । tathā ca sati puruṣasyāpi grāhyagrāhakabhāvaḥ prāptaḥ । tathā'pi vipramokṣānavaklṛptiḥ, ityevamādayo bhūyāṁso doṣāḥ prāpnuvanti ॥\n[amuyā diśā] anena nyāyābhāsabalena\ntatra vijñānavyatirekeṇārtho nāstīti pratyakṣavirodhinī pratijñā । saṁvedanīkārakaṁ vijñānaṁ pratīyāmaḥ । pṛthubudhnādyākāramarthaṁ pratipadyemahi । grāhakaṁ ca vijñānamavabhāsakaṁ, avabhāsanīyaścārthaḥ । svalakṣaṇabhedenārthajñānayorupalabhyamānatvānnāvyatirekagandho'pi । tataśca vyatirekeṇānupalabhyamānatvādityasiddho hetustava ॥\nna ca jñānasyaiva pṛthubudhnādyākāratā । jñānasyaikasyāvabhāsyāvabhāsakatvānupapatteḥ pradīpasyeva kevalasya । bhinnayoḥ pradīpayoḥ prakāśyaprakāśakatvānupalambhādekasya ca svātmani prāptyasambhavāt, evaṁ jñānasya ॥\napicānaikāntikaśva buddhena pratipakṣavādinā ca । na cāsau nāstīti śakyaṁ pratijñātuṁ, yaṁ prati sisādhayiṣasi, sa cettadvijñānavyatiriktaḥ, tathā ghaṭādirapi sidhyati ॥\nsvapnajñānamapi upalabdhārthaviṣayatvāt na nirālaṁbanam । pratijñāyāḥ pratyakṣavirodho lokavirodhaśca । sarvaṁ jñānaṁ sālambanaṁ, jñānatvāt, prativādiduṣṭavākyajñānavat, svavākyaguṇajñānavacca । tataśca jñānatvādīnāṁ nirālaṁbanatvahetūnāmevamādibhiranaikāntikatā ॥ 14 ॥"
    },
    {
        "seq_id": 821,
        "vyb_id": "VYB_C04_V15_I01",
        "type": "Leading Bhashya",
        "text": "kutaścaitadanyāyyam –"
    },
    {
        "seq_id": 822,
        "vyb_id": "seq_822",
        "type": "Sutra",
        "text": "vastusāmye cittabhedāttayorvibhaktaḥ panthāḥ ॥ 15 ॥"
    },
    {
        "seq_id": 823,
        "vyb_id": "VYB_C04_V15_B01",
        "type": "Vyasa",
        "text": "bahucittālambanībhūtamekaṁ vastu sādhāraṇaṁ, tatkhalu naikacittaparikalpitaṁ nāpyanekacittaparikalpitaṁ kiṁtu svapratiṣṭham। kathaṁ, vastusāmye cittabhedāt। dharmāpekṣaṁ cittasya vastusāmye'pi sakhajñānaṁ bhavatyadharmāpekṣaṁ tata eva duḥkhajñānamavidyāpekṣaṁ tata eva mūḍhajñānaṁ samyagdarśanāpekṣaṁ tata eva mādhyasthyajñānamiti। kasya taccittena parikalpitam। na cānyacittaparikalpitenārthenānyasya cittoparāgo yuktaḥ। tasmādvastujñānayorgrāhyagrahaṇabhedabhinnayorvibhaktaḥ panthāḥ। nānayoḥ saṁkaragandho'pyastīti।"
    },
    {
        "seq_id": 824,
        "vyb_id": "VYB_C04_V15_B01",
        "type": "Vivarana",
        "text": "vivaraṇam\n[kutacaitadanyāyyaṁ] gṛhyamāṇaṁ vastu nāstīti ?\n[kintu svarūpapratiṣṭhaṁ] cittanirapekṣaṁ svatantratayā vyavasthitam ।\n[dharmāpekṣaṁ cittasya vastusāmye'pi] yathā putrata eva mātāpitroḥ\n[tasmodavāvidyāpekṣaṁ] kāmukānāṁ mūḍha़jñānam ।\n[tasmāt] na cittaparikalpitaṁ vastviti,\nsukhajñānālamvanībhūtaṁ putrādivastu na tajjñānaparikalpitam । tadviruddhānakacittotoparañjakatvāt, vādiprativadipratijñāguṇadoṣatadābhāsavat । vādiprativādiprabhṛtīnāmapi vijñānamātratve sādhyasādhanādivyavahāravilopaḥ syāt ॥\natha svavijñānavyatirekeṇa teṣāṁ jñānarūpāṇāmeva pṛthaktvamiti cet-astu । tadeva vastu jñānāntaraviṣayatvādarthantaraṁ siddham । sañjñāmātre vipratipattiḥ । viṣayiviṣayabhedastu na sādhyaḥ । tasmānnānayoḥ saṁkaragandho'pīti ॥"
    },
    {
        "seq_id": 825,
        "vyb_id": "VYB_C04_V15_B02",
        "type": "Vyasa",
        "text": "sāṁkhyapakṣe punarvastu triguṇaṁ calaṁ ca guṇavṛttamiti dharmādinimittāpekṣaṁ cittairabhisaṁbadhyate। nimittānurūpasya ca pratyayasyotpadyamānasya tena tenā''tmanā heturbhavati। kecidāhuḥ – jñānasahabhūrevārtho bhogyatvātsukhādivaditi। ta etayā dvārā sādhāraṇatvaṁ bādhamānāḥ pūrvottarakṣaṇeṣu vasturūpamevāpahnuvate ॥ 15 ॥"
    },
    {
        "seq_id": 826,
        "vyb_id": "VYB_C04_V15_B02",
        "type": "Vivarana",
        "text": "vivaraṇam\n[vastu punastriguṇaṁ calaṁ guṇavṛttimiti dharmādinimittaṁ cāpekṣya cittaiḥ] sukhaduḥkhādibhedarūpeṇa\n[nimittānurūpasya cotpadyamānasya pratyayasya tena tena] nimittena\n[kecidāhuḥ] eṣameva bauddhānāmanyatame bāhyamarthamabhyupagacchanta āhuḥ -\n[bādhamānāḥ pūrvottarakṣaṇeṣu] svakīyavijñānotpatteḥ paurastyeṣu kṣaṇeṣu pāścātyeṣu ca vastu nāstīti\ntasmāt na hi vastunaḥ svarūpaṁ vijñānasahabhāvi, tadevedamiti pratyabhijñānāt । nācirajanmapralayaṁ tadevedamiti pratyabhijñāyeta, yathā vijñānam । na hi tadevādau me vijñānamiti bhavati । vastu punastadevedamiti pratyabhijñāyate । arthajñānayorekasamayabhavitve'pyeka[pariśeṣaḥ]viśeṣaḥ syāt ॥\nnāpi sādṛśyāt pratyabhijñānam । grāhyagrāhakayoryugapadutpattivināśavatvāt । vyavasthite hi vastvantaradṛśye anyatatsadṛśavastudarśanena sādṛśyapratyayaḥ । evaṁ tatsadṛśaṁ vā drakṣyāmītyuttarābhilāṣaḥ । na hi tadaharniścitamaraṇasyāparedyurarthadarśanākāṁkṣā jāyate । nāpi matsadṛśa īkṣipyata ityabhilaṣati । na caivaṁ dṛṣṭam । sarvo hi svārthamīhate । bhinnasantatiṣvadarśanāt ॥\ntasmādidānīṁtano'rthaḥ nedānīntanajñānasahabhūreveti, grāhyatvāt, atītārthavat । atīto vā nātītajñānasahanāśajanmā, grāhyatvāt, idānīntanārthavat । bhūtabhaviṣyajjñānagrāhyā arthā adhunā'pi santi, grāhyatvāt, adhunātanapratyayagrāhyavat ॥ idānīntanamapi vastu pūrvottarakṣaṇeṣu tathaiva ॥\natha sukhadu:khajñānādabhiranaikāntikamiti cet-na-atītānāgataṁ svarūpato'stīti sādhitatvāt । evaṁ ca sati sukhādīnāṁ ca svarūpeṇa sadbhāvāt sukhādivaditi sādhyasamāno dṛṣṭāntaḥ ॥\natha vartamānarūpaviśeṣeṇātītānāgatalakṣaṇayorarthasya sukhādivadabhāva iti cet, siddhasādhyatā । na hi kumārabhāva eva vṛddhatvaṁ vidyate ॥ 15 ॥"
    },
    {
        "seq_id": 827,
        "vyb_id": "seq_827",
        "type": "Sutra",
        "text": "na caikacittatantraṁ vastu tadapramāṇakaṁ tadā kiṁ syāt ॥ 16 ॥"
    },
    {
        "seq_id": 828,
        "vyb_id": "VYB_C04_V16_B01",
        "type": "Vyasa",
        "text": "ekacittatantraṁ cedvastu syāttadā citte vyagre niruddhe vā'svarūpameva tenāparāmṛṣṭamanyasyāviṣayībhūtamapramāṇakamagṛhītasvabhāvakaṁ kenacittadānīṁ kiṁ tatsyāt। saṁbadhyamānaṁ ca punaścittena kuta utpadyeta। ye cāsyānupasthitābhāgāste cāsyana syurevaṁ nāsti pṛṣṭhamityudaramapi na gṛhyeta। tasmātsvatantro'rthaḥ sarvapuruṣasādhāraṇaḥ svatantrāṇi ca cittāni pratipuruṣaṁ pravartante। tayoḥ saṁbandhādupalabdhiḥ puruṣasya bhoga iti ॥ 16 ॥"
    },
    {
        "seq_id": 829,
        "vyb_id": "VYB_C04_V16_B01",
        "type": "Vivarana",
        "text": "vivaraṇam\n[na caikacittatantraṁ vastu tadapramāṇakaṁ tadā kiṁ syāt?] na tāvadekacittatantraṁ,\nnanu ca yathā tatpramāṇacittaṁ nirudhyate, tathaiva tadapi kṣaṇikatvānniruddhameva । kiṁ tatrābhidhānīyaṁ syāt । ucyate-na-vyavahāravilopānniyamānupapatteśca । agnirayaṁ māsprākṣīḥ, imaṁ gṛhāṇa, adaḥ pradehīti vyavahāro vilupyeta । ekacittasahakṣayatvādvastunaḥ ॥\ntatsantatijamatyantasadṛśaṁ vyavahārapratipattaye bhavediti cet-atrāpi tatsantānādeva tatsamānenānyanānubhavanīyaṁ parapramāṇasya ca tadviṣayabhūtamiti ko niyacchet । na hi niyamaheturasti ॥\napi ca ekacittatantratvādvyavahāravelāyāmanyata(na)redaṁpratyayaviṣayālambano nānyata(na)rapratyayo yujyate । na hi khalvapi vahucittatantraṁ vastu । tataśca gṛhāṇedaṁ prayacchada iti kathaṁ vyavaharemahi ॥\nnāpyevaṁdarśanaśālinaḥ śiṣyācāryopadeśapradānādibhiranyonyaṁ vyavahareran । tasmānna caikacittatantraṁ vastu । pramāṇacittavināśe tadvyagrabhāve vā anavadhṛtasvabhāvavādvastuna: ॥\n[saṁbadhyamānaṁ vā vastu punaścittena kuta utpadyeta ।] na kutaścidutpattirupapadyate tatsantānāditi hi pratyavocāma ॥\n[asya] vastunaḥ\nathāpi kākatalīyanyāyena bhūyāṁsi cittāni yugapadutpadyeran tadviṣayaṁ ca vastu tatsamānakālamunmajjatīti, tadetenaiva pṛṣṭhodarābhāvanidarśanena pratyākhyāye । nāpi kākatālīyavṛttāntenānādisamayādhīno vyavahārasāgara uttīryate । sarve ca vijñānadarśanaślāghiṣu doṣā ihāpi samānā eva ॥\n[tasmāt] āha-"
    },
    {
        "seq_id": 830,
        "vyb_id": "seq_830",
        "type": "Sutra",
        "text": "taduparāgāpekṣitvāccittasya vastu jñātājñātam ॥ 17 ॥"
    },
    {
        "seq_id": 831,
        "vyb_id": "VYB_C04_V17_B01",
        "type": "Vyasa",
        "text": "ayaskāntamaṇikalpā viṣayā ayaḥsadharmakaṁ cittamabhisaṁbandhyoparañjayanti। yena ca viṣayeṇoparaktaṁ cittaṁ sa viṣayo jñātastato'nyaḥ punarajñātaḥ। vastuno jñātājñātasvarūpatvātpariṇāmi cittam ॥ 17 ॥"
    },
    {
        "seq_id": 832,
        "vyb_id": "VYB_C04_V17_B01",
        "type": "Vivarana",
        "text": "vivaraṇam\n[taduparāgāpekṣatvāccittasya vastu jñātājñātam । tena] viṣayeṇa\n[ajñātam ।] sa coparāgaścittapariṇāmāpekṣaḥ । indriyamārgeṇa cittaṁ hyākāreṇa pariṇamamānaṁ hi sambadhyate ॥\n[ayaskāntamaṇikalpā] ayaskāntasamānāḥ\n[yena ca viṣayeṇoparaktaṁ cittaṁ] sa viṣayo jñātaḥ ।"
    },
    {
        "seq_id": 833,
        "vyb_id": "VYB_C04_V18_I01",
        "type": "Leading Bhashya",
        "text": "yasya tu tadeva cittaṁ viṣayastasya –"
    },
    {
        "seq_id": 834,
        "vyb_id": "seq_834",
        "type": "Sutra",
        "text": "sadā jñātāścittavṛttayastatprabhoḥ puruṣasyāpariṇāmitvāt ॥ 18 ॥"
    },
    {
        "seq_id": 835,
        "vyb_id": "VYB_C04_V18_B01",
        "type": "Vyasa",
        "text": "yadi cittavatprabhurapi puruṣaḥ pariṇamettatastadviṣayāścittavṛttayaḥ śabdādiviṣayavajjñātājñātāḥ syuḥ। sadājñātatvaṁ tu manasastatprabhoḥ puruṣasyāpariṇāmitvamanumāpayati ॥ 18 ॥"
    },
    {
        "seq_id": 836,
        "vyb_id": "VYB_C04_V18_B01",
        "type": "Vivarana",
        "text": "vivaraṇam\n[yasya] tu svāmino bhoktuḥ\nyadvā pratyakṣagamyāścittavṛttayaḥ, upalabdhatvena śabdaliṅgānapekṣaṁ smaryamāṇatvāt, pratyakṣopalabdhaghaṭavat । niścitarūpatvācca tathaiva । saṁśayāviṣayatvācca । yadi hi sadaivāpratyakṣāścittavṛttayaḥ, tā bāhyaviṣayavat saṁśayitā api kadācit kāścana bhaveyuḥ । na hi kāśvana kadācana saṁśayamārgasaṁpātinyo dṛṣṭāḥ ॥\napi ca, bhavati hi kadācijjñātaḥ sannartho jñāta iti [pratīyamānaḥ] । cittavṛtipratyakṣāgrāhyatve [tat] nopapadyate । na ca phaladvāreṇānumātuṁ tatra śakyata । phalasyānavadhāraṇāt ॥\ntasmāt saṁśayasya cāviṣayatvāt, pṛthak ca viṣayācittavṛttīnāṁ svarūpamātreṇaiva smaryamāṇatvāt, sarvadā sarvvāḥ pratyakṣāścittavṛttayaḥ । tathā pratipatturavabhāsakatvāt, karaṇatvāt, abhivyañjakatvācca, pradīpādivat । na tu cakṣurādibhiranaikāntikatvam । tatrāpi pratyakṣagrāhyatvāt । yathā pradīpādyālokiviśiṣṭā ghaṭādayo gṛhyante, tathā śrotrādisvālokaviśiṣṭā eva śabdādayo gṛhyante ॥\n[sadā jñātāścittavṛttayaḥ puruṣasyeti ॥] \n[tatprabhoḥ puruṣasyāpariṇāmatvāt ।] nityopalabdhṛsvarūpaprayuktaṁ hi taditi ।\n[sadā jñātatvaṁ manasaḥ tat prabhoḥ puruṣasyāpariṇāmitvamanumāpayati ॥] \napariṇāmī puruṣa iti pratijñā । sadā jñātaviṣayatvāditi hetuḥ । vaidharmyeṇa cittamindriyāṇi ca dṛṣṭāntaḥ । upalabdhuśca viṣayiṇaḥ prakṛtatvāt sadā jñātaviṣayatvapratiṣedhāya muktātmavaditi dṛṣṭānto nopapadyate । muktasyāviṣayitvāt ॥ 18 ॥"
    },
    {
        "seq_id": 837,
        "vyb_id": "VYB_C04_V19_I01",
        "type": "Leading Bhashya",
        "text": "syādāśaṅkā cittameva svābhāsaṁ viṣayābhāsaṁ ca bhaviṣyatītyagnivat –"
    },
    {
        "seq_id": 838,
        "vyb_id": "seq_838",
        "type": "Sutra",
        "text": "na tatsvābhāsaṁ dṛśyatvāt ॥ 19 ॥"
    },
    {
        "seq_id": 839,
        "vyb_id": "VYB_C04_V19_B01",
        "type": "Vyasa",
        "text": "yathetarāṇīndriyāṇi śabdādayaśca dṛśyatvānna svābhāsāni tathā mano'pi pratyetavyam।"
    },
    {
        "seq_id": 840,
        "vyb_id": "VYB_C04_V19_B01",
        "type": "Vivarana",
        "text": "vivaraṇam\n[syādāśaṅkā-cittameva svābhāsaṁ viṣayābhāsaṁ ca bhaviṣyatīti ।] grāhyaṁ grāhakaṁ ceti । svasaṁviditākārā eva hi vṛttayaḥ । yathā pradīpaḥ prakāśayati ghaṭādīnātmānaṁ ca । kiṁ puruṣeṇa cittavṛttyupalambhinā cittavyatiriktena kalpiteneti ॥\n[na tat svābhāsaṁ dṛśyatvāt । yathetarāṇīndriyāṇi] śre.ātrādīni viṣayāśca\nnanu ca agnivadeva svābhāsatvaṁ viṣayābhāsatvaṁ ca bhavatu, yathaiva ghaṭādayaḥ prakāśyāḥ svarūpopalambhanārthamālokāntaramapekṣante, na tathā pradīpaḥ । yathā pradīpaḥ svābhāso viṣayābhāsaśca । tathā mano'pyavabhāsakatvādevaṁ bhavatu kimātmanā? na hi pradīpapratipattaye pradīpāntaramādadate laukikāḥ ॥\nyadi copādīyaran anavasthaiva syāt । evaṁ vijñānasyāpi vyatiriktena grāhyatve tasya cānyena grahaṇaṁ tasya cānyenetyevaṁ prasajyata । kiṁ ca vijñānasyāvabhāsātmakatvāt grāhakasyāpyavabhāsarūpatvāt na parasparopakāryopakārakabhāvaḥ । tadyathā pradīpayordvayoḥ । tasmāt kalpito'pi vijñānasya grahītā anarthaka iti, bhavatu jñānaṁ svābhāsaṁ parābhāsaṁ ceti ॥"
    },
    {
        "seq_id": 841,
        "vyb_id": "VYB_C04_V19_B02",
        "type": "Vyasa",
        "text": "na cāgniratra dṛṣṭāntaḥ। na hyagnirātmasvarūpamaprakāśaṁ prakāśayati। prakāśaścāyaṁ prakāśyaprakāśakasaṁyoge dṛṣṭaḥ। na ca svarūpamātre'sti saṁyogaḥ। kiṁ ca svābhāsaṁ cittamityagrāhyameva kasyaciditi śabdārthaḥ। tadyathā svātmapratiṣṭhamākāśaṁ na parapratiṣṭhamityarthaḥ। svabuddhipracārapratisaṁvedanātsattvānāṁ pravṛttirdṛśyate – kruddho'haṁ bhīto'hamamutra me rāgo'mutra me krodha iti। etatsvabuddheragrahaṇe na yuktamiti ॥ 19 ॥"
    },
    {
        "seq_id": 842,
        "vyb_id": "VYB_C04_V19_B02",
        "type": "Vivarana",
        "text": "vivaraṇam\n[na cāgniratra dṛṣṭantaḥ । na hyagnirātmasvarūpamaprakāśaṁ prakāśayati,] yadi cāgniraprakāśaḥ san ātmanaiva ghaṭādivat prākāśayiṣyata, tata upāpatsyata dṛṣṭāntaḥ । na tvevam । na hi kadācidagniraprakāśaḥ ॥\n[prakāśaścāyam । sa ca prakāśyaprakāśakasaṁyoge dṛṣṭaḥ । na ca svarūpamātre'sti saṁyogaḥ ।] dvayerhi saṁyegaḥ । nāsati saṁyoge svarūpāvabhāsakratvam ॥\nyadapyucyate-ghaṭādivat prakāśāntaraṁ nāgnirapekṣata iti । tat prakāśyarūpābhāvāt । na tu tasya ghaṭādivat prakāśyaṁ rūpamasti । na tāvatā vyatiriktāgrāhyatvam । cakṣuṣā tulyavyatiriktena gṛhyata eva ॥\nprakāśyasya ghaṭāderavatamasatiraskārāya prakāśa upādāyiṣyate । na tvaprakāśyarūpatvāt । agnerālokāntarānākāṅkṣaṇaṁ tu bhavataivābhihitaṁ-dvayoḥ pradīpayornāsti parasparopakāra iti । yatra nāma bhede'pi dvayoḥ pradīpayornāstyaprakāśyarūpatvādanyonyopakāraḥ, kimuta asati bhede'tra prakāśāntaromeva nāpekṣate iti ॥\nna tu vyatiriktagrāhyatvaṁ vyabhicarati, pradīpayordṛśyatvādghaṭādivat । etena vyatiriktagrāhyatvaṁ jñānasya dṛśyatvāt pradīpādivat siddhaṁ bhavati । pradīpādivacca jñānasya prakāśasvarūpatvāt karaṇāntarānapekṣāpi siddhā । tathā ca anavasthādoṣagandhī na vidyate ॥\nyadapyucyate-jñānasyāvabhāsātmakatvāt tadgrāhakasyāpyavabhāsarūpatvāt na parasparopakāryopakārakabhāvaḥ pradīpayoriva dvayoriti । nāsau doṣaḥ । cakṣuḥpradīpavadātmajñānayorjātyantaratvāt ॥\nnanu cāhaṁpratyayena cittaṁ pratyayi gṛhyata iti viṣayaviṣāyitvamekasyaiva । naiṣa doṣaḥ । triguṇatvāccittasya । yattatra tamaḥpradhānaṁ cittaṁ tadanyayā satvātmikayā vṛttyā samālambyeta, hasteneva śarīraṁ kaṇḍūyamānam । tatrāpyupalabdhā viṣayī bhinna eva puruṣaḥ । etena jātyantaragrāhyagrāhakatvena niravayavatvena puruṣaśca svayameva grāhyaḥ grāhakaścetyetat pratyavocāma ॥\n[kiṁ ca-svābhāsaṁ cittamiti] ucyamāne ca\n[tadyathā-svātmapratiṣṭhamākāśam, apratiṣṭhamiti] śabdārthaḥ । tathā svastho devadatta iti, nīroga ityarthaḥ, na tu svātmani sthita iti । tatra dṛśyatvāditi hetorasiddhimācakṣāṇasya pratyakṣavirodho lokavirodho vyavahāravilopaścetyāha -\n[kruddho'haṁ bhīto'hamamutra me rāgo'mutra me krodha iti] svāṁ svāṁ buddhimevaṁ carantīṁ pratisaṁvedya dṛṣṭvā krodhalobhādiparihārāya vivekavatāṁ pravṛttirupalabhyate । tathā prasannaṁ me cittaṁ kaळ.uṣitaṁ mūḍhamiti ca । tat"
    },
    {
        "seq_id": 843,
        "vyb_id": "seq_843",
        "type": "Sutra",
        "text": "ekasamaye cobhayānavadhāraṇam ॥ 20 ॥"
    },
    {
        "seq_id": 844,
        "vyb_id": "VYB_C04_V20_B01",
        "type": "Vyasa",
        "text": "na caikasminkṣaṇe svapararūpāvadhāraṇaṁ yuktaṁ, kṣaṇikavādino yadbhavanaṁ saiva kriyā tadeva ca kārakamityabhyupagamaḥ ॥ 20 ॥"
    },
    {
        "seq_id": 845,
        "vyb_id": "VYB_C04_V20_B01",
        "type": "Vivarana",
        "text": "vivaraṇam\n[ekasamaye cobhayānavadhāraṇam ।] viṣayaparicchedakatve, nānākṣaṇatvādātmaparicchedo na yujyate । atha punarātmānamavadhārayati, na tadā viṣayābhimukhaṁ, svātmaparicchedakatve nānākṣaṇatvāt ॥\nathobhayaparicchittirekaiveti cenna, niravayavatvāt paricchitteḥ । na hi niravayavāyāścittavṛtteḥ pradīpavadanekāvabhāsakatve yuktam । avayavabhadāttu pradīpasyānekaprakāśakatvaṁ saṁbhavati । na tu jñānasya sāvayavatvaṁ parairabhyupeyate ॥\n[na caikasmin kṣaṇe svaparo bhayāvadhāraṇaṁ kṣaṇavādino yuktam ।] kasmāt ? uktaṁ hi kṣaṇikatvasiddhaye"
    },
    {
        "seq_id": 846,
        "vyb_id": "VYB_C04_V21_I01",
        "type": "Leading Bhashya",
        "text": "syānmatiḥ svarasaniruddhaṁ cittaṁ cittāntareṇa samanantareṇa gṛhyata iti –"
    },
    {
        "seq_id": 847,
        "vyb_id": "seq_847",
        "type": "Sutra",
        "text": "cittāntaradṛśye buddhibuddheratiprasaṅgaḥ smṛtisaṁkaraśca ॥ 21 ॥"
    },
    {
        "seq_id": 848,
        "vyb_id": "VYB_C04_V21_B01",
        "type": "Vyasa",
        "text": "atha cittaṁ ceccittāntareṇa gṛhyeta buddhibuddhiḥ kena gṛhyate, sā'pyanyayā sā'pyanyayetyatiprasaṅgaḥ। smṛtisaṁkaraśca, yāvanto buddhibuddhīnāmanubhavāstāvatyaḥ smṛtayaḥ prāpnuvanti। tatsaṁkarāccaikasmṛtyanavadhāraṇaṁ ca syādityevaṁ buddhipratisaṁvedinaṁ puruṣamapalapadbhirvaināśikaiḥ sarvamevā''kulīkṛtam। te tu bhoktṛsvarūpaṁ yatra kvacana kalpayanto na nyāyena saṁgacchante। kecittu sattvamātramapi parikalpyāsti sa sattvo ya etānpañca skandhānnikṣipyānyāṁśca pratisaṁdadhātītyuktvā tata eva punastrasyanti। tathā skandhānāṁ mahannirvedāya virāgāyānutpādāya praśāntaye gurorantike brahmacaryaṁ cariṣyāmītyuktvā sattvasya punaḥ sattvamevāpahnuvate। sāṁkhyayogādayastu pravādāḥ svaśabdena puruṣameva svāminaṁ cittasya bhoktāramupayantīti ॥ 21 ॥"
    },
    {
        "seq_id": 849,
        "vyb_id": "VYB_C04_V21_B01",
        "type": "Vivarana",
        "text": "vivaraṇam\n[syānmatiḥ] kasyāpi-\n[yadi cittaṁ cittāntareṇa] svarasaniruddhaṁ paurastyaṁ pāścātyena jāyamānena samanantareṇa gṛheta,\nna cāgṛhītāsu buddhibuddhiṣu saṁvyavahāro ghaṭate smṛtisaṁskārānupapatteḥ । tatraikajātīyānāmeva ghaṭabuddhibuddhīnāṁ dāśatayī mālā syādanavasthitā, na ghaṭabuddhiḥ । parisamāptau ca ghaṭabuddhibuddhīnāṁ asatyāṁ kathaṁ ghaṭadibuddhirupatiṣṭheta ॥\n[smṛtisaṁkaraśca] iti । buddhibuddhīnāṁ tatsaṁskārāṇāṁ caikarūpatvāt\n[buddhipratisaṁvedinaṁ] buddhipratisaṁvedanaliṅgena spaṣṭataramapi\n[te bhoktṛsvarūpaṁ yatra kvacana kalpayanto na nyāyena saṅgacchante ।] tasyāpyālayavijñānasya grāhyatvādanavasthitatvācābhihitasakaladoṣānuṣaṅgaḥ ॥\n[kecit] vaināśikaviśeṣāḥ\n[tathā] teṣāmanyā viruddhakalpanā-"
    },
    {
        "seq_id": 850,
        "vyb_id": "VYB_C04_V22_I01",
        "type": "Leading Bhashya",
        "text": "katham –"
    },
    {
        "seq_id": 851,
        "vyb_id": "seq_851",
        "type": "Sutra",
        "text": "citerapratisaṁkramāyāstadākārāpattau svabuddhisaṁvedanam ॥ 22 ॥"
    },
    {
        "seq_id": 852,
        "vyb_id": "VYB_C04_V22_B01",
        "type": "Vyasa",
        "text": "apariṇāminī hi bhoktṛśaktirapratisaṁkramā ca pariṇāminyarthe pratisaṁkrānteva tadvṛttimanupatati। tasyāśca prāptacaitanyopagrahasvarūpāyā buddhivṛtteranukārimātratayā vuddhivṛttyaviśiṣṭā hi jñānavṛttirākhyāyate। tathā coktam – na pātālaṁ na ca vivaraṁ girīṇāṁ naivāndhakāraṁ kukṣayo nodadhīnām। guhā yasyāṁ nihitaṁ brahma śāśvataṁ buddhivṛttimaviśiṣṭāṁ kavayo vedayante ॥ iti ॥ 22 ॥"
    },
    {
        "seq_id": 853,
        "vyb_id": "VYB_C04_V22_B01",
        "type": "Vivarana",
        "text": "vivaraṇam\n[kathaṁ] bhoktāraṁ svaśabdenaivābhyupayanti ? yataḥ\n[apariṇāminī hi bhoktṛśaktiḥ] dṛkśaktiḥ yathāvyākhyātā ।\n[tasyāśca prāptacaitanyopagraha[sva]rūpāyāḥ] prāptaṁ caitanyopagraharūpaṁ puruṣopagraharūpaṁ yayā buddhivṛtyā samāsāditapāvakopagraharūpataptalohapiṇḍavat dṛśikarmatvādeva\n[‘sāṅkhyayogādaya eva puruṣaṁ svaśabdenābhyupayanti’] iti । anye tu śabdāntareṇopayanto'pi tata eva bibhyati ॥\n[tathā cottam] -buddhivṛtyanukāramātratayā buddhāveva jñavṛttirupalabhyate, nānyatreti ।"
    },
    {
        "seq_id": 854,
        "vyb_id": "VYB_C04_V23_I01",
        "type": "Leading Bhashya",
        "text": "ataścaitadabhyupagamyate –"
    },
    {
        "seq_id": 855,
        "vyb_id": "seq_855",
        "type": "Sutra",
        "text": "draṣṭṛdṛśyoparaktaṁ cittaṁ sarvārtham ॥ 23 ॥"
    },
    {
        "seq_id": 856,
        "vyb_id": "VYB_C04_V23_B01",
        "type": "Vyasa",
        "text": "mano hi mantavyenārthenoparaktaṁ, tatsvayaṁ ca viṣayatvādviṣayiṇā puruṣeṇā''tmīyayā vṛttyā'bhisaṁbaddhaṁ, tadetaccittameva draṣṭṛdṛśyoparaktaṁ viṣayaviṣayinirbhāsaṁ cetanācetanasvarūpāpannaṁ viṣayātmakamapyaviṣayātmakamivācetanaṁ cetanamiva sphaṭikamaṇikalpaṁ sarvārthamityucyate।"
    },
    {
        "seq_id": 857,
        "vyb_id": "VYB_C04_V23_B01",
        "type": "Vivarana",
        "text": "vivaraṇam\n[draṣṭṛdṛśyoparaktaṁ cittu sarvārtham । draṣṭā] puruṣo\n[tadetaccittam] ātmavṛttidvāreṇa puruṣeṇa sambandhāddraṣṭuḥ svarūpoparaktaṁ śabdādinā ca mantavyenoparaktamiti\n[cetanācetanasvarūpāpannaṁ] ityucyate ॥\n[viṣayātmakamiva] śabdādisvarūpamātramiva cetyartha: ।"
    },
    {
        "seq_id": 858,
        "vyb_id": "VYB_C04_V23_B02",
        "type": "Vyasa",
        "text": "tadanena cittasārūpyeṇa bhrāntāḥ kecittadeva cetanamityāhuḥ। apare cittamātramevedaṁ sarvaṁ nāsti khalvayaṁ gavādirghaṭādiśca sakāraṇo loka iti। anukampanīyāste। kasmāt, asti hi teṣāṁ bhrāntibījaṁ sarvarūpākāranirbhāsaṁ cittamiti। samādhiprajñāyāṁ prajñeyo'rthaḥ pratibimbībhūtastasyā''lambanībhūtatvādanyaḥ। sa cedarthaścittamātraṁ syātkathaṁ prajñayaiva prajñārūpamavadhāryeta। tasmātpratibimbībhūto'rthaḥ prajñāyāṁ yenāvadhāryate sa puruṣa iti। evaṁ grahītṛgrahaṇagrāhyasvarūpacittabhedāttrayamapyetajjātitaḥ pravibhajante te samyagdarśinastairadhigataḥ puruṣaḥ ॥ 23 ॥"
    },
    {
        "seq_id": 859,
        "vyb_id": "VYB_C04_V23_B02",
        "type": "Vivarana",
        "text": "vivaraṇam\n[anena cittasārūpyeṇa bhrāntāḥ kecit ।] etattu cittasārūpyaṁ vaiśeṣikāṇāṁ pramohakāraṇam । vaiśeṣikādayastu cittasārūpyamāhendrajālavyāmohitacetasaḥ\n[apare] bauddhāḥ\n[kasmāt ? asti hi teṣāṁ bhrāntibījaṁ sarvarūpākāranirbhāsaṁ cittamiti ।] sanimittā hi teṣāṁ bhrāntiḥ na lokāyatikānāṁ śūnyavādināmiva nirbījā । kevalajagadvañcanārthapravṛttatvāttu naiteṣvanukampā kartavyā । tasmādyuktamuktaṁ teṣāṁ varākāṇāṁ sabījabhrāntacetasāmanukampanīyamiti ॥\n[samādhiprajñāyāmiti ।] samādhiprajñāgrahaṇamabhrāntacittagrahaṇārtham । vikṣiptacetaso hi bhrāntāḥ ।\n[sa cet] anyaḥ\n[ityevaṁ ye grahītṛgrahaṇagrāhyasvarūpabhedāt] kartṛkaraṇakarmabhedopapatteḥ, nahi niravayavamekamevaikāsmin kṣaṇe vastu kartṛ ca karma ca bhavati, tato ye"
    },
    {
        "seq_id": 860,
        "vyb_id": "VYB_C04_V24_I01",
        "type": "Leading Bhashya",
        "text": "kutaśca –"
    },
    {
        "seq_id": 861,
        "vyb_id": "seq_861",
        "type": "Sutra",
        "text": "tadasaṁkhyeyavāsanābhiścitramapi parārthaṁ saṁhatyakāritvāt ॥ 24 ॥"
    },
    {
        "seq_id": 862,
        "vyb_id": "VYB_C04_V24_B01",
        "type": "Vyasa",
        "text": "tadetaccittamasaṁkhyeyābhirvāsanābhireva citrīkṛtamapi parārthaṁ parasya bhogāpavargārthaṁ na svārthaṁ saṁhatyakāritvādgṛhavat। saṁhatyakāriṇā cittena na svārthena bhavitavyaṁ, na sukhacittaṁ sukhārthaṁ na jñānaṁ jñānārthamubhayamapyetatparārtham। yaśca bhogenāpavargeṇa cārthenārthavānpuruṣaḥ sa eva paro na paraḥ sāmānyamātram। yattu kiṁcitparaṁ sāmānyamātraṁ svarūpeṇodāharedvaināśikastatsarvaṁ saṁhatyakāritvātparārthameva syāt। yastvasau paro viśeṣaḥ sa na saṁhatyakārī puruṣa iti ॥ 24 ॥"
    },
    {
        "seq_id": 863,
        "vyb_id": "VYB_C04_V24_B01",
        "type": "Vivarana",
        "text": "vivaraṇam\n[kutaśca] asti puruṣaścittavyatiriktaḥ ? pūrvaṁ cittasya dṛśyatvena vyatiriktapuruṣasiddhirāpāditā । tasyaiva tu cittasya saṁhatyakāritvenādhunā svāmisiddhyarthamāha –\n[tadeva cittamasaṁkhyeyābhirvāsanābhiḥ] anādisamayābhiḥ\n[saṁhatyakāriṇā, citena na svārthena bhāvitavyam । na hi sukhacittaṁ, sukhārthaṁ] sukhacittārthaṁ vā ।\n[bhogena] sukhācittena jñānacittena ca\n[yatkiñcic parasāmānyamātram udāharedvaināśikaḥ,] yadi tu vaināśikaḥ saṁhatyakāriṇāṁ gṛhādīnāṁ devadattādisaṁhataparārthatvamiti vyāmohādabhimanyamānaḥ kaṁcana viśiṣṭaṁ na paramicchet, evaṁ cenmanvīta, sa idaṁ vaktavyaḥ--yaḥ paraḥ śarīrendriyaviṣayatyayānāṁ sāmānyam, uta sarve eveti, kimeṣāmanyatamaḥ, kiṁ vā kaśvidevaitebhyo bhinnajātīya iti ॥\nna tāvatsāmānyam । na hi bhogāpavargarthinārtha sāmānyavastuvaidrāśiko'bhyupaiti, svasamayavirodhāt । nāpi śarīrādīni samastāni bhogāpavargībhyāmarthīnīti vāñchati । vijñānasantatereva bhogāpavargārthitvābhimānāt ॥\nna cāpi jñānasantatirityekaṁ vastu(santateḥ kṣaṇikatvam । ) na cāpi santānasyāvastutayā śaśaviṣāṇakalpasya bhogāpavargībhyāmarthitvam । nāpi śarīrendriyādīnāmanyatamatvamicchati । vijñānavyatiritānām ā.ātmayasamaye bhogāpavargārthitvānabhyupagamāt ॥\nnāpi śarīrendriyāṇāṁ saṅghāto nāma vastuto bhavato vidyate, yena cittaṁ saṁhataparārthaṁ prārthayethāḥ । avastuno hi kathamarthitvam । nāpi śarirendriyādibhyo'nyaṁ saṁhatabhinnajātīyaṁ pratijānīṣe । yadi bhinnajātīrya bhogāpavargābhyāmarthavantamadṛṣṭaṁ parikalpayethāḥ, sa evāsmābhiruktaḥ para iti । tasya ca saṁhṛtatve paratvaṁ dṛṣṭānātmavajropakalpate । pariśeṣāttu asaṁhato bhogāpavargābhyāmarthī para iti ॥\nkiṁ cānyat-saṁhataparārthaṁ cittamiti sādhayato'rthinaḥ saṁhatasyānyasyānupapatteḥ svārthameva cittamityuktaṁ bhavati । tathā ca sati bhavato dṛṣṭāntābhāvo'bhyupagamavirodhaśca । tathā manvānasyānyadvāce hṛdaye cānyadaniśamyakāritrva cāpatati । yena cakṣurādiparārthavasādhanena viruddhatādoṣaḥ pralyākhyāyi । teṣa vijñānaparārthatvamita cedvijñānasyāpi saṁhatatvāt parārthavaṁ prasādhitam । atha vijñānasyāpi kṣaṇikatvādarsahatatvamita cet । na-tattya vyatiriktadṛśyatvātū dharmamātrānabhyupagamācca kṣaṇikatvānabhyupagamācetyetadapi pratyavocāma ॥\n[yatkiṁcit parasāmānyamātraṁ svarūpeṇe.odāharedvaināśikaḥ sa sarvaḥ saṁhatyakāritvāt parārtha eva syāt ।] na devadattārdisaṁhatārthatvam । ubhābhyāmāvābhyāmanabhyupagamāt । tvamapi vijñānavyatirekeṇa nānyamabhyupaiṣi । vayamapi puruṣavyatirekeṇa nānyārthatvamabhivāñchāmaḥ । vijñānamātratvaṁ ca nopapadyata ityuktam । ato"
    },
    {
        "seq_id": 864,
        "vyb_id": "seq_864",
        "type": "Sutra",
        "text": "viśeṣadarśina ātmabhāvabhāvanānivṛttiḥ ॥ 25 ॥"
    },
    {
        "seq_id": 865,
        "vyb_id": "VYB_C04_V25_B01",
        "type": "Vyasa",
        "text": "yathā prāvṛṣi tṛṇāṅkurasyodbhedena tadbījasattā'numīyate tathā mokṣamārgaśravaṇena yasya romaharṣāśrupātau dṛśyete tatrāpyasti viśeṣadarśanabījamapavargabhāgīyaṁ karmābhinirvartitamityanumīyate। tasyā''tmabhāvabhāvanā svābhāvikī pravartate। yasyābhāvādidamuktaṁ svabhāvaṁ muktvā doṣādyeṣāṁ pūrvapakṣe rucirbhavatyaruciśca nirṇaye bhavati। tatrā''tmabhāvabhāvanā ko'hamāsaṁ kathamahamāsaṁ kiṁsvididaṁ kathaṁsvididaṁ ke bhaviṣyāmaḥ kathaṁ vā bhaviṣyāma iti। sā tu viśeṣadarśino nivartate। kutaḥ। cittasyaivaiṣa vicitraḥ pariṇāmaḥ, puruṣastvasatyāmavidyāyāṁ śuddhaścittadharmairaparāmṛṣṭa iti। tato'syā''tmabhāvabhāvanā kuśalasya nivartata iti ॥ 25 ॥"
    },
    {
        "seq_id": 866,
        "vyb_id": "VYB_C04_V25_B01",
        "type": "Vivarana",
        "text": "vivaraṇam\n[viśeṣadarśina ātmabhāvabhāvanānivṛttiḥ ।] vyaktāvyaktasāmānyādviśiṣṭaḥ puruṣaḥ asādhāraṇe.o\n[yathā prāvṛṣi tṛṇasyāṅkurodbhedena] liṅgena\n[tasya] viśeṣadarśina:\n[tatrātmabhāvabhāvanā] kā punarityāha---"
    },
    {
        "seq_id": 867,
        "vyb_id": "seq_867",
        "type": "Sutra",
        "text": "tadā vivekanimnaṁ kaivalyaprāgbhāraṁ cittam ॥ 26 ॥"
    },
    {
        "seq_id": 868,
        "vyb_id": "VYB_C04_V26_B01",
        "type": "Vyasa",
        "text": "tadānīṁ yadasya cittaṁ viṣayaprāgbhāramajñānanimnamāsīttadasyānyathā bhavati kaivalyaprāgbhāraṁ vivekajajñānanimnamiti ॥ 26 ॥"
    },
    {
        "seq_id": 869,
        "vyb_id": "VYB_C04_V26_B01",
        "type": "Vivarana",
        "text": "vivaraṇam\n[tadā vivekanimnaṁ kaivalyaprāgbhāraṁ cittam । yadasya cittaṁ viṣayanimnaṁ] viṣayapravaṇam"
    },
    {
        "seq_id": 870,
        "vyb_id": "seq_870",
        "type": "Sutra",
        "text": "tacchidreṣu pratyayāntarāṇi saṁskārebhyaḥ ॥ 27 ॥"
    },
    {
        "seq_id": 871,
        "vyb_id": "VYB_C04_V27_B01",
        "type": "Vyasa",
        "text": "pratyayavivekanimnasya sattvapuruṣānyatākhyātimātrapravāhiṇaścittasya tacchidreṣu pratyayāntarāṇyasmīti vā mameti vā jānāmīti vā na jānāmīti vā। kutaḥ, kṣīyamāṇabījebhyaḥ pūrvasaṁskārebhya iti ॥ 27 ॥"
    },
    {
        "seq_id": 872,
        "vyb_id": "VYB_C04_V27_B01",
        "type": "Vivarana",
        "text": "vivaraṇam\n[tacchidreṣu pratyayāntarāṇi saṁskārebhyaḥ । vivekanimnasya] uttarottaravivekapravaṇacetasaḥ"
    },
    {
        "seq_id": 873,
        "vyb_id": "seq_873",
        "type": "Sutra",
        "text": "hānameṣāṁ kleśavaduktam ॥ 28 ॥"
    },
    {
        "seq_id": 874,
        "vyb_id": "VYB_C04_V28_B01",
        "type": "Vyasa",
        "text": "yathā kleśā dagdhabījabhāvā na prarohasamarthā bhavanti tathā jñānāgninā dagdhabījabhāvaḥ pūrvasaṁskāro na pratyayaprasūrbhavati। jñānasaṁskārāstu cittādhikārasamāptimanuśerata iti na cintyante ॥ 28 ॥"
    },
    {
        "seq_id": 875,
        "vyb_id": "VYB_C04_V28_B01",
        "type": "Vivarana",
        "text": "vivaraṇam\n[hānameṣāṁ kleśavaduktam । yathā kleśā dagdhabījabhāvā na prarohasamarthā bhavanti] iti\n[samyagdarśanasaṁskārāścitādhikāraparisamāptimanuśerate ।] sahaivāśrayeṇāvasitaprayojanena cittena pralīyante । na punaścittamadhikārapravaṇaṁ kurvanti । adhikārahetoravidyāyāḥ pratipakṣatvājjñānasya । tatra niṣphalatvāt"
    },
    {
        "seq_id": 876,
        "vyb_id": "seq_876",
        "type": "Sutra",
        "text": "prasaṁkhyāne'pyakusīdasya sarvathā vivekakhyāterdharmameghaḥ samādhiḥ ॥ 29 ॥"
    },
    {
        "seq_id": 877,
        "vyb_id": "VYB_C04_V29_B01",
        "type": "Vyasa",
        "text": "yadā'yaṁ brāhmaṇaḥ prasaṁkhyāne'pyakusīdastato'pi na kiṁcitprārthayate। tatrāpi viraktasya sarvathā vivekakhyātireva bhavatīti saṁskārabījakṣayānnāspa pratyayāntarāṇyutpadyante। tadā'sya dharmamegho nāma samādhirbhavati ॥ 29 ॥"
    },
    {
        "seq_id": 878,
        "vyb_id": "VYB_C04_V29_B01",
        "type": "Vivarana",
        "text": "vivaraṇam\n[sarvathāvivekakhyāterdharmameghaḥ samādhiḥ ।] sa yadā ayaṁ brāhmaṇaḥ prasaṁkhyāne vivekadarśanaśīlate'pyakusīdaḥ avṛddhiko bhavati,\n[kleśasaṁskārabījakṣayāt nāsya] śarīrādau śūnyaveśmanīva asmi mameti vā jñānaprasādamātraikāyatanasya"
    },
    {
        "seq_id": 879,
        "vyb_id": "seq_879",
        "type": "Sutra",
        "text": "tataḥ kleśakarmanivṛttiḥ ॥ 30 ॥"
    },
    {
        "seq_id": 880,
        "vyb_id": "VYB_C04_V30_B01",
        "type": "Vyasa",
        "text": "tallābhādavidyādayaḥ kleśāḥ samūlakāṣaṁ kaṣitā bhavanti। kuśalākuśalāśca karmāśayāḥ samūlaghātaṁ hatā bhavanti।kleśakarmanivṛttau jīvanneva vidvānvimukto bhavati। kasmāt, yasmādviparyayo bhavasya kāraṇam। na hi kṣīṇaviparyayaḥ kaścitkenacitkvacijjāto dṛśyata iti ॥ 30 ॥"
    },
    {
        "seq_id": 881,
        "vyb_id": "VYB_C04_V30_B01",
        "type": "Vivarana",
        "text": "vivaraṇam\n[tataḥ kleśakarmanivṛttiḥ । tasya] dharmameghanāmnaḥ samādheḥ samyagdarśanapākābhirūpasya [\n[kleśakarmanivṛtauṁ jīvanneva vidvān mukto bhavati । kasmāt] evama ? yato"
    },
    {
        "seq_id": 882,
        "vyb_id": "seq_882",
        "type": "Sutra",
        "text": "tadā sarvāvaraṇamalāpetasya jñānasyā''nantyājjñeyamalpam ॥ 31 ॥"
    },
    {
        "seq_id": 883,
        "vyb_id": "VYB_C04_V31_B01",
        "type": "Vyasa",
        "text": "sarvaiḥ kleśakarmāvaraṇairvimuktasya jñānasyā''nantyaṁ bhavati। āvarakeṇa tamasā'bhibhūtamāvṛtamanantaṁ jñānasattvaṁ kvacideva rajasā pravartitamuddhāṭitaṁ grahaṇasamarthaṁ bhavati। tatra yadā sarvairāvaraṇamalairapagataṁ bhavati tadā bhavatyasyā''nantyam। jñānasyā''nantyājjñeyamalpaṁ saṁpadyate। yathā''kāśe khadyotaḥ। yatredayuktam – andho maṇimavidhyattamanaṅgulirāvayat। agrīvastaṁ pratyamuñcattamajihvo'bhyapūjayat ॥ iti ॥ 31 ॥"
    },
    {
        "seq_id": 884,
        "vyb_id": "VYB_C04_V31_B01",
        "type": "Vivarana",
        "text": "vivaraṇam\n[tadā sarvāvaraṇamalāpetasya jñānasyā''nantyāt jñeyamalpam ।] tadā dharmameghasamādhisamaye,\n[tadā'sya] cittasya\nparamātmajñānāvasthāyāmaśeṣaviparyayatirodhāne sarvapuruṣārthaśūnyatā cetyetatpradaraśanārthamudāharaṇamāha - yatredamuktam - andho maṇimavindat (dhyat) tamanaṅgulirāvayat । agrīvaḥ (taṁ) pratyamuñcat tamajihve'bhyapūjayat iti । yathā andhādīnāṁ maṇīvedhādikamasambhavadapi viparyayeṇāndho maṇimavidhyaditi vyavahriyate, tathā jñānajñeyasaṁvyavahāro'pi viparyayāvasthāyāmeva । viparyayābhāve tu sarvapuruṣārthaśūnyā eva guṇāḥ sampadyanta iti ॥ 31 ॥"
    },
    {
        "seq_id": 885,
        "vyb_id": "seq_885",
        "type": "Sutra",
        "text": "tataḥ kṛtārthānāṁ pariṇāmakramasamāptirguṇānām ॥ 32 ॥"
    },
    {
        "seq_id": 886,
        "vyb_id": "VYB_C04_V32_B01",
        "type": "Vyasa",
        "text": "tasya dharmameghasyodayātkṛtārthānāṁ guṇānāṁ pariṇāmakramaḥ parisamāpyate। na hi kṛtabhogāpavargāḥ parisamāptakramāḥ kṣaṇamapyavasthātumutsahante ॥ 32 ॥"
    },
    {
        "seq_id": 887,
        "vyb_id": "VYB_C04_V32_B01",
        "type": "Vivarana",
        "text": "vivaraṇam\ntataḥ dharmameghasamādhisamudayāt kṛtārthāścittaguṇāssampadyante । cittādhīnatvācca kāryakaraṇārambhiṇo'pi sattvādayaḥ kṛtārthā bhavanti । samastasya puruṣārthasya kṛtatvāt । eṣāṁ kṛtārthānāṁ guṇānāṁ janmamaraṇapra(bhāva)vāharūpaḥ pariṇāmakramaḥ parisamāpyate । na hi kṛtabhogāpavargārthāḥ kṣaṇamapi prayojanābhāvāt avasthātumutsahante ॥ 32 ॥"
    },
    {
        "seq_id": 888,
        "vyb_id": "VYB_C04_V33_I01",
        "type": "Leading Bhashya",
        "text": "atha ko'yaṁ kramo nāmeti –"
    },
    {
        "seq_id": 889,
        "vyb_id": "seq_889",
        "type": "Sutra",
        "text": "kṣaṇapratiyogī pariṇāmāparāntanirgrāhyaḥ kramaḥ ॥ 33 ॥"
    },
    {
        "seq_id": 890,
        "vyb_id": "VYB_C04_V33_B01",
        "type": "Vyasa",
        "text": "kṣaṇānantaryātmā pariṇāmasyāparāntenāvasānena gṛhyate kramaḥ। na hyananubhūtakramakṣaṇā purāṇatā vastrasyānte bhavati। nityeṣu ca kramo dṛṣṭaḥ।"
    },
    {
        "seq_id": 891,
        "vyb_id": "VYB_C04_V33_B01",
        "type": "Vivarana",
        "text": "vivaraṇam\npariṇāmakramaparisāmāptirityuktam । atha ko'yaṁ guṇakramo nāma yasya parisamāptirupavarṇitā? tasyāyamadhigamopāya ucyate - kṣaṇapratiyogī pariṇāmāparāntanigrārhyaḥ kramaḥ । kṣaṇaṁ prati yujyata iti kṣaṇāpratiyogī ।\n[kṣaṇānantaryātmā] kṣaṇasyānantaratā kṣaṇānantaryaṁ tadātmā tatsvabhāvaḥ । kṣaṇānantaryameva\n[pariṇāmasyāparāntena] vināśāvasthārūpaṇa\n[kṛtārthānāṁ pariṇāmakramaparisamāsiguṇānāmū] iti vaktum । taca labdhalabdhāva sānatvaṁ kramasya niṣyānityatve ghaṭate । tatrānityeṣu vastrādiṣu krame dṛṣṭra:, na tu nityeṣu । tataśca guṇānāṁ nityānāṁ pariṇāmakramaparisamāptirayuktā syādityāśaṅkamāna āha-"
    },
    {
        "seq_id": 892,
        "vyb_id": "VYB_C04_V33_B02",
        "type": "Vyasa",
        "text": "dvayī ceyaṁ nityatā kūṭasthanityatā pariṇāminityatā ca। tatra kūṭasthanityatā puruṣasya। pariṇāminityatā guṇānām। yasminpariṇamyamāne tattvaṁ na vihanyate tannityam। ubhayasya ca tattvānabhighātānnityatvam। tatra guṇadharmeṣu buddhyādiṣu pariṇāmāparāntanirgrāhyaḥ kramo labdhaparyavasāno nityeṣu dharmiṣu guṇeṣvalabdhaparyavasānaḥ। kūṭasthanityeṣu svarūpamātrapratiṣṭheṣu muktapuruṣeṣu svarūpāstitā krameṇaivānubhūyata iti tatrāpyalabdhaparyavasānaḥ śabdapṛṣṭhenāstikriyāmupādāya kalpita iti।"
    },
    {
        "seq_id": 893,
        "vyb_id": "VYB_C04_V33_B02",
        "type": "Vivarana",
        "text": "vivaraṇam\n[dvivigheyaṁ nityatā, pariṇāmanityatā guṇānāṁ, kūṭasthānityatā puruṣasyeti ॥] \n[yasmin pariṇamamāne tattvaṁ na vihanyate ।] yasya yadrūpaṁ pramāṇenopalabdhaṁ, tasya tat tattvam । tadyasmin na vihanyate na vyabhicarati, tadapi nityam । guṇānāmapi sukhadu:khamohātmatā prakāśakriyāsthitiśīlatā ca tatvaṁ na vihanyate । tasmādete'pa pariṇāmanityāḥ । ubhayatra ca guṇapuruṣeṣu\n[tatra guṇadharmeṣu mahadādiṣu pariṇāmāparāntanirgrāhyaḥ kramo labdhaparyavasānaḥ] śarīrādiṣviva ।"
    },
    {
        "seq_id": 894,
        "vyb_id": "VYB_C04_V33_B03",
        "type": "Vyasa",
        "text": "athāsya saṁsārasya sthityā gatyā ca guṇeṣu vartamānasyāsti kramasamāptirna veti। avacanīyametat। katham। asti praśna ekāntavacanīyaḥ sarvo jāto mariṣyatīti। oṁ bho iti।"
    },
    {
        "seq_id": 895,
        "vyb_id": "VYB_C04_V33_B03",
        "type": "Vivarana",
        "text": "vivaraṇam\n[athāsya sasārasya sthityā] pradhānarūpeṇa, gatyā vikārātmanā, dvaya ca guṇātmakamiti\n[katham ? asti praśna ekāntavacanīyaḥ] apravibhajyāpi । yathā"
    },
    {
        "seq_id": 896,
        "vyb_id": "VYB_C04_V33_B04",
        "type": "Vyasa",
        "text": "atha sarvo mṛtvā janiṣyata iti। vibhajyavacanīyametat। pratyuditakhyātiḥ kṣīṇatṛṣṇaḥ kuśalo na janiṣyata itarastu janiṣyate। tathā manuṣyajātiḥ śreyasī na vā śreyasītyevaṁ paripṛṣṭe vibhajya vacanīyaḥ praśnaḥ paśūnadhikṛtya śreyasī devānṛṣīṁścādhikṛtya neti। ayaṁ tvavacanīyaḥ praśnaḥ saṁsāro'yamantavānathānanta iti। kuśalasyāsti saṁsārakramasamāptirnetarasyeti anyatarāvadhāraṇe doṣaḥ।tasmādvyākarīya evāyaṁ praśna iti ॥ 33 ॥"
    },
    {
        "seq_id": 897,
        "vyb_id": "VYB_C04_V33_B04",
        "type": "Vivarana",
        "text": "vivaraṇam\n[atha sarvo mṛtvā janiṣyata iti ? vibhajya vacanīyametat] ekāntānupapatteḥ । katham ?\n[tathā manuṣyajātiḥ śreyasī] eva\n[ayaṁ tvavacanaya eva] apravibhajya sāmānyena\n[anyatarāvadhāraṇe doṣaḥ ।] saṁsāro'ntavānevānanta eveti vānyatarāvadhāraṇe doṣaḥ ।"
    },
    {
        "seq_id": 898,
        "vyb_id": "VYB_C04_V34_I01",
        "type": "Leading Bhashya",
        "text": "guṇādhikārakramasamāptau kaivalyamuktaṁ tatsvarūpamavadhāryate –"
    },
    {
        "seq_id": 899,
        "vyb_id": "seq_899",
        "type": "Sutra",
        "text": "puruṣārthaśūnyānāṁ guṇānāṁ pratiprasavaḥ kaivalyaṁ svarūpapratiṣṭhā vā citiśaktiriti ॥ 34 ॥"
    },
    {
        "seq_id": 900,
        "vyb_id": "VYB_C04_V34_B01",
        "type": "Vyasa",
        "text": "kṛtabhogāpavargāṇāṁ puruṣārthaśūnyānāṁ yaḥ pratiprasavaḥ kāryakāraṇātmakānāṁ guṇānāṁ tatkaivalyaṁ, svarūpapratiṣṭhā punarbuddhisattvānabhisaṁbandhātpuruṣasya citiśaktireva kevalā, tasyāḥ sadā tathaivāvasthānaṁ kaivalyamiti ॥ 34 ॥"
    },
    {
        "seq_id": 901,
        "vyb_id": "VYB_C04_V34_B01",
        "type": "Vivarana",
        "text": "vivaraṇam\n[guṇādhikāraparisamāptau kaivalyamuktam । tatsvarūpamavadhāryate ।] kaivalyaṁ prati vipratipatteḥ । keṣāñcidvijñānasantānasyātyantopaśamaḥ kaivalyam । keṣāñcittu navānāmātmaguṇānāṁ buddhīcchādveṣaprayatnasukhaduḥkhadharmādharmasaṁskārāṇāmucchedenācetanasya dravyamātrasya puruṣasyāvasthānam । keṣāñcidīśvarasyāyujyam । keṣāñcit sarvajñatvādīśvaratulyadharmatvaprāptiḥ kaivalyamiti bhinnā matiḥ ॥\n[puruṣārthaśūnyānāṁ guṇānāṁ yaḥ pratiprasavaḥ] pratisaṁsargaḥ svakāraṇe pratyastamaya ityarthaḥ,\n[svarūpapratiṣṭhā vā citiśakti] riti ।\nnanu kaivalyasyaikatve kathaṁ vikalpaḥ? kriyāyāṁ hi vikalpo na tu vastuni । vastusvarūpasya bhedānupapatteḥ । kaivalyamapi vastu, kathaṁ tadvikalpyata iti । naiṣa doṣaḥ । nimittanaimittikayoḥ prabhedopapatteḥ । nimittanaimittikabhede.opacarito'pi vikalpe na vastusvarūpabhedakṛtaḥ । yā tu guṇānāṁ pariṇāmitā puruṣasya vimiśratā vṛttisarūpatā, sā kāryakaraṇātmakānāṁ puruṣārthaśūnyānāṁ guṇānāṁ pratisaṁsargānnimittādapagacchatīti nimittageva pratiprasavākhyaṁ kaivalyaśabdenopacaritaṁ pūrvam ॥\ndvitīyaṁ tu guṇapratiprasavanimittabhāvi yat svarūpāvasthānaṁ puruṣasya guṇairamiśritatayā, tat kaivalyamiti viśeṣaḥ । guṇapuruṣāntarasvarūpatattvanirdhāraṇena tantrāntarīyatatvasvarūpanirākaraṇena ca kaivalyāntarāṇi niveditavyāni ॥\ntatroṅkāro maṅgalārthaḥ prayuktaḥ paraṁmaśvaranāmāṅkitamastakatayā tantrapracayārthaṁ śāntyarthaṁ vā vedāraṇyakavaditi om iti ॥\noṅkāro yasya vaktā samacarata phalaiḥ karma yasmādaśeṣaṁ niṣkarmakळ.eśapāko ghaṭayati sakalaṁ yaḥ phalena kriyāṇām । īśānāmīśvaro yaḥ sthitibhavanidhanaprakriyāṇāṁ vidhātā dhyāyannaḥ śuklimānaṁ vyapanudatu tarāṁ kṛṣṇimānaṁ sa kṛṣṇaḥ ॥\nyātrākṛtastrijagatāṁ yadacintyaśakti- leśān daśāhureha mīnamukhāvatārān । kleśodbhavatrividhatāpaparamparārtā: taṁ nāganāthaśāyanaṁ śaraṇaṁ vrajāmaḥ ॥\nphaṇarataughavadyoti [ pṛthivī ] dyunabhodiśe । yogīndrāya phaṇīndrāya tatpatañjalaye namaḥ ॥\nyogena cittasya padena vācāṁ malaṁ śarīrasya tu vaidyakena । yo'pākarottaṁ pravaraṁ munīnāṁ patanaliṁ prāñjalirānato'smi ॥\nsa jayati patañjalimuniḥ yena śreyo'rthisārthasasyānām । vihito harṣastāpatritayahṛtā dharmamedhena ॥\nyastatāna bhavamārgalaṅghināṁ kleśakarmamayadharmanuttaye । dharmameghamukhayogatoyadam [rta patañjalimṛrṣiṁ praṇato'smi] ॥\nvadanāhitapūrṇacandrakaṁ gurumīśānamabhūtibhūṣaṇam । praṇamāmbhujaṅgasaṅgrahaṁ bhagavatpādamapūrvaśaṅkaram ॥ 34 ॥"
    },
    {
        "seq_id": 902,
        "vyb_id": "seq_902",
        "type": "Author Line",
        "text": "iti śrīpātañjale sāṁkhyapravacane yogaśāstre vyāsabhāṣye kaivalyapādaścaturthaḥ ॥ 4 ॥"
    }
]
}