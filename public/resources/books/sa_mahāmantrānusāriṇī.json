{
  "title": "sa_mahāmantrānusāriṇī",
  "body": "<body xmlns='http://www.tei-c.org/ns/1.0'>\n\n<p>Mahāmantrānusāriṇī</p>\n\n<p>C.0.1. oṃ namo bhagavatyai āryamahāmantrānusāriṇyai / namo vidyārājāya / namaḥ samantabuddhānāṃ //</p>\n\n<p>C.1.1.a. evaṃ mayā śrutam ekasmin samaye bhagavān rājagṛhe viharati sma / veṇuvane karandakanivāpe /\nC.1.1.b. evaṃ mayā śrutam ekasmin samaye bhagavān vaiśālyṃ viharati sma / markaṭahradatīrekū ṭāgāraśālāyaṃ\nC.1.2. tatra bhagavān āyuṣmantam ānandam āmantrayate sma / āgamayānanda yena vaiśālīti / evaṃ bhadante ty āyuṣmān ānando bhagavataḥ pratyaśrauṣīt / atha bhagavān vṛjiṣu janapadeṣu janapadacārikāñ caran vaiśālīm anuprāpto vaiśālyāṃ viharaty āmrapālīvane /\nC.1.3. tatra bhagavān āyuṣmantam ānandam āmantrayate sma / gacchānanda vaiśālīṃ gatvā indrakīle pādaṃ sthāpayitvā imāni mahāmantrānusāriṇī mantrapadāni bhāṣasva / imāś ca gāthāḥ /\nC.2.1. visarata visarata visarata visarata visarata /\nC.2.2. buddho lokānukampaka ājñāpayati / sarvabuddhānumatena / sarvapratyekabuddhānumatena / sarvārhadānumatena (AFGH: sarvabhūtānumatena) sarvaśaikṣānumatena / sarvaśrāvakānumatena / sarvasatyavākyānumatena / pratyekabrahmānumatena / brahmānumatena / kāmeśvarānumatena / indrānumatena / devānumatena / asurendrānumatena / sarvāsurānumatena / asurapreṣyānumatena / sarvabhūtānumatena /\nC.2.3. visarata visarata visarata visarata visarata /\nC.2.4. buddho lokānukampaka ājñāpayati / mūmcata mūmcata mūmcata mūmcata / mā tiṣṭhantu / ītir vyupaśāmyatu / nirgacchata nirgacchata nirgacchata /\nC.2.5. buddhaḥ praviśati mahādevo devātidevo devaguruḥ sendrakāś ca devāḥ sabrahmakāḥ saprajāpatikāś catvāraś ca lokapālāḥ praviśanti anekāni ca devatāsahasrāṇy asurendrāś ca / anekāni ca asurasahasrāṇi prativasanti / bahūni ca bhūtasahasrāṇi bhagavato 'bhiprasannāni pravekṣyanti sarvasatvānām arthe /\nC.2.6. te vo mānarthaṃ kariṣyanti / nirgacchata nirgacchata nirgacchata nirgacchata / kṣiptaṃ palāyata / yadi yūyaṃ duṣṭacittā na palāyeta naśyeta / ye maitracittā nāparādhukāmā rakṣāṃ cānuvartayitukāmās te tiṣṭhantu mataṃ ca praviśantu /\nC.2.7. buddho lokānukampaka evam ājñāpayati /\nC.2.8. sumuru 4 suru 4 huru 4 mu 4 praviśati / muru 8 miri 6 muru miri 13 muru mirīti 6 ri 6 rī 6 miri 6 tiri hasa miri ti mirī ri miri kartā karaṃ kartā kaṃkarā karakacā / kaṃkarā 8 kaṃkaro caṃkariti kurīśe / kaṃkari 3 ṣeti / ri 6 rephasāri / phuri 7 pharā anāthānāthā siri thi phuri ruri prāsturi anāthānāthā nirgacchata ripūṃ nirgacchata yadi yūyaṃ duṣṭacittā na palāyeta naśyeta\nC.2.9. buddho lokānukampaka evam ājñāpayati / praviśati sarvasatvahitādhyāśayo maitrīvihārī kāruṇiko muditāvihārī upekṣāvihārī /\n<lg>\n<l>C.2.10. ete mantrapadāḥ siddhāḥ siddhagāthā jinoditāḥ /</l>\n<l>  sarveṣāṃ devatānāṃ hi bhūtānāṃ ca hitaiṣiṇāṃ //</l>\n</lg></p>\n\n<lg>\n<l>  jñānenāthottamenādya tathā dharmatayāpi ca /</l>\n<l>  jagatām ītayaḥ sarvāḥ śāmyantv ārogyam astu vaḥ //</l>\n</lg>\n\n<lg>\n<l>C.3.1. viśaktikā yasya tṛṣṇā vidhvastā viralīkṛtāḥ /</l>\n<l>  śāntacitto hy anāyāsaḥ sa vaḥ svasti kariṣyati // CDFGH: throughout: sarvaḥ svasti</l>\n</lg>\n<lg>\n<l>C.3.2. yo jagan mokṣamārgasmin niveśayati nāyakaḥ /</l>\n<l>  deśakaḥ sarvadharmāṇāṃ sa vaḥ svasti kariṣyati //</l>\n</lg>\n\n<lg>\n<l>C.3.3. gatir yo jagatāṃ śāstā kṛtaṃ yena sukhī bahuḥ /</l>\n<l>  arthāya sarvasatvānāṃ sa vaḥ svasti kariṣyati //</l>\n</lg>\n\n<lg>\n<l>C.3.4. yena sarvajagac caitan maitracittena tāyinā /</l>\n<l>  pālitaṃ putravan nityaṃ sa vaḥ svasti kariṣyati //</l>\n</lg>\n\n<lg>\n<l>C.3.5. gatir yaḥ sarvasatvānāṃ trāṇaṃ dvīpaḥ parāyaṇaṃ /</l>\n<l>  saṃsāre vartamānānāṃ sa vaḥ svasti kariṣyati //</l>\n</lg>\n\n<lg>\n<l>C.3.6. yaḥ sākṣāt sarvadharmāṇām avisaṃvādakaḥ śuciḥ /</l>\n<l>  śucivākyaḥ śucikaraḥ sa vaḥ svasti kariṣyati //</l>\n</lg>\n\n<lg>\n<l>C.3.7. yasmiñ jāte mahāvīre samṛddhāḥ sarvasampadaḥ /</l>\n<l>  siddhārthaḥ siddhasaṃbhāraḥ sa vaḥ svasti kariṣyati //</l>\n</lg>\n\n<lg>\n<l>C.3.8. yasmiñ jāte vasumatī savaneyaṃ prakaṃpitāḥ /</l>\n<l>  sarve satvāḥ pramuditāḥ sa vaḥ svasti kariṣyati //</l>\n</lg>\n\n<lg>\n<l>C.3.9. ṣaḍ vikāraṃ pracalitā yasya bodhau vasuṃdharāḥ /</l>\n<l>  māraś ca durmanā āsīt sa vaḥ svasti kariṣyati //</l>\n</lg>\n\n<lg>\n<l>C.3.10. yaśa āsīn muner yasya dharmacakre pravartite /</l>\n<l>  āryasatyāni vadataḥ sa vaḥ svasti kariṣyati //</l>\n</lg>\n\n<lg>\n<l>C.3.11. yena tīrthakarāḥ sarve jitā dharmeṇa tāyinā /</l>\n<l>  vaśīkṛtāḥ sarvagaṇāḥ sa vaḥ svasti kariṣyati //</l>\n</lg>\n\n<lg>\n<l>C.3.12. svasti vaḥ kurutāṃ buddhaḥ svasti devāḥ saśakrakāḥ /</l>\n<l>  svasti sarvāṇi bhūtāni sarvakālaṃ diśantu vaḥ //</l>\n</lg>\n\n<lg>\n<l>C.3.13. buddhapuṇyānubhāvena devatānāṃ matena ca /</l>\n<l>  yo yo 'rthaḥ samabhipretaḥ sarvārthodya samṛddhyatāṃ /</l>\n<l>C.3.14. svasti vo dvipade bhontu svasti vo 'stu catuṣpade /</l>\n<l>  svasti vo vrajatāṃ mārge svasti pratyāgateṣu ca //</l>\n</lg>\n\n<lg>\n<l>C.3.15. svasti rātrau svasti divā svasti madhyaṃdine sthite /</l>\n<l>  sarvatra svasti vo bhontu mā caiṣāṃ pāpam āgamat //</l>\n</lg>\n\n<lg>\n<l>C.3.16. sarve satvāḥ sarve prāṇāḥ sarve bhūtāś ca kevalāḥ /</l>\n<l>  sarve vai sukhinaḥ santu sarve santu nirāmayāḥ /</l>\n<l>  sarve bhadrāṇi paśyantu mā kaścit pāpam āgamat //</l>\n</lg>\n\n<lg>\n<l>C.3.17. yānīha bhūtāni samāgatāni sthitāni bhūmāv athavāntarīkṣe /</l>\n<l>  kurvantu maitrīṃ satataṃ prajāsu divā ca rātrau ca carantu dharmaṃ //</l>\n</lg>\n\n<p>C.4. ity evaṃ bhadantety āyuṣmān ānando bhagavataḥ pratiśrutya indrakīle pādaṃ sthāpayitvā imāni mahāmantrānusāriṇīmantrapadāni bhāṣate sma / imāś ca gāthāḥ /\nC.5.1. visarata visarata visarata visarata visarata /\nC.5.2. buddho lokānukampaka ājñāpayati / sarvabuddhānumatena / sarvapratyekabuddhānumatena / sarvārhadānumatena / sarvaśaikṣānumatena / sarvaśrāvakānumatena / sarvasatyavākyānumatena / pratyekabrahmānumatena / brahmānumatena / kāmeśvarānumatena / indrānumatena / devānumatena / asurendrānumatena / sarvāsurānumatena / asurapreṣyānumatena / sarvabhūtānumatena /\nC.5.3. visarata visarata visarata visarata visarata /\nC.5.4. buddho lokānukampaka ājñāpayati / mūmcata mūmcata mūmcata mūmcata / mā tiṣṭhantu / ītir vyupaśāmyatu / nirgacchata nirgacchata nirgacchata nirgacchata /\nC.5.5. buddhaḥ praviśati mahādevo devātidevo devaguruḥ sendrakāś ca devāḥ sabrahmakāḥ saprajāpatikāś catvāraś ca lokapālāḥ praviśanti / anekāni ca devatāsahasrāṇi asurendrāś ca / anekāni cāsurasahasrāṇi praviśanti / bahūni ca bhūtasahasrāṇi bhagavato 'bhiprasannāni pravekṣyanti sarvasatvānām arthe /\nC.5.6. te vo mānarthaṃ kariṣyanti / nirgacchata nirgacchata nirgacchata nirgacchata / kṣipraṃ palāyata / yadi yūyaṃ duṣṭacittā na palāyeta naśyeta / ye maitracittā na cāparādhukāmā rakṣāṃ cānuvartayitukāmās te tiṣṭhantu mataṃ ca praviśantu /\nC.5.7. buddho lokānukampa evam ājñāpayati /\nC.5.8 sumuru 4 suru 4 huru 4 mu 4 praviśati / muru 8 miri 6 muru miri 13 muru mirīti 6 ri 6 rī 6 miri 6 tiri hasa miri ti mirī ri miri kartā karaṃ kartā kaṃkarā karakacā / kaṃkarā 8 kaṃkaro caṃkariti kurīśe / kaṃkari 3 ṣeti / ri 6 rephasāri / phuri 7 pharā anāthānāthā siri thi phuri ruri prāsturi anāthānāthā nirgacchata ripūṃ nirgacchata yadi yūyaṃ duṣṭacittā na palāyeta naśyeta\nC.5.9. buddho lokānukampaka evam ājñāpayati / praviśati sarvasatvahitādhyāśayo maitrīvihārī kāruṇiko muditāvihārī upekṣāvihārī /\n<lg>\n<l>C.5.10. ete mantrapadāḥ siddhāh siddhagāthā jinoditāḥ /</l>\n<l>  sarveṣāṃ devatānāṃ hi bhūtānāṃ ca hitaiṣiṇāṃ //</l>\n</lg></p>\n\n<lg>\n<l>  jñānenāthottamenādya tathā dharmatayāpi ca /</l>\n<l>  jagatām ītayaḥ sarvāḥ śāmyatv ārogyam astu vaḥ //</l>\n</lg>\n\n<lg>\n<l>C.6.1. viśaktikā yasya tṛṣṇā vidhvastā viralīkṛtāḥ /</l>\n<l>  śāntacitto hy anāyāsaḥ sa vaḥ svasti kariṣyati //</l>\n</lg>\n\n<lg>\n<l>C.6.2. yo jagan mokṣamārgasmin niveśayati nāyakaḥ /</l>\n<l>  deśakaḥ sarvadharmāṇāṃ sa vaḥ svasti kariṣyati //</l>\n</lg>\n\n<lg>\n<l>C.6.3. gatir yo jagatāṃ śāstā kṛtaṃ yena sukhī bahu /</l>\n<l>  arthāya sarvasatvānāṃ sa vaḥ svasti kariṣyati //</l>\n</lg>\n\n<lg>\n<l>C.6.4. yena sarva jagac caitan maitracittena tāyinā /</l>\n<l>  pālitaṃ putravan nityaṃ sa vaḥ svasti kariṣyati //</l>\n</lg>\n\n<lg>\n<l>C.6.5. gatir yaḥ sarvasatvānāṃ trāṇaṃ dvīpaḥ parāyaṇam /</l>\n<l>  saṃsāre varttamānānāṃ sa vaḥ svasti kariṣyati //</l>\n</lg>\n\n<lg>\n<l>C.6.6. yaḥ sākṣāt sarvadharmāṇām avisaṃvādakaḥ śuciḥ /</l>\n<l>  śucivākyaḥ śucikaraḥ sa vaḥ svasti kariṣyati //</l>\n</lg>\n\n<lg>\n<l>C.6.7. yasmiñ jāte mahāvīre samṛddhāḥ sarvasampadaḥ /</l>\n<l>  siddhārthaḥ siddhasaṃbhāra sa vaḥ svasti kariṣyati //</l>\n</lg>\n\n<lg>\n<l>C.6.8. yasmin jāte vasumatī savaneyaṃ prakampitā /</l>\n<l>  sarve satvāḥ pramuditāḥ sa vaḥ svasti kariṣyati //</l>\n</lg>\n\n<lg>\n<l>C.6.9. ṣaḍ vikāraṃ pracalitā yasya bodhau vasundharā /</l>\n<l>  māraś ca durmanā āsīt sa vaḥ svasti kariṣyati //</l>\n</lg>\n\n<lg>\n<l>C.6.10. yaśa āsīn muner yasya dharmacakre pravartite /</l>\n<l>  āryasatyāni vadataḥ sa vaḥ svasti kariṣyati //</l>\n</lg>\n\n<lg>\n<l>C.6.11. yena tīrthakarāḥ sarve jitā dharmeṇa tāyinā /</l>\n<l>  vaśīkṛtāḥ sarvagaṇāḥ sa vaḥ svasti kariṣyati //</l>\n</lg>\n\n<lg>\n<l>C.6.12. svasti vaḥ kurutāṃ buddhaḥ svasti devāḥ saśakrakāḥ /</l>\n<l>  svasti sarvāṇi bhūtāni sarvakālaṃ diśantu vaḥ //</l>\n</lg>\n\n<lg>\n<l>C.6.13. buddhapuṇyānubhāvena devatānāṃ matena ca /</l>\n<l>  yo yo 'rthaḥ samabhipretaḥ sarvārthodya samṛddhyatāṃ /</l>\n<l>C.6.14. svasti vo dvipade bhontu svasti vo 'stu catuṣpade /</l>\n<l>  svasti vo vrajatāṃ mārge svasti pratyāgateṣu ca //</l>\n</lg>\n\n<lg>\n<l>C.6.15. svasti rātrau svasti divā svasti madhyaṃdine sthite /</l>\n<l>  sarvatra svasti vo bhontu mā caiṣāṃ pāpam āgamat //</l>\n</lg>\n\n<lg>\n<l>C.3.16. sarve satvāḥ sarve prāṇāḥ sarve bhūtāś ca kevalāḥ /</l>\n<l>  sarve vai sukhinaḥ santu sarve santu nirāmayāḥ /</l>\n<l>  sarve bhadrāṇi paśyantu mā kaścit pāpam āgamat //</l>\n</lg>\n\n<lg>\n<l>C.3.17. yānīha bhūtāni samāgatāni sthitāni bhūmāv athavāntarīkṣe /</l>\n<l>  kurvantu maitrīṃ satataṃ prajāsu divā ca rātrau ca carantu dharmaṃ //</l>\n</lg>\n\n<p>C.7.1. iti tatra buddhānāṃ buddhānubhāvena devatānāṃ devatānubhāvena mahatītir vyupaśānte ti /\nC.7.2. idam avocad bhagavān āttamanās te ca bhikṣavas te ca bodhisatvā sā ca sarvāvatī parṣat sadevamānuṣāsuragandharvaś ca loko bhagavato bhāṣitam abhyanandann iti /\nC.8. (A) āryamahārakṣāmantrānusāriṇīnāmamahāyānasūtraṃ samāptam iti /\n  (B) āryamahārakṣāmantrānusāriṇī samaptā /\n  (C) iti mantrānusārīnīparīsamāpta /\n  (E) āryamahāmantrānusāriṇīmahāvidyārajñī samāpta ti /\n  (F) āryamahārakṣāmahāmantrānusāraṇīnāmamahāyānasūtraṃ rakṣākalpaṃ samāptaḥ\nC.9. (A) śubham astu sarvajagatāṃ /\n  (B) ye dharmā hetuprabhavā hetus teṣāṃ tathāgataḥ /\n  hy avadat teṣāṃ yo nirodha evaṃvādī mahāśramaṇaḥ / śubhaṃ /</p>\n\n  </body>\n\n"
}