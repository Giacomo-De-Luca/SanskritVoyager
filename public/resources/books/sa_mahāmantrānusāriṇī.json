{
  "file_title": "mahāmantrānusāriṇī",
  "file_title_normal": "mahamantranusarini",
  "metadata": {
    "original_title": "Mahāmantrānusāriṇī",
    "contributors": [
      {
        "role": "data entry",
        "name": "Klaus Wille",
        "when": ""
      },
      {
        "role": "contribution to GRETIL",
        "name": "Klaus Wille",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31",
    "source": "Peter Skilling: Mahāsūtras : Great Discourses of the Buddha, Vol. I: Texts, Oxford 1994 (PTS), pp. 608-622."
  },
  "body": [
    {
      "tag": "p",
      "attributes": {},
      "text": "Mahāmantrānusāriṇī"
    },
    {
      "tag": "p",
      "attributes": {},
      "text": "C.0.1. oṃ namo bhagavatyai āryamahāmantrānusāriṇyai / namo vidyārājāya / namaḥ samantabuddhānāṃ //"
    },
    {
      "tag": "p",
      "attributes": {},
      "text": "C.1.1.a. evaṃ mayā śrutam ekasmin samaye bhagavān rājagṛhe viharati sma / veṇuvane karandakanivāpe /\nC.1.1.b. evaṃ mayā śrutam ekasmin samaye bhagavān vaiśālyṃ viharati sma / markaṭahradatīrekū ṭāgāraśālāyaṃ\nC.1.2. tatra bhagavān āyuṣmantam ānandam āmantrayate sma / āgamayānanda yena vaiśālīti / evaṃ bhadante ty āyuṣmān ānando bhagavataḥ pratyaśrauṣīt / atha bhagavān vṛjiṣu janapadeṣu janapadacārikāñ caran vaiśālīm anuprāpto vaiśālyāṃ viharaty āmrapālīvane /\nC.1.3. tatra bhagavān āyuṣmantam ānandam āmantrayate sma / gacchānanda vaiśālīṃ gatvā indrakīle pādaṃ sthāpayitvā imāni mahāmantrānusāriṇī mantrapadāni bhāṣasva / imāś ca gāthāḥ /\nC.2.1. visarata visarata visarata visarata visarata /\nC.2.2. buddho lokānukampaka ājñāpayati / sarvabuddhānumatena / sarvapratyekabuddhānumatena / sarvārhadānumatena (AFGH: sarvabhūtānumatena) sarvaśaikṣānumatena / sarvaśrāvakānumatena / sarvasatyavākyānumatena / pratyekabrahmānumatena / brahmānumatena / kāmeśvarānumatena / indrānumatena / devānumatena / asurendrānumatena / sarvāsurānumatena / asurapreṣyānumatena / sarvabhūtānumatena /\nC.2.3. visarata visarata visarata visarata visarata /\nC.2.4. buddho lokānukampaka ājñāpayati / mūmcata mūmcata mūmcata mūmcata / mā tiṣṭhantu / ītir vyupaśāmyatu / nirgacchata nirgacchata nirgacchata /\nC.2.5. buddhaḥ praviśati mahādevo devātidevo devaguruḥ sendrakāś ca devāḥ sabrahmakāḥ saprajāpatikāś catvāraś ca lokapālāḥ praviśanti anekāni ca devatāsahasrāṇy asurendrāś ca / anekāni ca asurasahasrāṇi prativasanti / bahūni ca bhūtasahasrāṇi bhagavato 'bhiprasannāni pravekṣyanti sarvasatvānām arthe /\nC.2.6. te vo mānarthaṃ kariṣyanti / nirgacchata nirgacchata nirgacchata nirgacchata / kṣiptaṃ palāyata / yadi yūyaṃ duṣṭacittā na palāyeta naśyeta / ye maitracittā nāparādhukāmā rakṣāṃ cānuvartayitukāmās te tiṣṭhantu mataṃ ca praviśantu /\nC.2.7. buddho lokānukampaka evam ājñāpayati /\nC.2.8. sumuru 4 suru 4 huru 4 mu 4 praviśati / muru 8 miri 6 muru miri 13 muru mirīti 6 ri 6 rī 6 miri 6 tiri hasa miri ti mirī ri miri kartā karaṃ kartā kaṃkarā karakacā / kaṃkarā 8 kaṃkaro caṃkariti kurīśe / kaṃkari 3 ṣeti / ri 6 rephasāri / phuri 7 pharā anāthānāthā siri thi phuri ruri prāsturi anāthānāthā nirgacchata ripūṃ nirgacchata yadi yūyaṃ duṣṭacittā na palāyeta naśyeta\nC.2.9. buddho lokānukampaka evam ājñāpayati / praviśati sarvasatvahitādhyāśayo maitrīvihārī kāruṇiko muditāvihārī upekṣāvihārī /",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "C.2.10. ete mantrapadāḥ siddhāḥ siddhagāthā jinoditāḥ /"
            },
            {
              "tag": "l",
              "attributes": {},
              "text": "sarveṣāṃ devatānāṃ hi bhūtānāṃ ca hitaiṣiṇāṃ //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jñānenāthottamenādya tathā dharmatayāpi ca /"
        },
        {
          "tag": "l",
          "attributes": {},
          "text": "jagatām ītayaḥ sarvāḥ śāmyantv ārogyam astu vaḥ //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.1. viśaktikā yasya tṛṣṇā vidhvastā viralīkṛtāḥ /"
        },
        {
          "tag": "l",
          "attributes": {},
          "text": "śāntacitto hy anāyāsaḥ sa vaḥ svasti kariṣyati // CDFGH: throughout: sarvaḥ svasti"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.2. yo jagan mokṣamārgasmin niveśayati nāyakaḥ /"
        },
        {
          "tag": "l",
          "attributes": {},
          "text": "deśakaḥ sarvadharmāṇāṃ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.3. gatir yo jagatāṃ śāstā kṛtaṃ yena sukhī bahuḥ /"
        },
        {
          "tag": "l",
          "attributes": {},
          "text": "arthāya sarvasatvānāṃ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.4. yena sarvajagac caitan maitracittena tāyinā /"
        },
        {
          "tag": "l",
          "attributes": {},
          "text": "pālitaṃ putravan nityaṃ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.5. gatir yaḥ sarvasatvānāṃ trāṇaṃ dvīpaḥ parāyaṇaṃ /"
        },
        {
          "tag": "l",
          "attributes": {},
          "text": "saṃsāre vartamānānāṃ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.6. yaḥ sākṣāt sarvadharmāṇām avisaṃvādakaḥ śuciḥ /"
        },
        {
          "tag": "l",
          "attributes": {},
          "text": "śucivākyaḥ śucikaraḥ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.7. yasmiñ jāte mahāvīre samṛddhāḥ sarvasampadaḥ /"
        },
        {
          "tag": "l",
          "attributes": {},
          "text": "siddhārthaḥ siddhasaṃbhāraḥ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.8. yasmiñ jāte vasumatī savaneyaṃ prakaṃpitāḥ /"
        },
        {
          "tag": "l",
          "attributes": {},
          "text": "sarve satvāḥ pramuditāḥ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.9. ṣaḍ vikāraṃ pracalitā yasya bodhau vasuṃdharāḥ /"
        },
        {
          "tag": "l",
          "attributes": {},
          "text": "māraś ca durmanā āsīt sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.10. yaśa āsīn muner yasya dharmacakre pravartite /"
        },
        {
          "tag": "l",
          "attributes": {},
          "text": "āryasatyāni vadataḥ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.11. yena tīrthakarāḥ sarve jitā dharmeṇa tāyinā /"
        },
        {
          "tag": "l",
          "attributes": {},
          "text": "vaśīkṛtāḥ sarvagaṇāḥ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.12. svasti vaḥ kurutāṃ buddhaḥ svasti devāḥ saśakrakāḥ /"
        },
        {
          "tag": "l",
          "attributes": {},
          "text": "svasti sarvāṇi bhūtāni sarvakālaṃ diśantu vaḥ //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.13. buddhapuṇyānubhāvena devatānāṃ matena ca /"
        },
        {
          "tag": "l",
          "attributes": {},
          "text": "yo yo 'rthaḥ samabhipretaḥ sarvārthodya samṛddhyatāṃ /"
        },
        {
          "tag": "l",
          "attributes": {},
          "text": "C.3.14. svasti vo dvipade bhontu svasti vo 'stu catuṣpade /"
        },
        {
          "tag": "l",
          "attributes": {},
          "text": "svasti vo vrajatāṃ mārge svasti pratyāgateṣu ca //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.15. svasti rātrau svasti divā svasti madhyaṃdine sthite /"
        },
        {
          "tag": "l",
          "attributes": {},
          "text": "sarvatra svasti vo bhontu mā caiṣāṃ pāpam āgamat //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.16. sarve satvāḥ sarve prāṇāḥ sarve bhūtāś ca kevalāḥ /"
        },
        {
          "tag": "l",
          "attributes": {},
          "text": "sarve vai sukhinaḥ santu sarve santu nirāmayāḥ /"
        },
        {
          "tag": "l",
          "attributes": {},
          "text": "sarve bhadrāṇi paśyantu mā kaścit pāpam āgamat //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.17. yānīha bhūtāni samāgatāni sthitāni bhūmāv athavāntarīkṣe /"
        },
        {
          "tag": "l",
          "attributes": {},
          "text": "kurvantu maitrīṃ satataṃ prajāsu divā ca rātrau ca carantu dharmaṃ //"
        }
      ]
    },
    {
      "tag": "p",
      "attributes": {},
      "text": "C.4. ity evaṃ bhadantety āyuṣmān ānando bhagavataḥ pratiśrutya indrakīle pādaṃ sthāpayitvā imāni mahāmantrānusāriṇīmantrapadāni bhāṣate sma / imāś ca gāthāḥ /\nC.5.1. visarata visarata visarata visarata visarata /\nC.5.2. buddho lokānukampaka ājñāpayati / sarvabuddhānumatena / sarvapratyekabuddhānumatena / sarvārhadānumatena / sarvaśaikṣānumatena / sarvaśrāvakānumatena / sarvasatyavākyānumatena / pratyekabrahmānumatena / brahmānumatena / kāmeśvarānumatena / indrānumatena / devānumatena / asurendrānumatena / sarvāsurānumatena / asurapreṣyānumatena / sarvabhūtānumatena /\nC.5.3. visarata visarata visarata visarata visarata /\nC.5.4. buddho lokānukampaka ājñāpayati / mūmcata mūmcata mūmcata mūmcata / mā tiṣṭhantu / ītir vyupaśāmyatu / nirgacchata nirgacchata nirgacchata nirgacchata /\nC.5.5. buddhaḥ praviśati mahādevo devātidevo devaguruḥ sendrakāś ca devāḥ sabrahmakāḥ saprajāpatikāś catvāraś ca lokapālāḥ praviśanti / anekāni ca devatāsahasrāṇi asurendrāś ca / anekāni cāsurasahasrāṇi praviśanti / bahūni ca bhūtasahasrāṇi bhagavato 'bhiprasannāni pravekṣyanti sarvasatvānām arthe /\nC.5.6. te vo mānarthaṃ kariṣyanti / nirgacchata nirgacchata nirgacchata nirgacchata / kṣipraṃ palāyata / yadi yūyaṃ duṣṭacittā na palāyeta naśyeta / ye maitracittā na cāparādhukāmā rakṣāṃ cānuvartayitukāmās te tiṣṭhantu mataṃ ca praviśantu /\nC.5.7. buddho lokānukampa evam ājñāpayati /\nC.5.8 sumuru 4 suru 4 huru 4 mu 4 praviśati / muru 8 miri 6 muru miri 13 muru mirīti 6 ri 6 rī 6 miri 6 tiri hasa miri ti mirī ri miri kartā karaṃ kartā kaṃkarā karakacā / kaṃkarā 8 kaṃkaro caṃkariti kurīśe / kaṃkari 3 ṣeti / ri 6 rephasāri / phuri 7 pharā anāthānāthā siri thi phuri ruri prāsturi anāthānāthā nirgacchata ripūṃ nirgacchata yadi yūyaṃ duṣṭacittā na palāyeta naśyeta\nC.5.9. buddho lokānukampaka evam ājñāpayati / praviśati sarvasatvahitādhyāśayo maitrīvihārī kāruṇiko muditāvihārī upekṣāvihārī /",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "C.5.10. ete mantrapadāḥ siddhāh siddhagāthā jinoditāḥ /"
            },
            {
              "tag": "l",
              "attributes": {},
              "text": "sarveṣāṃ devatānāṃ hi bhūtānāṃ ca hitaiṣiṇāṃ //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jñānenāthottamenādya tathā dharmatayāpi ca /"
        },
        {
          "tag": "l",
          "attributes": {},
          "text": "jagatām ītayaḥ sarvāḥ śāmyatv ārogyam astu vaḥ //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.6.1. viśaktikā yasya tṛṣṇā vidhvastā viralīkṛtāḥ /"
        },
        {
          "tag": "l",
          "attributes": {},
          "text": "śāntacitto hy anāyāsaḥ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.6.2. yo jagan mokṣamārgasmin niveśayati nāyakaḥ /"
        },
        {
          "tag": "l",
          "attributes": {},
          "text": "deśakaḥ sarvadharmāṇāṃ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.6.3. gatir yo jagatāṃ śāstā kṛtaṃ yena sukhī bahu /"
        },
        {
          "tag": "l",
          "attributes": {},
          "text": "arthāya sarvasatvānāṃ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.6.4. yena sarva jagac caitan maitracittena tāyinā /"
        },
        {
          "tag": "l",
          "attributes": {},
          "text": "pālitaṃ putravan nityaṃ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.6.5. gatir yaḥ sarvasatvānāṃ trāṇaṃ dvīpaḥ parāyaṇam /"
        },
        {
          "tag": "l",
          "attributes": {},
          "text": "saṃsāre varttamānānāṃ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.6.6. yaḥ sākṣāt sarvadharmāṇām avisaṃvādakaḥ śuciḥ /"
        },
        {
          "tag": "l",
          "attributes": {},
          "text": "śucivākyaḥ śucikaraḥ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.6.7. yasmiñ jāte mahāvīre samṛddhāḥ sarvasampadaḥ /"
        },
        {
          "tag": "l",
          "attributes": {},
          "text": "siddhārthaḥ siddhasaṃbhāra sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.6.8. yasmin jāte vasumatī savaneyaṃ prakampitā /"
        },
        {
          "tag": "l",
          "attributes": {},
          "text": "sarve satvāḥ pramuditāḥ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.6.9. ṣaḍ vikāraṃ pracalitā yasya bodhau vasundharā /"
        },
        {
          "tag": "l",
          "attributes": {},
          "text": "māraś ca durmanā āsīt sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.6.10. yaśa āsīn muner yasya dharmacakre pravartite /"
        },
        {
          "tag": "l",
          "attributes": {},
          "text": "āryasatyāni vadataḥ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.6.11. yena tīrthakarāḥ sarve jitā dharmeṇa tāyinā /"
        },
        {
          "tag": "l",
          "attributes": {},
          "text": "vaśīkṛtāḥ sarvagaṇāḥ sa vaḥ svasti kariṣyati //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.6.12. svasti vaḥ kurutāṃ buddhaḥ svasti devāḥ saśakrakāḥ /"
        },
        {
          "tag": "l",
          "attributes": {},
          "text": "svasti sarvāṇi bhūtāni sarvakālaṃ diśantu vaḥ //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.6.13. buddhapuṇyānubhāvena devatānāṃ matena ca /"
        },
        {
          "tag": "l",
          "attributes": {},
          "text": "yo yo 'rthaḥ samabhipretaḥ sarvārthodya samṛddhyatāṃ /"
        },
        {
          "tag": "l",
          "attributes": {},
          "text": "C.6.14. svasti vo dvipade bhontu svasti vo 'stu catuṣpade /"
        },
        {
          "tag": "l",
          "attributes": {},
          "text": "svasti vo vrajatāṃ mārge svasti pratyāgateṣu ca //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.6.15. svasti rātrau svasti divā svasti madhyaṃdine sthite /"
        },
        {
          "tag": "l",
          "attributes": {},
          "text": "sarvatra svasti vo bhontu mā caiṣāṃ pāpam āgamat //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.16. sarve satvāḥ sarve prāṇāḥ sarve bhūtāś ca kevalāḥ /"
        },
        {
          "tag": "l",
          "attributes": {},
          "text": "sarve vai sukhinaḥ santu sarve santu nirāmayāḥ /"
        },
        {
          "tag": "l",
          "attributes": {},
          "text": "sarve bhadrāṇi paśyantu mā kaścit pāpam āgamat //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "C.3.17. yānīha bhūtāni samāgatāni sthitāni bhūmāv athavāntarīkṣe /"
        },
        {
          "tag": "l",
          "attributes": {},
          "text": "kurvantu maitrīṃ satataṃ prajāsu divā ca rātrau ca carantu dharmaṃ //"
        }
      ]
    },
    {
      "tag": "p",
      "attributes": {},
      "text": "C.7.1. iti tatra buddhānāṃ buddhānubhāvena devatānāṃ devatānubhāvena mahatītir vyupaśānte ti /\nC.7.2. idam avocad bhagavān āttamanās te ca bhikṣavas te ca bodhisatvā sā ca sarvāvatī parṣat sadevamānuṣāsuragandharvaś ca loko bhagavato bhāṣitam abhyanandann iti /\nC.8. (A) āryamahārakṣāmantrānusāriṇīnāmamahāyānasūtraṃ samāptam iti /\n  (B) āryamahārakṣāmantrānusāriṇī samaptā /\n  (C) iti mantrānusārīnīparīsamāpta /\n  (E) āryamahāmantrānusāriṇīmahāvidyārajñī samāpta ti /\n  (F) āryamahārakṣāmahāmantrānusāraṇīnāmamahāyānasūtraṃ rakṣākalpaṃ samāptaḥ\nC.9. (A) śubham astu sarvajagatāṃ /\n  (B) ye dharmā hetuprabhavā hetus teṣāṃ tathāgataḥ /\n  hy avadat teṣāṃ yo nirodha evaṃvādī mahāśramaṇaḥ / śubhaṃ /"
    }
  ]
}