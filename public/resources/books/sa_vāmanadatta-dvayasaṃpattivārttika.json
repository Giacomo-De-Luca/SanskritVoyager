{
  "title": "sa_vāmanadatta-dvayasaṃpattivārttika",
  "body": "<body xmlns='http://www.tei-c.org/ns/1.0'>\n    <p>oṃ namaḥ śivāya |</p>\n    <lg xml:id='DvSampV_1'>\n      <l>namaḥ paramanāthāya gaṇanāthāya śūline |</l>\n      <l>cidpadmāsanasaṃsthāya caturdhābhinnamūrtaye ||</l>\n    </lg>\n    <lg xml:id='DvSampV_2'>\n      <l>avarṇam asvaraṃ dhyātvā vyāpakaṃ parameśvaram |</l>\n      <l>vyutthāne yoginām itthaṃ śivatvaṃ jāyate sphuṭam ||</l>\n    </lg>\n    <lg xml:id='DvSampV_3'>\n      <l>tataḥ śaktimayo yogī nādabindvātmavigrahaḥ |</l>\n      <l>dvayasampattim āpnoti nirādhārapade sthitaḥ ||</l>\n    </lg>\n    <lg xml:id='DvSampV_4'>\n      <l>ślokadvayam idaṃ yasmāc chivavaktrāgamoditam |</l>\n      <l><sic>śuddhaiṣā yogikoṣasya vivṛtyeha pravartate</sic> ||</l>\n    </lg>\n    <lg xml:id='DvSampV_5'>\n      <l>ahaṃkāramayī bhūmir buddhibhūmeḥ parā hi sā |</l>\n      <l>tayā vyāptam idaṃ sarvaṃ saiva jñātā vimuktidā ||</l>\n    </lg>\n    <lg xml:id='DvSampV_6'>\n      <l>saṃvidrūpā parā śaktir abhinnā pārameśvarī |</l>\n      <l>jñānaśaktiḥ punaḥ saiva mantrarūpā prakāśate ||</l>\n    </lg>\n    <lg xml:id='DvSampV_7'>\n      <l>ahaṃkāraḥ smṛto mantraḥ śivaśaktyātmarūpakaḥ |</l>\n      <l>yad atrādyam avarṇākyaṃ sa śivaḥ parameśvaraḥ ||</l>\n    </lg>\n    <lg xml:id='DvSampV_8'>\n      <l>nādabindvātmakaṃ yat tu dvitīyā śaktir aiśvarī |</l>\n      <l>dvayam etat samākhyātaṃ bījabhūtaṃ carācare ||</l>\n    </lg>\n    <lg xml:id='DvSampV_9'>\n      <l>anena mudritāḥ sarve varṇā aṅgārarūpiṇā |</l>\n      <l>śabdabrahma tataḥ prāhur yoginas tattvacintakāḥ ||</l>\n    </lg>\n    <lg xml:id='DvSampV_10'>\n      <l>aprāṇam asvaraṃ dhyātvā paśyantyā nirvibhāgayā |</l>\n      <l>cinmātrāmarśayogena vilīnaḥ syāt pare pade ||</l>\n    </lg>\n    <lg xml:id='DvSampV_11'>\n      <l>tathā hi siddhair ādiṣṭaṃ kvacit siddhāntasaṃgrahe |</l>\n      <l>nābher ūrdhvaṃ vitastis tu kaṇṭhādhastāt ṣaḍaṅgulam ||</l>\n    </lg>\n    <lg xml:id='DvSampV_12'>\n      <l>hṛdayaṃ madhyadeśe tu padmaṃ tu hṛdi madhyataḥ |</l>\n      <l>tatra madhye sthitā sūkṣmā karṇikā tripathopagā ||</l>\n    </lg>\n    <lg xml:id='DvSampV_13'>\n      <l>tatra madhye hy akāraṃ tu svātmatattvaṃ vyavasthitam |</l>\n      <l>akārāntaḥ paraṃ sūkṣmaṃ cinmātratattvalakṣaṇam ||</l>\n    </lg>\n    <lg xml:id='DvSampV_14'>\n      <l>tasyāpy upāsā kathitā vijñāne bhairavena tu |</l>\n      <l>abindum avisargaṃ ca akāraṃ japato mahān ||</l>\n    </lg>\n    <lg xml:id='DvSampV_15'>\n      <l>udeti devi sahasāj jñānaughaḥ parameśvaraḥ |</l>\n      <l>karṇasthāne nirādhārā dvitiyā śaktir aiśvarī ||</l>\n    </lg>\n    <lg xml:id='DvSampV_16'>\n      <l>bījabhūtā kuṇḍalinī nādabindusvarūpiṇī |</l>\n      <l>prāṇaśaktir iyaṃ dehe hakārākhyā nadaty alam ||</l>\n    </lg>\n    <lg xml:id='DvSampV_17'>\n      <l>karṇāntaravivare yogī sthagitvā lakṣayet sphuṭam |</l>\n      <l>bindurūpā bhruvor madhye viśvasya jananī dhruvā ||</l>\n    </lg>\n    <lg xml:id='DvSampV_18'>\n      <l>lakṣyate yogibhir nityaṃ bhrājamāna svatejasā |</l>\n      <l>tasya bimbau tu candrārkau vāmadakṣinanetrayoḥ ||</l>\n    </lg>\n    <lg xml:id='DvSampV_19'>\n      <l>nirāśrayau tu tau kṛtvā viṣed brahma sanātanam |</l>\n      <l>vijñānabhairave 'py uktaṃ śastre siddhaniṣevite ||</l>\n    </lg>\n    <lg xml:id='DvSampV_20'>\n      <l>sampradāyam imaṃ samyak śṛṇu devi vadāmy aham |</l>\n      <l>kaivalyaṃ jāyate sadyo netrayoḥ stabdhamātrayoḥ ||</l>\n    </lg>\n    <lg xml:id='DvSampV_21'>\n      <l>saṃkocaṃ karṇayoḥ kṛtvā hy adhodvāre tathaiva ca |</l>\n      <l>an<orig>-</orig>ac<orig>-</orig>kam a<orig>-</orig>hal<orig>-</orig>aṃ dhyāyan viṣed brahmabilaṃ kṣaṇāt ||</l>\n    </lg>\n    <lg xml:id='DvSampV_22'>\n      <l>iti siddhamukhodgītaṃ svayam eva udāhṛtam |</l>\n      <l>mārgenānena saṃsiddhā labhante yoginīpadam ||</l>\n    </lg>\n    <lg xml:id='DvSampV_23'>\n      <l>jākadeśasamudbhūto mīmāṃsāvanakesarī |</l>\n      <l>harṣadattetināmā yas tasya sūnor iyaṃ kṛtiḥ ||</l>\n    </lg>\n  </body>\n\n"
}