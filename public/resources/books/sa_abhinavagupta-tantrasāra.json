{
  "file_title": "abhinavagupta-tantrasāra",
  "file_title_normal": "abhinavagupta-tantrasara",
  "metadata": {
    "original_title": "Tantrasāra",
    "author": "Abhinavagupta",
    "contributors": [
      {
        "role": "data entry",
        "name": "Oliver Hellwig",
        "when": ""
      },
      {
        "role": "contribution to GRETIL",
        "name": "Oliver Hellwig",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31",
    "source": "Bombay : Nirnaya Sagara Press, 1918 (Kashmir Series of Texts and Studies ; 17)"
  },
  "body": [
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "Tantrasāra, Prathamam āhnikam"
        },
        {
          "tag": "l",
          "attributes": {},
          "text": "vimalakalāśrayābhinavasṛṣṭimahā jananī bharitatanuś ca pañcamukhaguptarucir janakaḥ /"
        },
        {
          "tag": "l",
          "attributes": {},
          "text": "tadubhayayāmalasphuritabhāvavisargamayaṃ hṛdayam anuttarāmṛtakulaṃ mama saṃsphuratāt // AbhTs_1.1"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vitatas tantrāloko vigāhituṃ naiva śakyate sarvaiḥ /"
        },
        {
          "tag": "l",
          "attributes": {},
          "text": "ṛjuvacanaviracitam idaṃ tu tantrasāraṃ tataḥ śṛṇuta // AbhTs_1.2"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrīśambhunāthabhāskaracaraṇanipātaprabhāpagatasaṃkocam /"
        },
        {
          "tag": "l",
          "attributes": {},
          "text": "abhinavaguptahṛdambujam etad vicinuta maheśapūjanahetoḥ // AbhTs_1.3"
        }
      ]
    },
    {
      "tag": "p",
      "attributes": {},
      "text": "iha jñānaṃ mokṣakāraṇaṃ bandhanimittasya ajñānasya virodhakatvāt dvividhaṃ ca ajñānaṃ buddhigataṃ pauruṣaṃ ca tatra buddhigatam aniścayasvabhāvaṃ viparītaniścayātmakaṃ ca /\npauruṣaṃ tu vikalpasvabhāvaṃ saṃkucitaprathātmakaṃ tad eva ca mūlakāraṇaṃ saṃsārasya iti vakṣyāmo malanirṇaye /\ntatra pauruṣam ajñānaṃ dīkṣādinā nivartetāpi kiṃ tu dīkṣāpi buddhigate anadhyavasāyātmake ajñāne sati na sambhavati heyopādeyaniścayapūrvakatvāt tattvaśuddhiśivayojanārūpāyā dīkṣāyā iti /\ntatra adhyavasāyātmakaṃ buddhiniṣṭham eva jñānaṃ pradhānam tad eva ca abhyasyamānaṃ pauruṣam api ajñānaṃ nihanti vikalpasaṃvidabhyāsasya avikalpāntatāparyavasānāt /\nvikalpāsaṃkucitasaṃvitprakāśarūpo hy ātmā śivasvabhāva iti sarvathā samastavastuniṣṭhaṃ samyaṅniścayātmakaṃ jñānam upādeyam /\ntac ca śāstrapūrvakam /\nśāstraṃ ca parameśvarabhāṣitam eva pramāṇam /\naparaśāstroktānām arthānāṃ tatra vaiviktyena abhyupagamāt tadarthātiriktayuktisiddhanirūpaṇāc ca tena aparāgamoktaṃ jñānaṃ tāvata eva bandhāt vimocakam na sarvasmāt sarvasmāt tu vimocakaṃ parameśvaraśāstraṃ pañcasrotomayaṃ daśāṣṭādaśavasvaṣṭabhedabhinnam /\ntato 'pi sarvasmāt sāraṃ ṣaḍardhaśāstrāṇi /\ntebhyo 'pi mālinīvijayam /\ntadantargataś cārthaḥ saṃkalayyāśakyo nirūpayitum /",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "na ca anirūpitavastutattvasya muktatvaṃ mocakatvaṃ vā śuddhasya jñānasyaiva tathārūpatvāt iti /"
            },
            {
              "tag": "l",
              "attributes": {},
              "text": "svabhyastajñānamūlatvāt parapuruṣārthasya tatsiddhaye idam ārabhyate /"
            },
            {
              "tag": "l",
              "attributes": {},
              "text": "ajñānaṃ kila bandhahetur uditaḥ śāstre malaṃ tat smṛtaṃ pūrṇajñānakalodaye tad akhilaṃ nirmūlatāṃ gacchati /"
            },
            {
              "tag": "l",
              "attributes": {},
              "text": "dhvastāśeṣamalātmasaṃvidudaye mokṣaś ca tenāmunā śāstreṇa prakaṭīkaromi nikhilaṃ yaj jñeyatattvaṃ bhavet // AbhTs_1.4"
            }
          ]
        },
        {
          "tag": "text",
          "text": "tatra iha svabhāva eva paramopādeyaḥ sa ca sarvabhāvānāṃ prakāśarūpa eva aprakāśasya svabhāvatānupapatteḥ sa ca nānekaḥ prakāśasya taditarasvabhāvānupraveśāyoge svabhāvabhedābhāvāt deśakālāv api ca asya na bhedakau tayor api tatprakāśasvabhāvatvāt iti eka eva prakāśaḥ sa eva ca saṃvit arthaprakāśarūpā hi saṃvit iti sarveṣām atra avivāda eva /\nsa ca prakāśo na paratantraḥ prakāśyataiva hi pāratantryam prakāśyatā ca prakāśāntarāpekṣitaiva na ca prakāśāntaraṃ kiṃcit asti iti svatantra ekaḥ prakāśaḥ svātantryād eva ca deśakālākārāvacchedavirahāt vyāpako nityaḥ sarvākāranirākārasvabhāvaḥ tasya ca svātantryam ānandaśaktiḥ taccamatkāra icchāśaktiḥ prakāśarūpatā cicchaktiḥ āmarśātmakatā jñānaśaktiḥ sarvākārayogitvaṃ kriyāśaktiḥ ity evaṃ mukhyābhiḥ śaktibhiḥ yukto 'pi vastuta icchājñānakriyāśaktiyuktaḥ anavacchinnaḥ prakāśo nijānandaviśrāntaḥ śivarūpaḥ sa eva svātantryāt ātmānaṃ saṃkucitam avabhāsayan aṇur iti ucyate /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "punar api ca svātmānaṃ svatantratayā prakāśayati yena anavacchinnaprakāśaśivarūpatayaiva prakāśate /"
            },
            {
              "tag": "l",
              "attributes": {},
              "text": "tatrāpi svātantryavaśāt anupāyam eva svātmānaṃ prakāśayati sopāyaṃ vā sopāyatve 'pi icchā vā jñānaṃ vā kriyā vā abhyupāya iti traividhyaṃ śāmbhavaśāktāṇavabhedena samāveśasya tatra caturvidham api etad rūpaṃ krameṇa atra upadiśyate /"
            },
            {
              "tag": "l",
              "attributes": {},
              "text": "ātmā prakāśavapur eṣa śivaḥ svatantraḥ svātantryanarmarabhasena nijaṃ svarūpam /"
            },
            {
              "tag": "l",
              "attributes": {},
              "text": "saṃchādya yat punar api prathayeta pūrṇaṃ tac ca kramākramavaśād athavā tribhedāt // AbhTs_1.5"
            }
          ]
        }
      ]
    },
    {
      "tag": "p",
      "attributes": {},
      "text": "Tantrasāra, Dvitīyam āhnikam",
      "children": [
        {
          "tag": "l",
          "attributes": {},
          "text": "atha anupāyam eva tāvat vyākhyāsyāmaḥ // AbhTs_2.1"
        },
        {
          "tag": "l",
          "attributes": {},
          "text": "yadā khalu dṛḍhaśaktipātāviddhaḥ svayam eva itthaṃ vivecayati sakṛd eva guruvacanam avadhārya tadā punar upāyavirahito nityoditaḥ asya samāveśaḥ // AbhTs_2.2"
        },
        {
          "tag": "l",
          "attributes": {},
          "text": "atra ca tarka eva yogāṅgam iti kathaṃ vivecayati iti cet ucyate yo 'yaṃ parameśvaraḥ svaprakāśarūpaḥ svātmā tatra kim upāyena kriyate na svarūpalābho nityatvāt na jñaptiḥ svayaṃprakāśamānatvāt nāvaraṇavigamaḥ āvaraṇasya kasyacid api asaṃbhavāt na tadanupraveśaḥ anupraveṣṭuḥ vyatiriktasya abhāvāt // AbhTs_2.3"
        },
        {
          "tag": "l",
          "attributes": {},
          "text": "kaś cātra upāyaḥ tasyāpi vyatiriktasya anupapatteḥ tasmāt samastam idam ekaṃ cinmātratattvaṃ kālena akalitaṃ deśena aparicchinnam upādhibhir amlānam ākṛtibhir aniyantritaṃ śabdair asaṃdiṣṭaṃ pramāṇair aprapañcitaṃ kālādeḥ pramāṇaparyantasya svecchayaiva svarūpalābhanimittaṃ ca svatantram ānandaghanaṃ tattvaṃ tad eva ca aham tatraiva antar mayi viśvaṃ pratibimbitam evaṃ dṛḍhaṃ viviñcānasya śaśvad eva pārameśvaraḥ samāveśo nirupāyaka eva tasya ca na mantrapūjādhyānacaryādiniyantraṇā kācit // AbhTs_2.4"
        }
      ]
    },
    {
      "tag": "p",
      "attributes": {},
      "text": "Tantrasāra, Tṛtīyam āhnikam",
      "children": [
        {
          "tag": "l",
          "attributes": {},
          "text": "yad etat prakāśarūpaṃ śivatattvam uktam tatra akhaṇḍamaṇḍale yadā praveṣṭuṃ na śaknoti tadā svātantryaśaktim eva adhikāṃ paśyan nirvikalpam eva bhairavasamāveśam anubhavati ayaṃ ca asya upadeśaḥ sarvam idaṃ bhāvajātaṃ bodhagagane pratibimbamātraṃ pratibimbalakṣaṇopetatvāt idaṃ hi pratibimbasya lakṣaṇaṃ yat bhedena bhāsitam aśaktam anyavyāmiśratvenaiva bhāti tat pratibimbam mukharūpam iva darpaṇe rasa iva dantodake gandha iva ghrāṇa mithunasparśa iva ānandendriye śūlakuntādisparśo vā antaḥsparśanendriye pratiśrutkeva vyomni // AbhTs_3.1"
        },
        {
          "tag": "l",
          "attributes": {},
          "text": "na hi sa raso mukhyaḥ tatkāryavyādhiśamanādyadṛṣṭeḥ // AbhTs_3.2"
        },
        {
          "tag": "l",
          "attributes": {},
          "text": "nāpi gandhasparśau mukhyau guṇinaḥ tatra abhāve tayor ayogāt kāryaparamparānārambhāt ca // AbhTs_3.3"
        },
        {
          "tag": "l",
          "attributes": {},
          "text": "na ca tau na staḥ dehoddhūlanavisargādidarśanāt // AbhTs_3.4"
        },
        {
          "tag": "l",
          "attributes": {},
          "text": "śabdo 'pi na mukhyaḥ ko 'pi vakti iti āgacchantyā iva pratiśrutkāyāḥ śravaṇāt // AbhTs_3.5"
        },
        {
          "tag": "l",
          "attributes": {},
          "text": "evaṃ yathā etat pratibimbitaṃ bhāti tathaiva viśvaṃ parameśvaraprakāśe // AbhTs_3.6"
        },
        {
          "tag": "l",
          "attributes": {},
          "text": "nanu atra bimbaṃ kiṃ syāt mābhūt kiṃcit // AbhTs_3.7"
        },
        {
          "tag": "l",
          "attributes": {},
          "text": "nanu kim akāraṇakaṃ tat hanta tarhi hetupraśnaḥ tat kiṃ bimbavācoyuktyā hetuś ca parameśvaraśaktir eva svātantryāparaparyāyā bhaviṣyati viśvapratibimbadhāritvāc ca viśvātmakatvaṃ bhagavataḥ saṃvinmayaṃ hi viśvaṃ caitanyasya vyaktisthānam iti tad eva hi viśvam atra pratīpam iti pratibimbadhāritvam asya tac ca tāvat viśvātmakatvaṃ parameśvarasya svarūpaṃ na anāmṛṣṭaṃ bhavati citsvabhāvasya svarūpānāmarśanānupapatteḥ // AbhTs_3.8"
        },
        {
          "tag": "l",
          "attributes": {},
          "text": "svarūpānāmarśane hi vastuto jaḍataiva syāt āmarśaś ca ayaṃ na sāketikaḥ api tu citsvabhāvatāmātranāntarīyakaḥ paranādagarbha uktaḥ sa ca yāvān viśvavyavasthāpakaḥ parameśvarasya śaktikalāpaḥ tāvantam āmṛśati // AbhTs_3.9"
        },
        {
          "tag": "l",
          "attributes": {},
          "text": "tatra mukhyās tāvat tisraḥ parameśvarasya śaktayaḥ anuttarecchonmeṣa iti tad eva parāmarśatrayam a i u iti etasmād eva tritayāt sarvaḥ śaktiprapañcaḥ caryate anuttara eva hi viśrāntir ānandaḥ icchāyām eva viśrāntiḥ īśanam unmeṣa eva hi viśrāntir ūrmiḥ yaḥ kriyāśakteḥ prārambhaḥ tad eva parāmarśatrayam ā ī ū iti // AbhTs_3.10"
        },
        {
          "tag": "l",
          "attributes": {},
          "text": "atra ca prācyaṃ parāmarśatrayaṃ prakāśabhāgasāratvāt sūryātmakaṃ caramaṃ parāmarśatrayaṃ viśrāntisvabhāvāhlādaprādhānyāt somātmakam iyati yāvat karmāṃśasya anupraveśo nāsti // AbhTs_3.11"
        },
        {
          "tag": "l",
          "attributes": {},
          "text": "yadā tu icchāyām īśane ca karma anupraviśati yat tat iṣyamāṇam īśyamāṇam iti ca ucyate tadā asya dvau bhedau prakāśamātreṇa raśrutiḥ viśrāntyā laśrutiḥ ralayoḥ prakāśastambhasvabhāvatvāt iṣyamāṇaṃ ca na bāhyavat sphuṭam sphuṭarūpatve tad eva nirmāṇaṃ syāt na icchā īśanaṃ vā ataḥ asphuṭatvāt eva śrutimātraṃ ralayoḥ na vyañjanavat sthitiḥ // AbhTs_3.12"
        },
        {
          "tag": "l",
          "attributes": {},
          "text": "tad etad varṇacatuṣṭayam ubhayacchāyādhāritvāt napuṃsakam ṛ ṝ ḷ ḹ iti // AbhTs_3.13"
        },
        {
          "tag": "l",
          "attributes": {},
          "text": "anuttarānandayoḥ icchādiṣu yadā prasaraḥ tadā varṇadvayam e oṃ iti // AbhTs_3.14"
        },
        {
          "tag": "l",
          "attributes": {},
          "text": "tatrāpi punar anuttarānandasaṃghaṭṭāt varṇadvayam ai au iti // AbhTs_3.15"
        },
        {
          "tag": "l",
          "attributes": {},
          "text": "sā iyaṃ kriyāśaktiḥ tad eva ca varṇacatuṣṭayam e ai o au iti // AbhTs_3.16"
        },
        {
          "tag": "l",
          "attributes": {},
          "text": "tataḥ punaḥ kriyāśaktyante sarvaṃ kāryabhūtaṃ yāvat anuttare pravekṣyati tāvad eva pūrvaṃ saṃvedanasāratayā prakāśamātratvena bindutayā āste am iti // AbhTs_3.17"
        },
        {
          "tag": "l",
          "attributes": {},
          "text": "tatas tatraiva anuttarasya visargo jāyate aḥ iti // AbhTs_3.18"
        },
        {
          "tag": "l",
          "attributes": {},
          "text": "evaṃ ṣoḍaśakaṃ parāmarśānāṃ bījasvarūpam ucyate // AbhTs_3.19"
        },
        {
          "tag": "l",
          "attributes": {},
          "text": "tadutthaṃ vyañjanātmakaṃ yonirūpam // AbhTs_3.20"
        },
        {
          "tag": "l",
          "attributes": {},
          "text": "tatra anuttarāt kavargaḥ śraddhāyāḥ icchāyāḥ cavargaḥ sakarmikāyā icchāyā dvau ṭavargas tavargaś ca unmeṣāt pavargaḥ śaktipañcakayogāt pañcakatvam // AbhTs_3.21"
        },
        {
          "tag": "l",
          "attributes": {},
          "text": "icchāyā eva trividhāyā ya ra lāḥ unmeṣāt vakāraḥ icchāyā eva trividhāyāḥ śa ṣa sāḥ visargāt hakāraḥ yonisaṃyogajaḥ kṣakāraḥ // AbhTs_3.22"
        },
        {
          "tag": "l",
          "attributes": {},
          "text": "ity eva eṣa bhagavān anuttara eva kuleśvararūpaḥ // AbhTs_3.23"
        },
        {
          "tag": "l",
          "attributes": {},
          "text": "tasya ca ekaiva kaulikī visargaśaktiḥ yayā ānandarūpāt prabhṛti iyatā bahiḥsṛṣṭiparyantena praspandataḥ vargādiparāmarśā eva bahis tattvarūpatāṃ prāptāḥ // AbhTs_3.24"
        },
        {
          "tag": "l",
          "attributes": {},
          "text": "sa ca eṣa visargas tridhā āṇavaḥ cittaviśrāntirūpaḥ śāktaḥ cittasaṃbodhalakṣaṇaḥ śāṃbhavaḥ cittapralayarūpaḥ iti // AbhTs_3.25"
        },
        {
          "tag": "l",
          "attributes": {},
          "text": "evaṃ visarga eva viśvajanane bhagavataḥ śaktiḥ // AbhTs_3.26"
        },
        {
          "tag": "l",
          "attributes": {},
          "text": "ity evam iyato yadā nirvibhāgatayā eva parāmarśaḥ tadā eka eva bhagavān bījayonitayā bhāgaśaḥ parāmarśe śaktimān śaktiś ca // AbhTs_3.27"
        },
        {
          "tag": "l",
          "attributes": {},
          "text": "pṛthak aṣṭakaparāmarśe cakreśvarasāhityena navavargaḥ ekaikaparāmarśaprādhānye pañcāśadātmakatā // AbhTs_3.28"
        },
        {
          "tag": "l",
          "attributes": {},
          "text": "tatrāpi sambhavadbhāgabhedaparāmarśane ekāśītirūpatvam // AbhTs_3.29"
        },
        {
          "tag": "l",
          "attributes": {},
          "text": "vastutas tu ṣaṭ eva parāmarśāḥ prasaraṇapratisaṃcaraṇayogena dvādaśa bhavantaḥ parameśvarasya viśvaśaktipūrṇatvaṃ puṣṇanti // AbhTs_3.30"
        },
        {
          "tag": "l",
          "attributes": {},
          "text": "tā eva etāḥ parāmarśarūpatvāt śaktayo bhagavatyaḥ śrīkālikā iti niruktāḥ // AbhTs_3.31"
        },
        {
          "tag": "l",
          "attributes": {},
          "text": "ete ca śaktirūpā eva śuddhāḥ parāmarśāḥ śuddhavidyāyāṃ parāpararūpatvena māyonmeṣamātrasaṃkocāt vidyāvidyeśvararūpatāṃ bhajante // AbhTs_3.32"
        },
        {
          "tag": "l",
          "attributes": {},
          "text": "māyāyāṃ punaḥ sphaṭībhūtabhedavibhāgā māyīyavarṇatāṃ bhajante ye paśyantīmadhyamāvaikharīṣu vyāvahārikatvam āsādya bahīrūpatattvasvabhāvatāpattiparyantāḥ te ca māyīyā api śarīrakalpatvena yadā dṛśyante yadā ca teṣām uktanayair etaiḥ jīvitasthānīyaiḥ śuddhaiḥ parāmarśaiḥ pratyujjīvanaṃ kriyate tadā te savīryā bhavanti te ca tādṛśā bhogamokṣapradāḥ ity evaṃ sakalaparāmarśaviśrāntimātrarūpaṃ pratibimbitasamastatattvabhūtabhuvanabhedam ātmānaṃ paśyato nirvikalpatayā śāṃbhavena samāveśena jīvanmuktatā // AbhTs_3.33"
        },
        {
          "tag": "l",
          "attributes": {},
          "text": "atrāpi pūrvavat na mantrādiyantraṇā kācid iti // AbhTs_3.34"
        }
      ]
    },
    {
      "tag": "p",
      "attributes": {},
      "text": "Tantrasāra, Caturtham āhnikam",
      "children": [
        {
          "tag": "l",
          "attributes": {},
          "text": "tatra yadā vikalpaṃ krameṇa saṃskurute samanantaroktasvarūpapraveśāya tadā bhāvanākramasya sattarkasadāgamasadgurūpadeśapūrvakasya asti upayogaḥ // AbhTs_4.1"
        },
        {
          "tag": "l",
          "attributes": {},
          "text": "tathā hi vikalpabalāt eva jantavo baddham ātmānam abhimanyante sa abhimānaḥ saṃsārapratibandhahetuḥ ataḥ pratidvandvirūpo vikalpa uditaḥ saṃsārahetuṃ vikalpaṃ dalayati iti abhyudayahetuḥ // AbhTs_4.2"
        },
        {
          "tag": "l",
          "attributes": {},
          "text": "sa ca evaṃrūpaḥ samastebhyaḥ paricchinnasvabhāvebhyaḥ śivāntebhyaḥ tattvebhyo yat uttīrṇam aparicchinnasaṃvinmātrarūpaṃ tad eva ca paramārthaḥ tat vastuvyavasthāsthānaṃ tat viśvasya ojaḥ tena prāṇiti viśvam tad eva ca aham ato viśvottīrṇo viśvātmā ca aham iti // AbhTs_4.3"
        },
        {
          "tag": "l",
          "attributes": {},
          "text": "sa ca ayaṃ māyāndhānāṃ na utpadyate sattarkādīnām abhāvāt // AbhTs_4.4"
        },
        {
          "tag": "l",
          "attributes": {},
          "text": "vaiṣṇavādyā hi tāvanmātra eva āgame rāgatattvena niyamitā iti na ūrdhvadarśane 'pi tadunmukhatāṃ bhajante tataḥ sattarkasadāgamasadgurūpadeśadveṣiṇa eva // AbhTs_4.5"
        },
        {
          "tag": "l",
          "attributes": {},
          "text": "yathoktaṃ pārameśvare vaiṣṇavādyāḥ samastās te vidyārāgeṇa rañjitāḥ // AbhTs_4.6"
        },
        {
          "tag": "l",
          "attributes": {},
          "text": "na vindanti paraṃ tattvaṃ sarvajñajñānavarjitāḥ iti // AbhTs_4.7"
        },
        {
          "tag": "l",
          "attributes": {},
          "text": "tasmāt śāṃbhavadṛḍḥaśaktipātāviddhā eva sadāgamādikrameṇa vikalpaṃ saṃskṛtya paraṃ svarūpaṃ praviśanti // AbhTs_4.8"
        },
        {
          "tag": "l",
          "attributes": {},
          "text": "nanu itthaṃ paraṃ tattvaṃ vikalpyarūpaṃ syāt maivam vikalpasya dvaitādhivāsabhaṅgamātre caritārthatvāt paraṃ tattvaṃ tu sarvatra sarvarūpatayā svaprakāśam eva iti na tatra vikalpaḥ kasyaicit upakriyāyai khaṇḍanāyai vā // AbhTs_4.9"
        },
        {
          "tag": "l",
          "attributes": {},
          "text": "tatra atidṛḍhaśaktipātāviddhasya svayam eva sāṃsiddhikatayā sattarka udeti yo 'sau devībhiḥ dīkṣita iti ucyate // AbhTs_4.10"
        },
        {
          "tag": "l",
          "attributes": {},
          "text": "anyasya āgamakrameṇa ityādi savistaraṃ śaktipātaprakāśane vakṣyāmaḥ // AbhTs_4.11"
        },
        {
          "tag": "l",
          "attributes": {},
          "text": "kiṃ tu guror āgamanirūpaṇe vyāpāraḥ āgamasya ca niḥśaṅkasajātīyatatprabandhaprasavanibandhanasamucitavikalpodaye vyāpāraḥ tathāvidhavikalpaprabandha eva sattarka iti uktaḥ sa eva ca bhāvanā bhaṇyate asphuṭatvāt bhūtam api artham abhūtam iva sphuṭatvāpādanena bhāvyate yayā iti // AbhTs_4.12"
        },
        {
          "tag": "l",
          "attributes": {},
          "text": "na ca atra sattarkāt śuddhavidyāprakāśarūpāt ṛte anyat yogāṅgaṃ sākṣāt upāyaḥ tapaḥprabhṛteḥ niyamavargasya ahiṃsādeś ca yamaprakārasya pūrakādeḥ prāṇāyāmavargasya vedyamātraniṣṭhatvena ka iva saṃvidi vyāpāraḥ // AbhTs_4.13"
        },
        {
          "tag": "l",
          "attributes": {},
          "text": "pratyāhāro 'pi karaṇabhūmim eva sātiśayāṃ kuryāt dhyānadhāraṇāsamādhayo 'pi yathottaram abhyāsakrameṇa nirvartyamānā dhyeyavastutādātmyaṃ dhyātuḥ vitareyuḥ // AbhTs_4.14"
        },
        {
          "tag": "l",
          "attributes": {},
          "text": "abhyāsaś ca pare tattve śivātmani svasvabhāve na saṃbhavaty eva // AbhTs_4.15"
        },
        {
          "tag": "l",
          "attributes": {},
          "text": "saṃvidrūḍhasya prāṇabuddhidehaniṣṭhīkaraṇarūpo hi abhyāsaḥ bhārodvahanaśāstrārthabodhanṛttābhyāsavat saṃvidrūpe tu na kiṃcit ādātavyaṃ na apasaraṇīyam iti katham abhyāsaḥ // AbhTs_4.16"
        },
        {
          "tag": "l",
          "attributes": {},
          "text": "kiṃ tarkeṇāpi iti cet uktam atra dvaitādhivāsanirāsaprakāra eva ayaṃ na tu anyat kiṃcid iti // AbhTs_4.17"
        },
        {
          "tag": "l",
          "attributes": {},
          "text": "laukike 'pi vā abhyāse cidātmatvena sarvarūpasya tasya tasya dehādeḥ abhimatarūpatāprakaṭīkaraṇaṃ taditararūpanyagbhāvanaṃ ca iti eṣa eva abhyāsārthaḥ // AbhTs_4.18"
        },
        {
          "tag": "l",
          "attributes": {},
          "text": "paratattve tu na kiṃcit apāsyam iti uktam // AbhTs_4.19"
        },
        {
          "tag": "l",
          "attributes": {},
          "text": "dvaitādhivāso 'pi nāma na kaścana pṛthak vastubhūtaḥ api tu svarūpākhyātimātraṃ tat ato dvaitāpāsanaṃ vikalpena kriyata ity ukteḥ // AbhTs_4.20"
        },
        {
          "tag": "l",
          "attributes": {},
          "text": "ayaṃ paramārthaḥ svarūpaṃ prakāśamānam akhyātirūpatvaṃ svayaṃ svātantryāt gṛhītaṃ krameṇa projjhya vikāsonmukham atha vikasat atha vikasitam ity anena krameṇa prakāśate tathā prakāśanam api parameśvarasya svarūpam eva tasmāt na atra yogāṅgāni sākṣāt upāyaḥ // AbhTs_4.21"
        },
        {
          "tag": "l",
          "attributes": {},
          "text": "tarkaṃ tu anugṛhṇīyur api sattarka eva sākṣāt tatra upāyaḥ sa eva ca śuddhavidyā sa ca bahuprakāratayā saṃskṛto bhavati tadyathā yāgo homo japo vrataṃ yoga iti tatra bhāvānāṃ sarveṣāṃ parameśvara eva sthitiḥ nānyat vyatiriktam asti iti vikalparūḍhisiddhaye parameśvara eva sarvabhāvārpaṇaṃ yāgaḥ sa ca hṛdyatvāt ye saṃvidanupraveśaṃ svayam eva bhajante teṣāṃ suśakaṃ parameśvare arpaṇam ity abhiprāyeṇa hṛdyānāṃ kusumatarpaṇagandhādīnāṃ bahir upayoga uktaḥ // AbhTs_4.22"
        },
        {
          "tag": "l",
          "attributes": {},
          "text": "sarve bhāvāḥ parameśvaratejomayā iti rūḍhavikalpaprāptyai parameśasaṃvidanalatejasi samastabhāvagrāsarasikatābhimate tattejomātrāvaśeṣatvasahasamastabhāvavilāpanaṃ homaḥ // AbhTs_4.23"
        },
        {
          "tag": "l",
          "attributes": {},
          "text": "tathā ubhayātmakaparāmarśodayārthaṃ bāhyābhyantarādiprameyarūpabhinnabhāvānapekṣayaiva evaṃvidhaṃ tat paraṃ tattvaṃ svasvabhāvabhūtam iti antaḥ parāmarśanaṃ japaḥ // AbhTs_4.24"
        },
        {
          "tag": "l",
          "attributes": {},
          "text": "sarvatra sarvadā nirupāyaparameśvarābhimānalābhāya parameśvarasamatābhimānena dehasyāpi ghaṭāder api avalokanaṃ vratam // AbhTs_4.25"
        },
        {
          "tag": "l",
          "attributes": {},
          "text": "yathoktaṃ śrīnandiśikhāyām sarvasāmyaṃ paraṃ vratam iti // AbhTs_4.26"
        },
        {
          "tag": "l",
          "attributes": {},
          "text": "itthaṃ vicitraiḥ śuddhavidyāṃśarūpaiḥ vikalpaiḥ yat anapekṣitavikalpaṃ svābhāvikaṃ paramārthatattvaṃ prakāśate tasyaiva sanātanatathāvidhaprakāśamātratārūḍhaye tatsvarūpānusaṃdhānātmā vikalpaviśeṣo yogaḥ // AbhTs_4.27"
        },
        {
          "tag": "l",
          "attributes": {},
          "text": "tatra parameśvaraḥ pūrṇasaṃvitsvabhāvaḥ pūrṇataiva asya śaktiḥ kulaṃ sāmarthyam ūrmiḥ hṛdayaṃ sāraṃ spandaḥ vibhūtiḥ trīśikā kālī karṣaṇī caṇḍī vāṇī bhogo dṛk nityā ityādibhiḥ āgamabhāṣābhiḥ tattadanvarthapravṛttābhiḥ abhidhīyate tena tena rūpeṇa dhyāyināṃ hṛdi āstām iti // AbhTs_4.28"
        },
        {
          "tag": "l",
          "attributes": {},
          "text": "sā ca samagraśaktitādarśanena pūrṇatāsaṃvit prakāśate // AbhTs_4.29"
        },
        {
          "tag": "l",
          "attributes": {},
          "text": "śaktayaś ca asya asaṃkhyeyāḥ // AbhTs_4.30"
        },
        {
          "tag": "l",
          "attributes": {},
          "text": "kiṃ bahunā yat viśvaṃ tā asya śaktayaḥ tāḥ katham upadeṣṭuṃ śakyāḥ iti // AbhTs_4.31"
        },
        {
          "tag": "l",
          "attributes": {},
          "text": "tisṛṣu tāvat viśvaṃ samāpyate yayā idaṃ śivādidharaṇyantam avikalpyasaṃvinmātrarūpatayā bibharti ca paśyati ca bhāsayati ca parameśvaraḥ sā asya śrīparaśaktiḥ // AbhTs_4.32"
        },
        {
          "tag": "l",
          "attributes": {},
          "text": "yayā ca darpaṇahastyādivat bhedābhedābhyāṃ sā asya śrīparāparaśaktiḥ // AbhTs_4.33"
        },
        {
          "tag": "l",
          "attributes": {},
          "text": "yayā parasparaviviktātmanā bhedenaiva sā asya śrīmadaparaśaktiḥ // AbhTs_4.34"
        },
        {
          "tag": "l",
          "attributes": {},
          "text": "etat trividhaṃ yayā dhāraṇam ātmany eva kroḍīkāreṇa anusandhānātmanā grasate sā asya bhagavatī śrīparaiva śrīmanmātṛsadbhāvakālakarṣiṇyādiśabdāntaraniruktā // AbhTs_4.35"
        },
        {
          "tag": "l",
          "attributes": {},
          "text": "tā etāḥ catasraḥ śaktayaḥ svātantryāt pratyekaṃ tridhaiva vartante // AbhTs_4.36"
        },
        {
          "tag": "l",
          "attributes": {},
          "text": "sṛṣṭau sthitau saṃhāre ca iti dvādaśa bhavanti // AbhTs_4.37"
        },
        {
          "tag": "l",
          "attributes": {},
          "text": "tathā hi saṃvit pūrvam antar eva bhāvaṃ kalayati tato bahir api sphuṭatayā kalayati tatraiva raktimayatāṃ gṛhītvā tataḥ tam eva bhāvam antar upasaṃjihīrṣayā kalayati tataś ca tadupasaṃhāravighnabhūtāṃ śaṅkāṃ nirmiṇoti ca grasate ca grastaśaṅkāṃśaṃ bhāvabhāgam ātmani upasaṃhāreṇa kalayati tata upasaṃhartṛtvaṃ mamedaṃ rūpam ity api svabhāvam eva kalayati tata upasaṃhartṛsvabhāvakalane kasyacid bhāvasya vāsanātmanā avasthitiṃ kasyacit tu saṃvinmātrāvaśeṣatāṃ kalayati tataḥ svarūpakalanānāntarīyakatvenaiva karaṇacakraṃ kalayati tataḥ karaṇeśvaram api kalayati tataḥ kalpitaṃ māyīyaṃ pramātṛrūpam api kalayati saṅkocatyāgonmukhavikāsagrahaṇarasikam api pramātāraṃ kalayati ato vikasitam api rūpaṃ kalayati iti etā dvādaśa bhagavatyaḥ saṃvidaḥ pramātṝn ekaṃ vāpi uddiśya yugapat krameṇa dviśaḥ triśa ityādisthityāpi udayabhāginyaḥ cakravad āvartamānā bahir api māsakalārāśyādikrameṇa antato vā ghaṭapaṭādikrameṇāpi bhāsamānāḥ cakreśvarasya svātantryaṃ puṣṇatyaḥ śrīkālīśabdavācyāḥ // AbhTs_4.38"
        },
        {
          "tag": "l",
          "attributes": {},
          "text": "kalanaṃ ca gatiḥ kṣepo jñānaṃ gaṇanaṃ bhogīkaraṇaṃ śabdanaṃ svātmalayīkaraṇaṃ ca // AbhTs_4.39"
        },
        {
          "tag": "l",
          "attributes": {},
          "text": "yad āhuḥ śrībhūtirājaguravaḥ kṣepāj jñānāc ca kālī kalanavaśatayātha iti // AbhTs_4.40"
        },
        {
          "tag": "l",
          "attributes": {},
          "text": "eṣa ca arthaḥ tatra tatra madviracite vivaraṇe prakaraṇastotrādau vitatya vīkṣyaḥ // AbhTs_4.41"
        },
        {
          "tag": "l",
          "attributes": {},
          "text": "na atirahasyam ekatra khyāpyaṃ na ca sarvathā gopyam iti hi asmadguravaḥ // AbhTs_4.42"
        },
        {
          "tag": "l",
          "attributes": {},
          "text": "tad evam yad uktaṃ yāgahomādi tat evaṃvidhe maheśvara eva mantavyam // AbhTs_4.43"
        },
        {
          "tag": "l",
          "attributes": {},
          "text": "sarve hi heyam eva upādeyabhūmirūpaṃ viṣṇutaḥ prabhṛti śivāntaṃ paramaśivatayā paśyanti tac ca mithyādarśanam avaśyatyājyam anuttarayogibhir iti tadartham eva vidyādhipateḥ anubhavastotre mahān saṃrambhaḥ evaṃvidhe yāgādau yogānte ca pañcake pratyekaṃ bahuprakāraṃ nirūḍhiḥ yathā yathā bhavati tathaiva ācaret na tu bhakṣyābhakṣyaśuddhyaśuddhyādivivecanayā vastudharmojjhitayā kalpanāmātrasārayā svātmā khedanīya iti uktaṃ śrīpūrvādau na hi śuddhiḥ vastuno rūpaṃ nīlatvavat anyatra tasyaiva aśuddhicodanāt dānasyeva dīkṣitatve codanātaḥ tasya tat tatra aśuddham iti cet codanāntare 'pi tulyaṃ codanāntaram asat tadbādhitatvāt iti cet na śivacodanāyā eva bādhakatvaṃ yuktisiddhaṃ sarvajñānottarādyanantāgamasiddhaṃ ca iti vakṣyāmaḥ // AbhTs_4.44"
        },
        {
          "tag": "l",
          "attributes": {},
          "text": "tasmāt vaidikāt prabhṛti pārameśvarasiddhāntatantrakulocchuṣmādiśāstrokto 'pi yo niyamo vidhiḥ vā niṣedho vā so 'tra yāvad akiṃcitkara eva iti siddham // AbhTs_4.45"
        },
        {
          "tag": "l",
          "attributes": {},
          "text": "tathaiva ca uktaṃ śrīpūrvādau vitatya tantrālokāt anveṣyam // AbhTs_4.46"
        }
      ]
    },
    {
      "tag": "p",
      "attributes": {},
      "text": "Tantrasāra, Pañcamam āhnikam",
      "children": [
        {
          "tag": "l",
          "attributes": {},
          "text": "tatra yadā vikalpaḥ svayam eva saṃskāram ātmani upāyāntaranirapekṣatayaiva kartuṃ prabhavati tadā asau pāśavavyāpārāt pracyutaḥ śuddhavidyānugraheṇa parameśaśaktirūpatām āpanna upāyatayā avalambyamānaḥ śāktaṃ jñānam āvirbhāvayati // AbhTs_5.1"
        },
        {
          "tag": "l",
          "attributes": {},
          "text": "tad etac ca nirṇītam anantara eva āhnike // AbhTs_5.2"
        },
        {
          "tag": "l",
          "attributes": {},
          "text": "yadā tu upāyāntaram asau svasaṃskārārthaṃ vikalpo 'pekṣate tadā buddhiprāṇadehaghaṭādikān parimitarūpān upāyatvena gṛhṇan aṇutvaṃ prāpta āṇavaṃ jñānam āvirbhāvayati tatra buddhiḥ dhyānātmikā prāṇaḥ sthūlaḥ sūkṣmaś ca ādya uccāraṇātmā uccāraṇaṃ ca nāma pañca prāṇādyā vṛttayaḥ sūkṣmas tu varṇaśabdavācyo vakṣyate dehaḥ saṃniveśaviśeṣātmā karaṇaśabdavācyaḥ ghaṭādayo bāhyāḥ kumbhasthaṇḍilaliṅgapūjādyupāyatayā kīrtayiṣyamāṇāḥ // AbhTs_5.3"
        },
        {
          "tag": "l",
          "attributes": {},
          "text": "tatra dhyānaṃ tāvat iha ucitam upadekṣyāmaḥ yat etat svaprakāśaṃ sarvatattvāntarbhūtaṃ paraṃ tattvam uktaṃ tad eva nijahṛdayabodhe dhyātvā tatra pramātṛpramāṇaprameyarūpasya vahnyarkasomatritayasya saṃghaṭṭaṃ dhyāyet yāvat asau mahābhairavāgniḥ dhyānavātasamiddhākāraḥ sampadyate tasya prāktanaśaktijvālādvādaśakaparivṛtasya cakrātmanaḥ cakṣurādīnām anyatamasuṣiradvāreṇa niḥsṛtasya bāhye grāhyātmani viśrāntaṃ cintayet tena ca viśrāntena prathamaṃ tadbāhyaṃ somarūpatayā sṛṣṭikrameṇa prapūritaṃ tataḥ arkarūpatayā sthityā avabhāsitaṃ tato 'pi saṃhāravahnirūpatayā vilāpitaṃ tataḥ anuttarātmatām āpāditaṃ dhyāyet // AbhTs_5.4"
        },
        {
          "tag": "l",
          "attributes": {},
          "text": "evaṃ tac cakraṃ samastabāhyavastvabhedaparipūrṇaṃ sampadyate // AbhTs_5.5"
        },
        {
          "tag": "l",
          "attributes": {},
          "text": "tato vāsanāśeṣān api bhāvān tena cakreṇa itthaṃ kṛtān dhyāyet // AbhTs_5.6"
        },
        {
          "tag": "l",
          "attributes": {},
          "text": "evam asya anavarataṃ dhyāyinaḥ svasaṃvinmātraparamārthān sṛṣṭisthitisaṃhāraprabandhān sṛṣṭyādisvātantryaparamārthatvaṃ ca svasaṃvido niścinvataḥ sadya eva bhairavībhāvaḥ // AbhTs_5.7"
        },
        {
          "tag": "l",
          "attributes": {},
          "text": "abhyāsāt tu sarvepsitasiddhyādayo 'pi // AbhTs_5.8"
        },
        {
          "tag": "l",
          "attributes": {},
          "text": "svaprakāśaṃ samastātmatattvaṃ mātrādikaṃ trayam // AbhTs_5.9"
        },
        {
          "tag": "l",
          "attributes": {},
          "text": "antaḥkṛtya sthitaṃ dhyāyed dhṛdayānandadhāmani // AbhTs_5.10"
        },
        {
          "tag": "l",
          "attributes": {},
          "text": "tad dvādaśamahāśaktiraśmicakreśvaraṃ vibhum // AbhTs_5.11"
        },
        {
          "tag": "l",
          "attributes": {},
          "text": "vyomabhir niḥsarad bāhye dhyāyet sṛṣṭyādibhāvakam // AbhTs_5.12"
        },
        {
          "tag": "l",
          "attributes": {},
          "text": "tad grastasarvabāhyāntarbhāvamaṇḍalam ātmani // AbhTs_5.13"
        },
        {
          "tag": "l",
          "attributes": {},
          "text": "viśrāmyan bhāvayed yogī syād evam ātmanaḥ prathā // AbhTs_5.14"
        },
        {
          "tag": "l",
          "attributes": {},
          "text": "iti saṃgrahaślokāḥ // AbhTs_5.15"
        },
        {
          "tag": "l",
          "attributes": {},
          "text": "iti dhyānam // AbhTs_5.16"
        },
        {
          "tag": "l",
          "attributes": {},
          "text": "tatra prāṇam uccicārayiṣuḥ pūrvaṃ hṛdaya eva śūnye viśrāmyati tato bāhye prāṇodayāt tato 'pi bāhyaṃ prati apānacandrāpūraṇena sarvātmatāṃ paśyati tataḥ anyanirākāṅkṣo bhavati tataḥ samānodayāt saṃghaṭṭaviśrāntim anubhavati tata udānavahnyudaye mātṛmeyādikalanāṃ grasate // AbhTs_5.17"
        },
        {
          "tag": "l",
          "attributes": {},
          "text": "tadgrāsakavahnipraśame vyānodaye sarvāvacchedavandhyaḥ sphurati // AbhTs_5.18"
        },
        {
          "tag": "l",
          "attributes": {},
          "text": "evaṃ śūnyāt prabhṛti vyānāntaṃ yā etā viśrāntayaḥ tā eva nijānando nirānandaḥ parānando brahmānando mahānandaḥ cidānanda iti ṣaṭ ānandabhūmaya upadiṣṭāḥ yāsām ekaḥ anusaṃdhātā udayāstamayavihīnaḥ antarviśrāntiparamārtharūpo jagadānandaḥ // AbhTs_5.19"
        },
        {
          "tag": "l",
          "attributes": {},
          "text": "tat etāsu uccārabhūmiṣu pratyekaṃ dvyādiśaḥ sarvaśo vā viśrāmya anyat taddehaprāṇādivyatiriktaṃ viśrāntitattvam āsādayati // AbhTs_5.20"
        },
        {
          "tag": "l",
          "attributes": {},
          "text": "tad eva sṛṣṭisaṃhārabījoccāraṇarahasyam anusaṃdadhat vikalpaṃ saṃskuryāt āsu ca viśrāntiṣu pratyekaṃ pañca avasthā bhavanti praveśatāratamyāt // AbhTs_5.21"
        },
        {
          "tag": "l",
          "attributes": {},
          "text": "tatra prāg ānandaḥ pūrṇatāṃśasparśāt tata udbhavaḥ kṣaṇaṃ niḥśarīratāyāṃ rūḍheḥ tataḥ kampaḥ svabalākrāntau dehatādātmyaśaithilyāt tato nidrā bahirmukhatvavilayāt // AbhTs_5.22"
        },
        {
          "tag": "l",
          "attributes": {},
          "text": "ittham anātmani ātmabhāve līne svātmanaḥ sarvamayatvāt ātmani anātmabhāvo vilīyate iti ato ghūrṇiḥ mahāvyāptyudayāt // AbhTs_5.23"
        },
        {
          "tag": "l",
          "attributes": {},
          "text": "tā etā jāgradādibhūmayaḥ turyātītāntāḥ // AbhTs_5.24"
        },
        {
          "tag": "l",
          "attributes": {},
          "text": "etāś ca bhūmayaḥ trikoṇakandahṛttālūrdhvakuṇḍalinīcakrapraveśe bhavanti // AbhTs_5.25"
        },
        {
          "tag": "l",
          "attributes": {},
          "text": "evam uccāraviśrāntau yat paraṃ spandanaṃ galitāśeṣavedyaṃ yac ca unmiṣad vedyaṃ yac ca unmiṣitavedyaṃ tad eva liṅgatrayam iti vakṣyāmaḥ svāvasare // AbhTs_5.26"
        },
        {
          "tag": "l",
          "attributes": {},
          "text": "paraṃ cātra liṅgaṃ yoginīhṛdayam // AbhTs_5.27"
        },
        {
          "tag": "l",
          "attributes": {},
          "text": "tatra mukhyā spandanarūpatā saṃkocavikāsātmatayā yāmalarūpatodayena visargakalāviśrāntilābhāt ity alam // AbhTs_5.28"
        },
        {
          "tag": "l",
          "attributes": {},
          "text": "aprakāśaḥ atra anupraveśaḥ // AbhTs_5.29"
        },
        {
          "tag": "l",
          "attributes": {},
          "text": "pūrvaṃ svabodhe tadanu prameye viśramya meyaṃ paripūrayeta // AbhTs_5.30"
        },
        {
          "tag": "l",
          "attributes": {},
          "text": "pūrṇe 'tra viśrāmyati mātṛmeyavibhāgam āśv eva sa saṃhareta // AbhTs_5.31"
        },
        {
          "tag": "l",
          "attributes": {},
          "text": "vyāptyātha viśrāmyati tā imāḥ syuḥ śūnyena sākaṃ ṣaḍupāyabhūmyaḥ // AbhTs_5.32"
        },
        {
          "tag": "l",
          "attributes": {},
          "text": "prāṇādayo vyānanapaścimās tallīnaś ca jāgrat prabhṛti prapañcaḥ // AbhTs_5.33"
        },
        {
          "tag": "l",
          "attributes": {},
          "text": "abhyāsaniṣṭho 'tra tu sṛṣṭisaṃhṛdvimarśadhāmany acireṇa rohet // AbhTs_5.34"
        },
        {
          "tag": "l",
          "attributes": {},
          "text": "iti āntaraślokāḥ // AbhTs_5.35"
        },
        {
          "tag": "l",
          "attributes": {},
          "text": "iti uccāraṇam // AbhTs_5.36"
        },
        {
          "tag": "l",
          "attributes": {},
          "text": "asmin eva uccāre sphuran avyaktānukṛtiprāyo dhvaniḥ varṇaḥ tasya sṛṣṭisaṃhārabīje mukhyaṃ rūpaṃ tadabhyāsāt parasaṃvittilābhaḥ tathāhi kādau mānte sācke anacke vā antaruccārite smṛte vā samaviśiṣṭaḥ saṃvitspandasparśaḥ samayānapekṣitvāt paripūrṇaḥ samayopekṣiṇo 'pi śabdāḥ tadarthabhāvakā manorājyādivat anuttarasaṃvitsparśāt ekīkṛtahṛtkaṇṭhoṣṭho dvādaśāntadvayaṃ hṛdayaṃ ca ekīkuryāt iti varṇarahasyam // AbhTs_5.37"
        },
        {
          "tag": "l",
          "attributes": {},
          "text": "antaḥsparśadvimarśānantarasamudbhūtaṃ sitapītādyāntaraṃ varṇam udbhāvyamānaṃ saṃvidam anubhāvayati iti kecit // AbhTs_5.38"
        },
        {
          "tag": "l",
          "attributes": {},
          "text": "vācyaviraheṇa saṃvitspandād indvarkagatinirodhābhyām // AbhTs_5.39"
        },
        {
          "tag": "l",
          "attributes": {},
          "text": "yasya tu samasaṃpraveśāt pūrṇāṃ cidbījapiṇḍavarṇavidhau // AbhTs_5.40"
        },
        {
          "tag": "l",
          "attributes": {},
          "text": "iti āntaraślokaḥ // AbhTs_5.41"
        },
        {
          "tag": "l",
          "attributes": {},
          "text": "iti varṇavidhiḥ // AbhTs_5.42"
        },
        {
          "tag": "l",
          "attributes": {},
          "text": "karaṇaṃ tu mudrāprakāśane vakṣyāmaḥ // AbhTs_5.43"
        }
      ]
    },
    {
      "tag": "p",
      "attributes": {},
      "text": "Tantrasāra, ṣaṣṭham āhnikam",
      "children": [
        {
          "tag": "l",
          "attributes": {},
          "text": "sa eva sthānaprakalpanaśabdena uktaḥ tatra tridhā sthānaṃ prāṇavāyuḥ śarīraṃ bāhyaṃ ca tatra prāṇe tāvat vidhiḥ sarvaḥ asau vakṣyamāṇaḥ adhvā prāṇasthaḥ kalyate tasya kramākramakalanaiva kālaḥ sa ca parameśvara eva antarbhāti tadbhāsanaṃ ca devasya kālī nāma śaktiḥ bhedena tu tadābhāsanaṃ kramākramayoḥ prāṇavṛttiḥ // AbhTs_6.1"
        },
        {
          "tag": "l",
          "attributes": {},
          "text": "saṃvid eva hi prameyebhyo vibhaktaṃ rūpaṃ gṛhṇāti ata eva ca avacchedayogāt vedyatāṃ yāntī nabhaḥ tataḥ svātantryāt meye svīkārautsukyena nipatantī kriyāśaktipradhānā prāṇanārūpā jīvasvabhāvā pañcabhī rūpaiḥ dehaṃ yataḥ pūrayati tato 'sau cetana iva bhāti // AbhTs_6.2"
        },
        {
          "tag": "l",
          "attributes": {},
          "text": "tatra kriyā śaktau kālādhvā prācyabhāge uttare tu mūrtivaicitryarūpo deśādhvā tatra varṇamantrapadādhvanaḥ kālādhvani sthitiḥ parasūkṣmasthūlarūpatvāt // AbhTs_6.3"
        },
        {
          "tag": "l",
          "attributes": {},
          "text": "deśādhvasthitis tu tattvapurakalātmanā iti bhaviṣyati svāvasare // AbhTs_6.4"
        },
        {
          "tag": "l",
          "attributes": {},
          "text": "tatra yady api dehe sabāhyābhyantaram otaprotarūpaḥ prāṇaḥ tathāpi prasphuṭasaṃvedyaprayatnaḥ asau hṛdayāt prabhṛti iti tata eva ayaṃ nirūpaṇīyaḥ // AbhTs_6.5"
        },
        {
          "tag": "l",
          "attributes": {},
          "text": "tatra prabhuśaktiḥ ātmaśaktiḥ yatna iti tritayaṃ prāṇeraṇe hetuḥ guṇamukhyabhāvāt // AbhTs_6.6"
        },
        {
          "tag": "l",
          "attributes": {},
          "text": "tatra hṛdayāt dvādaśāntāntaṃ svāṅgulaiḥ sarvasya ṣaṭtriṃśadaṅgulaḥ prāṇacāraḥ nirgame praveśe ca svocitabalayatnadehatvāt sarvasya // AbhTs_6.7"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tatra ghaṭikā tithiḥ māso varṣaṃ ca varṣasamūhātmā iti samastaḥ kālaḥ parisamāpyate /"
            },
            {
              "tag": "l",
              "attributes": {},
              "text": "tatra sapañcāṃśe aṅgule caṣaka iti sthityā ghaṭikodayaḥ ghaṭikā hi ṣaṣṭyā caṣakaiḥ tasmāt dvāsaptatyaṅgulā bhavati // AbhTs_6.8"
            }
          ]
        },
        {
          "tag": "l",
          "attributes": {},
          "text": "atha tithyudayaḥ // AbhTs_6.9"
        },
        {
          "tag": "l",
          "attributes": {},
          "text": "sapādam aṅguladvayaṃ tuṭiḥ ucyate tāsu catasṛṣu praharaḥ tuṭyardhaṃ tuṭyardhaṃ tatra saṃdhyā evaṃ nirgame dinaṃ praveśe rātriḥ iti tithyudayaḥ // AbhTs_6.10"
        },
        {
          "tag": "l",
          "attributes": {},
          "text": "atha māsodayaḥ // AbhTs_6.11"
        },
        {
          "tag": "l",
          "attributes": {},
          "text": "tatra dinaṃ kṛṣṇapakṣaḥ rātriḥ śuklaḥ tatra pūrvaṃ tuṭyardham antyaṃ ca tuṭyardhaṃ viśrāntiḥ akālakalitāḥ madhyās tu pañcadaśa tuṭaya eva tithayaḥ tatra prakāśo viśrāntiś ca iti ete eva dinaniśe // AbhTs_6.12"
        },
        {
          "tag": "l",
          "attributes": {},
          "text": "tatra vedyamayatāprakāśo dinaṃ vedyasya vicārayitari layo rātriḥ te ca prakāśaviśrāntī cirāciravaicitryāt anantabhede tatsāmye tu viṣuvat // AbhTs_6.13"
        },
        {
          "tag": "l",
          "attributes": {},
          "text": "tatra kṛṣṇapakṣe prāṇārke apānacandra āpyāyikām ekām ekāṃ kalām arpayati yāvat pañcadaśyāṃ tuṭau dvādaśāntasamīpe kṣīṇapṛthagbhūtakalāprasaraḥ candramāḥ prāṇārka eva līyate // AbhTs_6.14"
        },
        {
          "tag": "l",
          "attributes": {},
          "text": "tadanantaraṃ yat tuṭyardhaṃ sa pakṣasaṃdhiḥ // AbhTs_6.15"
        },
        {
          "tag": "l",
          "attributes": {},
          "text": "tasya ca tuṭyardhasya prācyam ardham āmāvasyaṃ dvitīyaṃ prātipadam // AbhTs_6.16"
        },
        {
          "tag": "l",
          "attributes": {},
          "text": "tatra prātipade tasmin bhāge sa āmāvasyo bhāgo yadā kāsaprayatnāvadhānādikṛtāt tithicchedāt viśati tadā tatra grahaṇam tatra ca vedyarūpasomasahabhūto māyāpramātṛrāhuḥ svabhāvatayā vilāpanāśaktaḥ kevalam ācchādanamātrasamarthaḥ sūryagataṃ cāndram amṛtaṃ pibati iti // AbhTs_6.17"
        },
        {
          "tag": "l",
          "attributes": {},
          "text": "pramātṛpramāṇaprameyatritayāvibhāgakāritvāt sa puṇyaḥ kālaḥ pāralaukikaphalapradaḥ // AbhTs_6.18"
        },
        {
          "tag": "l",
          "attributes": {},
          "text": "tataḥ praviśati prāṇe cidarka ekaikayā kalayā apānacandram āpūrayati yāvat pañcadaśī tuṭiḥ pūrṇimā tadanantaraṃ pakṣasaṃdhiḥ grahaṇaṃ ca iti prāgvat etat tu aihikaphalapradam iti māsodayaḥ // AbhTs_6.19"
        },
        {
          "tag": "l",
          "attributes": {},
          "text": "atha varṣodayaḥ // AbhTs_6.20"
        },
        {
          "tag": "l",
          "attributes": {},
          "text": "tatra kṛṣṇapakṣa eva uttarāyaṇaṃ ṣaṭsu ṣaṭsu aṅguleṣu saṃkrāntiḥ makarāt mithunāntām // AbhTs_6.21"
        },
        {
          "tag": "l",
          "attributes": {},
          "text": "tatra pratyaṅgulaṃ pañca tithayaḥ tatrāpi dinarātrivibhāgaḥ evaṃ praveśe dakṣiṇāyanaṃ garbhatvam udbhavecchā udbubhūṣutā udbhaviṣyatvam udbhavārambhaḥ udbhavattā janmādivikāraṣaṭkaṃ ca iti kramāt makarādiṣu iti // AbhTs_6.22"
        },
        {
          "tag": "l",
          "attributes": {},
          "text": "tathaiva upāsā atra phalaṃ samucitaṃ karoti // AbhTs_6.23"
        },
        {
          "tag": "l",
          "attributes": {},
          "text": "atra ca dakṣādyāḥ pitāmahāntā rudrāḥ śaktayaś ca dvādaśādhipataya iti varṣodayaḥ // AbhTs_6.24"
        },
        {
          "tag": "l",
          "attributes": {},
          "text": "pratyaṅgulaṃ ṣaṣṭiḥ tithaya iti krameṇa saṃkrāntau varṣam ity anena krameṇa praveśanirgamayoḥ dvādaśābdodayaḥ pratyaṅgulaṃ tithīnāṃ śatatrayaṃ sapañcāṃśe 'ṅgule varṣaṃ yatra prāk caṣakam uktam iti gaṇanayā saṃkrāntau pañca varṣāṇi iti anayā paripāṭyā ekasmin prāṇanirgamapraveśakāle ṣaṣṭyabdodayaḥ atra ekaviṃśatisahasrāṇi ṣaṭ śatāni iti tithīnāṃ saṃkhyā // AbhTs_6.25"
        },
        {
          "tag": "l",
          "attributes": {},
          "text": "tāvatī eva ahorātre prāṇasaṃkhyā iti na ṣaṣṭyabdodayāt adhikaṃ parīkṣyate ānantyāt // AbhTs_6.26"
        },
        {
          "tag": "l",
          "attributes": {},
          "text": "tatra mānuṣaṃ varṣaṃ devānāṃ tithiḥ anena krameṇa divyāni dvādaśavarṣasahasrāṇi caturyugam // AbhTs_6.27"
        },
        {
          "tag": "l",
          "attributes": {},
          "text": "catvāri trīṇi dve ekam iti kṛtāt prabhṛti tāvadbhiḥ śataiḥ aṣṭau saṃdhyāḥ // AbhTs_6.28"
        },
        {
          "tag": "l",
          "attributes": {},
          "text": "caturyugānām ekasaptatyā manvantaram manvantaraiḥ caturdaśabhiḥ brāhmaṃ dinaṃ brahmadinānte kālāgnidagdhe lokatraye anyatra ca lokatraye dhūmaprasvāpite sarve janā vegavad agnipreritā janaloke pralayākalībhūya tiṣṭhanti // AbhTs_6.29"
        },
        {
          "tag": "l",
          "attributes": {},
          "text": "prabuddhās tu kūṣmāṇḍahāṭakeśādyā maholoke krīḍanti // AbhTs_6.30"
        },
        {
          "tag": "l",
          "attributes": {},
          "text": "tato niśāsamāptau brāhmī sṛṣṭiḥ // AbhTs_6.31"
        },
        {
          "tag": "l",
          "attributes": {},
          "text": "anena mānena varṣaśataṃ brahmāyuḥ // AbhTs_6.32"
        },
        {
          "tag": "l",
          "attributes": {},
          "text": "tat viṣṇoḥ dinaṃ tāvatī ca rātriḥ tasyāpi śatam āyuḥ // AbhTs_6.33"
        },
        {
          "tag": "l",
          "attributes": {},
          "text": "tat dinaṃ tadūrdhve rudralokaprabho rudrasya tāvatī rātriḥ prāgvat varṣaṃ tacchatam api ca avadhiḥ // AbhTs_6.34"
        },
        {
          "tag": "l",
          "attributes": {},
          "text": "tatra rudrasya tadavasitau śivatvagatiḥ rudrasya uktādhikārāvadhiḥ brahmāṇḍadhārakāṇāṃ tat dinaṃ śatarudrāṇāṃ niśā tāvatī teṣām api ca śatam āyuḥ // AbhTs_6.35"
        },
        {
          "tag": "l",
          "attributes": {},
          "text": "śatarudrakṣaye brahmāṇḍavināśaḥ // AbhTs_6.36"
        },
        {
          "tag": "l",
          "attributes": {},
          "text": "evaṃ jalatattvāt avyaktāntam etad eva krameṇa rudrāṇām āyuḥ // AbhTs_6.37"
        },
        {
          "tag": "l",
          "attributes": {},
          "text": "pūrvasyāyur uttarasya dinam iti // AbhTs_6.38"
        },
        {
          "tag": "l",
          "attributes": {},
          "text": "tataś ca brahmā rudrāś ca abādyadhikāriṇaḥ avyakte tiṣṭhanti iti // AbhTs_6.39"
        },
        {
          "tag": "l",
          "attributes": {},
          "text": "śrīkaṇṭhanāthaś ca tadā saṃhartā // AbhTs_6.40"
        },
        {
          "tag": "l",
          "attributes": {},
          "text": "eṣo 'vāntarapralayaḥ tatkṣaye sṛṣṭiḥ // AbhTs_6.41"
        },
        {
          "tag": "l",
          "attributes": {},
          "text": "tatra śāstrāntaram uktā api sṛjyante // AbhTs_6.42"
        },
        {
          "tag": "l",
          "attributes": {},
          "text": "yat tu śrīkaṇṭhanāthasya svam āyuḥ tat kañcukavāsināṃ rudrāṇāṃ dinaṃ tāvatī rajanī teṣāṃ yad āyuḥ tat gahaneśadinaṃ tāvatī eva kṣapā tasyāṃ ca samastam eva māyāyāṃ vilīyate // AbhTs_6.43"
        },
        {
          "tag": "l",
          "attributes": {},
          "text": "punaḥ gahaneśaḥ sṛjati // AbhTs_6.44"
        },
        {
          "tag": "l",
          "attributes": {},
          "text": "evaṃ yaḥ avyaktakālaḥ taṃ daśabhiḥ parārdhaiḥ guṇayitvā māyādinaṃ kathayet tāvatī rātriḥ // AbhTs_6.45"
        },
        {
          "tag": "l",
          "attributes": {},
          "text": "sa eva pralayaḥ // AbhTs_6.46"
        },
        {
          "tag": "l",
          "attributes": {},
          "text": "māyākālaḥ parārdhaśatena guṇita aiśvaratattve dinam // AbhTs_6.47"
        },
        {
          "tag": "l",
          "attributes": {},
          "text": "atra prāṇo jagat sṛjati tāvatī rātriḥ yatra prāṇapraśamaḥ prāṇe ca brahmabiladhāmni śānte 'pi yā saṃvit tatrāpy asti kramaḥ // AbhTs_6.48"
        },
        {
          "tag": "l",
          "attributes": {},
          "text": "aiśvare kāle parārdhaśataguṇite yā saṃkhyā tat sādāśivaṃ dinaṃ tāvatī niśā sa eva mahāpralayaḥ // AbhTs_6.49"
        },
        {
          "tag": "l",
          "attributes": {},
          "text": "sadāśivaḥ svakālaparikṣaye bindvardhacandranirodhikā ākramya nāde līyate nādaḥ śaktitattve tat vyāpinyāṃ sā ca anāśrite // AbhTs_6.50"
        },
        {
          "tag": "l",
          "attributes": {},
          "text": "śaktikālena parārdhakoṭiguṇitena anāśritadinam // AbhTs_6.51"
        },
        {
          "tag": "l",
          "attributes": {},
          "text": "anāśritaḥ sāmanase pade yat tat sāmanasyaṃ sāmyaṃ tat brahma // AbhTs_6.52"
        },
        {
          "tag": "l",
          "attributes": {},
          "text": "asmāt sāmanasyāt akalyāt kālāt nimeṣonmeṣamātratayā proktāśeṣakālaprasarapravilayacakrabhramodayaḥ // AbhTs_6.53"
        },
        {
          "tag": "l",
          "attributes": {},
          "text": "ekaṃ daśa śataṃ sahasram ayutaṃ lakṣaṃ niyutaṃ koṭiḥ arbudaṃ vṛndaṃ kharvaṃ nikharvaṃ padmaṃ śaṅkuḥ samudram antyaṃ madhyam parārdham iti krameṇa daśaguṇitāni aṣṭādaśa iti gaṇitavidhiḥ // AbhTs_6.54"
        },
        {
          "tag": "l",
          "attributes": {},
          "text": "evam asaṃkhyāḥ sṛṣṭipralayāḥ ekasmin mahāsṛṣṭirūpe prāṇe so 'pi saṃvidi sā upādhau sa cinmātre cinmātrasyaiva ayaṃ spando yad ayaṃ kālodayo nāma // AbhTs_6.55"
        },
        {
          "tag": "l",
          "attributes": {},
          "text": "tata eva svapnasaṃkalpādau vaicitryam asya na virodhāvaham // AbhTs_6.56"
        },
        {
          "tag": "l",
          "attributes": {},
          "text": "evaṃ yathā prāṇe kālodayaḥ tathā apāne 'pi hṛdayāt mūlapīṭhaparyantam // AbhTs_6.57"
        },
        {
          "tag": "l",
          "attributes": {},
          "text": "yathā ca hṛtkaṇṭhatālulalāṭarandhradvādaśānteṣu brahmaviṣṇurudreśasadāśivānāśritākhyaṃ kāraṇaṣaṭkam tathaiva apāne 'pi hṛtkandānandasaṃkocavikāsadvādaśānteṣu bālyayauvanavārddhakanidhanapunarbhavamuktyadhipataya ete // AbhTs_6.58"
        },
        {
          "tag": "l",
          "attributes": {},
          "text": "atha samāne kālodayaḥ // AbhTs_6.59"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "samāno hārdīṣu daśāsu nāḍīṣu saṃcaran samaste dehe sāmyena rasādīn vāhayati /"
            },
            {
              "tag": "l",
              "attributes": {},
              "text": "tatra digaṣṭake saṃcaran taddikpaticeṣṭām iva pramātuḥ anukārayati // AbhTs_6.60"
            }
          ]
        },
        {
          "tag": "l",
          "attributes": {},
          "text": "ūrdhvādhas tu saṃcaran tisṛṣu nāḍīṣu gatāgataṃ karoti // AbhTs_6.61"
        },
        {
          "tag": "l",
          "attributes": {},
          "text": "tatra viṣuvaddine bāhye prabhātakāle sapādāṃ ghaṭikāṃ madhyamārge vahati // AbhTs_6.62"
        },
        {
          "tag": "l",
          "attributes": {},
          "text": "tato navaśatāni prāṇavikṣepāṇām iti gaṇanayā bahiḥ sārdhaghaṭikādvayaṃ vāme dakṣiṇe vāme dakṣiṇe vāme iti pañca saṃkrāntayaḥ // AbhTs_6.63"
        },
        {
          "tag": "l",
          "attributes": {},
          "text": "tataḥ saṃkrāntipañcake vṛtte pādonāsu caturdaśasu ghaṭikāsu atikrāntāsu dakṣiṇaṃ śāradaṃ viṣuvanmadhyāhne nava prāṇaśatāni // AbhTs_6.64"
        },
        {
          "tag": "l",
          "attributes": {},
          "text": "tato 'pi dakṣiṇe vāme dakṣiṇe vāme dakṣiṇe iti saṃkrāntipañcakaṃ pratyekaṃ navaśatāni ity evaṃ rātrāv api iti // AbhTs_6.65"
        },
        {
          "tag": "l",
          "attributes": {},
          "text": "evaṃ viṣuvaddivase tadrātrau ca dvādaśa dvādaśa saṃkrāntayaḥ // AbhTs_6.66"
        },
        {
          "tag": "l",
          "attributes": {},
          "text": "tato dinavṛddhikṣayeṣu saṃkrāntivṛddhikṣayaḥ // AbhTs_6.67"
        },
        {
          "tag": "l",
          "attributes": {},
          "text": "evam ekasmin samānamaruti varṣadvayaṃ śvāsapraśvāsayogābhāvāt // AbhTs_6.68"
        },
        {
          "tag": "l",
          "attributes": {},
          "text": "atrāpi dvādaśābdodayādi pūrvavat // AbhTs_6.69"
        },
        {
          "tag": "l",
          "attributes": {},
          "text": "udāne tu dvādaśāntāvadhiś cāraḥ spandamātrātmanaḥ kālasya // AbhTs_6.70"
        },
        {
          "tag": "l",
          "attributes": {},
          "text": "atrāpi pūrvavat vidhiḥ // AbhTs_6.71"
        },
        {
          "tag": "l",
          "attributes": {},
          "text": "vyāne tu vyāpakatvāt akrame 'pi sūkṣmocchalattāyogena kālodayaḥ // AbhTs_6.72"
        },
        {
          "tag": "l",
          "attributes": {},
          "text": "atha varṇodayaḥ // AbhTs_6.73"
        },
        {
          "tag": "l",
          "attributes": {},
          "text": "tatra ardhaprahare ardhaprahare vargodayo viṣuvati samaḥ varṇasya varṇasya dve śate ṣoḍaśādhike prāṇānām bahiḥ ṣaṭtriṃśat caṣakāṇi iti udayaḥ ayam ayatnajo varṇodayaḥ // AbhTs_6.74"
        },
        {
          "tag": "l",
          "attributes": {},
          "text": "yatnajas tu mantrodayaḥ araghaṭṭaghaṭīyantravāhanavat ekānusaṃdhibalāt citraṃ mantrodayaṃ divāniśam anusaṃdadhat mantradevatayā saha tādātmyam eti // AbhTs_6.75"
        },
        {
          "tag": "l",
          "attributes": {},
          "text": "tatra sadodite prāṇacārasaṃkhyayaiva udayasaṃkhyā vyākhyātā taddviguṇite tadardham ityādi krameṇa aṣṭottaraśate cakre dviśata udayaḥ iti krameṇa sthūlasūkṣme cārasvarūpe viśrāntasya prāṇacāre kṣīṇe kālagrāse vṛtte sampūrṇām ekam evedaṃ saṃvedanaṃ citraśaktinirbharaṃ bhāsate // AbhTs_6.76"
        },
        {
          "tag": "l",
          "attributes": {},
          "text": "kālabheda eva saṃvedanabhedakaḥ na vedyabhedaḥ śikharasthajñānavat jñānasya yāvān avasthitikālaḥ sa eva kṣaṇaḥ prāṇodaye ca ekasmin ekam eva jñānam avaśyaṃ caitat anyathā vikalpajñānam ekaṃ na kiṃcit syāt kramikaśabdārūṣitatvāt mātrāyā api kramikatvāt // AbhTs_6.77"
        },
        {
          "tag": "l",
          "attributes": {},
          "text": "yad āha tasyādita udāttam ardhahrasvam iti // AbhTs_6.78"
        },
        {
          "tag": "l",
          "attributes": {},
          "text": "tasmāt spandāntaraṃ yāvat na uditaṃ tāvat ekam eva jñānam // AbhTs_6.79"
        },
        {
          "tag": "l",
          "attributes": {},
          "text": "ata eva ekāśīti padasmaraṇasamaye vividhadharmānupraveśamukhena eka eva asau parameśvaraviṣayo vikalpaḥ kālagrāse na avikalpātmā eva sampadyate iti // AbhTs_6.80"
        },
        {
          "tag": "l",
          "attributes": {},
          "text": "evam akhilaṃ kālādhvānaṃ prāṇodaya eva paśyan sṛṣṭisaṃhārāṃś ca vicitrān niḥsaṃkhyān tatraiva ākalayan ātmana eva pārameśvaryaṃ pratyabhijānan mukta eva bhavati iti // AbhTs_6.81"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "saṃvidrūpasyātmanaḥ prāṇaśaktiṃ paśyan rūpaṃ tatragaṃ cātikālam /"
            },
            {
              "tag": "l",
              "attributes": {},
              "text": "sākaṃ sṛṣṭisthemasaṃhāracakrair nityodyukto bhairavībhāvam eti // AbhTs_6.82"
            }
          ]
        }
      ]
    },
    {
      "tag": "p",
      "attributes": {},
      "text": "Tantrasāra, Saptamam āhnikam",
      "children": [
        {
          "tag": "l",
          "attributes": {},
          "text": "tatra samasta eva ayaṃ mūrtivaicitryābhāsanaśaktijo deśādhvā saṃvidi viśrāntaḥ taddvāreṇa śūnye buddhau prāṇe nāḍīcakrānucakreṣu bahiḥ śarīre yāval liṅgasthaṇḍilapratimādau samasto 'dhvā pariniṣṭhitaḥ taṃ samastam adhvānaṃ dehe vilāpya dehaṃ ca prāṇe taṃ dhiyi tāṃ śūnye tatsaṃvedane nirbharaparipūrṇasaṃvit sampadyate ṣaṭtriṃśattattvasvarūpajñaḥ taduttīrṇāṃ saṃvidaṃ paramaśivarūpāṃ paśyan viśvamayīm api saṃvedayeta aparathā vedyabhāgam eva kaṃcit paratvena gṛhṇīyān māyāgarbhādhikāriṇaṃ viṣṇubrahmādikaṃ vā tasmād avaśyaṃ prakriyājñānapareṇa bhavitavyam // AbhTs_7.1"
        },
        {
          "tag": "l",
          "attributes": {},
          "text": "tad uktaṃ na prakriyāparaṃ jñānam iti // AbhTs_7.2"
        },
        {
          "tag": "l",
          "attributes": {},
          "text": "tatra pṛthivītattvaṃ śatakoṭipravistīrṇaṃ brahmāṇḍagolakarūpam // AbhTs_7.3"
        },
        {
          "tag": "l",
          "attributes": {},
          "text": "tasya antaḥ kālāgnir narakāḥ pātālāni pṛthivī svargo yāvad brahmaloka iti // AbhTs_7.4"
        },
        {
          "tag": "l",
          "attributes": {},
          "text": "brahmāṇḍabāhye rudrāṇāṃ śatam // AbhTs_7.5"
        },
        {
          "tag": "l",
          "attributes": {},
          "text": "na ca brahmāṇḍānāṃ saṃkhyā vidyate // AbhTs_7.6"
        },
        {
          "tag": "l",
          "attributes": {},
          "text": "tato dharātattvād daśaguṇaṃ jalatattvam // AbhTs_7.7"
        },
        {
          "tag": "l",
          "attributes": {},
          "text": "tata uttarottaraṃ daśaguṇam ahaṃkārāntam // AbhTs_7.8"
        },
        {
          "tag": "l",
          "attributes": {},
          "text": "tad yathā jalaṃ tejo vāyur nabhaḥ tanmātrapañcakākṣaikādaśagarbho 'haṃkāraś ceti // AbhTs_7.9"
        },
        {
          "tag": "l",
          "attributes": {},
          "text": "ahaṃkārāt śataguṇaṃ buddhitattvam // AbhTs_7.10"
        },
        {
          "tag": "l",
          "attributes": {},
          "text": "tataḥ sahasradhā prakṛtitattvam etāvat prakṛtyaṇḍam // AbhTs_7.11"
        },
        {
          "tag": "l",
          "attributes": {},
          "text": "tac ca brahmāṇḍavad asaṃkhyam // AbhTs_7.12"
        },
        {
          "tag": "l",
          "attributes": {},
          "text": "prakṛtitattvāt puruṣatattvaṃ ca daśasahasradhā // AbhTs_7.13"
        },
        {
          "tag": "l",
          "attributes": {},
          "text": "puruṣān niyatiḥ lakṣadhā // AbhTs_7.14"
        },
        {
          "tag": "l",
          "attributes": {},
          "text": "niyater uttarottaraṃ daśalakṣadhā kalātattvāntam // AbhTs_7.15"
        },
        {
          "tag": "l",
          "attributes": {},
          "text": "tad yathā niyatiḥ rāgo 'śuddhavidyā kālaḥ kalā ceti // AbhTs_7.16"
        },
        {
          "tag": "l",
          "attributes": {},
          "text": "kalātattvāt koṭidhā māyā etāvat māyāṇḍam // AbhTs_7.17"
        },
        {
          "tag": "l",
          "attributes": {},
          "text": "māyātattvāt śuddhavidyā daśakoṭiguṇitā // AbhTs_7.18"
        },
        {
          "tag": "l",
          "attributes": {},
          "text": "vidyātattvād īśvaratattvaṃ śatakoṭidhā // AbhTs_7.19"
        },
        {
          "tag": "l",
          "attributes": {},
          "text": "īśvaratattvāt sādākhyaṃ sahasrakoṭidhā // AbhTs_7.20"
        },
        {
          "tag": "l",
          "attributes": {},
          "text": "sādākhyāt vṛndaguṇitaṃ śaktitattvam iti śaktyaṇḍam // AbhTs_7.21"
        },
        {
          "tag": "l",
          "attributes": {},
          "text": "sā śaktir vyāpya yato viśvam adhvānam antarbahir āste tasmād vyāpinī // AbhTs_7.22"
        },
        {
          "tag": "l",
          "attributes": {},
          "text": "evam etāni uttarottaram āvaraṇatayā vartamānāni tattvāny uttaraṃ vyāpakaṃ pūrvaṃ vyāpyam iti sthityā vartante // AbhTs_7.23"
        },
        {
          "tag": "l",
          "attributes": {},
          "text": "yāvad aśeṣaśaktitattvānto 'dhvā śivatattvena vyāptaḥ // AbhTs_7.24"
        },
        {
          "tag": "l",
          "attributes": {},
          "text": "śivatattvaṃ punar aparimeyaṃ sarvādhvottīrṇaṃ sarvādhvavyāpakaṃ ca // AbhTs_7.25"
        },
        {
          "tag": "l",
          "attributes": {},
          "text": "etat tattvāntarālavartīni yāni bhuvanāni tatpataya eva atra pṛthivyāṃ sthitā iti // AbhTs_7.26"
        },
        {
          "tag": "l",
          "attributes": {},
          "text": "teṣv āyataneṣu ye mriyante teṣāṃ tatra tatra gatiṃ te vitaranti // AbhTs_7.27"
        },
        {
          "tag": "l",
          "attributes": {},
          "text": "kramāc ca ūrdhvordhvaṃ prerayanti dīkṣākrameṇa // AbhTs_7.28"
        }
      ]
    },
    {
      "tag": "p",
      "attributes": {},
      "text": "Tantrasāra, Aṣṭamam āhnikam",
      "children": [
        {
          "tag": "l",
          "attributes": {},
          "text": "yad idaṃ vibhavātmakaṃ bhuvanajātam uktaṃ garbhīkṛtānantavicitrabhoktṛbhogyaṃ tatra yad anugataṃ mahāprakāśarūpaṃ tat mahāsāmānyakalpaṃ paramaśivarūpam // AbhTs_8.1"
        },
        {
          "tag": "l",
          "attributes": {},
          "text": "yat tu katipayakatipayabhedānugataṃ rūpaṃ tat tattvaṃ yathā pṛthivī nāma dyutikāṭhinyasthaulyādirūpā kālāgniprabhṛtivīrabhadrāntabhuvaneśādhiṣṭhitasamastabrahmāṇḍānugatā // AbhTs_8.2"
        },
        {
          "tag": "l",
          "attributes": {},
          "text": "tatra eṣāṃ tattvānāṃ kāryakāraṇabhāvo darśyate sa ca dvividhaḥ // AbhTs_8.3"
        },
        {
          "tag": "l",
          "attributes": {},
          "text": "pāramārthikaḥ sṛṣṭeś ca // AbhTs_8.4"
        },
        {
          "tag": "l",
          "attributes": {},
          "text": "tatra pāramārthika etāvān kāryakāraṇabhāvo yad uta kartṛsvabhāvasya svatantrasya bhagavata evaṃvidhena śivādidharāntena vapuṣā svarūpabhinnena svarūpaviśrāntena ca prathanam // AbhTs_8.5"
        },
        {
          "tag": "l",
          "attributes": {},
          "text": "kalpitas tu kāryakāraṇabhāvaḥ parameśecchayā niyatiprāṇayā nirmitaḥ sa ca yāvati yadā niyatapaurvāparyāvabhāsanaṃ saty api adhike svarūpānugatam etāvaty eva tena yogīcchāto 'pi aṅkuro bījād api svapnādau ghaṭāder apīti // AbhTs_8.6"
        },
        {
          "tag": "l",
          "attributes": {},
          "text": "tatrāpi ca parameśvarasya kartṛtvānapāya iti akalpito 'pi asau pāramārthikaḥ sthita eva // AbhTs_8.7"
        },
        {
          "tag": "l",
          "attributes": {},
          "text": "pāramārthike hi bhittisthānīye sthite rūpe sarvam idam ullikhyamānaṃ ghaṭate na anyathā ata eva sāmagryā eva kāruṇatvaṃ yuktam // AbhTs_8.8"
        },
        {
          "tag": "l",
          "attributes": {},
          "text": "sā hi samastabhāvasaṃdarbhamayī svatantrasaṃvedanamahimnā tathā niyatanijanijadeśakālabhāvarāśisvabhāvā pratyekaṃ vastusvarūpaniṣpattisamaye tathābhūtā tathābhūtāyā hi anyathābhāvo yathā yathā adhikībhavati tathā tathā kāryasyāpi vijātīyatvaṃ tāratamyena puṣyati // AbhTs_8.9"
        },
        {
          "tag": "l",
          "attributes": {},
          "text": "ity evaṃ saṃvedanasvātantryasvabhāvaḥ parameśvara eva viśvabhāvaśarīro ghaṭāder nirmātā kumbhakārasaṃvidas tato 'nadhikatvāt kumbhakāraśarīrasya ca bhāvarāśimadhye nikṣepāt kathaṃ kumbhakāraśarīrasya kartṛtvābhimānaḥ iti cet parameśvarakṛta evāsau ghaṭādivat bhaviṣyati // AbhTs_8.10"
        },
        {
          "tag": "l",
          "attributes": {},
          "text": "tasmāt sāmagrīvādo 'pi viśvaśarīrasya saṃvedanasyaiva kartṛtāyām upodbalakaḥ // AbhTs_8.11"
        },
        {
          "tag": "l",
          "attributes": {},
          "text": "merau hi tatrasthe na bhavet tathāvidho ghaṭaḥ // AbhTs_8.12"
        },
        {
          "tag": "l",
          "attributes": {},
          "text": "evaṃ kalpite 'smin kāryatve śāstreṣu tattvānāṃ kāryakāraṇabhāvaṃ prati yat bahuprakāratvaṃ tad api saṃgataṃ gomayāt kīṭāt yogīcchāto mantrād auṣadhāt vṛścikodayavat // AbhTs_8.13"
        },
        {
          "tag": "l",
          "attributes": {},
          "text": "tatra nijatantradṛśā taṃ kalpitaṃ darśayāmaḥ // AbhTs_8.14"
        },
        {
          "tag": "l",
          "attributes": {},
          "text": "tatra parameśvaraḥ pañcabhiḥ śaktibhiḥ nirbhara ity uktam sa svātantryāt śaktiṃ tāṃ tāṃ mukhyatayā prakaṭayan pañcadhā tiṣṭhati // AbhTs_8.15"
        },
        {
          "tag": "l",
          "attributes": {},
          "text": "citprādhānye śivatattvam ānandaprādhānye śaktitattvam icchāprādhānye sadāśivatattvam icchāyā hi jñānakriyayoḥ sāmyarūpābhyupagamātmakatvāt jñānaśaktiprādhānye īśvaratattvam kriyāśaktiprādhānye vidyātattvam iti // AbhTs_8.16"
        },
        {
          "tag": "l",
          "attributes": {},
          "text": "atra ca tattveśvarāḥ śivaśaktisadāśiveśvarānantāḥ brahmeva nivṛttau eṣāṃ sāmānyarūpāṇāṃ viśeṣā anugativiṣayāḥ pañca tadyathā śāmbhavāḥ śāktāḥ mantramaheśvarāḥ mantreśvarāḥ mantrā iti śuddhādhvā // AbhTs_8.17"
        },
        {
          "tag": "l",
          "attributes": {},
          "text": "iyati sākṣāt śivaḥ kartā aśuddhaṃ punar adhvānam anantāparanāmāghoreśaḥ sṛjati īśvarecchāvaśena prakṣubdhabhogalolikānām aṇūnāṃ bhogasiddhyartham // AbhTs_8.18"
        },
        {
          "tag": "l",
          "attributes": {},
          "text": "tatra loliko 'pūrṇam anyatārūpaḥ parispandaḥ akarmakam abhilāṣamātram eva bhaviṣyad avacchedayogyateti na malaḥ puṃsas tattvāntaram // AbhTs_8.19"
        },
        {
          "tag": "l",
          "attributes": {},
          "text": "rāgatattvaṃ tu karmāvacchinno 'bhilāṣaḥ // AbhTs_8.20"
        },
        {
          "tag": "l",
          "attributes": {},
          "text": "karma tu tatra karmamātraṃ buddhidharmas tu rāgaḥ karmabhedacitra iti vibhāgo vakṣyate // AbhTs_8.21"
        },
        {
          "tag": "l",
          "attributes": {},
          "text": "so 'yaṃ malaḥ parameśvarasya svātmapracchādanecchātaḥ nānyat kiṃcit vastv api ca tatparameśvarecchātmanaiva dharāder api vastutvāt // AbhTs_8.22"
        },
        {
          "tag": "l",
          "attributes": {},
          "text": "sa ca malo vijñānakevale vidyamāno dhvaṃsonmukha iti na svakāryaṃ karma āpyāyati // AbhTs_8.23"
        },
        {
          "tag": "l",
          "attributes": {},
          "text": "pralayakevalasya tu jṛmbhamāṇa eva āsta iti malopodbalitaṃ karma saṃsāravaicitryabhoge nimittam iti tadbhogavāsanānuviddhānām aṇūnāṃ bhogasiddhaye śrīmān aghoreśaḥ sṛjati iti yuktam uktaṃ malasya ca prakṣobha īśvarecchābalād eva jaḍasya svataḥ kutracid api asāmarthyāt // AbhTs_8.24"
        },
        {
          "tag": "l",
          "attributes": {},
          "text": "aṇur nāma kila cidacidrūpāvabhāsa eva tasya cidrūpam aiśvaryam eva acidrūpataiva malaḥ tasya ca sṛjataḥ parameśvarecchāmayaṃ tata eva ca nityaṃ srakṣyamāṇavastugatasya rūpasya jaḍatayābhāsayiṣyamāṇatvāt jaḍaṃ sakalakāryavyāpanādirūpatvāc ca vyāpakaṃ māyākhyaṃ tattvam upādānakāraṇaṃ tadavabhāsakāriṇī ca parameśvarasya māyā nāma śaktis tato 'nyaiva // AbhTs_8.25"
        },
        {
          "tag": "l",
          "attributes": {},
          "text": "evaṃ kalāditattvānāṃ dharāntānām api dvairūpyaṃ nirūpyam // AbhTs_8.26"
        },
        {
          "tag": "l",
          "attributes": {},
          "text": "atra ca dvairūpye pramāṇam api āhur abhinavaguptaguravaḥ // AbhTs_8.27"
        },
        {
          "tag": "l",
          "attributes": {},
          "text": "yat saṃkalpe bhāti tat pṛthagbhūtaṃ bahir api asti sphuṭena vapuṣā ghaṭa iva // AbhTs_8.28"
        },
        {
          "tag": "l",
          "attributes": {},
          "text": "tathā ca māyākalādikhapuṣpāder api eṣaiva vartanī iti kevalānvayī hetuḥ // AbhTs_8.29"
        },
        {
          "tag": "l",
          "attributes": {},
          "text": "anena ca māyākalāprakṛtibuddhyādiviṣayaṃ sākṣātkārarūpaṃ jñānaṃ ye bhajante te 'pi siddhāḥ siddhā eva // AbhTs_8.30"
        },
        {
          "tag": "l",
          "attributes": {},
          "text": "evaṃ sthite māyātattvāt viśvaprasavaḥ // AbhTs_8.31"
        },
        {
          "tag": "l",
          "attributes": {},
          "text": "sa ca yady api akramam eva tathāpi uktadṛśā kramo 'vabhāsate iti // AbhTs_8.32"
        },
        {
          "tag": "l",
          "attributes": {},
          "text": "so 'pi ucyate tatra pratyātma kalādivargo bhinnaḥ // AbhTs_8.33"
        },
        {
          "tag": "l",
          "attributes": {},
          "text": "tatkāryasya kartṛtvopodbalanādeḥ pratyātmabhedena upalambhāt sa tu vargaḥ kadācit ekībhavet api īśvarecchayā sāmājikātmanām iva tatra sarvo 'yaṃ kalādivargaḥ śuddhaḥ yaḥ parameśvaraviṣayatayā tatsvarūpalābhānuguṇanijakāryakārī saṃsārapratidvaṃdvitvāt // AbhTs_8.34"
        },
        {
          "tag": "l",
          "attributes": {},
          "text": "sa ca parameśvaraśaktipātavaśāt tathā bhavati iti vakṣyāmas tatprakāśane // AbhTs_8.35"
        },
        {
          "tag": "l",
          "attributes": {},
          "text": "aśuddhas tu tadviparītaḥ // AbhTs_8.36"
        },
        {
          "tag": "l",
          "attributes": {},
          "text": "tatra māyātaḥ kalā jātā yā suptasthānīyam aṇuṃ kiṃcitkartṛtvena yunakti sā ca ucchūnateva saṃsārabījasya māyāṇvor ubhayoḥ saṃyogāt utpannāpi māyāṃ vikaroti na avikāryam aṇum iti māyākāryatvam asyāḥ // AbhTs_8.37"
        },
        {
          "tag": "l",
          "attributes": {},
          "text": "evam anyonyaśleṣāt alakṣaṇīyāntaratvaṃ puṃskalayoḥ // AbhTs_8.38"
        },
        {
          "tag": "l",
          "attributes": {},
          "text": "māyāgarbhādhikāriṇas tu kasyacid īśvarasya prasādāt sarvakarmakṣaye māyāpuruṣaviveko bhavati yena māyordhve vijñānākala āste na jātucit māyādhaḥ kalāpuṃviveko vā yena kalordhve tiṣṭhati // AbhTs_8.39"
        },
        {
          "tag": "l",
          "attributes": {},
          "text": "prakṛtipuruṣaviveko vā yena pradhānādho na saṃsaret // AbhTs_8.40"
        },
        {
          "tag": "l",
          "attributes": {},
          "text": "malapuruṣaviveke tu śivasamānatvam // AbhTs_8.41"
        },
        {
          "tag": "l",
          "attributes": {},
          "text": "puruṣapūrṇatādṛṣṭau tu śivatvam eveti // AbhTs_8.42"
        },
        {
          "tag": "l",
          "attributes": {},
          "text": "evaṃ kalātattvam eva kiṃcitkartṛtvadāyi na ca // AbhTs_8.43"
        },
        {
          "tag": "l",
          "attributes": {},
          "text": "kartṛtvam ajñasya iti // AbhTs_8.44"
        },
        {
          "tag": "l",
          "attributes": {},
          "text": "kiṃcijjñatvadāyiny aśuddhavidyā kalāto jātā sā ca vidyā buddhiṃ paśyati tadgatāṃś ca sukhādīn vivekena gṛhṇāti // AbhTs_8.45"
        },
        {
          "tag": "l",
          "attributes": {},
          "text": "buddher guṇasaṃkīrṇākārāyā vivekena grahītum asāmarthyāt // AbhTs_8.46"
        },
        {
          "tag": "l",
          "attributes": {},
          "text": "tasmāt buddhipratibimbito bhāvo vidyayā vivicyate // AbhTs_8.47"
        },
        {
          "tag": "l",
          "attributes": {},
          "text": "kiṃcitkartṛtvaṃ kiṃcidbhāgasiddhaye kvacid eva kartṛtvam ity atra arthe paryavasyati kvacid eva ca ity atra bhāge rāgatattvasya vyāpāraḥ // AbhTs_8.48"
        },
        {
          "tag": "l",
          "attributes": {},
          "text": "na ca avairāgyakṛtaṃ tat avairāgyasyāpi araktidarśanāt // AbhTs_8.49"
        },
        {
          "tag": "l",
          "attributes": {},
          "text": "vairāgye dharmādāv api raktir dṛśyate // AbhTs_8.50"
        },
        {
          "tag": "l",
          "attributes": {},
          "text": "tṛptasya ca annādau avairāgyābhāve 'pi antaḥstharāgānapāyāt // AbhTs_8.51"
        },
        {
          "tag": "l",
          "attributes": {},
          "text": "tena vinā punar avairāgyānutpattiprasaṅgāt // AbhTs_8.52"
        },
        {
          "tag": "l",
          "attributes": {},
          "text": "kālaś ca kāryaṃ kalayaṃs tadavacchinnaṃ kartṛtvam api kalayati tulye kvacittve asminn eva kartṛtvam ity atrārthe niyater vyāpāraḥ // AbhTs_8.53"
        },
        {
          "tag": "l",
          "attributes": {},
          "text": "kāryakāraṇabhāve 'pi asyā eva vyāpāraḥ tena kalāta eva etac catuṣkaṃ jātam idam eva kiṃcid adhunā jānan abhiṣvaktaḥ karomi ity evaṃrūpā saṃvid dehapuryaṣṭakādigatā paśur ity ucyate // AbhTs_8.54"
        },
        {
          "tag": "l",
          "attributes": {},
          "text": "tad idaṃ māyādiṣaṭkaṃ kañcukaṣaṭkam ucyate // AbhTs_8.55"
        },
        {
          "tag": "l",
          "attributes": {},
          "text": "saṃvido māyayā apahastitatvena kalādīnām uparipātināṃ kañcukavat avasthānāt // AbhTs_8.56"
        },
        {
          "tag": "l",
          "attributes": {},
          "text": "evaṃ kiṃcitkartṛtvaṃ yat māyākāryaṃ tatra kiṃcit tv aviśiṣṭaṃ yat kartṛtvaṃ viśeṣyaṃ tatra vyāpriyamāṇā kalā vidyādiprasavahetuḥ iti nirūpitam // AbhTs_8.57"
        },
        {
          "tag": "l",
          "attributes": {},
          "text": "idānīṃ viśeṣaṇabhāgo yaḥ kiṃcid ity ukto jñeyaḥ kāryaś ca taṃ yāvat sā kalā svātmanaḥ pṛthak kurute tāvat eṣa eva sukhaduḥkhamohātmakabhogyaviśeṣānusyūtasya sāmānyamātrasya tadguṇasāmyāparanāmnaḥ prakṛtitattvasya sargaḥ iti bhoktṛbhogyayugalasya samam eva kalātattvāyattā sṛṣṭiḥ // AbhTs_8.58"
        },
        {
          "tag": "l",
          "attributes": {},
          "text": "atra caiṣāṃ vāstavena pathā kramavandhyaiva sṛṣṭir ity uktaṃ kramāvabhāso 'pi cāstīty api uktam eva // AbhTs_8.59"
        },
        {
          "tag": "l",
          "attributes": {},
          "text": "kramaś ca vidyārāgādīnāṃ vicitro 'pi dṛṣṭaḥ kaścid rajyan vetti ko 'pi vidan rajyate ityādi // AbhTs_8.60"
        },
        {
          "tag": "l",
          "attributes": {},
          "text": "tena bhinnakramanirūpaṇam api rauravādiṣu śāstreṣu aviruddhaṃ mantavyaṃ tad eva tu bhogyasāmānyaṃ prakṣobhagataṃ guṇatattvam // AbhTs_8.61"
        },
        {
          "tag": "l",
          "attributes": {},
          "text": "yatra sukhaṃ bhogyarūpaprakāśaḥ sattvam duḥkhaṃ prakāśāprakāśāndolanātmakam ata eva kriyārūpaṃ rajaḥ mohaḥ prakāśābhāvarūpas tamaḥ // AbhTs_8.62"
        },
        {
          "tag": "l",
          "attributes": {},
          "text": "tritayam api etat bhogyarūpam // AbhTs_8.63"
        },
        {
          "tag": "l",
          "attributes": {},
          "text": "evaṃ kṣubdhāt pradhānāt kartavyāntarodayaḥ na akṣubdhād iti // AbhTs_8.64"
        },
        {
          "tag": "l",
          "attributes": {},
          "text": "kṣobhaḥ avaśyam eva antarāle abhyupagantavya iti siddhaṃ sāṃkhyāparidṛṣṭaṃ pṛthagbhūtaṃ guṇatattvam // AbhTs_8.65"
        },
        {
          "tag": "l",
          "attributes": {},
          "text": "sa ca kṣobhaḥ prakṛtes tattveśādhiṣṭhānād eva anyathā niyataṃ puruṣaṃ prati iti na sidhyet // AbhTs_8.66"
        },
        {
          "tag": "l",
          "attributes": {},
          "text": "tato guṇatattvāt buddhitattvaṃ yatra puṃprakāśo viṣayaś ca pratibimbam arpayataḥ // AbhTs_8.67"
        },
        {
          "tag": "l",
          "attributes": {},
          "text": "buddhitattvāt ahaṃkāro yena buddhipratibimbite vedyasamparke kaluṣe puṃprakāśe anātmani ātmābhimānaḥ śuktau rajatābhimānavat // AbhTs_8.68"
        },
        {
          "tag": "l",
          "attributes": {},
          "text": "ata eva kāra ity anena kṛtakatvam asya uktaṃ sāṃkhyasya tu tat na yujyate sa hi na ātmano 'haṃvimarśamayatām icchati vayaṃ tu kartṛtvam api tasya icchāmaḥ // AbhTs_8.69"
        },
        {
          "tag": "l",
          "attributes": {},
          "text": "tac ca śuddhaṃ vimarśa eva apratiyogi svātmacamatkārarūpo 'ham iti // AbhTs_8.70"
        },
        {
          "tag": "l",
          "attributes": {},
          "text": "eṣo 'sya ahaṃkārasya karaṇaskandhaḥ // AbhTs_8.71"
        },
        {
          "tag": "l",
          "attributes": {},
          "text": "prakṛtiskandhas tu tasyaiva trividhaḥ sattvādibhedāt // AbhTs_8.72"
        },
        {
          "tag": "l",
          "attributes": {},
          "text": "tatra sāttviko yasmāt manaś ca buddhīndriyapañcakaṃ ca tatra manasi janye sarvatanmātrajananasāmarthyayuktaḥ sa janakaḥ // AbhTs_8.73"
        },
        {
          "tag": "l",
          "attributes": {},
          "text": "śrotre tu śabdajananasāmarthyaviśiṣṭa iti yāvat ghrāṇe gandhajananayogyatāyukta iti bhautikam api na yuktam ahaṃ śṛṇomi ityādyanugamāc ca sphuṭam āhaṃkārikatvam karaṇatvena ca avaśyaṃ kartraṃśasparśitvam anyathā karaṇāntarayojanāyām anavasthādyāpātāt // AbhTs_8.74"
        },
        {
          "tag": "l",
          "attributes": {},
          "text": "kartraṃśaś ca ahaṃkāra eva tena mukhye karaṇe dve puṃsaḥ jñāne vidyā kriyāyāṃ kalā andhasya paṅgoś ca ahaṃtārūpajñānakriyānapagamāt udriktatanmātrabhāgaviśiṣṭāt tu sāttvikād eva ahaṃkārāt karmendriyapañcakam ahaṃ gacchāmi iti ahaṃkāraviśiṣṭaḥ kāryakaraṇakṣamaḥ pādendriyaṃ tasya mukhyādhiṣṭhānaṃ bāhyam anyatrāpi tad asty eva iti rugṇasyāpi na gativicchedaḥ // AbhTs_8.75"
        },
        {
          "tag": "l",
          "attributes": {},
          "text": "na ca kartavyasāṃkaryamuktād eva hetoḥ kriyā karaṇakāryā mukhyaṃ ca gamanādīnāṃ kriyātvaṃ na rūpādyupalambhasya tasya kāṇādatantre guṇatvāt tasmāt avaśyābhyupeyaḥ karmendriyavargaḥ // AbhTs_8.76"
        },
        {
          "tag": "l",
          "attributes": {},
          "text": "sa ca pañcakaḥ anusaṃdhes tāvattvāt // AbhTs_8.77"
        },
        {
          "tag": "l",
          "attributes": {},
          "text": "tathā hi bahis tāvat tyāgāya vā anusaṃdhiḥ ādānāya vā dvayāya vā ubhayarahitatvena svarūpaviśrāntaye vā tatra krameṇa pāyuḥ pāṇiḥ pāda upastha iti // AbhTs_8.78"
        },
        {
          "tag": "l",
          "attributes": {},
          "text": "antaḥ prāṇāśrayakarmānusaṃdhes tu vāgindriyam tena indriyādhiṣṭhāne haste yat gamanaṃ tad api pādendriyasyaiva karma iti mantavyam tena karmānantyam api na indriyānantyam āvahet iyati rājasasya upaśleṣakatvam ity āhuḥ // AbhTs_8.79"
        },
        {
          "tag": "l",
          "attributes": {},
          "text": "anye tu rājasān mana ity āhuḥ // AbhTs_8.80"
        },
        {
          "tag": "l",
          "attributes": {},
          "text": "anye tu sāttvikāt mano rājasāc ca indriyāṇi iti // AbhTs_8.81"
        },
        {
          "tag": "l",
          "attributes": {},
          "text": "bhoktraṃśāc chādakāt tu tamaḥpradhānāhaṃkārāt tanmātrāṇi vedyaikarūpāṇi pañca // AbhTs_8.82"
        },
        {
          "tag": "l",
          "attributes": {},
          "text": "śabdaviśeṣāṇāṃ hi kṣobhātmanāṃ yad ekam akṣobhātmakaṃ prāgbhāvi sāmānyam aviśeṣātmakaṃ tat śabdatanmātram // AbhTs_8.83"
        },
        {
          "tag": "l",
          "attributes": {},
          "text": "evaṃ gandhānte 'pi vācyam // AbhTs_8.84"
        },
        {
          "tag": "l",
          "attributes": {},
          "text": "tatra śabdatanmātrāt kṣubhitāt avakāśadānavyāpāraṃ nabhaḥ śabdasya vācyādhyāsāvakāśasahatvāt // AbhTs_8.85"
        },
        {
          "tag": "l",
          "attributes": {},
          "text": "śabdatanmātraṃ kṣubhitaṃ vāyuḥ śabdas tu asya nabhasā virahābhāvāt // AbhTs_8.86"
        },
        {
          "tag": "l",
          "attributes": {},
          "text": "rūpaṃ kṣubhitaṃ tejaḥ pūrvaguṇau tu pūrvavat // AbhTs_8.87"
        },
        {
          "tag": "l",
          "attributes": {},
          "text": "rasaḥ kṣubhita āpaḥ pūrve trayaḥ pūrvavat // AbhTs_8.88"
        },
        {
          "tag": "l",
          "attributes": {},
          "text": "gandhaḥ kṣubhito dharā pūrve catvāraḥ pūrvavat // AbhTs_8.89"
        },
        {
          "tag": "l",
          "attributes": {},
          "text": "anye śabdasparśābhyāṃ vāyuḥ ityādikrameṇa pañcabhyo dharaṇī iti manyante // AbhTs_8.90"
        },
        {
          "tag": "l",
          "attributes": {},
          "text": "guṇasamudāyamātraṃ ca pṛthivī nānyo guṇī kaścit // AbhTs_8.91"
        },
        {
          "tag": "l",
          "attributes": {},
          "text": "asmiṃś ca tattvakalāpe ūrdhvordhvaguṇaṃ vyāpakaṃ nikṛṣṭaguṇaṃ tu vyāpyam // AbhTs_8.92"
        },
        {
          "tag": "l",
          "attributes": {},
          "text": "sa eva guṇasya utkarṣo yat tena vinā guṇāntaraṃ na upapadyate tena pṛthivītattvaṃ śivatattvāt prabhṛti jalatattvena vyāptam evaṃ jalaṃ tejasā ityādi yāvac chaktitattvam // AbhTs_8.93"
        }
      ]
    },
    {
      "tag": "p",
      "attributes": {},
      "text": "Tantrasāra, Navamam āhnikam",
      "children": [
        {
          "tag": "l",
          "attributes": {},
          "text": "sa ca saptadhā ṣaḍardhaśāstra eva paraṃ parameśena uktaḥ // AbhTs_9.1"
        },
        {
          "tag": "l",
          "attributes": {},
          "text": "tatra śivāḥ mantramaheśāḥ mantreśāḥ mantrāḥ vijñānākalāḥ pralayākalāḥ sakalā iti sapta śaktimantaḥ // AbhTs_9.2"
        },
        {
          "tag": "l",
          "attributes": {},
          "text": "eṣāṃ saptaiva śaktayaḥ tadbhedāt pṛthivyādipradhānatattvāntaṃ caturdaśabhir bhedaiḥ pratyekaṃ svaṃ rūpaṃ pañcadaśam // AbhTs_9.3"
        },
        {
          "tag": "l",
          "attributes": {},
          "text": "tatra svaṃ rūpaṃ prameyatāyogyaṃ svātmaniṣṭham aparābhaṭṭārikānugrahāt pramātṛṣu udriktaśaktiṣu yat viśrāntibhājanaṃ tat tasyaiva śāktaṃ rūpaṃ śrīmatparāparānugrahāt tac ca saptavidhaṃ śaktīnāṃ tāvattvāt // AbhTs_9.4"
        },
        {
          "tag": "l",
          "attributes": {},
          "text": "śaktimadrūpapradhāne tu pramātṛvarge yat viśrāntaṃ tac chaktimac chivarūpaṃ śrīmatparābhaṭṭārikānugrahāt tad api saptavidham // AbhTs_9.5"
        },
        {
          "tag": "l",
          "attributes": {},
          "text": "pramātṝṇāṃ śivāt prabhṛti sakalāntānāṃ tāvatām uktatvāt // AbhTs_9.6"
        },
        {
          "tag": "l",
          "attributes": {},
          "text": "tatra śaktibhedād eva pramātṝṇāṃ bhedaḥ sa ca sphuṭīkaraṇārthaṃ sakalādikrameṇa bhaṇyate tatra sakalasya vidyākale śaktiḥ tadviśeṣarūpatvāt buddhikarmākṣaśaktīnāṃ pralayākalasya tu te eva nirviṣayatvāt asphuṭe // AbhTs_9.7"
        },
        {
          "tag": "l",
          "attributes": {},
          "text": "vijñānākalasya te eva vigalatkalpe tatsaṃskārasacivā prabudhyamānā śuddhavidyā mantrasya // AbhTs_9.8"
        },
        {
          "tag": "l",
          "attributes": {},
          "text": "tatsaṃskārahīnā saiva prabuddhā mantreśasya // AbhTs_9.9"
        },
        {
          "tag": "l",
          "attributes": {},
          "text": "saiva icchāśaktirūpatāṃ svātantryasvabhāvāṃ jighṛkṣantī mantramaheśvarasya // AbhTs_9.10"
        },
        {
          "tag": "l",
          "attributes": {},
          "text": "icchātmikā sphuṭasvātantryātmikā śivasya iti śaktibhedāḥ sapta mukhyāḥ // AbhTs_9.11"
        },
        {
          "tag": "l",
          "attributes": {},
          "text": "taduparāgakṛtaś ca śaktimatsu pramātṛṣu bhedaḥ karaṇabhedasya kartṛbhedaparyavasānāt śakter eva ca avyatiriktāyāḥ karaṇīkartuṃ śakyatvāt na anyasya anavasthādyāpatteḥ // AbhTs_9.12"
        },
        {
          "tag": "l",
          "attributes": {},
          "text": "vastutaḥ punar eka eva citsvātantryānandaviśrāntaḥ pramātā tatra pṛthivī svarūpamātraviśrāntā yadā vedyate tadā svarūpam asyāḥ kevalaṃ bhāti caitracakṣurdṛṣṭaṃ caitraviditaṃ jānāmīti tatra sakalaśaktikṛtaṃ sakalaśaktimadrūpakṛtaṃ svarūpāntaraṃ bhāty eva evaṃ śivāntam api vācyaṃ śivaśaktiniṣṭhaṃ śivasvabhāvaviśrāntaṃ ca viśvaṃ jānāmi iti pratyayasya vilakṣaṇasya bhāvāt // AbhTs_9.13"
        },
        {
          "tag": "l",
          "attributes": {},
          "text": "nanu bhāvasya cet vedyatā svaṃ vapuḥ tat sarvān prati vedyatvaṃ vedyatvam api vedyam ity anavasthā tayā ca jagato 'ndhasuptatvaṃ suprakāśam eva tayā ca vedyatvāvedyatve viruddhadharmayoga iti doṣaḥ atra ucyate // AbhTs_9.14"
        },
        {
          "tag": "l",
          "attributes": {},
          "text": "na tat svaṃ vapuḥ svarūpasya pṛthaguktatvāt kiṃ tarhi tat pramātṛśaktau pramātari ca yat viśrāntibhājanaṃ yat rūpaṃ tat khalu tat tat svaprakāśam eva tat prakāśate na tu kiṃcid api prati iti sarvajñatvam anavasthāviruddhadharmayogaś ca iti dūrāpāstam // AbhTs_9.15"
        },
        {
          "tag": "l",
          "attributes": {},
          "text": "anantapramātṛsaṃvedyam api ekam eva tat tasya rūpaṃ tāvati teṣām ekābhāsarūpatvāt iti na pramātrantarasaṃvedanānumānavighnaḥ kaścit tac ca tasya rūpaṃ satyam arthakriyākāritvāt tathaiva paradṛśyamānāṃ kāntāṃ dṛṣṭvā tasyai samīrṣyati śivasvabhāvaṃ viśrāntikumbhaṃ paśyan samāviśati samastānantapramātṛviśrāntaṃ vastu paśyan pūrṇībhavati nartakīprekṣaṇavat tasyaiva nīlasya tadrūpaṃ pramātari yat viśrāntaṃ tathaiva svaprakāśasya vimarśasyodayāt iti pañcadaśātmakatvaṃ pṛthivyāḥ prabhṛti pradhānatattvaparyantam // AbhTs_9.16"
        },
        {
          "tag": "l",
          "attributes": {},
          "text": "tāvaty udriktarāgādikañcukasya sakalasya pramātṛtvāt sakalasyāpi evaṃ pāñcadaśyaṃ tasyāpi tāvad vedyatvāt // AbhTs_9.17"
        },
        {
          "tag": "l",
          "attributes": {},
          "text": "vitatya caitat nirṇītaṃ tantrāloke // AbhTs_9.18"
        },
        {
          "tag": "l",
          "attributes": {},
          "text": "puṃsaḥ prabhṛti kalātattvāntaṃ trayodaśadhā // AbhTs_9.19"
        },
        {
          "tag": "l",
          "attributes": {},
          "text": "sakalasya tatra pramātṛtāyogena tacchaktiśaktimadātmano bhedadvayasya pratyastamayāt tathā ca sakalasya svarūpatvam eva kevalaṃ pralayākalasya svarūpatve pañcānāṃ pramātṛtve ekādaśa bhedāḥ // AbhTs_9.20"
        },
        {
          "tag": "l",
          "attributes": {},
          "text": "vijñānākalasya svarūpatve caturṇāṃ pramātṛtve nava bhedāḥ // AbhTs_9.21"
        },
        {
          "tag": "l",
          "attributes": {},
          "text": "mantrasya svarūpatve trayāṇāṃ pramātṛtve sapta // AbhTs_9.22"
        },
        {
          "tag": "l",
          "attributes": {},
          "text": "mantreśasya svarūpatve dvayoḥ pramātṛtve pañca // AbhTs_9.23"
        },
        {
          "tag": "l",
          "attributes": {},
          "text": "mantramaheśasya svarūpatve bhagavata ekasyaiva pramātṛtve śaktiśaktimadbhedāt trayaḥ // AbhTs_9.24"
        },
        {
          "tag": "l",
          "attributes": {},
          "text": "śivasya tu prakāśaikacitsvātantryanirbharasya na ko 'pi bhedaḥ paripūrṇatvāt // AbhTs_9.25"
        },
        {
          "tag": "l",
          "attributes": {},
          "text": "evam ayaṃ tattvabheda eva parameśvarānuttaranayaikākhye nirūpitaḥ bhuvanabhedavaicitryaṃ karoti narakasvargarudrabhuvanānāṃ pārthivatve samāne 'pi dūratarasya svabhāvabhedasya uktatvāt // AbhTs_9.26"
        },
        {
          "tag": "l",
          "attributes": {},
          "text": "atra ca parasparaṃ bhedakalanayā avāntarabhedajñānakutūhalī tantrālokam eva avadhārayet // AbhTs_9.27"
        },
        {
          "tag": "l",
          "attributes": {},
          "text": "evam ekaikaghaṭādyanusāreṇāpi pṛthivyādīnāṃ tattvānāṃ bhedo nirūpitaḥ // AbhTs_9.28"
        },
        {
          "tag": "l",
          "attributes": {},
          "text": "adhunā samastaṃ pṛthivītattvaṃ pramātṛprameyarūpam uddiśya nirūpyate yo dharātattvābhedena prakāśaḥ sa śivaḥ // AbhTs_9.29"
        },
        {
          "tag": "l",
          "attributes": {},
          "text": "yathā śrutiḥ pṛthivy evedaṃ brahma iti // AbhTs_9.30"
        },
        {
          "tag": "l",
          "attributes": {},
          "text": "dharātattvasiddhipradān prerayati sa dharāmantramaheśvaraḥ preryo dharāmantreśaḥ tasyaivābhimānikavigrahatātmako vācako mantraḥ sāṃkhyādipāśavavidyottīrṇaśivavidyākrameṇa abhyastapārthivayogo 'prāptadhruvapadaḥ dharāvijñānākalaḥ // AbhTs_9.31"
        },
        {
          "tag": "l",
          "attributes": {},
          "text": "pāśavavidyākrameṇa abhyastapārthivayogaḥ kalpānte maraṇe vā dharāpralayakevalaḥ // AbhTs_9.32"
        },
        {
          "tag": "l",
          "attributes": {},
          "text": "sauṣupte hi tattvāveśavaśād eva citrasya svapnasya udayaḥ syāt gṛhītadharābhimānas tu dharāsakalaḥ // AbhTs_9.33"
        },
        {
          "tag": "l",
          "attributes": {},
          "text": "atrāpi śaktyudrekanyagbhāvābhyāṃ caturdaśatvam iti pramātṛtāpannasya dharātattvasya bhedāḥ svarūpaṃ tu śuddhaṃ prameyam iti evam aparatrāpi // AbhTs_9.34"
        },
        {
          "tag": "l",
          "attributes": {},
          "text": "atha ekasmin pramātari prāṇapratiṣṭhitatayā bhedanirūpaṇam iha nīlaṃ gṛhṇataḥ prāṇaḥ tuṭiṣoḍaśakātmā vedyāveśaparyantam udeti tatra ādyā tuṭir avibhāgaikarūpā dvitīyā grāhakollāsarūpā antyā tu grāhyābhinnā tanmayī upāntyā tu sphuṭībhūtagrāhakarūpā madhye tu yat tuṭidvādaśaka tanmadhyāt ādyaṃ ṣaṭkaṃ nirvikalpasvabhāvaṃ vikalpāc chādakaṃ ṣaṭtvaṃ ca asya svarūpeṇa ekā tuṭiḥ ācchādanīye ca vikalpe pañcarūpatvam unmimiṣā unmiṣattā sā ca iyaṃ sphuṭakriyārūpatvāt tuṭidvayātmikā spandanasya ekakṣaṇarūpatvābhāvāt unmiṣitatā svakāryakartṛtvaṃ ca ity evam ācchādanīyavikalpapāñcavidhyāt svarūpāc ca ṣaṭ kṣaṇā nirvikalpakāḥ tato 'pi nirvikalpasya dhvaṃsamānatā dhvaṃso vikalpasya unmimiṣā unmiṣattā tuṭidvayātmikā unmiṣitatā ca iti ṣaṭ tuṭayaḥ // AbhTs_9.35"
        },
        {
          "tag": "l",
          "attributes": {},
          "text": "svakāryakartṛtā tu grāhakarūpatā iti uktaṃ na sā bhūyo gaṇyate ity evaṃ vivekadhanā gurūpaveśānuśīlinaḥ sarvatra pāñcadaśyaṃ pravibhāgena viviñcate // AbhTs_9.36"
        },
        {
          "tag": "l",
          "attributes": {},
          "text": "vikalpanyūnatve tu tuṭinyūnatā sukhādisaṃvittāv iva yāvat avikalpataiva // AbhTs_9.37"
        },
        {
          "tag": "l",
          "attributes": {},
          "text": "lokās tu vikalpaviśrāntyā tām ahaṃtāmayīm ahaṃtācchāditedaṃbhāvavikalpaprasarāṃ nirvikalpāṃ vimarśabhuvam aprakāśitām iva manyante duḥkhāvasthāṃ sukhaviśrāntā iva vikalpanirhrāsena tu sā prakāśata eva iti iyam asau sambandhe grāhyagrāhakayoḥ sāvadhānatā iti abhinavaguptaguravaḥ // AbhTs_9.38"
        },
        {
          "tag": "l",
          "attributes": {},
          "text": "evaṃ ca pāñcadaśye sthite yāvat sphuṭedaṃtātmano bhedasya nyūnatā tāvat dvayaṃ dvayaṃ hrasati yāvat dvituṭikaḥ śivāveśaḥ tatra ādyā tuṭiḥ sarvataḥ pūrṇā dvitīyā sarvajñānakaraṇāviṣṭābhyasyamānā sarvajñatvasarvakartṛtvāya kalpate na tu ādyā // AbhTs_9.39"
        },
        {
          "tag": "l",
          "attributes": {},
          "text": "yad āha śrīkallaṭaḥ tuṭipāta iti atra pātaśabdaṃ saiva bhagavatī śrīmatkālī mātṛsadbhāvo bhairavaḥ pratibhā ity alaṃ rahasyārahasyanena // AbhTs_9.40"
        },
        {
          "tag": "l",
          "attributes": {},
          "text": "evaṃ mantramaheśatuṭeḥ prabhṛti tattadabhyāsāt tattatsiddhiḥ // AbhTs_9.41"
        },
        {
          "tag": "l",
          "attributes": {},
          "text": "athātraiva jāgradādyavasthā nirūpyante tatra vedyasya tadviṣayāyāś ca saṃvido yat vaicitryam anyonyāpekṣaṃ sat sā avasthā na vedyasya kevalasya na cāpi kevalāyāḥ saṃvido na cāpi pṛthak pṛthak dve // AbhTs_9.42"
        },
        {
          "tag": "l",
          "attributes": {},
          "text": "tatra yadādhiṣṭheyatayā bahīrūpatayā bhānaṃ tadā jāgradavasthā meye mātari māne ca // AbhTs_9.43"
        },
        {
          "tag": "l",
          "attributes": {},
          "text": "yadā tu tatraiva adhiṣṭhānarūpatayā bhānaṃ saṃkalpaḥ tadā svapnāvasthā // AbhTs_9.44"
        },
        {
          "tag": "l",
          "attributes": {},
          "text": "yadā tu tatraiva adhiṣṭhātṛrūpatayā bījātmatayaiva bhānaṃ tadā suṣuptāvasthā // AbhTs_9.45"
        },
        {
          "tag": "l",
          "attributes": {},
          "text": "imā eva tisraḥ prameyapramāṇapramātravasthāḥ pratyekaṃ jāgradādibhedāt caturvidhā uktāḥ // AbhTs_9.46"
        },
        {
          "tag": "l",
          "attributes": {},
          "text": "yadā tu tasminn eva pramātṛviśrāntigate pramātuḥ pūrṇataunmukhyāt taddvāreṇa pūrṇatonmukhatayā bhānaṃ tadā turyāvasthā sā ca rūpaṃ dṛśāham ity evaṃvidham aṃśatrayam uttīrya paśyāmīti anupāyikā pramātṛtā svātantryasārā naikaṭyamadhyatvadūratvaiḥ pramātṛpramāṇaprameyatābhiṣekaṃ dadatī tadavasthātrayānugrāhakatvāt tribhedā // AbhTs_9.47"
        },
        {
          "tag": "l",
          "attributes": {},
          "text": "etad eva avasthācatuṣṭayaṃ piṇḍasthapadastharūpastharūpātītaśabdair yogino vyavaharanti prasaṃkhyānadhanās tu sarvatobhadraṃ vyāptiḥ mahāvyāptiḥ pracaya iti śabdaiḥ // AbhTs_9.48"
        },
        {
          "tag": "l",
          "attributes": {},
          "text": "anvarthaṃ cātra darśitaṃ tantrāloke ślokavārttike ca // AbhTs_9.49"
        },
        {
          "tag": "l",
          "attributes": {},
          "text": "yac ca sarvāntarbhūtaṃ pūrṇarūpaṃ tat turyātītaṃ sarvātītaṃ mahāpracayaṃ ca nirūpayanti // AbhTs_9.50"
        },
        {
          "tag": "l",
          "attributes": {},
          "text": "kiṃ ca yasya yad yadā rūpaṃ sphuṭaṃ sthiram anubandhi tat jāgrat tasyaiva tadviparyayaḥ svapnaḥ yaḥ layākalasya bhogaḥ sarvāvedanaṃ suṣuptaṃ yo vijñānākalasya bhogaḥ bhogyābhinnīkaraṇaṃ turyaṃ mantrādīnāṃ sa bhogaḥ bhāvānāṃ śivābhedas turyātītaṃ sarvātītam // AbhTs_9.51"
        },
        {
          "tag": "text",
          "text": "tatra svarūpasakalau 1 pralayākalaḥ 2 vijñānākalaḥ 3 mantratadīśatanmaheśavargaḥ 4 śivaḥ 5 iti pañcadaśabhede pañca avasthāḥ // AbhTs_9.52"
        },
        {
          "tag": "l",
          "attributes": {},
          "text": "svarūpaṃ pralayākala ityādikrameṇa trayodaśabhede svarūpaṃ vijñānākalaśaktiḥ vijñānākala ity ekādaśabhede svarūpaṃ mantrāḥ tadīśāḥ maheśāḥ śivaḥ iti navabhede svarūpaṃ mantreśāḥ maheśaḥ śaktiḥ śiva iti saptabhede svarūpaṃ maheśaśaktiḥ maheśaḥ śaktiḥ śiva iti pañcabhede svarūpaṃ kriyāśaktiḥ jñānaśaktiḥ icchāśaktiḥ śiva iti tribhede abhinne 'pi śivatattve kriyājñānecchānandacidrūpakḷptyā prasaṃkhyānayogadhanāḥ pañcapadatvam āhuḥ // AbhTs_9.53"
        }
      ]
    },
    {
      "tag": "p",
      "attributes": {},
      "text": "Tantrasāra, Daśamam āhnikam",
      "children": [
        {
          "tag": "l",
          "attributes": {},
          "text": "uktas tāvat tattvādhvā // AbhTs_10.1"
        },
        {
          "tag": "l",
          "attributes": {},
          "text": "kalādyadhvā tu nirūpyate tatra yathā bhuvaneṣu anugāmi kiṃcid rūpaṃ tattvam ity uktam tathā tattveṣu vargaśo yat anugāmi rūpaṃ tat kalā ekarūpakalanāsahiṣṇutvāt // AbhTs_10.2"
        },
        {
          "tag": "l",
          "attributes": {},
          "text": "tad yathā pṛthivyāṃ nivṛttiḥ nivartate yatas tattvasarga iti // AbhTs_10.3"
        },
        {
          "tag": "l",
          "attributes": {},
          "text": "jalādipradhānānte varge pratiṣṭhā kāraṇatayāpyāyanapūraṇakāritvāt // AbhTs_10.4"
        },
        {
          "tag": "l",
          "attributes": {},
          "text": "pumādimāyānte vidyā vedyatirobhāve saṃvidādhikyāt // AbhTs_10.5"
        },
        {
          "tag": "l",
          "attributes": {},
          "text": "śuddhavidyādiśaktyante śāntā kañcukataraṃgopaśamāt // AbhTs_10.6"
        },
        {
          "tag": "l",
          "attributes": {},
          "text": "etad eva aṇḍacatuṣṭayaṃ pārthivaprākṛtamāyīyaśāktābhidham // AbhTs_10.7"
        },
        {
          "tag": "l",
          "attributes": {},
          "text": "pṛthivyādiśaktīnām atra avasthānena śaktitattve yāvat parasparśo vidyate sparśasya ca sapratighatvam iti tāvati yuktam aṇḍatvam // AbhTs_10.8"
        },
        {
          "tag": "l",
          "attributes": {},
          "text": "śivatattve śāntātītā tasyopadeśabhāvanārcādau kalyamānatvāt // AbhTs_10.9"
        },
        {
          "tag": "l",
          "attributes": {},
          "text": "svatantraṃ tu paraṃ tattvaṃ tatrāpi yat aprameyaṃ tat kalātītam // AbhTs_10.10"
        },
        {
          "tag": "l",
          "attributes": {},
          "text": "evaṃ pañcaiva kalāḥ ṣaṭtriṃśattattvāni // AbhTs_10.11"
        },
        {
          "tag": "l",
          "attributes": {},
          "text": "tathāhi prameyatvaṃ dvidhā sthūlasūkṣmatvena iti daśa // AbhTs_10.12"
        },
        {
          "tag": "l",
          "attributes": {},
          "text": "karaṇatvaṃ dvidhā śuddhaṃ kartṛtāsparśi ca iti daśa // AbhTs_10.13"
        },
        {
          "tag": "l",
          "attributes": {},
          "text": "karaṇatopasarjanakartṛbhāvasphuṭatvāt pañca śuddhakartṛbhāvāt pañca vigalitavibhāgatayā vikāsonmukhatve pañca sarvāvacchedaśūnyaṃ śivatattvaṃ ṣaṭtriṃśam // AbhTs_10.14"
        },
        {
          "tag": "l",
          "attributes": {},
          "text": "tad yadā upadiśyate bhāvyate vā yat tatpratiṣṭhāpadam tat saptatriṃśam tasminn api bhāvyamāne aṣṭātriṃśam na ca anavasthā tasya bhāvyamānasya anavacchinnasvātantryayogino vedyīkaraṇe saptatriṃśa eva paryavasānāt ṣaṭtriṃśaṃ tu sarvatattvottīrṇatayā saṃbhāvyāvacchedam iti pañcakalāvidhiḥ // AbhTs_10.15"
        },
        {
          "tag": "l",
          "attributes": {},
          "text": "vijñānākalaparyantam ātmakalā īśāntaṃ vidyākalā śiṣṭaṃ śivakalā iti tritattvavidhiḥ // AbhTs_10.16"
        },
        {
          "tag": "l",
          "attributes": {},
          "text": "evaṃ navatattvādy api ūhayet iti // AbhTs_10.17"
        },
        {
          "tag": "l",
          "attributes": {},
          "text": "meyāṃśagāmī sthūlasūkṣmapararūpatvāt trividho bhuvanatattvakalātmādhvabhedaḥ mātṛviśrāntyā tathaiva trividhaḥ tatra pramāṇatāyāṃ padādhvā pramāṇasyaiva kṣobhataraṃgaśāmyattāyāṃ mantrādhvā tatpraśame pūrṇapramātṛtāyāṃ varṇādhvā sa eva ca asau tāvati viśrāntyā labdhasvarūpo bhavati iti ekasyaiva ṣaḍvidhatvaṃ yuktam // AbhTs_10.18"
        }
      ]
    },
    {
      "tag": "p",
      "attributes": {},
      "text": "Tantrasāra, Ekādaśam āhnikam",
      "children": [
        {
          "tag": "l",
          "attributes": {},
          "text": "tatra yāvat idam uktam tat sākṣāt kasyacit apavargāptaye yathoktasaṃgrahanītyā bhavati kasyacit vakṣyamāṇadīkṣāyām upayogagamanāt iti dīkṣādikaṃ vaktavyam // AbhTs_11.1"
        },
        {
          "tag": "l",
          "attributes": {},
          "text": "tatra kaḥ adhikārī iti nirūpaṇārthaṃ śaktipāto vicāryate // AbhTs_11.2"
        },
        {
          "tag": "l",
          "attributes": {},
          "text": "tatra kecit āhuḥ jñānābhāvāt ajñānamūlaḥ saṃsāraḥ tadapagame jñānodayāt śaktipāta iti teṣāṃ samyak jñānodaya eva vikṛta iti vācyam karmajanyatve karmaphalavat bhogatvaprasaṅge bhogini ca śaktipātābhyupagatau atiprasaṅgaḥ īśvarecchānimittatve tu jñānodayasya anyonyāśrayatā vaiyarthyaṃ ca īśvare rāgādiprasaṅgaḥ viruddhayoḥ karmaṇoḥ samabalayoḥ anyonyapratibandhe karmasāmyaṃ tataḥ śaktipāta iti cet na kramikatve virodhāyogāt virodhe 'pi anyasya aviruddhasya karmaṇo bhogadānaprasaṅgāt aviruddhakarmāpravṛttau tadaiva dehapātaprasaṅgāt jātyāyuṣpradaṃ karma na pratibadhyate bhogapradam eva tu pratibadhyate iti cet kutaḥ tatkarmasadbhāve yadi śaktiḥ patet tarhi sā bhogapradāt kiṃ bibhiyāt // AbhTs_11.3"
        },
        {
          "tag": "l",
          "attributes": {},
          "text": "atha malaparipāke śaktipātaḥ so 'pi kiṃsvarūpaḥ kiṃ ca tasya nimittam iti etena vairāgyaṃ dharmaviśeṣo vivekaḥ satsevā satprāptiḥ devapūjā ityādihetuḥ pratyukta iti bhedavādināṃ sarvam asamañjasam // AbhTs_11.4"
        },
        {
          "tag": "l",
          "attributes": {},
          "text": "svatantraparameśādvayavāde tu upapadyate etat yathāhi parameśvaraḥ svarūpācchādanakrīḍayā paśuḥ pudgalo 'ṇuḥ sampannaḥ na ca tasya deśakālasvarūpabhedavirodhaḥ tadvat svarūpasthaganavinivṛttyā svarūpapratyāpattiṃ jhaṭiti vā krameṇa vā samāśrayan śaktipātapātram aṇuḥ ucyate svātantryamātrasāraś ca asau paramaśivaḥ śakteḥ pātayitā iti nirapekṣa eva śaktipāto yaḥ svarūpaprathāphalaḥ yas tu bhogotsukasya sa karmāpekṣaḥ lokottararūpabhogotsukasya tu sa eva śaktipātaḥ parameśvarecchāpreritamāyāgarbhādhikārīyarudraviṣṇubrahmādidvāreṇa mantrādirūpatvaṃ māyāpuṃvivekaṃ puṃskalāvivekaṃ puṃprakṛtivivekaṃ puṃbuddhivivekam anyac ca phalaṃ prasnuvānaḥ tadadharatattvabhogaṃ pratibadhnāti bhogamokṣobhayotsukasya bhoge karmāpekṣo mokṣe tu tannirapekṣaḥ iti sāpekṣanirapekṣaḥ // AbhTs_11.5"
        },
        {
          "tag": "l",
          "attributes": {},
          "text": "na ca vācyaṃ kasmāt kasmiṃścid eva puṃsi śaktipāta iti sa eva parameśvaraḥ tathā bhāti iti satattve ko 'sau pumān nāma yaduddeśena viṣayakṛtā codanā iyam // AbhTs_11.6"
        },
        {
          "tag": "l",
          "attributes": {},
          "text": "sa cāyaṃ śaktipāto navadhā tīvramadhyamandasya utkarṣamādhyasthyanikarṣaiḥ punas traividhyāt tatra utkṛṣṭatīvrāt tadaiva dehapāte parameśatā madhyatīvrāt śāstrācāryānapekṣiṇaḥ svapratyayasya prātibhajñānodayaḥ yadudaye bāhyasaṃskāraṃ vinaiva bhogāpavargapradaḥ prātibho gurur ity ucyate tasya hi na samayyādikalpanā kācit atrāpi tāratamyasadbhāvaḥ icchāvaicitryāt iti saty api prātibhatve śāstrādyapekṣā saṃvādāya syād api iti nirbhittisabhittyādibahubhedatvam ācāryasya prātibhasyāgameṣu uktam sarvathā pratibhāṃśo balīyān tatsaṃnidhau anyeṣām anadhikārāt // AbhTs_11.7"
        },
        {
          "tag": "l",
          "attributes": {},
          "text": "bhedadarśana iva anādiśivasaṃnidhau muktaśivānāṃ sṛṣṭilayādikṛtyeṣu mandatīvrāt śaktipātāt sadguruviṣayā yiyāsā bhavati asadguruviṣayāyāṃ tu tirobhāva eva asadgurutas tu sadgurugamanaṃ śaktipātād eva // AbhTs_11.8"
        },
        {
          "tag": "l",
          "attributes": {},
          "text": "sadgurus tu samastaitacchāstratattvajñānapūrṇaḥ sākṣāt bhagavadbhairavabhaṭṭāraka eva yogino 'pi svabhyastajñānatayaiva mocakatve tatra yogyatvasya saubhāgyalāvaṇyādimattvasyevānupayogāt // AbhTs_11.9"
        },
        {
          "tag": "l",
          "attributes": {},
          "text": "asadgurus tu anyaḥ sarva eva // AbhTs_11.10"
        },
        {
          "tag": "l",
          "attributes": {},
          "text": "evaṃ yiyāsuḥ guroḥ jñānalakṣaṇāṃ dīkṣāṃ prāpnoti yayā sadya eva mukto bhavati jīvann api atra avalokanāt kathanāt śāstrasambodhanāt caryādarśanāt carudānāt ityādayo bhedāḥ // AbhTs_11.11"
        },
        {
          "tag": "l",
          "attributes": {},
          "text": "abhyāsavato vā tadānīṃ sadya eva prāṇaviyojikāṃ dīkṣāṃ labhate sā tu maraṇakṣaṇa eva kāryā iti vakṣyāma iti // AbhTs_11.12"
        },
        {
          "tag": "l",
          "attributes": {},
          "text": "tīvrās tridhā utkṛṣṭamadhyāt śaktipātāt kṛtadīkṣāko 'pi svātmanaḥ śivatāyāṃ na tathā dṛḍhapratipattiḥ bhavati pratipattiparipākakrameṇa tu dehānte śiva eva madhyamadhyāt tu śivatotsuko 'pi bhogaprepsuḥ bhavati iti tathaiva dīkṣāyāṃ jñānabhājanam sa ca yogābhyāsalabdham anenaiva dehena bhogaṃ bhuktvā dehānte śiva eva // AbhTs_11.13"
        },
        {
          "tag": "l",
          "attributes": {},
          "text": "nikṛṣṭamadhyāt tu dehāntareṇa bhogaṃ bhuktvā śivatvam eti iti // AbhTs_11.14"
        },
        {
          "tag": "l",
          "attributes": {},
          "text": "madhyas tu tridhā bhogotsukatā yadā pradhānabhūtā tadā mandatvaṃ pārameśvaramantrayogopāyatayā yatas tatra autsukyam pārameśamantrayogādeś ca yato mokṣaparyantatvam ataḥ śaktipātarūpatā // AbhTs_11.15"
        },
        {
          "tag": "l",
          "attributes": {},
          "text": "tatrāpi tāratamyāt traividhyam ity eṣa mukhyaḥ śaktipātaḥ // AbhTs_11.16"
        },
        {
          "tag": "l",
          "attributes": {},
          "text": "vaiṣṇavādīnāṃ tu rājānugrahavat na mokṣāntatā iti na iha vivecanam // AbhTs_11.17"
        },
        {
          "tag": "l",
          "attributes": {},
          "text": "śivaśaktyadhiṣṭhānaṃ tu sarvatra iti uktam sā paraṃ jyeṣṭhā na bhavati api tu ghorā ghoratarā vā sa eṣa śaktipāto vicitro 'pi tāratamyavaicitryāt bhidyate kaścid vaiṣṇavādisthaḥ samayyādikrameṇa srotaḥpañcake ca prāptaparipākaḥ sarvottīrṇabhagavatṣaḍardhaśāstraparamādhikāritām eti anyas tu ullaṅghanakrameṇa anantabhedena ko 'pi akramam iti ata eva adharādharaśāsanasthā guravo 'pi iha maṇḍalamātradarśane 'pi anadhikāriṇaḥ ūrdhvaśāsanasthas tu guruḥ adharādharaśāsanaṃ pratyuta prāṇayati pūrṇatvāt iti sarvādhikārī // AbhTs_11.18"
        },
        {
          "tag": "l",
          "attributes": {},
          "text": "sa ca daiśiko guruḥ ācāryo dīkṣakaḥ cumbakaḥ sa cāyaṃ pūrṇajñāna eva sarvottamaḥ tena vinā dīkṣādyasampatteḥ // AbhTs_11.19"
        },
        {
          "tag": "l",
          "attributes": {},
          "text": "yogī tu phalotsukasya yukto yadi upāyopadeśena avyavahitam eva phalaṃ dātuṃ śaktaḥ upāyopadeśena tu jñāne eva yukto mokṣe 'pi abhyupāyāt jñānapūrṇatākāṅkṣī ca bahūn api gurūn kuryāt // AbhTs_11.20"
        },
        {
          "tag": "l",
          "attributes": {},
          "text": "uttamottamādijñānabhedāpekṣayā teṣu varteta sampūrṇajñānagurutyāge tu prāyaścittam eva // AbhTs_11.21"
        },
        {
          "tag": "l",
          "attributes": {},
          "text": "nanu so 'pi abruvan viparītaṃ vā bruvan kiṃ na tyājyaḥ naiva iti brūmaḥ tasya hi pūrṇajñānatvāt eva rāgādyabhāva iti avacanādikaṃ śiṣyagatenaiva kenacit ayogyatvānāśvastatvādinā nimittena syāt iti tadupāsane yatanīyaṃ śiṣyeṇa na tattyāge // AbhTs_11.22"
        },
        {
          "tag": "l",
          "attributes": {},
          "text": "evam anugrahanimittaṃ śaktipāto nirapekṣa eva karmādiniyatyapekṣaṇāt // AbhTs_11.23"
        },
        {
          "tag": "l",
          "attributes": {},
          "text": "tirobhāva iti tirobhāvo hi karmādyapekṣagāḍhaduḥkhamohabhāgitvaphalaḥ yathāhi prakāśasvātantryāt prabuddho 'pi mūḍhavat ceṣṭate hṛdayena ca mūḍhaceṣṭāṃ nindati tathā mūḍho 'pi prabuddhaceṣṭāṃ mantrārādhanādikāṃ kuryāt nindec ca yathā ca asya mūḍhaceṣṭā kriyamāṇāpi prabuddhasya dhvaṃsam eti tathā asya prabuddhaceṣṭā sā tu nindyamānā niṣiddhācaraṇarūpatvāt svayaṃ ca tayaiva viśaṅkamānatvāt enaṃ duḥkhamohapaṅke nimajjayati na tu utpannaśaktipātasya tirobhāvo 'sti atrāpi ca karmādyapekṣā pūrvavat niṣedhyā tatrāpi ca icchāvaicitryāt etad dehamātropabhogyaduḥkhaphalatvaṃ vā dīkṣāsamayacaryāgurudevāgnyādau sevānindanobhayaprasaktānām iva prāk śivaśāsanasthānāṃ tattyāginām iva // AbhTs_11.24"
        },
        {
          "tag": "l",
          "attributes": {},
          "text": "tatrāpi icchāvaicitryāt tirobhūto 'pi svayaṃ vā śaktipātena yujyate mṛto vā bandhugurvādikṛpāmukhena ity evaṃ kṛtyabhāgitvaṃ svātmani anusaṃdadhat parameśvara eva iti na khaṇḍitam ātmānaṃ paśyet // AbhTs_11.25"
        }
      ]
    },
    {
      "tag": "p",
      "attributes": {},
      "text": "Tantrasāra, Dvādaśam āhnikam",
      "children": [
        {
          "tag": "l",
          "attributes": {},
          "text": "dīkṣādikaṃ vaktavyam iti uktam ato dīkṣāsvarūpanirūpaṇārthaṃ prāk kartavyaṃ snānam upadiśyate // AbhTs_12.1"
        },
        {
          "tag": "l",
          "attributes": {},
          "text": "snānaṃ ca śuddhatā ucyate śuddhatā ca parameśvarasvarūpasamāveśaḥ // AbhTs_12.2"
        },
        {
          "tag": "l",
          "attributes": {},
          "text": "kāluṣyāpagamo hi śuddhiḥ kāluṣyaṃ ca tadekarūpe 'pi atatsvabhāvarūpāntarasaṃvalanābhimānaḥ // AbhTs_12.3"
        },
        {
          "tag": "l",
          "attributes": {},
          "text": "tad iha svatantrānandacinmātrasāre svātmani viśvatrāpi vā tadanyarūpasaṃvalanābhimānaḥ aśuddhiḥ sā ca mahābhairavasamāveśena vyapohyate so 'pi kasyacit jhaṭiti bhavet kasyāpi upāyāntaramukhaprekṣī // AbhTs_12.4"
        },
        {
          "tag": "l",
          "attributes": {},
          "text": "tatrāpi ca ekadvitryādibhedena samastavyastatayā kvacit kasyacit kadācit ca tathā āśvāsopalabdheḥ vicitro bhedaḥ // AbhTs_12.5"
        },
        {
          "tag": "l",
          "attributes": {},
          "text": "sa ca aṣṭadhā kṣitijalapavanahutāśanākāśasomasūryātmarūpāsu aṣṭāsu mūrtiṣu mantranyāsamahimnā parameśvararūpatayā bhāvitāsu tādātmyena ca dehe parameśvarasamāviṣṭe śarīrādivibhāgavṛtteḥ caitanyasyāpi parameśvarasamāveśaprāptiḥ kasyāpi tu snānavastrādituṣṭijanakatvāt parameśopāyatām etīti uktaṃ ca śrīmadānandādau dhṛtiḥ āpyāyo vīryaṃ maladāho vyāptiḥ sṛṣṭisāmarthyaṃ sthitisāmarthyam abhedaś ca ity etāni teṣu mukhyaphalāni teṣu teṣu upāhitasya mantrasya tattadrūpadhāritvāt // AbhTs_12.6"
        },
        {
          "tag": "l",
          "attributes": {},
          "text": "vīroddeśena tu viśeṣaḥ tad yathā raṇareṇuḥ vīrāmbhaḥ mahāmarut vīrabhasma śmaśānanabhaḥ tadupahitau candrārkau ātmā nirvikalpakaḥ // AbhTs_12.7"
        },
        {
          "tag": "l",
          "attributes": {},
          "text": "punar api bāhyābhyantaratayā dvitvam bahirupāsyamantratādātmyena tanmayīkṛte tatra tatra nimajjanam ity uktam // AbhTs_12.8"
        },
        {
          "tag": "l",
          "attributes": {},
          "text": "viśeṣas tu ānandadravyaṃ vīrādhāragataṃ nirīkṣaṇena śivamayīkṛtya tatraiva mantracakrapūjanam tataḥ tenaiva dehaprāṇobhayāśritadevatācakratarpaṇam iti mukhyaṃ snānam // AbhTs_12.9"
        },
        {
          "tag": "l",
          "attributes": {},
          "text": "ābhyantaraṃ yathā tattaddharādirūpadhāraṇayā tatra tatra pārthivādau cakre tanmayībhāvaḥ // AbhTs_12.10"
        }
      ]
    },
    {
      "tag": "p",
      "attributes": {},
      "text": "Tantrasāra, Trayodaśam āhnikam",
      "children": [
        {
          "tag": "l",
          "attributes": {},
          "text": "atha prasannahṛdayo yāgasthānaṃ yāyāt tac ca yatraiva hṛdayaṃ prasādayuktaṃ parameśvarasamāveśayogyaṃ bhavati tad eva na tu asya anyal lakṣaṇam uktāv api dhyeyatādātmyam eva kāraṇam tad api bhāvaprasādād eva iti nānyat sthānam // AbhTs_13.1"
        },
        {
          "tag": "l",
          "attributes": {},
          "text": "pīṭhaparvatāgram ityādis tu śāstre sthānoddeśa etatpara eva boddhavyaḥ // AbhTs_13.2"
        },
        {
          "tag": "l",
          "attributes": {},
          "text": "teṣu teṣu pīṭhādisthāneṣu parameśaniyatyā parameśvarāviṣṭānāṃ śaktīnāṃ dehagrahaṇāt āryadeśā iva dhārmikāṇāṃ mlecchadeśā iva adhārmikāṇām parvatāgrādeś caikāntatvena vikṣepaparihārāt aikāgryapadatvam iti // AbhTs_13.3"
        },
        {
          "tag": "l",
          "attributes": {},
          "text": "tatra yāgagṛhāgre bahir eva sāmānyanyāsaṃ kuryāt karayoḥ pūrvaṃ tato dehe // AbhTs_13.4"
        },
        {
          "tag": "l",
          "attributes": {},
          "text": "hrīṃ na pha hrīṃ hrīṃ ā kṣa hrīṃ ity ābhyāṃ śaktiśaktimadvācakābhyāṃ mālinīśabdarāśimantrābhyām ekenaiva ādau śaktiḥ tataḥ śaktimān iti muktau pādāgrāc chiro'ntam bhuktau tu sarvo viparyayaḥ // AbhTs_13.5"
        },
        {
          "tag": "l",
          "attributes": {},
          "text": "mālinī hi bhagavatī mukhyam śāktaṃ rūpaṃ bījayonisaṃghaṭṭena samastakāmadugham // AbhTs_13.6"
        },
        {
          "tag": "l",
          "attributes": {},
          "text": "anvarthaṃ caitan nāma rudraśaktimālābhir yuktā phaleṣu puṣpitā saṃsāraśiśirasaṃhāranādabhramarī siddhimokṣadhāriṇī dānādānaśaktiyuktā iti ralayor ekatvasmṛteḥ // AbhTs_13.7"
        },
        {
          "tag": "l",
          "attributes": {},
          "text": "ata eva hi bhraṣṭavidhir api mantra etannyāsāt pūrṇo bhavati sāñjano 'pi gāruḍavaiṣṇavādir nirañjanatām etya mokṣaprado bhavati // AbhTs_13.8"
        },
        {
          "tag": "l",
          "attributes": {},
          "text": "dehanyāsānantaram arghapātre ayam eva nyāsaḥ // AbhTs_13.9"
        },
        {
          "tag": "l",
          "attributes": {},
          "text": "iha hi kriyākārakāṇāṃ parameśvarābhedapratipattidārḍhyasiddhaye pūjākriyā udāharaṇīkṛtā tatra ca sarvakārakāṇām itthaṃ parameśvarībhāvaḥ tatra yaṣṭrādhārasya sthānaśuddhyāpādānakaraṇayor arghapātraśuddhinyāsābhyām yaṣṭur dehanyāsāt yājyasya sthaṇḍilādinyāsāt // AbhTs_13.10"
        },
        {
          "tag": "l",
          "attributes": {},
          "text": "evaṃ kriyākrameṇāpi parameśvarīkṛtasamastakārakaḥ tayaiva dṛśā sarvakriyāḥ paśyan vināpi pramukhajñānayogābhyāṃ parameśvara eva bhavati // AbhTs_13.11"
        },
        {
          "tag": "l",
          "attributes": {},
          "text": "evam arghapātre nyasya puṣpadhūpādyaiḥ pūjayitvā tadvipruḍbhir yāgasāraṃ puṣpādi ca prokṣayet // AbhTs_13.12"
        },
        {
          "tag": "l",
          "attributes": {},
          "text": "tataḥ prabhāmaṇḍale bhūmau khe vā oṃ bāhyaparivārāya nama iti pūjayet // AbhTs_13.13"
        },
        {
          "tag": "l",
          "attributes": {},
          "text": "tato dvārasthāne oṃ dvāradevatācakrāya nama iti pūjayet // AbhTs_13.14"
        },
        {
          "tag": "l",
          "attributes": {},
          "text": "agupte tu bahiḥsthāne sati praviśya maṇḍalasthaṇḍilāgra eva bāhyaparivāradvāradevatācakrapūjāṃ pūrvoktaṃ ca nyāsādi kuryāt na bahiḥ // AbhTs_13.15"
        },
        {
          "tag": "l",
          "attributes": {},
          "text": "tato 'pi phaṭ phaṭ phaṭ iti astrajaptapuṣpaṃ prakṣipya vighnān apasāritān dhyātvā antaḥ praviśya parameśvarakiraṇeddhayā dṛṣṭyā abhito yāgagṛhaṃ paśyet // AbhTs_13.16"
        },
        {
          "tag": "l",
          "attributes": {},
          "text": "tatra mumukṣur uttarābhimukhas tiṣṭhet yathā bhagavadaghoratejasā jhaṭity eva pruṣṭapāśo bhavet // AbhTs_13.17"
        },
        {
          "tag": "l",
          "attributes": {},
          "text": "tatra parameśvarasvātantryam eva mūrtyābhāsanayā diktattvam avabhāsayati // AbhTs_13.18"
        },
        {
          "tag": "l",
          "attributes": {},
          "text": "tatra citprakāśa eva madhyaṃ tata itarapravibhāgapravṛtteḥ prakāśasvīkāryam ūrdhvam atathābhūtam adhaḥ prakāśanasammukhīnaṃ pūrvam itarat aparam saṃmukhībhūtaprakāśatvāt anantaraṃ tatprakāśadhārārohasthānaṃ dakṣiṇam ānukūlyāt tatsammukhaṃ tu avabhāsyatvāt uttaram iti dikcatuṣkam // AbhTs_13.19"
        },
        {
          "tag": "l",
          "attributes": {},
          "text": "tatra madhye bhagavān ūrdhve 'sya aiśānaṃ vaktram adhaḥ pātālavaktram pūrvādidikcatuṣke śrītatpuruṣāghorasadyovāmākhyaṃ dikcatuṣkamadhye anyāś catasraḥ // AbhTs_13.20"
        },
        {
          "tag": "l",
          "attributes": {},
          "text": "ity evaṃ saṃvinmahimaiva mūrtikṛtaṃ digbhedaṃ bhāsayati iti dik na tattvāntaram // AbhTs_13.21"
        },
        {
          "tag": "l",
          "attributes": {},
          "text": "yathā yathā ca svacchāyā laṅghayitum iṣṭā satī puraḥ puro bhavati tathā parameśvaramadhyatām eti sarvādhiṣṭhātṛtaiva mādhyasthyam ity uktam // AbhTs_13.22"
        },
        {
          "tag": "l",
          "attributes": {},
          "text": "evaṃ yathā bhagavān digvibhāgakārī tathā sūryo 'pi sa hi pārameśvary eva jñānaśaktir ity uktaṃ tatra tatra tatra pūrvaṃ vyakteḥ pūrvā yatraiva ca tathā tatraiva evaṃ svātmādhīnāpi svasammukhīnasya deśasya purastāttvāt // AbhTs_13.23"
        },
        {
          "tag": "l",
          "attributes": {},
          "text": "evaṃ svātmasūryaparameśatritayaikībhāvanayā dikcarcā iti abhinavaguptaguravaḥ // AbhTs_13.24"
        },
        {
          "tag": "l",
          "attributes": {},
          "text": "evaṃ sthite uttarābhimukham upaviśya dehapuryaṣṭakādau ahambhāvatyāgena dehatāṃ dahet saṃnidhāv api paradehavat adehatvāt tato nistaraṅgadhruvadhāmarūḍhasya dṛṣṭisvābhāvyāt yā kila ādyā spandakalā saiva mūrtiḥ tadupari yathopadiṣṭayājyadevatācakranyāsaḥ prādhānyena ca iha śaktayo yājyāḥ // AbhTs_13.25"
        },
        {
          "tag": "l",
          "attributes": {},
          "text": "tadāsanatvāt bhagavannavātmādīnāṃ śakter eva ca pūjyatvāt iti guravaḥ // AbhTs_13.26"
        },
        {
          "tag": "l",
          "attributes": {},
          "text": "tatra ca pañca avasthā jāgradādyāḥ ṣaṣṭhī ca anuttarā nāma svabhāvadaśā anusaṃdheyā // AbhTs_13.27"
        },
        {
          "tag": "l",
          "attributes": {},
          "text": "iti ṣoḍhā nyāso bhavati // AbhTs_13.28"
        },
        {
          "tag": "l",
          "attributes": {},
          "text": "tatra kāraṇānāṃ brahmaviṣṇurudreśasadāśivaśaktirūpāṇāṃ pratyekam adhiṣṭhānāt ṣaṭtriṃśattattvakalāpasya laukikatattvottīrṇasya bhairavabhaṭṭārakābhedavṛtte nyāse pūrṇatvāt bhairavībhāvaḥ tena etat anavakāśam // AbhTs_13.29"
        },
        {
          "tag": "l",
          "attributes": {},
          "text": "yad āhuḥ ataraṅgarūḍhau labdhāyāṃ punaḥ kiṃ tattvasṛṣṭir nyāsādinā iti // AbhTs_13.30"
        },
        {
          "tag": "l",
          "attributes": {},
          "text": "tāvat hi tad ataraṅgaṃ bhairavavapuḥ yat svātmani avabhāsitasṛṣṭisaṃhārāvaicitryakoṭi // AbhTs_13.31"
        },
        {
          "tag": "l",
          "attributes": {},
          "text": "evam anyonyamelakayogena parameśvarībhūtaṃ prāṇadehabuddhyādi bhāvayitvā bahir antaḥ puṣpadhūpatarpaṇādyair yathāsambhavaṃ pūjayet // AbhTs_13.32"
        },
        {
          "tag": "l",
          "attributes": {},
          "text": "tatra śarīre prāṇe dhiyi ca tadanusāreṇa śūlābjanyāsaṃ kuryāt tad yathā ādhāraśaktimūle mūlaṃ kanda āmūlasārakaṃ lambikānte kalātattvānto daṇḍaḥ māyātmako granthiḥ catuṣkikātmā śuddhavidyāpadmaṃ tatraiva sadāśivabhaṭṭārakaḥ sa eva mahāpretaḥ prakarṣeṇa līnatvāt bodhāt prādhānyena vedyātmakadehakṣayāt nādāmarśātmakatvāc ca iti // AbhTs_13.33"
        },
        {
          "tag": "l",
          "attributes": {},
          "text": "tan nābhyutthitaṃ tanmūrdharandhratrayanirgataṃ nādāntarvartiśaktivyāpinīsamanārūpamarātrayaṃ dviṣaṭkāntaṃ tadupari śuddhapadmatrayam aunmanasam etasmin viśvamaye bhede āsanīkṛte adhiṣṭhātṛtayā vyāpakabhāvena ādheyabhūtāṃ yathābhimatāṃ devatāṃ kalpayitvā yat tatraiva samasvabhāvanirbharātmani viśvabhāvārpaṇaṃ tad eva pūjanaṃ yad eva tanmayībhavanaṃ tad dhyānaṃ yat tathāvidhāntaḥparāmarśasadbhāvanādāndolanaṃ sa japaḥ yat tathāvidhaparāmarśakramaprabuddhamahātejasā tathābalād eva viśvātmīkaraṇaṃ sa homaḥ tad evaṃ kṛtvā parivāraṃ tata eva vahnirāśer visphuliṅgavat dhyātvā tathaiva pūjayet // AbhTs_13.34"
        },
        {
          "tag": "l",
          "attributes": {},
          "text": "dvādaśāntam idaṃ prāgraṃ viśūlaṃ mūlataḥ smaran // AbhTs_13.35"
        },
        {
          "tag": "l",
          "attributes": {},
          "text": "devīcakrāgragaṃ tyaktakramaḥ khecaratāṃ vrajet // AbhTs_13.36"
        },
        {
          "tag": "l",
          "attributes": {},
          "text": "mūlādhārād dviṣaṭkāntavyomāgrāpūraṇātmikā // AbhTs_13.37"
        },
        {
          "tag": "l",
          "attributes": {},
          "text": "khecarīyaṃ khasaṃcāramsthitibhyāṃ khāmṛtāśanāt // AbhTs_13.38"
        },
        {
          "tag": "l",
          "attributes": {},
          "text": "evam antaryāgamātrād eva vastutaḥ kṛtakṛtyatā // AbhTs_13.39"
        },
        {
          "tag": "l",
          "attributes": {},
          "text": "satyataḥ tadāviṣṭasya tathāpi bahir api kāryo yāgo 'vacchedahānaya eva yo 'pi tathā samāveśabhāk na bhavati tasya mukhyo bahiryāgaḥ tadabhyāsāt samāveśalābho yatas tasyāpi tu paśutātirodhānāyāntaryāgaḥ tadarūḍhāv api tatsaṃkalpabalasya śuddhipradatvāt // AbhTs_13.40"
        },
        {
          "tag": "l",
          "attributes": {},
          "text": "atha yadā dīkṣāṃ cikīrṣet tadādhivāsanārthaṃ bhūmiparigrahaṃ gaṇeśārcanaṃ kumbhakalaśayoḥ pūjāṃ sthaṇḍilārcanaṃ havanaṃ ca kuryāt // AbhTs_13.41"
        },
        {
          "tag": "l",
          "attributes": {},
          "text": "nityanaimittikayos tu sthaṇḍilādyarcanahavane eva // AbhTs_13.42"
        },
        {
          "tag": "l",
          "attributes": {},
          "text": "tatra adhivāsanaṃ śiṣyasya saṃskṛtayogyatādhānam amblīkaraṇam iva dantānāṃ devasya kartavyonmukhatvagrāhaṇam guros tadgrahaṇam // AbhTs_13.43"
        },
        {
          "tag": "l",
          "attributes": {},
          "text": "upakaraṇadravyāṇāṃ yāgagṛhāntarvartitayā parameśatejobṛṃhaṇena pūjopakaraṇayogyatārpaṇam iti // AbhTs_13.44"
        },
        {
          "tag": "l",
          "attributes": {},
          "text": "tatra sarvopakaraṇapūrṇaṃ yāgagṛhaṃ vidhāya bhagavatīṃ mālinīṃ mātṛkāṃ vā smṛtvā tadvarṇatejaḥpuñjabharitaṃ gṛhītaṃ bhāvayan puṣpāñjaliṃ kṣipet // AbhTs_13.45"
        },
        {
          "tag": "l",
          "attributes": {},
          "text": "tata uktāstrajaptāni yathāsambhavaṃ siddhārthadhānyākṣatalājādīni tejorūpāṇi vikīrya aiśānyāṃ diśi krameṇa saṃghaṭṭayet iti bhūparigrahaḥ // AbhTs_13.46"
        },
        {
          "tag": "l",
          "attributes": {},
          "text": "tataḥ śuddhavidyāntam āsanaṃ dattvā gaṇapateḥ pūjā tataḥ kumbham ānandadravyapūritam alaṃkṛtaṃ pūjayet tato yājyam anu pūgaṃ nyasya tatra mukhyaṃ mantraṃ sarvādhiṣṭhātṛtayā vidhipūrvakatvena smaran aṣṭottaraśatamantritaṃ tena taṃ kumbhaṃ kuryāt // AbhTs_13.47"
        },
        {
          "tag": "l",
          "attributes": {},
          "text": "dvitīyakalaśe vighnaśamanāya astraṃ yajet // AbhTs_13.48"
        },
        {
          "tag": "l",
          "attributes": {},
          "text": "tataḥ svasvadikṣu lokapālān sāstrān pūjayet // AbhTs_13.49"
        },
        {
          "tag": "l",
          "attributes": {},
          "text": "tataḥ śiṣyasya prāk dīkṣitasya haste astrakalaśaṃ dadyāt // AbhTs_13.50"
        },
        {
          "tag": "l",
          "attributes": {},
          "text": "svayaṃ ca guruḥ kumbham ādadīta // AbhTs_13.51"
        },
        {
          "tag": "l",
          "attributes": {},
          "text": "tataḥ śiṣyaṃ gṛhaparyanteṣu vighnaśamanāya dhārāṃ pātayantaṃ sakumbho 'nugacchet imaṃ mantraṃ paṭhan bho bhoḥ śakra tvayā svasyāṃ diśi vighnapraśāntaye // AbhTs_13.52"
        },
        {
          "tag": "l",
          "attributes": {},
          "text": "sāvadhānena karmāntaṃ bhavitavyaṃ śivājñayā // AbhTs_13.53"
        },
        {
          "tag": "l",
          "attributes": {},
          "text": "tryakṣare nāmni bho ity ekam eva // AbhTs_13.54"
        },
        {
          "tag": "l",
          "attributes": {},
          "text": "tata aiśānyāṃ diśi kumbhaṃ sthāpayet // AbhTs_13.55"
        },
        {
          "tag": "l",
          "attributes": {},
          "text": "vikiropari astrakalaśam // AbhTs_13.56"
        },
        {
          "tag": "l",
          "attributes": {},
          "text": "tata ubhayapūjanam // AbhTs_13.57"
        },
        {
          "tag": "l",
          "attributes": {},
          "text": "tataḥ sthaṇḍilamadhye parameśapūjanam // AbhTs_13.58"
        },
        {
          "tag": "l",
          "attributes": {},
          "text": "tataḥ agnikuṇḍaṃ parameśvaraśaktirūpatayā bhāvayitvā tatra agniṃ prajvālya hṛdayāntarbodhāgninā saha ekīkṛtya mantraparāmarśasāhityena jvalantaṃ śivāgniṃ bhāvayitvā tatra nyasya abhyarcya mantrān tarpayet ājyena tilaiś ca // AbhTs_13.59"
        },
        {
          "tag": "l",
          "attributes": {},
          "text": "arghapātreṇa ca prokṣaṇam eva tilājyādīnāṃ saṃskāraḥ // AbhTs_13.60"
        },
        {
          "tag": "l",
          "attributes": {},
          "text": "sruksruvayoś ca parameśābhedadṛṣṭir eva hi saṃskāraḥ // AbhTs_13.61"
        },
        {
          "tag": "l",
          "attributes": {},
          "text": "tato yathāśakti hutvā sruksruvau ūrdhvādhomukhatayā śaktiśivarūpau parasparonmukhau vidhāya samapādotthito dvādaśāntagaganoditaśivapūrṇacandraniḥsṛtapatatparāmṛtadhārābhāvanāṃ kurvan vauṣaḍantaṃ mantram uccārayan ca ājyakṣayāntaṃ tiṣṭhet iti pūrṇāhutiḥ mantracakrasaṃtarpaṇī // AbhTs_13.62"
        },
        {
          "tag": "l",
          "attributes": {},
          "text": "tataś caruṃ prokṣitam ānīya sthaṇḍilakalaśakumbhavahniṣu bhāgaṃ bhāgaṃ nivedya ekabhāgam avaśeṣya śiṣyāya bhāgaṃ dadyāt // AbhTs_13.63"
        },
        {
          "tag": "l",
          "attributes": {},
          "text": "tato dantakāṣṭham // AbhTs_13.64"
        },
        {
          "tag": "l",
          "attributes": {},
          "text": "tatpāto 'gniyamanirṛtidikṣu adhaś ca na śubha iti // AbhTs_13.65"
        },
        {
          "tag": "l",
          "attributes": {},
          "text": "tatra homo 'stramantreṇa kāryaḥ // AbhTs_13.66"
        },
        {
          "tag": "l",
          "attributes": {},
          "text": "tato vikṣepaparihāreṇa bhāvimantradarśanayogyatāyai baddhanetraṃ śiṣyaṃ praveśya jānusthitaṃ taṃ kṛtvā puṣpāñjaliṃ kṣepayet // AbhTs_13.67"
        },
        {
          "tag": "l",
          "attributes": {},
          "text": "tataḥ sahasā apāsitanetrabandho 'sau śaktipātānugṛhītakaraṇatvāt saṃnihitamantraṃ tatsthānaṃ sākṣātkāreṇa paśyan tanmayo bhavati anugṛhītakaraṇānāṃ mantrasaṃnidhiḥ pratyakṣaḥ yatas trasyatām iva bhūtānām // AbhTs_13.68"
        },
        {
          "tag": "l",
          "attributes": {},
          "text": "tataḥ svadakṣiṇahaste dīpyatayā devatācakraṃ pūjayitvā taṃ hastaṃ mūrdhahṛnnābhiṣu śiṣyasya pāśān dahantaṃ nikṣipet // AbhTs_13.69"
        },
        {
          "tag": "l",
          "attributes": {},
          "text": "tato vāme somyatayā pūjayitvā śuddhatattvāpyāyinaṃ tataḥ praṇāmaṃ kuryāt // AbhTs_13.70"
        },
        {
          "tag": "l",
          "attributes": {},
          "text": "tato bhūtadevatādigbaliṃ madyamāṃsajalādipūrṇaṃ bahir dadyāt ācāmeta // AbhTs_13.71"
        },
        {
          "tag": "l",
          "attributes": {},
          "text": "tataḥ svayaṃ carubhojanaṃ kṛtvā śiṣyātmanā saha aikyam āpannaḥ prabuddhavṛttiḥ tiṣṭhet // AbhTs_13.72"
        },
        {
          "tag": "l",
          "attributes": {},
          "text": "svapan api prabhāte śiṣyaḥ cet aśubhaṃ svapnaṃ vadet tat asmai na vyākuryāt // AbhTs_13.73"
        },
        {
          "tag": "l",
          "attributes": {},
          "text": "śaṅkātaṅkau hi tathāsya syātām kevalam astreṇa tanniṣkṛtiṃ kuryāt // AbhTs_13.74"
        },
        {
          "tag": "l",
          "attributes": {},
          "text": "tatas tathaiva parameśvaraṃ pūjayitvā tadagre śiṣyasya prāṇakrameṇa praviśya hṛtkaṇṭhatālulalāṭarandhradvādaśānteṣu ṣaṭsu kāraṇaṣaṭkasparśaṃ kurvan pratyekam aṣṭau saṃskārān cintayan kaṃcit kālaṃ śiṣyaprāṇaṃ tatraiva viśramayya punar avarohet // AbhTs_13.75"
        },
        {
          "tag": "l",
          "attributes": {},
          "text": "ity evāpāditāṣṭācatvāriṃśatsaṃskāroparikṛtarudrāṃśāpattiḥ samayībhavati // AbhTs_13.76"
        },
        {
          "tag": "l",
          "attributes": {},
          "text": "tataḥ asmai pūjyaṃ mantraṃ puṣpādyaiḥ saha arpayet // AbhTs_13.77"
        },
        {
          "tag": "l",
          "attributes": {},
          "text": "tataḥ samayān asmai nirūpayet // AbhTs_13.78"
        },
        {
          "tag": "l",
          "attributes": {},
          "text": "gurau sarvātmanā bhaktiḥ tathā śāstre deve tatpratidvaṃdvini parāṅmukhatā guruvat guruputrādeḥ vidyāsambandhakṛtasya tatpūrvadīkṣitādeḥ saṃdarśanam yaunasambandhasya tadārādhanārtham na tu svata iti mantavyam // AbhTs_13.79"
        },
        {
          "tag": "l",
          "attributes": {},
          "text": "striyo vandhyāyās tajjugupsāhetuṃ na kuryāt // AbhTs_13.80"
        },
        {
          "tag": "l",
          "attributes": {},
          "text": "devatānāma gurunāma tathā mantraṃ pūjākālāt ṛte na uccārayet // AbhTs_13.81"
        },
        {
          "tag": "l",
          "attributes": {},
          "text": "gurūpabhuktaṃ śayyādi na bhuñjīta // AbhTs_13.82"
        },
        {
          "tag": "l",
          "attributes": {},
          "text": "yat kiṃcit laukikaṃ krīḍādi tat gurusaṃnidhau na kuryāt // AbhTs_13.83"
        },
        {
          "tag": "l",
          "attributes": {},
          "text": "tadvyatirekeṇa na anyatra utkarṣabuddhiṃ kuryāt // AbhTs_13.84"
        },
        {
          "tag": "l",
          "attributes": {},
          "text": "sarvatra śrāddhādau gurum eva pūjayet // AbhTs_13.85"
        },
        {
          "tag": "l",
          "attributes": {},
          "text": "sarveṣu ca naimittikeṣu śākinītyādiśabdān na vadet // AbhTs_13.86"
        },
        {
          "tag": "l",
          "attributes": {},
          "text": "parvadināni pūjayet // AbhTs_13.87"
        },
        {
          "tag": "l",
          "attributes": {},
          "text": "vaiṣṇavādyair adhodṛṣṭibhiḥ saha saṃgatiṃ na kuryāt // AbhTs_13.88"
        },
        {
          "tag": "l",
          "attributes": {},
          "text": "etacchāsanasthān pūrvajātibuddhyā na paśyet // AbhTs_13.89"
        },
        {
          "tag": "l",
          "attributes": {},
          "text": "guruvarge gṛhāgate yathāśakti yāgaṃ kuryāt // AbhTs_13.90"
        },
        {
          "tag": "l",
          "attributes": {},
          "text": "adhomārgasthitaṃ kaṃcit vaiṣṇavādyaṃ tacchāstrakulāt gurūkṛtyāpi tyajet // AbhTs_13.91"
        },
        {
          "tag": "l",
          "attributes": {},
          "text": "tadāpi na utkarṣabuddhyā paśyet // AbhTs_13.92"
        },
        {
          "tag": "l",
          "attributes": {},
          "text": "liṅgibhiḥ saha samācāramelanaṃ na kuryāt tān kevalaṃ yathāśakti pūjayet // AbhTs_13.93"
        },
        {
          "tag": "l",
          "attributes": {},
          "text": "śaṅkās tyajet // AbhTs_13.94"
        },
        {
          "tag": "l",
          "attributes": {},
          "text": "cakre sthitaś caramāgryādivibhāgaṃ janmakṛtaṃ na saṃkalpayet // AbhTs_13.95"
        },
        {
          "tag": "l",
          "attributes": {},
          "text": "śarīrāt ṛte na anyat āyatanatīrthādikaṃ bahumānena paśyet // AbhTs_13.96"
        },
        {
          "tag": "l",
          "attributes": {},
          "text": "mantrahṛdayam anavarataṃ smaret ity evaṃ śiṣyaḥ śrutvā praṇamya abhyupagamya guruṃ dhanadāraśarīraparyantayā dakṣiṇayā paritoṣya pūrvadīkṣitāṃś ca dīnānāthādikān tarpayet // AbhTs_13.97"
        },
        {
          "tag": "l",
          "attributes": {},
          "text": "bhāvividhinā ca mūrticakraṃ tarpayet // AbhTs_13.98"
        },
        {
          "tag": "l",
          "attributes": {},
          "text": "itthaṃ samayībhavati // AbhTs_13.99"
        },
        {
          "tag": "l",
          "attributes": {},
          "text": "mantrābhyāse nityapūjāyāṃ śravaṇe 'dhyayane adhikārī naimittike tu sarvatra gurum eva abhyarthayet // AbhTs_13.100"
        },
        {
          "tag": "l",
          "attributes": {},
          "text": "iti sāmayiko vidhiḥ // AbhTs_13.101"
        }
      ]
    },
    {
      "tag": "p",
      "attributes": {},
      "text": "Tantrasāra, Caturdaśam āhnikam",
      "children": [
        {
          "tag": "l",
          "attributes": {},
          "text": "atha putrakadīkṣāvidhiḥ // AbhTs_14.1"
        },
        {
          "tag": "l",
          "attributes": {},
          "text": "sa ca vistīrṇaḥ tantrālokāt avadhāryaḥ // AbhTs_14.2"
        },
        {
          "tag": "l",
          "attributes": {},
          "text": "saṃkṣiptas tu ucyate // AbhTs_14.3"
        },
        {
          "tag": "l",
          "attributes": {},
          "text": "samayyantaṃ vidhiṃ kṛtvā tṛtīye 'hni triśūlābje maṇḍale sāmudāyikaṃ yāgaṃ pūjayet tatra bāhyaparivāraṃ dvāradevatācakraṃ ca bahiḥ pūjayet tato maṇḍalapūrvabhāge aiśakoṇāt ārabhya āgneyāntaṃ paṅktikrameṇa gaṇapatiṃ guruṃ paramaguruṃ parameṣṭhinaṃ pūrvācāryān yoginīcakraṃ vāgīśvarīṃ kṣetrapālaṃ ca pūjayet // AbhTs_14.4"
        },
        {
          "tag": "l",
          "attributes": {},
          "text": "tata ājñāṃ samucitām ādāya śūlamūlāt prabhṛti sitakamalāntaṃ samastam adhvānaṃ nyasya arcayet tato madhyame triśūle madhyārāyāṃ bhagavatī śrīparābhaṭṭārikā bhairavanāthena saha vāmārāyāṃ tathaiva śrīmadaparā dakṣiṇārāyāṃ śrīparāparā dakṣiṇe triśūle madhye śrīparāparā vāme triśūle madhye śrīmadaparā dve tu yathāsvam // AbhTs_14.5"
        },
        {
          "tag": "l",
          "attributes": {},
          "text": "evaṃ sarvasthānādhiṣṭhātṛtve bhagavatyāḥ sarvaṃ pūrṇaṃ tadadhiṣṭhānāt bhavati iti // AbhTs_14.6"
        },
        {
          "tag": "l",
          "attributes": {},
          "text": "tato madhyaśūlamadhyārāyāṃ samastaṃ devatācakraṃ lokapālāstraparyantam abhinnatayaiva pūjayet tadadhiṣṭhānāt sarvatra pūjitam // AbhTs_14.7"
        },
        {
          "tag": "l",
          "attributes": {},
          "text": "tataḥ kumbhe kalaśe maṇḍale agnau svātmani ca abhedabhāvanayā pañcādhikaraṇam anusaṃdhiṃ kuryāt tataḥ parameśvarādvayarasabṛṃhitena puṣpādinā viśeṣapūjāṃ kuryāt // AbhTs_14.8"
        },
        {
          "tag": "l",
          "attributes": {},
          "text": "kiṃ bahunā tarpaṇanaivedyaparipūrṇaṃ vittaśāṭhyavirahito yāgasthānaṃ kuryāt // AbhTs_14.9"
        },
        {
          "tag": "l",
          "attributes": {},
          "text": "asati vitte tu mahāmaṇḍalayāgo na kartavya eva // AbhTs_14.10"
        },
        {
          "tag": "l",
          "attributes": {},
          "text": "paśūṃś ca jīvato nivedayet // AbhTs_14.11"
        },
        {
          "tag": "l",
          "attributes": {},
          "text": "te 'pi hi evam anugṛhītā bhavanti iti kāruṇikatayā paśuvidhau na vicikitset // AbhTs_14.12"
        },
        {
          "tag": "l",
          "attributes": {},
          "text": "tato 'gnau parameśvaraṃ tilājyādibhiḥ saṃtarpya tadagre 'nyaṃ paśuṃ vapāhomārthaṃ kuryāt devatācakraṃ tadvapayā tarpayet punar maṇḍalaṃ pūjayet tataḥ parameśvaraṃ vijñapya sarvābhinnasamastaṣaḍadhvaparipūrṇam ātmānaṃ bhāvayitvā śiṣyaṃ puro 'vasthitaṃ kuryāt // AbhTs_14.13"
        },
        {
          "tag": "l",
          "attributes": {},
          "text": "parokṣadīkṣāyāṃ jīvanmṛtarūpāyām agre taṃ dhyāyet tadīyāṃ vā pratikṛtiṃ darbhagomayādimayīm agre sthāpayet // AbhTs_14.14"
        },
        {
          "tag": "l",
          "attributes": {},
          "text": "tathāvidhaṃ śiṣyam arghapātravipruṭprokṣitaṃ puṣpādibhiś ca pūjitaṃ kṛtvā samastam adhvānaṃ taddehe nyaset // AbhTs_14.15"
        },
        {
          "tag": "l",
          "attributes": {},
          "text": "tata itthaṃ vicārayet bhogecchoḥ śubhaṃ na śodhayet // AbhTs_14.16"
        },
        {
          "tag": "l",
          "attributes": {},
          "text": "mumukṣos tu śubhāśubham ubhayam api // AbhTs_14.17"
        },
        {
          "tag": "l",
          "attributes": {},
          "text": "nirbījāyāṃ tu samayapāśān api śodhayet sā ca āsannamaraṇasya atyantamūrkhasyāpi kartavyā iti parameśvarājñā tasyāpi tu gurudevatāgnibhaktiniṣṭhatvamātrāt siddhiḥ // AbhTs_14.18"
        },
        {
          "tag": "l",
          "attributes": {},
          "text": "atra ca sarvatra vāsanāgrahaṇam eva bhedakam mantrāṇāṃ vāsanānuguṇyena tattatkāryakāritvāt // AbhTs_14.19"
        },
        {
          "tag": "l",
          "attributes": {},
          "text": "evaṃ vāsanābhedam anusaṃdhāya mukhyamantraparāmarśaviśeṣeṇa samastam adhvānaṃ svadehagataṃ śivādvayabhāvanayā śodhayet // AbhTs_14.20"
        },
        {
          "tag": "l",
          "attributes": {},
          "text": "evaṃ krameṇa pādāṅguṣṭhāt prabhṛti dvādaśāntaparyantaṃ svātmadehasvātmacaitanyābhinnīkṛtadehacaitanyasya śiṣyasya āsādya tatraiva anantānandasarasi svātantryaiśvaryasāre samastecchājñānakriyāśaktinirbharasamastadevatācakreśvare samastādhvabharite cinmātrāvaśeṣaviśvabhāvamaṇḍale tathāvidharūpaikīkāreṇa śiṣyātmanā saha ekībhūto viśrāntim āsādayet ity evaṃ parameśvarābhinno 'sau bhavati // AbhTs_14.21"
        },
        {
          "tag": "l",
          "attributes": {},
          "text": "tato yadi bhogecchuḥ syāt tato yatraiva tattve bhogecchā asya bhavati tatraiva samastavyastatayā yojayet // AbhTs_14.22"
        },
        {
          "tag": "l",
          "attributes": {},
          "text": "tadanantaraṃ śeṣavṛttaye parameśvarasvabhāvāt jhaṭiti prasṛtaṃ śuddhatattvamayaṃ deham asmai cintayet ity eṣā samastapāśaviyojikā dīkṣā // AbhTs_14.23"
        },
        {
          "tag": "l",
          "attributes": {},
          "text": "tataḥ śiṣyo guruṃ dakṣiṇābhiḥ pūrvavat pūjayet // AbhTs_14.24"
        },
        {
          "tag": "l",
          "attributes": {},
          "text": "tato 'gnau śiṣyasya vidhiṃ kuryāt śrīparāmantraḥ amukasyāmukaṃ tattvaṃ śodhayāmi iti svāhāntaṃ pratitattvaṃ tisra āhutayaḥ ante pūrṇā vauṣaḍantā // AbhTs_14.25"
        },
        {
          "tag": "l",
          "attributes": {},
          "text": "evaṃ śivāntatattvaśuddhiḥ tato yojanikoktakrameṇa pūrṇāhutiḥ // AbhTs_14.26"
        },
        {
          "tag": "l",
          "attributes": {},
          "text": "bhogecchoḥ bhogasthāne yojanikārtham aparā śuddhatattvasṛṣṭyartham anyā // AbhTs_14.27"
        },
        {
          "tag": "l",
          "attributes": {},
          "text": "tato guroḥ dakṣiṇābhiḥ pūjanam ity eṣā putrakadīkṣā // AbhTs_14.28"
        },
        {
          "tag": "l",
          "attributes": {},
          "text": "yatra vartamānam ekaṃ varjayitvā bhūtaṃ bhaviṣyac ca karma śudhyati // AbhTs_14.29"
        }
      ]
    },
    {
      "tag": "p",
      "attributes": {},
      "text": "Tantrasāra, Pañcadaśam āhnikam",
      "children": [
        {
          "tag": "l",
          "attributes": {},
          "text": "yadā punar āsannamaraṇasya svayaṃ vā bandhumukhena śaktipāta upajāyate tadā asmai sadyaḥ samutkramaṇadīkṣāṃ kuryāt // AbhTs_15.1"
        },
        {
          "tag": "l",
          "attributes": {},
          "text": "samastam adhvānaṃ śiṣye nyasya taṃ ca krameṇa śodhayitvā bhagavatīṃ kālarātrīm marmakartanīṃ nyasya tayā kramāt kramaṃ marmapāśān vibhidya brahmarandhravarti śiṣyacaitanyaṃ kuryāt // AbhTs_15.2"
        },
        {
          "tag": "l",
          "attributes": {},
          "text": "tataḥ pūrvoktakrameṇa yojanikārthaṃ pūrṇāhutiṃ dadyāt yathā pūrṇāhutyante jīvo niṣkrāntaḥ paramaśivābhinno bhavati // AbhTs_15.3"
        },
        {
          "tag": "l",
          "attributes": {},
          "text": "bubhukṣos tu dvitīyā pūrṇāhutiḥ // AbhTs_15.4"
        },
        {
          "tag": "l",
          "attributes": {},
          "text": "bhogasthāne yojanāya tatkāle ca tasya jīvalayaḥ nātra śeṣavartanam brahmavidyāṃ vā karṇe paṭhet sā hi parāmarśasvabhāvā sadyaḥ prabuddhapaśucaitanye prabuddhavimarśaṃ karoti // AbhTs_15.5"
        },
        {
          "tag": "l",
          "attributes": {},
          "text": "samayyāder api ca etatpāṭhe 'dhikāraḥ // AbhTs_15.6"
        },
        {
          "tag": "l",
          "attributes": {},
          "text": "sapratyayāṃ nirbījāṃ tu yadi dīkṣāṃ mūḍhāya āyātaśaktipātāya ca darśayet tadā hi śivahastadānakāle ayaṃ vidhiḥ trikoṇam āgneyaṃ jvālākarālaṃ rephavisphuliṅgaṃ bahirvātyācakradhyāyamānaṃ maṇḍalaṃ dakṣiṇahaste cintayitvā tatraiva haste bījaṃ kiṃcit nikṣipya ūrdhvādhorephavibodhitaphaṭkāraparamparābhiḥ asya tāṃ jananaśaktiṃ dahet evaṃ kurvan taṃ hastaṃ śiṣyasya mūrdhani kṣipet iti dvayor api eṣā dīkṣā nirbījā svakāryakaraṇasāmarthyavidhvaṃsinī bhavati sthāvarāṇām api dīkṣyatvena uktatvāt vāyupurāntarvyavasthitaṃ dodhūyamānaṃ śiṣyaṃ laghūbhūtaṃ cintayet yena tulayā laghuḥ dṛśyate iti // AbhTs_15.7"
        }
      ]
    },
    {
      "tag": "p",
      "attributes": {},
      "text": "Tantrasāra, ṣodaśam āhnikam",
      "children": [
        {
          "tag": "l",
          "attributes": {},
          "text": "atha parokṣasya dīkṣā dvividhaś ca saḥ mṛto jīvaṃś ca // AbhTs_16.1"
        },
        {
          "tag": "l",
          "attributes": {},
          "text": "tatra kṛtaguruseva eva mṛta udvāsito vā abhicārādihato ḍimbāhato mṛtyukṣaṇoditatathāruciḥ mukhāntarāyātaśaktipāto vā tathā dīkṣya ity ājñā // AbhTs_16.2"
        },
        {
          "tag": "l",
          "attributes": {},
          "text": "atra ca mṛtadīkṣāyām adhivāsādi na upayujyate // AbhTs_16.3"
        },
        {
          "tag": "l",
          "attributes": {},
          "text": "maṇḍale mantraviśeṣasaṃnidhaye yatra bahulā kriyā uttamam upakaraṇaṃ puṣpādi sthānaṃ pīṭhādi maṇḍalaṃ triśūlābjādi ākṛtiḥ dhyeyaviśeṣaḥ mantraḥ svayaṃ dīptaś ca dhyānaparasya yoginaḥ tadekabhaktisamāveśaśālino jñāninaś ca sambandhaḥ ity ete saṃnidhānahetavo yathottaram uktāḥ // AbhTs_16.4"
        },
        {
          "tag": "l",
          "attributes": {},
          "text": "samuditatve tu kā kathā syāt iti parameśvareṇa uktam // AbhTs_16.5"
        },
        {
          "tag": "l",
          "attributes": {},
          "text": "tato devaṃ pūjayitvā tadākṛtiṃ kuśādimayīm agre sthāpayitvā gurvāsāditajñānopadeśakrameṇa tāṃ paśyet sa ca mūlādhārād udetya prasṛtasuvitatānantanāḍyadhvadaṇḍaṃ vīryeṇākramya nāsāgaganaparigataṃ vikṣipan vyāptum īṣṭe // AbhTs_16.6"
        },
        {
          "tag": "l",
          "attributes": {},
          "text": "yāvad dhūmābhirāmapracitataraśikhājālakenādhvacakraṃ saṃchādyābhīṣṭajīvānayanam iti mahāñ jālanāmā prayogaḥ // AbhTs_16.7"
        },
        {
          "tag": "l",
          "attributes": {},
          "text": "etenācchādanīyaṃ vrajati paravaśaṃ saṃmukhīnatvam ādau paścād ānīyate cet sakalam atha tato 'py adhvamadhyād yatheṣṭam // AbhTs_16.8"
        },
        {
          "tag": "l",
          "attributes": {},
          "text": "ākṛṣṭāv uddhatau vā mṛtajanaviṣaye karṣaṇīye 'tha jīve yogaḥ śrīśaṃbhunāthāgamaparigamito jālanāmā mayoktaḥ // AbhTs_16.9"
        },
        {
          "tag": "l",
          "attributes": {},
          "text": "bahir api itthaṃ kathaṃ na bhavati ākarṣaṇādau vinābhyāsāt iti cet rāgadveṣādiyogavaśena tatpravṛttau aiśvaryāveśāyogāt // AbhTs_16.10"
        },
        {
          "tag": "l",
          "attributes": {},
          "text": "tato niyatiniyantritatvāt abhyāsādyapekṣā syād eva // AbhTs_16.11"
        },
        {
          "tag": "l",
          "attributes": {},
          "text": "iha tu anugrahātmakaparameśvaratāveśāt tathābhāvaḥ // AbhTs_16.12"
        },
        {
          "tag": "l",
          "attributes": {},
          "text": "parameśvara eva hi guruśarīrādhiṣṭhānadvāreṇa anugrāhyān anugṛhṇāti // AbhTs_16.13"
        },
        {
          "tag": "l",
          "attributes": {},
          "text": "sa ca acintyamahimā iti uktaprāyam // AbhTs_16.14"
        },
        {
          "tag": "l",
          "attributes": {},
          "text": "evaṃ jālaprayogākṛṣṭo jīvo dārbhaṃ jātīphalādi vā śarīraṃ samāviṣṭo bhavati na ca spandate manaḥpraṇādisāmagryabhāvāt tadanudhyānabalāt tu spandate 'pi tādṛśe 'pi tasmin pūrvavat prokṣaṇādisaṃskāraḥ pūrṇāhutiyojanikāntaḥ // AbhTs_16.15"
        },
        {
          "tag": "l",
          "attributes": {},
          "text": "atra paraṃ pūrṇāhutyā tasya dārbhādyākārasya paratejasi layaḥ kartavyaḥ // AbhTs_16.16"
        },
        {
          "tag": "l",
          "attributes": {},
          "text": "evam uddhṛto 'sau pūrṇāhutyaiva apavṛjyate yadi svarnarakapretatiryakṣu sthitaḥ // AbhTs_16.17"
        },
        {
          "tag": "l",
          "attributes": {},
          "text": "manuṣyas tu tadaiva jñānaṃ yogaṃ dīkṣāṃ vivekaṃ vā labhate // AbhTs_16.18"
        },
        {
          "tag": "l",
          "attributes": {},
          "text": "adhikāriśarīratvāt iti mṛtoddharaṇam // AbhTs_16.19"
        },
        {
          "tag": "l",
          "attributes": {},
          "text": "jīvato 'pi parokṣasya utpanne śaktipāte 'yam eva kramaḥ dārbhākṛtikalpanajīvākṛṣṭivarjam // AbhTs_16.20"
        },
        {
          "tag": "l",
          "attributes": {},
          "text": "dhyānamātropasthāpitasyaiva asya saṃskāraḥ // AbhTs_16.21"
        },
        {
          "tag": "l",
          "attributes": {},
          "text": "dīkṣā ca bhogabhokṣobhayadāyinī // AbhTs_16.22"
        },
        {
          "tag": "l",
          "attributes": {},
          "text": "svavāsanābalīyastvāt bhogavāsanāvicchedasya ca asaṃbhāvyamānatvāt bahubhiḥ dīkṣāyām ūrdhvaśāsanasaṃskāro balavān anyas tu tatsaṃskārāya syāt // AbhTs_16.23"
        },
        {
          "tag": "l",
          "attributes": {},
          "text": "paroṣasyāpi dīkṣitasya tathaiva jñānādyāvirbhāvaḥ iti // AbhTs_16.24"
        }
      ]
    },
    {
      "tag": "p",
      "attributes": {},
      "text": "Tantrasāra, Saptadaśam āhnikam",
      "children": [
        {
          "tag": "l",
          "attributes": {},
          "text": "vaiṣṇavādidakṣiṇatantrānteṣu śāsaneṣu ye sthitāḥ tadgṛhītavratā vā ye ca uttamaśāsanasthā api anadhikṛtādharaśāsanagurūpasevinaḥ te yadā śaktipātena pārameśvareṇa unmukhīkriyante tadā teṣām ayaṃ vidhiḥ tatra enaṃ kṛtopavāsam anyadine sādhāraṇamantrapūjitasya tadīyāṃ ceṣṭāṃ śrāvitasya bhagavato 'gre praveśayet tatrāsya vrataṃ gṛhītvā ambhasi kṣipet tato 'sau snāyāt tataḥ prokṣya carudantakāṣṭhābhyāṃ saṃskṛtya baddhanetraṃ praveśya sādhāraṇena mantreṇa parameśvarapūjāṃ kārayet // AbhTs_17.1"
        },
        {
          "tag": "l",
          "attributes": {},
          "text": "tataḥ sādhāraṇamantreṇa śivīkṛte agnau vrataśuddhiṃ kuryāt tanmantrasampuṭaṃ nāma kṛtvā prāyaścittaṃ śodhayāmi iti svāhāntaṃ śataṃ juhuyāt // AbhTs_17.2"
        },
        {
          "tag": "l",
          "attributes": {},
          "text": "tato 'pi pūrṇāhutiḥ vauṣaḍantena // AbhTs_17.3"
        },
        {
          "tag": "l",
          "attributes": {},
          "text": "tato vrateśvaram āhūya pūjayitvā tasya śivājñayā akiṃcitkaraḥ tvam asya bhava iti śrāvaṇāṃ kṛtvā taṃ tarpayitvā visṛjya agniṃ visṛjet iti liṅgoddhāraḥ // AbhTs_17.4"
        },
        {
          "tag": "l",
          "attributes": {},
          "text": "tato 'sya adhivāsādi prāgvat // AbhTs_17.5"
        },
        {
          "tag": "l",
          "attributes": {},
          "text": "dīkṣā yatheccham // AbhTs_17.6"
        }
      ]
    },
    {
      "tag": "p",
      "attributes": {},
      "text": "Tantrasāra, Aṣṭādaśam āhnikam",
      "children": [
        {
          "tag": "l",
          "attributes": {},
          "text": "svabhyastajñāninaṃ sādhakatve gurutve vā abhiṣiñcet yataḥ sarvalakṣaṇahīno 'pi jñānavān eva sādhakatve anugrahakaraṇe ca adhikṛtaḥ na anyaḥ abhiṣikto 'pi // AbhTs_18.1"
        },
        {
          "tag": "l",
          "attributes": {},
          "text": "svādhikārasamarpaṇe guruḥ dīkṣādi akurvan api na pratyavaiti pūrvaṃ tu pratyavāyena adhikārabandhena vidyeśapadadāyinā bandha eva asya dīkṣādyakaraṇam so 'bhiṣikto mantradevatātādātmyasiddhaye ṣāṇmāsikaṃ pratyahaṃ japahomaviśeṣapūjācaraṇena vidyāvrataṃ kuryāt tadanantaraṃ labdhatanmayībhāvo dīkṣādau adhikṛtaḥ tatra na ayogyān dīkṣeta na ca yogyaṃ pariharet dīkṣitam api jñānadāne parīkṣeta chadmagṛhītajñānam api jñātvā upekṣeta atra ca abhiṣekavibhavena devapūjādikam // AbhTs_18.2"
        }
      ]
    },
    {
      "tag": "p",
      "attributes": {},
      "text": "Tantrasāra, Ekonaviṃśam āhnikam",
      "children": [
        {
          "tag": "l",
          "attributes": {},
          "text": "atha adharaśāsanasthānāṃ gurvantānām api maraṇasamanantaraṃ mṛtoddhāroditaśaktipātayogād eva antyasaṃskārākhyāṃ dīkṣāṃ kuryāt ūrdhvaśāsanasthānām api luptasamayānām akṛtaprāyaścittānām iti parameśvarājñā // AbhTs_19.1"
        },
        {
          "tag": "l",
          "attributes": {},
          "text": "tatra yo mṛtoddhāre vidhiḥ uktaḥ sa sarva eva śarīre kartavyaḥ pūrṇāhutyā śavaśarīradāhaḥ mūḍhānāṃ tu pratītirūḍhaye sapratyayām antyeṣṭiṃ kriyājñānayogabalāt kuryāt tatra śavaśarīre saṃhārakrameṇa mantrān nyasya jālakrameṇa ākṛṣya rodhanavedhanaghaṭṭanādi kuryāt prāṇasaṃcārakrameṇa hṛdi kaṇṭhe lalāṭe ca ity evaṃ śavaśarīraṃ kampate // AbhTs_19.2"
        },
        {
          "tag": "l",
          "attributes": {},
          "text": "tataḥ paramaśive yojanikāṃ kṛtvā tat dahet pūrṇāhutyā antyeṣṭyā śuddhānām anyeṣām api vā śrāddhadīkṣāṃ tryahaṃ turye dine māsi māsi saṃvatsare saṃvatsare kuryāt // AbhTs_19.3"
        },
        {
          "tag": "l",
          "attributes": {},
          "text": "tatra homāntaṃ vidhiṃ kṛtvā naivedyam ekahaste kṛtvā tadīyāṃ vīryarūpāṃ śaktiṃ bhogyākārāṃ paśugatabhogyaśaktitādātmyapratipannāṃ dhyātvā parameśvare bhoktari arpayet ity evaṃ bhogyabhāve nivṛtte patir eva bhavati antyeṣṭimṛtoddharaṇaśrāddhadīkṣāṇām anyatamenāpi yadyapi kṛtārthatā tathāpi bubhukṣoḥ kriyābhūyastvaṃ phalabhūyastvāya iti sarvam ācaret // AbhTs_19.4"
        },
        {
          "tag": "l",
          "attributes": {},
          "text": "mumukṣor api tanmayībhāvasiddhaye ayam jīvataḥ pratyaham anuṣṭhānābhyāsavat // AbhTs_19.5"
        },
        {
          "tag": "l",
          "attributes": {},
          "text": "tattvajñāninas tu na ko 'py ayam antyeṣṭyādiśrāddhānto vidhiḥ upayogī tanmaraṇaṃ tadvidyāsaṃtānināṃ parvadinaṃ saṃvidaṃśapūraṇāt tāvataḥ saṃtānasya ekasaṃvinmātraparamārthatvāt jīvato jñānalābhasaṃtānadivasavat // AbhTs_19.6"
        },
        {
          "tag": "l",
          "attributes": {},
          "text": "sarvatra ca atra śrāddhādividhau mūrtiyāgaḥ pradhānam iti śrīsiddhāmatam tadvidhiś ca vakṣyate naimittikaprakāśane // AbhTs_19.7"
        }
      ]
    },
    {
      "tag": "p",
      "attributes": {},
      "text": "Tantrasāra, Viṃśam āhnikam",
      "children": [
        {
          "tag": "l",
          "attributes": {},
          "text": "tatra yā dīkṣā saṃskārasiddhyai jñānayogyān prati yā ca tadaśaktān prati mokṣadīkṣā sabījā tasyāṃ kṛtāyām ājīvaṃ śeṣavartanaṃ guruḥ upadiśet // AbhTs_20.1"
        },
        {
          "tag": "l",
          "attributes": {},
          "text": "tatra nityaṃ naimittikaṃ kāmyam iti trividhaṃ śeṣavartanam antyaṃ ca sādhakasyaiva tat na iha niścetavyam // AbhTs_20.2"
        },
        {
          "tag": "l",
          "attributes": {},
          "text": "tatra niyatabhavaṃ nityaṃ tanmayībhāva eva naimittikaṃ tadupayogi saṃdhyopāsanaṃ pratyaham anuṣṭhānaṃ parvadinaṃ pavitrakam ityādi // AbhTs_20.3"
        },
        {
          "tag": "l",
          "attributes": {},
          "text": "tad api nityaṃ svakālanaiyatyāt iti kecit // AbhTs_20.4"
        },
        {
          "tag": "l",
          "attributes": {},
          "text": "naimittikaṃ tu tacchāsanasthānām api aniyatam tadyathā gurutadvargāgamanaṃ tatparvadinaṃ jñānalābhadinam ityādikam iti kecit // AbhTs_20.5"
        },
        {
          "tag": "l",
          "attributes": {},
          "text": "tatra niyatapūjā saṃdhyopāsā gurupūjā parvapūjā pavitrakam iti avaśyaṃbhāvi // AbhTs_20.6"
        },
        {
          "tag": "l",
          "attributes": {},
          "text": "naimittikam jñānalābhaḥ śāstralābho gurutadvargagṛhāgamanaṃ tadīyajanmasaṃskāraprāyaṇadināni laukikotsavaḥ śāstravyākhyā ādimadhyāntā devatādarśanaṃ melakaṃ svapnājñā samayaniṣkṛtilābhaḥ ity etat naimittikaṃ viśeṣārcanakāraṇam // AbhTs_20.7"
        },
        {
          "tag": "l",
          "attributes": {},
          "text": "tatra kṛtadīkṣākasya śiṣyasya pradhānaṃ mantraṃ savīryakaṃ saṃvittisphuraṇasāram alikhitaṃ vaktrāgamenaiva arpayet tataḥ tanmayībhāvasiddhyarthaṃ sa śiṣyaḥ saṃdhyāsu tanmayībhāvābhyāsaṃ kuryāt taddvāreṇa sarvakālaṃ tathāvidhasaṃskāralābhasiddhyarthaṃ pratyahaṃ ca parameśvaraṃ ca sthaṇḍile vā liṅge vā abhyarcayet // AbhTs_20.8"
        },
        {
          "tag": "l",
          "attributes": {},
          "text": "tatra hṛdye sthaṇḍile vimalamakuravad dhyāte svam eva rūpaṃ yājyadevatācakrābhinnaṃ mūrtibimbitam iva dṛṣṭvā hṛdyapuṣpagandhāsavatarpaṇanaivedyadhūpadīpopahārastutigītavādyanṛttādinā pūjayet japet stuvīta tanmayībhāvam aśaṅkitaṃ labdhum // AbhTs_20.9"
        },
        {
          "tag": "l",
          "attributes": {},
          "text": "ādarśe hi svamukham aviratam avalokayataḥ tatsvarūpaniścitiḥ acireṇaiva bhavet na cātra kaścit kramaḥ pradhānam ṛte tanmayībhāvāt // AbhTs_20.10"
        },
        {
          "tag": "l",
          "attributes": {},
          "text": "paramantratanmayībhāvāviṣṭasya nivṛttapaśuvāsanākalaṅkasya bhaktirasānuvedhavidrutasamastapāśajālasya yat adhivasati hṛdayaṃ tad eva paramam upādeyam iti asmadguravaḥ // AbhTs_20.11"
        },
        {
          "tag": "l",
          "attributes": {},
          "text": "adhiśayya pāramārthikaḥ bhāvaprasaraṃ prakāśam ullasati yā // AbhTs_20.12"
        },
        {
          "tag": "l",
          "attributes": {},
          "text": "paramāmṛtadṛktvaṃ tayārcayante rahasyavidaḥ // AbhTs_20.13"
        },
        {
          "tag": "l",
          "attributes": {},
          "text": "kṛtvādhāradharāṃ camatkṛtirasaprokṣākṣaṇakṣālitām āttair mānasataḥ svabhāvakusumaiḥ svāmodasaṃdohibhiḥ // AbhTs_20.14"
        },
        {
          "tag": "l",
          "attributes": {},
          "text": "ānandāmṛtanirbharasvahṛdayānarghārghapātrakramāt tvāṃ devyā saha dehadevasadane devārcaye 'harniśam // AbhTs_20.15"
        },
        {
          "tag": "l",
          "attributes": {},
          "text": "iti ślokadvayoktam artham antar bhāvayan devatācakraṃ bhāvayet // AbhTs_20.16"
        },
        {
          "tag": "l",
          "attributes": {},
          "text": "tato mudrāpradarśanaṃ japaḥ tannivedanam // AbhTs_20.17"
        },
        {
          "tag": "l",
          "attributes": {},
          "text": "bodhyaikātmyena visarjanam // AbhTs_20.18"
        },
        {
          "tag": "l",
          "attributes": {},
          "text": "mukhyaṃ naivedyaṃ svayam aśnīyāt sarvaṃ vā jale kṣipet jalajā hi prāṇinaḥ pūrvadīkṣitāḥ carubhojanadvāreṇa iti āgamavidaḥ // AbhTs_20.19"
        },
        {
          "tag": "l",
          "attributes": {},
          "text": "mārjāramūṣakaśvādibhakṣaṇe tu śaṅkā janitā nirayāya iti jñānī api lokānugrahecchayā na tādṛk kuryāt lokaṃ vā parityajya āsīta iti sthaṇḍilayāgaḥ // AbhTs_20.20"
        },
        {
          "tag": "l",
          "attributes": {},
          "text": "atha liṅge tatra na rahasyamantraiḥ liṅgaṃ pratiṣṭhāpayet viśeṣāt vyaktam iti pūrvapratiṣṭhiteṣu āvāhanavisarjanakrameṇa pūjāṃ kuryāt ādhāratayā // AbhTs_20.21"
        },
        {
          "tag": "l",
          "attributes": {},
          "text": "tatra gurudehaṃ svadehaṃ śaktidehaṃ rahasyaśāstrapustakaṃ vīrapātram akṣasūtraṃ prāharaṇaṃ bāṇīyaṃ mauktikaṃ sauvarṇaṃ puṣpagandhadravyādihṛdyavastukṛtaṃ makuraṃ vā liṅgam arcayet // AbhTs_20.22"
        },
        {
          "tag": "l",
          "attributes": {},
          "text": "tatra ca ādhārabalād eva adhikādhikamantrasiddhiḥ bhavati iti pūrvaṃ pūrvaṃ pradhānam ādhāraguṇānuvidhāyitvāt ca mantrāṇāṃ tatra tatra sādhye tattatpradhānam iti śāstraguravaḥ // AbhTs_20.23"
        },
        {
          "tag": "l",
          "attributes": {},
          "text": "sarvatra parameśvarābhedābhimāna eva paramaḥ saṃskāraḥ // AbhTs_20.24"
        },
        {
          "tag": "l",
          "attributes": {},
          "text": "atha parvavidhiḥ // AbhTs_20.25"
        },
        {
          "tag": "l",
          "attributes": {},
          "text": "tatra sāmānyaṃ sāmānyasāmānyaṃ sāmānyaviśeṣo viśeṣasāmānyaṃ viśeṣo viśeṣaviśeṣaś ca iti ṣoḍhā parva // AbhTs_20.26"
        },
        {
          "tag": "l",
          "attributes": {},
          "text": "pūraṇāt vidheḥ // AbhTs_20.27"
        },
        {
          "tag": "l",
          "attributes": {},
          "text": "tatra māsi māsi prathamaṃ pañcamaṃ dinaṃ sāmānyam caturthāṣṭamanavamacaturdaśapañcadaśāni dvayor api pakṣayoḥ sāmānyasāmānyam anayor ubhayor api rāśyoḥ vakṣyamāṇatattattithyucitagrahanakṣatrayoge sāmānyaviśeṣaḥ mārgaśīrṣasya prathamarātribhāgaḥ kṛṣṇanavamyām pauṣasya tu rātrimadhyaṃ kṛṣṇanavamyām māghasya rātrimadhyaṃ śuklapañcadaśyām phālgunasya dinamadhyaṃ śukladvādaśyām caitrasya śuklatrayodaśyām vaiśākhasya kṛṣṇāṣṭamyām jyaiṣṭhasya kṛṣṇanavamyām āṣāḍhasya prathame dine śrāvaṇasya divasapūrvabhāgaḥ kṛṣṇaikādaśyām bhādrapadasya dinamadhyaṃ śuklaṣaṣṭyām āśvayujasya śuklanavamīdinam kārttikasya prathamo rātribhāgaḥ śuklanavamyām iti viśeṣaparva // AbhTs_20.28"
        },
        {
          "tag": "l",
          "attributes": {},
          "text": "citrācandrau maghājīvau tiṣyacandrau pūrvaphālgunībudhau śravaṇabudhau śatabhiṣakcandrau dityau rohiṇīśukrau viśākhābṛhaspatī śravaṇacandrau iti // AbhTs_20.29"
        },
        {
          "tag": "l",
          "attributes": {},
          "text": "yadi mārgaśīrṣādikrameṇa yathāsaṃkhyaṃ bhavati āśvayujaṃ varjayitvā tadā viśeṣaviśeṣaḥ // AbhTs_20.30"
        },
        {
          "tag": "l",
          "attributes": {},
          "text": "anyaviśeṣaś cet anyaparvaṇi tadā tat anuparva ity āhuḥ // AbhTs_20.31"
        },
        {
          "tag": "l",
          "attributes": {},
          "text": "bhagrahayoge ca na velā pradhānam // AbhTs_20.32"
        },
        {
          "tag": "l",
          "attributes": {},
          "text": "tither eva viśeṣalābhāt anuyāgakālānuvṛttis tu parvadine mukhyā anuyāgaprādhānyāt parvayāgānām anuyāgo mūrtiyāgaḥ cakrayāgaḥ iti paryāyāḥ // AbhTs_20.33"
        },
        {
          "tag": "l",
          "attributes": {},
          "text": "tatra guruḥ tadvargyaḥ sasaṃtānaḥ tattvavit kanyā antyā veśyā aruṇā tattvavedinī vā iti cakrayāge mukhyapūjyāḥ viśeṣāt sāmastyena // AbhTs_20.34"
        },
        {
          "tag": "l",
          "attributes": {},
          "text": "tatra madhye guruḥ tadāvaraṇakrameṇa gurvādisamayyantaṃ vīraḥ śaktiḥ iti krameṇa ity evaṃ cakrasthityā vā paṅktisthityā vā āsīta tato gandhadhūpapuṣpādibhiḥ krameṇa pūjayet tataḥ pātraṃ sadāśivarūpaṃ dhyātvā śaktyamṛtadhyātena āsavena pūrayitvā tatra bhoktrīṃ śaktiṃ śivatayā pūjayitvā tayaiva devatācakratarpaṇaṃ kṛtvā naraśaktiśivātmakatritayamelakaṃ dhyātvā āvaraṇāvataraṇakrameṇa mokṣabhogaprādhānyaṃ bahir antaś ca tarpaṇaṃ kuryāt punaḥ pratisaṃcaraṇakrameṇa evaṃ pūrṇaṃ bhramaṇaṃ cakraṃ puṣṇāti // AbhTs_20.35"
        },
        {
          "tag": "l",
          "attributes": {},
          "text": "tatra ādhāre viśvamayaṃ pātraṃ sthāpayitvā devatācakraṃ tarpayitvā svātmānaṃ vanditena tena tarpayet pātrābhāve bhadraṃ vellitaśuktiḥ vā dakṣahastena pātrākāraṃ bhadraṃ dvābhyām uparigatadakṣiṇābhyāṃ niḥsaṃdhīkṛtābhyām vellitaśuktiḥ patadbhiḥ bindubhiḥ vetālaguhyakāḥ saṃtuṣyanti dhārayā bhairavaḥ atra praveśo na kasyacit deyaḥ pramādāt praviṣṭasya vicāraṃ na kuryāt kṛtvā punar dviguṇaṃ cakrayāgaṃ kuryāt tato 'vadaṃśān bhojanādīn ca agre yatheṣṭaṃ vikīryeta guptagṛhe vā saṃketābhidhānavarjaṃ devatāśabdena sarvān yojayet iti vīrasaṃkarayāgaḥ // AbhTs_20.36"
        },
        {
          "tag": "l",
          "attributes": {},
          "text": "tato 'nte dakṣiṇātāmbūlavastrādibhiḥ tarpayet iti pradhānatamo 'yaṃ mūrtiyāgaḥ // AbhTs_20.37"
        },
        {
          "tag": "l",
          "attributes": {},
          "text": "adṛṣṭamaṇḍalo 'pi mūrtiyāgena parvadināni pūjayan varṣād eva putrakoktaṃ phalam eti vinā saṃdhyānuṣṭhānādibhiḥ iti vṛddhānāṃ bhogināṃ strīṇāṃ vidhir ayam śaktipāte sati upadeṣṭavyo guruṇā // AbhTs_20.38"
        },
        {
          "tag": "l",
          "attributes": {},
          "text": "atha pavitrakavidhiḥ // AbhTs_20.39"
        },
        {
          "tag": "l",
          "attributes": {},
          "text": "sa ca śrīratnamālātriśiromataśrīsiddhāmatādau vidhipūrvakaḥ pārameśvarājñāpūrakaś ca uktaṃ caitat śrītantrāloke vinā pavitrakeṇa sarvaṃ niṣphalam iti // AbhTs_20.40"
        },
        {
          "tag": "l",
          "attributes": {},
          "text": "tatra āṣāḍhaśuklāt kulapūrṇimādināntaṃ kāryaṃ pavitrakam tatra kārttikakṛṣṇapañcadaśī kulacakraṃ nityācakraṃ pūrayati iti śrīnityātantravidaḥ // AbhTs_20.41"
        },
        {
          "tag": "l",
          "attributes": {},
          "text": "māghaśuklapañcadaśī iti śrībhairavakulormividaḥ // AbhTs_20.42"
        },
        {
          "tag": "l",
          "attributes": {},
          "text": "dakṣiṇāyanāntapañcadaśī iti śrītantrasadbhāvavidaḥ // AbhTs_20.43"
        },
        {
          "tag": "l",
          "attributes": {},
          "text": "tatra vibhavena devaṃ pūjayitvā āhutyā tarpayitvā pavitrakaṃ dadyāt sauvarṇamuktāratnaviracitāt prabhṛti paṭasūtrakārpāsakuśagarbhāntam api kuryāt // AbhTs_20.44"
        },
        {
          "tag": "l",
          "attributes": {},
          "text": "tac ca tattvasaṃkhyagranthikaṃ padakalābhuvanavarṇamantrasaṃkhyagranthi ca jānvantam ekaṃ nābhyantam aparaṃ kaṇṭhāntam anyat śirasi anyat iti catvāri pavitrakāṇi devāya gurave ca samastādhvaparipūrṇatadrūpabhāvanena dadyāt śeṣebhya ekam iti // AbhTs_20.45"
        },
        {
          "tag": "l",
          "attributes": {},
          "text": "tato mahotsavaḥ kāryaḥ cāturmāsyaṃ saptadinaṃ tridinaṃ ca iti mukhyānvāpatkalpāḥ sati vibhave māsi māsi pavitrakam atha vā caturṣu māseṣu atha vā sakṛt tadakaraṇe prāyaścittaṃ japet jñānī api sambhavadvitto 'pi akaraṇe pratyavaiti lobhopahitajñānākaraṇe jñānanindāpatteḥ // AbhTs_20.46"
        },
        {
          "tag": "l",
          "attributes": {},
          "text": "yadā prāpyāpi vijñānaṃ dūṣitaṃ parameśaśāsanaṃ tadā prāyaścittī // AbhTs_20.47"
        },
        {
          "tag": "l",
          "attributes": {},
          "text": "iti vacanāt // AbhTs_20.48"
        },
        {
          "tag": "l",
          "attributes": {},
          "text": "ity eṣa pavitrakavidhiḥ // AbhTs_20.49"
        },
        {
          "tag": "l",
          "attributes": {},
          "text": "jñānalābhādau laukikotsavānte 'pi sarvatra saṃvidullāsādhikyaṃ devatācakrasaṃnidhiḥ viśeṣato bhavati iti tathāvidhādhikyaparyālocanayā tathāvidham eva viśeṣam anuyāgādau kuryāt // AbhTs_20.50"
        },
        {
          "tag": "l",
          "attributes": {},
          "text": "atha vyākhyāvidhiḥ // AbhTs_20.51"
        },
        {
          "tag": "l",
          "attributes": {},
          "text": "sarvaśāstrasampūrṇaṃ guruṃ vyākhyārtham abhyarthayeta so 'pi svaśiṣyāya paraśiṣyāyāpi vā samucitasaṃskārocitaṃ śāstraṃ vyācakṣīta adharaśāsanasthāyāpi karuṇāvaśāt īśvarecchāvaicitryodbhāvitaśaktipātasambhāvanābhāvitahṛdayo vyācakṣīta marmopadeśavarjam // AbhTs_20.52"
        },
        {
          "tag": "l",
          "attributes": {},
          "text": "tatra nimnāsanasthitebhyaḥ tatparebhyo niyamitavāṅmanaḥkāyebhyo vyākhyā kriyamāṇā phalavatī bhavati prathamaṃ gandhādiliptāyāṃ bhuvi ullikhya saṃkalpya vā padmādhāraṃ caturaśraṃ padmatrayaṃ padmamadhye vāgīśīṃ vāmadakṣiṇayoḥ gaṇapatigurū ca pūjayet ādhārapadme vyākhyeyakalpadevatām // AbhTs_20.53"
        },
        {
          "tag": "l",
          "attributes": {},
          "text": "tataḥ sāmānyārghapātrayogena cakraṃ tarpayet tato vyācakṣīta sūtravākyapaṭalagrantham pūrvāparāviruddhaṃ kurvan tantrāvṛttiprasaṅgasamuccayavikalpādiśāstranyāyaucityena pūrvaṃ pakṣaṃ samyak ghaṭayitvā samyak ca dūṣayan sādhyaṃ sādhayan tātparyavṛttiṃ pradarśayan paṭalāntaṃ vyācakṣīta nādhikam tatrāpi vastvante vastvante tarpaṇaṃ pūjanam iti yāvad vyākhyāsamāptiḥ // AbhTs_20.54"
        },
        {
          "tag": "l",
          "attributes": {},
          "text": "tato 'pi pūjayitvā vidyāpīṭhaṃ visarjya upalipya agādhe tat kṣepayet // AbhTs_20.55"
        },
        {
          "tag": "l",
          "attributes": {},
          "text": "iti vyākhyāvidhiḥ // AbhTs_20.56"
        },
        {
          "tag": "l",
          "attributes": {},
          "text": "atha samayaniṣkṛtiḥ // AbhTs_20.57"
        },
        {
          "tag": "l",
          "attributes": {},
          "text": "yady api tattvajñānaniṣṭhasya prāyaścittādi na kiṃcit tathāpi caryāmātrād eva mokṣabhāginaḥ tān anugrahītum ācāravartanīṃ darśayet // AbhTs_20.58"
        },
        {
          "tag": "l",
          "attributes": {},
          "text": "atattvajñānī tu caryaikāyattabhogamokṣaḥ samayollaṅghane kṛte prāyaścittam akurvan varṣaśataṃ kravyādo bhavatīti iti prāyaścittavidhiḥ vaktavyaḥ tatra strīvadhe prāyaścittaṃ nāsti anyatra tu balābalaṃ jñātvā akhaṇḍāṃ bhagavatīṃ mālinīm ekavārāt prabhṛti trilakṣāntam āvartayet yāvat śaṅkāvicyutiḥ bhavati tadante viśeṣapūjā tatrāpi cakrayāgaḥ sa hi sarvatra śeṣabhūtaḥ // AbhTs_20.59"
        },
        {
          "tag": "l",
          "attributes": {},
          "text": "iti samayaniṣkṛtividhiḥ // AbhTs_20.60"
        },
        {
          "tag": "l",
          "attributes": {},
          "text": "atha gurupūjāvidhiḥ // AbhTs_20.61"
        },
        {
          "tag": "l",
          "attributes": {},
          "text": "sarvayāgānteṣu upasaṃhṛte yāge aparedyuḥ gurupūjāṃ kuryāt pūrvaṃ hi sa vidhyaṅgatayā toṣito na tu prādhānyena iti tāṃ prādhānyena akurvan adhikārabandhena baddho bhavati // AbhTs_20.62"
        },
        {
          "tag": "l",
          "attributes": {},
          "text": "iti tāṃ sarvathā caret // AbhTs_20.63"
        },
        {
          "tag": "l",
          "attributes": {},
          "text": "tatra svāstikaṃ maṇḍalaṃ kṛtvā tatra sauvarṇaṃ pīṭhaṃ dattvā tatra samastam adhvānaṃ pūjayitvā tatpīṭhaṃ tena adhiṣṭhāpya tasmai pūjāṃ kṛtvā tarpaṇaṃ bhojanaṃ dakṣiṇām ātmānam iti nivedya naivedyocchiṣṭaṃ prārthya vanditvā svayaṃ prāśya cakrapūjāṃ kuryāt // AbhTs_20.64"
        },
        {
          "tag": "l",
          "attributes": {},
          "text": "ita gurupūjāvidhiḥ // AbhTs_20.65"
        }
      ]
    },
    {
      "tag": "p",
      "attributes": {},
      "text": "Tantrasāra, Ekaviṃśam āhnikam",
      "children": [
        {
          "tag": "l",
          "attributes": {},
          "text": "evaṃ samastaṃ nityaṃ naimittikaṃ karma nirūpitam // AbhTs_21.1"
        },
        {
          "tag": "l",
          "attributes": {},
          "text": "adhunā asyaiva āgamasya prāmāṇyam ucyate // AbhTs_21.2"
        },
        {
          "tag": "l",
          "attributes": {},
          "text": "tatra saṃvinmātramaye viśvasmin saṃvidi ca vimarśātmikāyāṃ vimarśasya ca śabdanātmakatāyāṃ siddhāyāṃ sakalajaganniṣṭhavastunaḥ tadgatasya ca karmaphalasambandhavaicitryasya yat vimarśanaṃ tad eva śāstram iti parameśvarasvabhāvābhinna eva samastaḥ śāstrasaṃdarbho vastuta ekaphalaprāpakaḥ ekādhikāryuddeśenaiva tatra tu parameśvaraniyatiśaktimahimnaiva bhāge bhāge rūḍhiḥ lokānām iti // AbhTs_21.3"
        },
        {
          "tag": "l",
          "attributes": {},
          "text": "kecit māyocitabhedaparāmarśātmani vedāgamādiśāstre rūḍhāḥ anye tathāvidha eva mokṣābhimānena sāṃkhyavaiṣṇavaśāstrādau pare tu viviktaśivasvabhāvāmarśanasāre śaivasiddhāntādau anye sarvamayaparameśvaratāmarśanasāre mataṃgādiśāstre kecit tu viralaviralāḥ samastāvacchedavandhyasvātantryānandaparamārthasaṃvinmayaparameśvarasvarūpāmarśanātmani śrītrikaśāstrakrame kecit tu pūrvapūrvatyāgakrameṇa laṅghanena vā ity evam ekaphalasiddhiḥ ekasmād eva āgamāt // AbhTs_21.4"
        },
        {
          "tag": "l",
          "attributes": {},
          "text": "bhedavāde 'pi samastāgamānām ekeśvarakāryatve 'pi prāmāṇyaṃ tāvat avasthitam prāmāṇyanibandhanasya ekadeśasaṃvādasya avigītatāyā anidaṃtāpravṛtteś ca tulyatvāt parasparabādho viṣayabhedāt akiṃcitkaraḥ // AbhTs_21.5"
        },
        {
          "tag": "l",
          "attributes": {},
          "text": "brahmahananatanniṣedhavat saṃskārabhedaḥ saṃskārātiśayaḥ tadabhāve kvacit anadhikṛtatvam iti samānam āśramabhedavat phalotkarṣāc ca utkarṣaḥ tatraiva upaniṣadbhāgavat bhinnakartṛkatve 'pi sarvasarvajñakṛtatvam atra saṃbhāvyate taduktatadatiriktayuktārthayogāt nityatve 'pi āgamānāṃ prasiddhiḥ tāvat avaśyopagamyā anvayavyatirekādhyakṣādīnāṃ tatprāmāṇyasya tanmūlatvāt satyaṃ rajataṃ paśyāmi iti hi sauvarṇikādiparaprasiddhyaiva prasiddhir eva āgamaḥ sā kācit dṛṣṭaphalā bubhukṣito bhuṅkte iti bālasya prasiddhita eva tatra tatra pravṛttiḥ nānvayavyatirekābhyāṃ tadā tayoḥ abhāvāt yauvanāvasthāyāṃ tadbhāvo 'pi akiṃcitkaraḥ prasiddhiṃ tu mūlīkṛtya so 'stu kasmaicit kāryāya kācit adṛṣṭavaidehyaprakṛtilayapuruṣakaivalyaphaladā kācit śivasamānatvaphaladā kācit aikyaparyavasāyinī sā ca pratyekam anekavidhā ity evaṃ bahutaraprasiddhipūrṇe jagati yo yādṛśo bhaviṣyan sa tādṛśīm eva prasiddhiṃ balād eva hṛdayaparyavasāyinīm abhimanyate // AbhTs_21.6"
        },
        {
          "tag": "l",
          "attributes": {},
          "text": "iti riktasya jantoḥ atiriktā vācoyuktiḥ tāsāṃ kāṃcana prasiddhiṃ pramāṇīkurvatā abhyupagantavyam eva āgamaprāmāṇyam iti sa āgama āśrayaṇīyo yatra utkṛṣṭaṃ phalam ity alam anyena // AbhTs_21.7"
        },
        {
          "tag": "l",
          "attributes": {},
          "text": "saṃvitprakāśaparamārthatayā yathaiva bhāty āmṛśaty api tatheti vivecayantaḥ // AbhTs_21.8"
        },
        {
          "tag": "l",
          "attributes": {},
          "text": "santaḥ samastamayacitpratibhāvimarśasāraṃ samāśrayata śāstram anuttarātma // AbhTs_21.9"
        },
        {
          "tag": "l",
          "attributes": {},
          "text": "jissa daḍhapasiddhighaḍie vavahāre soi asmi ṇīsaṃko // AbhTs_21.10"
        },
        {
          "tag": "l",
          "attributes": {},
          "text": "taha hohi jahuttiṇa pasiddhirūḍhie paramasivo // AbhTs_21.11"
        },
        {
          "tag": "l",
          "attributes": {},
          "text": "nijadṛḍhaprasiddhighaṭite vyavahāre loka asti niḥśaṅkaḥ // AbhTs_21.12"
        },
        {
          "tag": "l",
          "attributes": {},
          "text": "tadā bhavati janottīrṇaprasiddhirūḍhaḥ paramaśivaḥ // AbhTs_21.13"
        }
      ]
    },
    {
      "tag": "p",
      "attributes": {},
      "text": "Tantrasāra, Dvāviṃśam āhnikam",
      "children": [
        {
          "tag": "l",
          "attributes": {},
          "text": "atha samastā iyam upāsā samunmiṣattādṛśadṛḍhavāsanārūḍhān adhikāriṇaḥ prati śrīmatkaulikaprakriyayā nirūpyate tatra uktaṃ yogasaṃcārādau ānandaṃ brahma taddehe tridhauṣṭyāntyavyavasthitam // AbhTs_22.1"
        },
        {
          "tag": "l",
          "attributes": {},
          "text": "abrahmacāriṇas tasya tyāgād ānandavarjitāḥ // AbhTs_22.2"
        },
        {
          "tag": "l",
          "attributes": {},
          "text": "ānandakṛtrimāhāravarjaṃ cakrasya yājakāḥ // AbhTs_22.3"
        },
        {
          "tag": "l",
          "attributes": {},
          "text": "dvaye 'pi narake ghore tasmād enāṃ sthitiṃ bhajet // AbhTs_22.4"
        },
        {
          "tag": "l",
          "attributes": {},
          "text": "tad anayā sthityā kulayāgaḥ sa ca ṣoḍhā bāhye śaktau svadehe yāmale prāṇe saṃvidi ca iti // AbhTs_22.5"
        },
        {
          "tag": "l",
          "attributes": {},
          "text": "tatra ca uttara uttara utkṛṣṭaḥ pūrvaḥ pūrvas tadrucyartham // AbhTs_22.6"
        },
        {
          "tag": "l",
          "attributes": {},
          "text": "siddhikāmasya dvitīyaturyapañcamāḥ sarvathā nirvartyāḥ ṣaṣṭhas tu mumukṣoḥ mukhyaḥ tasyāpi dvitīyādyā naimittike yathāsambhavam anuṣṭheyā eva vidhipūraṇārthaṃ ca // AbhTs_22.7"
        },
        {
          "tag": "l",
          "attributes": {},
          "text": "tatra bāhyaṃ sthaṇḍilam ānandapūrṇaṃ vīrapātram aruṇaḥ paṭaḥ pūrvoktam api vā liṅgādi // AbhTs_22.8"
        },
        {
          "tag": "l",
          "attributes": {},
          "text": "tatra snānādikartavyānapekṣayaiva pūrṇānandaviśrāntyaiva labdhaśuddhiḥ prathamaṃ prāṇasaṃviddehaikībhāvaṃ bhāvayitvā saṃvidaś ca paramaśivarūpatvāt saptaviṃśativāraṃ mantram uccārya mūrdhavaktrahṛdguhyamūrtiṣu anulomavilomābhyāṃ viśvādhvaparipūrṇatā parameśvare aparatve parāparatve paratve 'pi ca // AbhTs_22.9"
        },
        {
          "tag": "l",
          "attributes": {},
          "text": "tathāhi māyāpuṃprakṛtiguṇadhīprabhṛti dharāntaṃ saptaviṃśatitattvāni kalādīnāṃ tatraiva antarbhāvāt vidyāśaktāv api parāparatve brahmapañcakasya sadyastvājātatvabhavodbhavatvādīnāṃ dharmāṇāṃ saptaviṃśatirūpatvam eva uktaṃ śrīmallakuleśādipādaiḥ // AbhTs_22.10"
        },
        {
          "tag": "l",
          "attributes": {},
          "text": "paratve 'pi pañcaśaktiḥ hi parameśvaraḥ pratiśakti ca pañcarūpatā evaṃ pañcaviṃśatiḥ śaktayaḥ tāś ca anyonyam anudbhinnavibhāgā ity ekā śaktiḥ sā cānudbhinnavibhāgā ity evaṃ saptaviṃśatirūpayā vyāptyā saṃvidagneḥ śikhāṃ buddhiprāṇarūpāṃ sakṛduccāramātreṇaiva baddhāṃ kuryāt yena paramaśiva eva pratibaddhā tantrātiriktaṃ na kiṃcid abhidhāvati tathāvidhabuddhyadhiṣṭhitakaraṇacakrānuvedhena purovartino yāgadravyagṛhadigādhārādīn api tanmayībhūtān kuryāt tato 'rghapātram api śikhābandhavyāptyaiva pūrayet pūjayec ca tadvipruḍbhiḥ sthaṇḍilāny api tadrasena vāmānāmāṅguṣṭhayogāt dehacakreṣu mantracakraṃ pūjayet tarpayet ca tataḥ prāṇāntaḥ tataḥ sthaṇḍile triśūlātmakaṃ śaktitrayāntam āsanaṃ kalpayet māyāntaṃ hi sārṇe aukāre ca śaktitrayāntam āsanaṃ kalpayet māyāntaṃ hi sārṇe aukāre ca śaktitrayāntaṃ tadupari yājyā vimarśarūpā śaktiḥ ity evaṃ sakṛd uccāreṇaiva ādhārādheyanyāsaṃ kṛtvā tatraiva ādheyabhūtāyām api saṃvidi viśvaṃ paśyet tad api ca saṃvinmayam ity evaṃ viśvasya saṃvidā tena ca tasyāḥ saṃpuṭībhāvo bhavati saṃvida uditaṃ tatraiva paryavasitaṃ yato viśvaṃ vedyāc ca saṃvit udeti tatraiva ca viśrāmyati iti etāvattvaṃ saṃvittattvaṃ saṃpuṭībhāvadvayāt labhyate // AbhTs_22.11"
        },
        {
          "tag": "l",
          "attributes": {},
          "text": "tad uktam sṛṣṭiṃ tu saṃpuṭīkṛtya iti // AbhTs_22.12"
        },
        {
          "tag": "l",
          "attributes": {},
          "text": "tato gandhadhūpāsavakusumādīn ātmaprahvībhāvāntān arpayitvā svaviśrāntyā japtvā upasaṃhṛtya jale nikṣipet // AbhTs_22.13"
        },
        {
          "tag": "l",
          "attributes": {},
          "text": "iti bāhyayāgaḥ // AbhTs_22.14"
        },
        {
          "tag": "l",
          "attributes": {},
          "text": "atha śaktau tatra anyonyaṃ śaktitālāsāvīrāṇām ubhayeṣām ubhayātmakatvena prollāsaprārambhasṛṣṭyantaśivaśaktiprabodhe parasparaṃ vyāpārāt parameśaniyatyā ca śuddharūpatayā tatra prādhānyam etena ca viśiṣṭacakrasyāpi śaktitvaṃ vyākhyātam tatra śikhābandhavyāptyaiva pūjanaṃ śaktitrayāntam āsanaṃ koṇatraye madhye visargaśaktiḥ iti tu vyāptau viśeṣaḥ // AbhTs_22.15"
        },
        {
          "tag": "l",
          "attributes": {},
          "text": "evaṃ svadehe tatraiva cakre tato brahmarandhrādyanucakreṣu // AbhTs_22.16"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "atha yāmale śakter lakṣaṇam etat tadvad abhedas tato 'napekṣya vayaḥ /"
            },
            {
              "tag": "l",
              "attributes": {},
              "text": "jātyādīṃś cāsaṅgāt loketarayugalajaṃ hi tādātmyam // AbhTs_22.17"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kāryahetusahotthatvāt traidhaṃ sākṣād athānyathā /"
            },
            {
              "tag": "l",
              "attributes": {},
              "text": "kḷptāvato mitho 'bhyarcya tarpyānandāntikatvataḥ // AbhTs_22.18"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "cakram arcet tadaucityād anucakraṃ tathānugam /"
            },
            {
              "tag": "l",
              "attributes": {},
              "text": "bahiḥ puṣpādināntaś ca gandhabhuktyāsavādibhiḥ // AbhTs_22.19"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "evam ānandasaṃdohitatacceṣṭocchalatsthitiḥ /"
            },
            {
              "tag": "l",
              "attributes": {},
              "text": "anucakragaṇaś cakratādātmyād abhilīyate // AbhTs_22.20"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nijanijabhogābhogapravikāsamayasvarūpaparimarśe /"
            },
            {
              "tag": "l",
              "attributes": {},
              "text": "kramaśo 'nucakradevyaḥ saṃviccakraṃ hi madhyamaṃ yānti // AbhTs_22.21"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "anucakradevatātmakamarīcigaṇapūraṇādhigatavīryam /"
            },
            {
              "tag": "l",
              "attributes": {},
              "text": "tacchaktitadvadātmakam anyonyasamunmukhaṃ bhavati // AbhTs_22.22"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tadyugalamūrdhvadhāmapraveśasaspandajātasaṃkṣobham /"
            },
            {
              "tag": "l",
              "attributes": {},
              "text": "kṣubhnāty anucakrāṇy api tāni tadā tanmayāni na pṛthak tu // AbhTs_22.23"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "itthaṃ yāmalam etad galitabhidāsaṃkathaṃ yadaiva tadā /"
            },
            {
              "tag": "l",
              "attributes": {},
              "text": "kramatāratamyayogāt saiva hi saṃvidvisargasaṃghaṭṭaḥ // AbhTs_22.24"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "taddhruvadhāmānuttaram ubhayātmakajagad udāram ānandam /"
            },
            {
              "tag": "l",
              "attributes": {},
              "text": "no śāntaṃ nāpy uditaṃ śāntoditasūtikāraṇaṃ paraṃ kaulam // AbhTs_22.25"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "anavacchinnapadepsus tāṃ saṃvidam ātmasātkuryāt /"
            },
            {
              "tag": "l",
              "attributes": {},
              "text": "śāntoditātmakadvayam atha yugapad udeti śaktiśaktimatoḥ // AbhTs_22.26"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "svātmānyonyāveśāt śāntānyatve dvayor dvayātmatvāt /"
            },
            {
              "tag": "l",
              "attributes": {},
              "text": "śaktis tu tadvad uditāṃ sṛṣṭiṃ puṣṇāti no tadvān // AbhTs_22.27"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tasyāṃ cāryaṃ kulam atha tayā nṛṣu proktayogasaṃghaṭṭān /"
            },
            {
              "tag": "l",
              "attributes": {},
              "text": "atha sṛṣṭe dvitaye 'smin śāntoditadhāmni ye 'nusaṃdadhate // AbhTs_22.28"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "prācyāṃ visargasattām anavacchidite pade rūḍhāḥ /"
            },
            {
              "tag": "l",
              "attributes": {},
              "text": "uditaṃ ca mitho vaktrān mukhyād vaktre pragṛhyate ca bahiḥ // AbhTs_22.29"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tṛptaṃ devīcakraṃ siddhijñānāpavargadaṃ bhavati /"
            },
            {
              "tag": "l",
              "attributes": {},
              "text": "śāntābhyāse śāntaṃ śivam eti yad atra devatācakram // AbhTs_22.30"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "śūnyaṃ nirānandamayaṃ nirvṛtinijadhāmato 'rghaṃ ca /"
            },
            {
              "tag": "l",
              "attributes": {},
              "text": "raṇaraṇakarasān nijarasabharitabahirbhāvacarvaṇarasena // AbhTs_22.31"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "āntarapūrṇasamucchaladanucakraṃ yāti cakram atha tad api /"
            },
            {
              "tag": "l",
              "attributes": {},
              "text": "ucchalati prāgvad iti trividho 'nvartho visargo 'yam // AbhTs_22.32"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "etad visargadhāmani parimarśanatas tridhaiva manuvīryam /"
            },
            {
              "tag": "l",
              "attributes": {},
              "text": "tattatsaṃvidgarbhe mantras tattatphalaṃ sūte // AbhTs_22.33"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "koṇatrayāntarāśritanityoditamaṅgalacchade kamale /"
            },
            {
              "tag": "l",
              "attributes": {},
              "text": "nityāviyutaṃ nālaṃ ṣoḍaśadalakamalasanmūlam // AbhTs_22.34"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "madhyasthanālagumphitasarojayugaghaṭṭanakramādagnau /"
            },
            {
              "tag": "l",
              "attributes": {},
              "text": "madhyasthaśaśadharasundaradinakarakaraughasaṃghaṭṭāt // AbhTs_22.35"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tridalāruṇavīryakalāsaṅgān madhye 'ṅkurasṛṣṭiḥ /"
            },
            {
              "tag": "l",
              "attributes": {},
              "text": "iti śaśadharavāsarapaticitraguṣaṃghaṭṭamudrayā jhaṭiti // AbhTs_22.36"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sṛṣṭyādikramam antaḥ kurvaṃs turye sthitiṃ labhate /"
            },
            {
              "tag": "l",
              "attributes": {},
              "text": "etat khecaramudrāveśe 'nyonyaṃ svaśaktiśaktimatoḥ // AbhTs_22.37"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "pānopabhogalīlāhāsādiṣu yo bhaved vimarśamayaḥ /"
            },
            {
              "tag": "l",
              "attributes": {},
              "text": "avyaktadhvanirāvasphoṭaśrutinādanādāntaiḥ // AbhTs_22.38"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "avyucchinnānāhataparamārthair mantravīryaṃ tat /"
            },
            {
              "tag": "l",
              "attributes": {},
              "text": "gamanāgamaviśrāntiṣu karṇe nayane dvilakṣyasamparke // AbhTs_22.39"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tatsammīlanayoge dehāntākhye ca yāmale cakre /"
            },
            {
              "tag": "l",
              "attributes": {},
              "text": "kucamadhyahṛdayadeśād oṣṭhānte kaṇṭhagaṃ yad avyaktam // AbhTs_22.40"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tac cakradvayamadhyagam ākarṇya kṣobhavigamasamaye yat /"
            },
            {
              "tag": "l",
              "attributes": {},
              "text": "nirvānti tatra caivaṃ yo 'ṣṭavidho nādabhairavaḥ paramaḥ // AbhTs_22.41"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jyotir dhvaniś ca yasmāt sā māntrī vyāptir ucyate paramā /"
            },
            {
              "tag": "l",
              "attributes": {},
              "text": "karmaṇi karmaṇi viduṣaḥ syāj jīvato muktiḥ // AbhTs_22.42"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tajjñaḥ śāstre muktaḥ parakulavijñānabhājanaṃ garbhaḥ /"
            },
            {
              "tag": "l",
              "attributes": {},
              "text": "śūnyāśūnyālayaṃ kuryād ekadaṇḍe 'nalānilau // AbhTs_22.43"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "śūlaṃ samarasīkṛtya rase rasam iva sthitam /"
            },
            {
              "tag": "l",
              "attributes": {},
              "text": "tyaktāśaṅko nirācāro nāham asmīti bhāvayan // AbhTs_22.44"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dehasthā devatāḥ paśyan hlādodvegādi ciddhane /"
            },
            {
              "tag": "l",
              "attributes": {},
              "text": "karṇākṣimukhanāsādicakrasthaṃ devatāgaṇam // AbhTs_22.45"
            }
          ]
        },
        {
          "tag": "l",
          "attributes": {},
          "text": "grahītāraṃ sadā paśyan khecaryā sidhyati dhruvam // AbhTs_22.47"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "śvabhre sudūre jhaṭiti svadehaṃ saṃpātayan vāsam asāhasena /"
            },
            {
              "tag": "l",
              "attributes": {},
              "text": "ākuñcya hastadvitayaṃ prapaśyan mudrām imāṃ vyomacarīṃ bhajeta // AbhTs_22.48"
            }
          ]
        },
        {
          "tag": "l",
          "attributes": {},
          "text": "ity eṣa yāmalayāgaḥ // AbhTs_22.49"
        },
        {
          "tag": "l",
          "attributes": {},
          "text": "uktavyāptike prāṇe viśvamaye proktasaṃvidvyāptyā tarpaṇānnagandhadhūpādisamarpaṇena upodbalanaṃ prāṇayāgaḥ // AbhTs_22.50"
        },
        {
          "tag": "l",
          "attributes": {},
          "text": "viśrāntirūḍhis tu saṃvidyāgaḥ prāg eva nirūpitaḥ // AbhTs_22.51"
        },
        {
          "tag": "l",
          "attributes": {},
          "text": "evam etebhyo yāgebhyo 'nyatamaṃ kṛtvā yadi tathāvidhanirvicikitsatāpacitritahṛdayaḥ śiṣyo bhavati tadā tasmai tadyāgadarśanapūrvakaṃ tilājyāhutipūrvakanirapekṣam eva pūrvoktavyāptyā anusaṃdhānakrameṇa avalokanayā dīkṣāṃ kuryāt parokṣadīkṣādike naimittikānte tu pūrva eva vidhiḥ // AbhTs_22.52"
        },
        {
          "tag": "l",
          "attributes": {},
          "text": "kevalam etad yāgapradhānatayā iti // AbhTs_22.53"
        },
        {
          "tag": "l",
          "attributes": {},
          "text": "guruśarīre saptamaḥ kulayāgaḥ sarvottamaḥ so 'pi prāg yāgasāhityena sakṛd eva kṛtaḥ sarvaṃ pūrayati iti śivam // AbhTs_22.54"
        }
      ]
    }
  ]
}