{
  "title": "sa_ādyanātha-anuttaraprakāśapañcāśikā",
  "body": "<body xmlns='http://www.tei-c.org/ns/1.0'>\n  <head>Ādyanātha: Anuttaraprakāśapañcāśikā</head>\n\n  <p>oṃ namo 'nuttaraprakāśaśaṅkarāya</p>\n\n  <lg xml:id='Aprp_1'>\n  <l><seg type='pāda' n='a'>akṛtrimāhamāmarśa</seg><seg type='pāda' n='b'>prakāśaikaghanaḥ śivaḥ</seg> </l>\n  <l><seg type='pāda' n='c'>śaktyā vimarśavapuṣā</seg> <seg type='pāda' n='d'>svātmano 'nanyarūpayā</seg> //</l>\n  </lg>\n\n  <lg xml:id='Aprp_2'>\n  <l><seg type='pāda' n='a'>śivādikṣitiparyantaṃ</seg> <seg type='pāda' n='b'>viśvaṃ vapur udañcayan</seg> </l>\n  <l><seg type='pāda' n='c'>pañcakṛtyamahānāṭya</seg><seg type='pāda' n='d'>rasikaḥ krīḍati prabhuḥ</seg> //</l>\n  </lg>\n\n  <lg xml:id='Aprp_3'>\n  <l><seg type='pāda' n='a'>pṛthagartham arthavattā</seg> <seg type='pāda' n='b'>viśvaviśvaśarīrayoḥ</seg> </l>\n  <l><seg type='pāda' n='c'>na viśvaviśvavapuṣor</seg> <seg type='pāda' n='d'>bhinnatā kāpi tāttvikī</seg> //</l>\n  </lg>\n\n  <lg xml:id='Aprp_4'>\n  <l><seg type='pāda' n='a'>bhede sattāsphurattābhyāṃ</seg> <seg type='pāda' n='b'>bhinnaṃ kiṃ tu jagad bhavet</seg> </l>\n  <l><seg type='pāda' n='c'>sattāsphurattāsaṃbandhāt</seg> <seg type='pāda' n='d'>sattā-bhānaṃ ca tan na cet</seg> //</l>\n  </lg>\n\n  <lg xml:id='Aprp_5'>\n  <l><seg type='pāda' n='a'>asataḥ kiṃ satas tābhyāṃ</seg> <seg type='pāda' n='b'>saṃbandhaḥ so 'yam iṣyate</seg> </l>\n  <l><seg type='pāda' n='c'>svarūpalābhasulabhaḥ</seg> <seg type='pāda' n='d'>saṃbandho na hy avastunaḥ</seg> //</l>\n  </lg>\n\n  <lg xml:id='Aprp_6'>\n  <l><seg type='pāda' n='a'>na labdharūpasaṃbandhe</seg> <seg type='pāda' n='b'>tābhyāṃ kiṃ cid upekṣyate</seg> </l>\n  <l><seg type='pāda' n='c'>upekṣāyām avasthānaṃ</seg> <seg type='pāda' n='d'>na syād etasya kiṃ cana</seg> //</l>\n  </lg>\n\n  <lg xml:id='Aprp_7'>\n  <l><seg type='pāda' n='a'>svabhāvataḥ sphurattā ca</seg> <seg type='pāda' n='b'>sattā ca na vināśinī</seg> </l>\n  <l><seg type='pāda' n='c'>vināśānabhupagame</seg> <seg type='pāda' n='d'>jaḍatāpi nivartate</seg> //</l>\n  </lg>\n\n  <lg xml:id='Aprp_8'>\n  <l><seg type='pāda' n='a'>tato gatyantarābhāvāc</seg> <seg type='pāda' n='b'>cid eva pariśiṣyate</seg> </l>\n  <l><seg type='pāda' n='c'>sataś cidaikyaṃ prakṛtaṃ</seg> <seg type='pāda' n='d'>kadā cin na nivartate</seg> //</l>\n  </lg>\n\n  <lg xml:id='Aprp_9'>\n  <l><seg type='pāda' n='a'>prakāśe 'nanyato bhāvaḥ</seg> <seg type='pāda' n='b'>svātantryollāsakevalaḥ</seg> </l>\n  <l><seg type='pāda' n='c'>parichinnātmikā śaktiḥ</seg> <seg type='pāda' n='d'>śambhor viśvātiśāyinaḥ</seg> //</l>\n  </lg>\n\n  <lg xml:id='Aprp_10'>\n  <l><seg type='pāda' n='a'>yat prakāśātmakaṃ sarvaṃ</seg> <seg type='pāda' n='b'>tamaḥkevalatāṃ gatam</seg> </l>\n  <l><seg type='pāda' n='c'>yac ca kiṃ cij jagad etat</seg> <seg type='pāda' n='d'>prakāśād atiricyate</seg> //</l>\n  </lg>\n\n  <lg xml:id='Aprp_11'>\n  <l><seg type='pāda' n='a'>vimṛśyasaraṇīṃ prāptam</seg> <seg type='pāda' n='b'>ity eṣā tāttvikī matiḥ</seg> </l>\n  <l><seg type='pāda' n='c'>avabhāsaikatānānāṃ</seg> <seg type='pāda' n='d'>matir ekātra sākṣiṇī</seg> //</l>\n  </lg>\n\n  <lg xml:id='Aprp_12'>\n  <l><seg type='pāda' n='a'>kiṃ pramāṇāir varākais taiś</seg> <seg type='pāda' n='b'>cidānuprāṇitātmabhiḥ</seg> </l>\n  <l><seg type='pāda' n='c'>na hi vaikartanaṃ jyotir</seg> <seg type='pāda' n='d'>dīpālokam apekṣate</seg> //</l>\n  </lg>\n\n  <lg xml:id='Aprp_13'>\n  <l><seg type='pāda' n='a'>śaktipātapavitre 'smin</seg> <seg type='pāda' n='b'>dhītattve ca parīkṣyatām</seg> </l>\n  <l><seg type='pāda' n='c'>ādarśavimalābhoge</seg> <seg type='pāda' n='d'>na tu sarvaṃ prakāśate</seg> //</l>\n  </lg>\n\n  <lg xml:id='Aprp_14'>\n  <l><seg type='pāda' n='a'>itthaṃ cidātmakaṃ sarvaṃ</seg> <seg type='pāda' n='b'>ṣaṭtriṃśadbhedatattvataḥ</seg> </l>\n  <l><seg type='pāda' n='c'>ādau śuddhātmakaṃ tattvaṃ</seg> <seg type='pāda' n='d'>pañcadhā-tamasaḥ param</seg> //</l>\n  </lg>\n\n  <lg xml:id='Aprp_15'>\n  <l><seg type='pāda' n='a'>śivaḥ śaktiś ca sādākhyam</seg> <seg type='pāda' n='b'>īśo vidyeti bhidyate</seg> </l>\n  <l><seg type='pāda' n='c'>akṣādiśāntavarṇātmā</seg><seg type='pāda' n='d'>niramāyi śivena tu</seg> //</l>\n  </lg>\n\n  <lg xml:id='Aprp_16'>\n  <l><seg type='pāda' n='a'>kalāvidyārāgakāla</seg><seg type='pāda' n='b'>niyatir bandha ucyate</seg> </l>\n  <l><seg type='pāda' n='c'>māyāpūrvo vakārādi</seg><seg type='pāda' n='d'>kṣakārāntākṣarātmakaḥ</seg> //</l>\n  </lg>\n\n  <lg xml:id='Aprp_17'>\n  <l><seg type='pāda' n='a'>pumāñ śaktir mano buddhir</seg> <seg type='pāda' n='b'>ahaṃkārādipañcakam</seg> </l>\n  <l><seg type='pāda' n='c'>śrotrādipañcakaṃ tādi</seg> <seg type='pāda' n='d'>ṭādi vāgādipañcakam</seg> //</l>\n  </lg>\n\n  <lg xml:id='Aprp_18'>\n  <l><seg type='pāda' n='a'>tanmātrapañcakaṃ cādi</seg> <seg type='pāda' n='b'>kādi vyomādipañcakam</seg> </l>\n  <l><seg type='pāda' n='c'>sisṛkṣoḥ prathamaspandaḥ</seg> <seg type='pāda' n='d'>śivatattvaṃ vibhoḥ smṛtam</seg> //</l>\n  </lg>\n\n  <lg xml:id='Aprp_19'>\n  <l><seg type='pāda' n='a'>icchaiva sāparimlānā</seg> <seg type='pāda' n='b'>śaktitattvam udañcayan</seg> </l>\n  <l><seg type='pāda' n='c'>svecchayā-sūcitaṃ viśvam</seg> <seg type='pāda' n='d'>ācchādyāhantayā sthitam</seg> //</l>\n  </lg>\n\n  <lg xml:id='Aprp_20'>\n  <l><seg type='pāda' n='a'>sa eva tattvaṃ sādākhyaṃ</seg> <seg type='pāda' n='b'>sarvānugrahaṇodyatam</seg> </l>\n  <l><seg type='pāda' n='c'>sa eveśvaratattvaṃ syāt</seg> <seg type='pāda' n='d'>paśyan viśvam idantayā</seg> //</l>\n  </lg>\n\n  <lg xml:id='Aprp_21'>\n  <l><seg type='pāda' n='a'>idantāhantayor aikyam</seg> <seg type='pāda' n='b'>iti vidyā nigadyate</seg> </l>\n  <l><seg type='pāda' n='c'>svāṅgakalpeṣu bhāveṣu</seg> <seg type='pāda' n='d'>māyātattvaṃ vibhedadhīḥ</seg> //</l>\n  </lg>\n\n  <lg xml:id='Aprp_22'>\n  <l><seg type='pāda' n='a'>māyāgṛhītasaṃkocaḥ</seg> <seg type='pāda' n='b'>śivaḥ puṃtattvam ucyate</seg> </l>\n  <l><seg type='pāda' n='c'>ayam eva hi saṃsārī</seg> <seg type='pāda' n='d'>jīvo bhoktaiva dṛśyate</seg> //</l>\n  </lg>\n\n  <lg xml:id='Aprp_23'>\n  <l><seg type='pāda' n='a'>jñatvakartṛtvapūrṇatva</seg><seg type='pāda' n='b'>nityatvānyasya śaktayaḥ</seg> </l>\n  <l><seg type='pāda' n='c'>tatsaṃkocāt saṃkucitaḥ</seg> <seg type='pāda' n='d'>kalādyātmatayā mataḥ</seg> //</l>\n  </lg>\n\n  <lg xml:id='Aprp_24'>\n  <l><seg type='pāda' n='a'>māyātmakaṃ kalā nāma</seg> <seg type='pāda' n='b'>kiṃcitkartṛtvakāraṇam</seg> </l>\n  <l><seg type='pāda' n='c'>kālaḥ paricchedakaro</seg> <seg type='pāda' n='d'>niyatiś cedam eva me</seg> //</l>\n  </lg>\n\n  <lg xml:id='Aprp_25'>\n  <l><seg type='pāda' n='a'>kartavyaṃ nānyad ity eṣā</seg> <seg type='pāda' n='b'>vyavasthā yantraṇākṛitiḥ</seg> </l>\n  <l><seg type='pāda' n='c'>prakṛtir guṇasāmyaṃ syād</seg> <seg type='pāda' n='d'>ahaṃkārādijanmabhūḥ</seg> //</l>\n  </lg>\n\n  <lg xml:id='Aprp_26'>\n  <l><seg type='pāda' n='a'>ahaṃ mamedam ity etad</seg> <seg type='pāda' n='b'>buddhihetur ahaṃkṛtiḥ</seg> </l>\n  <l><seg type='pāda' n='c'>buddhir adhyavasāyasya</seg> <seg type='pāda' n='d'>kāraṇaṃ niścayātmanaḥ</seg> //</l>\n  </lg>\n\n  <lg xml:id='Aprp_27'>\n  <l><seg type='pāda' n='a'>saṃkalpasya vikalpasya</seg> <seg type='pāda' n='b'>bījaṃ mana udīryate</seg> </l>\n  <l><seg type='pāda' n='c'>vacanādeś ca śabdāder</seg> <seg type='pāda' n='d'>vāgādiśravaṇādikam</seg> //</l>\n  </lg>\n\n  <lg xml:id='Aprp_28'>\n  <l><seg type='pāda' n='a'>kāraṇaṃ śravaṇādīnāṃ</seg> <seg type='pāda' n='b'>grāhyaṃ tanmātrapañcakam</seg> </l>\n  <l><seg type='pāda' n='c'>ākāśādyavakāśādi</seg><seg type='pāda' n='d'>kāraṇaṃ bhūtapañcakam</seg> //</l>\n  </lg>\n\n  <lg xml:id='Aprp_29'>\n  <l><seg type='pāda' n='a'>parāparāśaktimaye</seg> <seg type='pāda' n='b'>śuddhe vidyādipañcakam</seg> </l>\n  <l><seg type='pāda' n='c'>tadanyad aparāśaktir</seg> <seg type='pāda' n='d'>ity etat tattvam īritam</seg> //</l>\n  </lg>\n\n  <lg xml:id='Aprp_30'>\n  <l><seg type='pāda' n='a'>iyaṃ devī parā śaktiḥ</seg> <seg type='pāda' n='b'>śuddhāśuddhādhvagarbhiṇī</seg> </l>\n  <l><seg type='pāda' n='c'>pṛthivyādīni tattvāni</seg> <seg type='pāda' n='d'>yadā-līnāni kāraṇe</seg> //</l>\n  </lg>\n\n  <lg xml:id='Aprp_31'>\n  <l><seg type='pāda' n='a'>tadā kāraṇamātrāṇi</seg> <seg type='pāda' n='b'>bahir udvamate vibhuḥ</seg> </l>\n  <l><seg type='pāda' n='c'>anuttarecche unmeṣe</seg> <seg type='pāda' n='d'>ānandeśanam ūnatā(?)</seg> //</l>\n  </lg>\n\n  <lg xml:id='Aprp_32'>\n  <l><seg type='pāda' n='a'>kriyecchājñānaśaktīnāṃ</seg> <seg type='pāda' n='b'>sattā ṣaṭ . . . . .*</seg> </l>\n  <l><seg type='pāda' n='c'>iccheśanāntarārūḍhā</seg> <seg type='pāda' n='d'>sphuṭāsphuṭajaganmayī</seg> //</l>\n  </lg>\n  <note>*COMM.: anuttaretyāditripadyeṣv arthāsaṃgatyā pāṭhāśuddhiḥ pratibhāti</note>\n\n  <lg xml:id='Aprp_33'>\n  <l><seg type='pāda' n='a'>catvāraḥ parato varṇāḥ</seg> <seg type='pāda' n='b'>ṣaṇḍātmānaḥ pracoditāḥ</seg> </l>\n  <l><seg type='pāda' n='c'>anuttarānandaśāktis</seg> <seg type='pāda' n='d'>trikoṇād vṛttiyogataḥ</seg> //</l>\n  </lg>\n\n  <lg xml:id='Aprp_34'>\n  <l><seg type='pāda' n='a'>tathaivoneṣayogena</seg> <seg type='pāda' n='b'>kriyāśakteḥ sphuṭaṃ vapuḥ</seg> </l>\n  <l><seg type='pāda' n='c'>uktaṃ triśaktisaṃghaṭṭāt</seg> <seg type='pāda' n='d'>triśūlaṃ dvaitaghasmaram</seg> //</l>\n  </lg>\n\n  <lg xml:id='Aprp_35'>\n  <l><seg type='pāda' n='a'>parasparavirodhe tu</seg> <seg type='pāda' n='b'>kāryeṣu pravirohati</seg> </l>\n  <l><seg type='pāda' n='c'>na kathaṃcid upādeyam</seg> <seg type='pāda' n='d'>āsāṃ rūpam idaṃ bhavet</seg> //</l>\n  </lg>\n\n  <lg xml:id='Aprp_36'>\n  <l><seg type='pāda' n='a'>bindur vedyasya saṃskāro</seg> <seg type='pāda' n='b'>vimarśaḥ sarga ity asau</seg> </l>\n  <l><seg type='pāda' n='c'>kalāṣoḍaśakākārā</seg> <seg type='pāda' n='d'>śaktir vijayate parā</seg> //</l>\n  </lg>\n\n  <lg xml:id='Aprp_37'>\n  <l><seg type='pāda' n='a'>tithayaḥ pratipatpūrvāḥ</seg> <seg type='pāda' n='b'>pañcadaśeti māyayā</seg> </l>\n  <l><seg type='pāda' n='c'>sūryācandramasau svāntaś</seg><seg type='pāda' n='d'>carantau sthitihetave</seg> //</l>\n  </lg>\n\n  <lg xml:id='Aprp_38'>\n  <l><seg type='pāda' n='a'>yathā-vimarśavapuṣaḥ</seg> <seg type='pāda' n='b'>sargasyādyāḥ kalāḥ smṛtāḥ</seg> </l>\n  <l><seg type='pāda' n='c'>dvidheyaṃ mātṛkā devī</seg> <seg type='pāda' n='d'>bījayonyātmanā sthitā</seg> //</l>\n  </lg>\n\n  <lg xml:id='Aprp_39'>\n  <l><seg type='pāda' n='a'>nityapravṛttaśṛṅgāṭa</seg><seg type='pāda' n='b'>vapurviśvasya janmabhūḥ</seg> </l>\n  <l><seg type='pāda' n='c'>hṛdayaṃ bījam etasyāṃ</seg> <seg type='pāda' n='d'>sāraṃ yat tat paraṃ mahaḥ</seg> //</l>\n  </lg>\n\n  <lg xml:id='Aprp_40'>\n  <l><seg type='pāda' n='a'>vaṭabīje yathā vṛkṣas</seg> <seg type='pāda' n='b'>tathātra nihitaṃ jagat</seg> </l>\n  <l><seg type='pāda' n='c'>vicāryamāṇe naivedaṃ</seg> <seg type='pāda' n='d'>kāraṇād atiricyate</seg> //</l>\n  </lg>\n\n  <lg xml:id='Aprp_41'>\n  <l><seg type='pāda' n='a'>mṛdādeḥ kalaśādīnāṃ</seg> <seg type='pāda' n='b'>tattvaṃ nānyan nirūpaṇe</seg> </l>\n  <l><seg type='pāda' n='c'>ity āhus tattvavādinyaḥ</seg> <seg type='pāda' n='d'>śrutīnām antimā giraḥ</seg> //</l>\n  </lg>\n\n  <lg xml:id='Aprp_42'>\n  <l><seg type='pāda' n='a'>idaṃ sarvaṃ sad evāsīd</seg> <seg type='pāda' n='b'>agre iti viniścayāt</seg> </l>\n  <l><seg type='pāda' n='c'>sattāvācini bīje 'smin</seg> <seg type='pāda' n='d'>bhāti māyā tv idaṃ jagat</seg> //</l>\n  </lg>\n\n  <lg xml:id='Aprp_43'>\n  <l><seg type='pāda' n='a'>viluptapratyayākāram</seg> <seg type='pāda' n='b'>etat sa pariśiṣyate</seg> </l>\n  <l><seg type='pāda' n='c'>tato jñānakriyāsāra</seg><seg type='pāda' n='d'>vidyeśvarasadāśivāḥ</seg> //</l>\n  </lg>\n\n  <lg xml:id='Aprp_44'>\n  <l><seg type='pāda' n='a'>śaktitriśūle līyante</seg> <seg type='pāda' n='b'>caturdaśakalātmani</seg> </l>\n  <l><seg type='pāda' n='c'>ūrdhvādhaḥ sṛṣṭivapuṣi</seg> <seg type='pāda' n='d'>sarvaṃ līnam ataḥ [param]</seg> //</l>\n  </lg>\n\n  <lg xml:id='Aprp_45'>\n  <l><seg type='pāda' n='a'>itthaṃ parasyāṃ saṃvittau</seg> <seg type='pāda' n='b'>sarvaṃ saṃkucitaṃ kramāt</seg> </l>\n  <l><seg type='pāda' n='c'>athavā manasātīte</seg> <seg type='pāda' n='d'>yatra kvāpi nirañjane</seg> //</l>\n  </lg>\n\n  <lg xml:id='Aprp_46'>\n  <l><seg type='pāda' n='a'>ṣaṭtriṃśattattvalaharī</seg><seg type='pāda' n='b'>kalahātītagocare</seg> </l>\n  <l><seg type='pāda' n='c'>viśvātmani mahāmantre</seg> <seg type='pāda' n='d'>svabhāve sā vilīyate</seg> //</l>\n  </lg>\n\n  <lg xml:id='Aprp_47'>\n  <l><seg type='pāda' n='a'>kṛtaś cainmathite dhāmni</seg> <seg type='pāda' n='b'>dīpte kenāpi hetunā</seg> </l>\n  <l><seg type='pāda' n='c'>sarvaṃ havir idaṃ juhvan</seg> <seg type='pāda' n='d'>na dāridryeṇa pīḍyate</seg> //</l>\n  </lg>\n\n  <lg xml:id='Aprp_48'>\n  <l><seg type='pāda' n='a'>pañcapañcātmakaṃ viśvaṃ</seg> <seg type='pāda' n='b'>pañcaspandavijṛmbhitam</seg> </l>\n  <l><seg type='pāda' n='c'>saṃkocayatparāmarśāt</seg> <seg type='pāda' n='d'>sāmānyaspandakevalam</seg> //</l>\n  </lg>\n\n  <lg xml:id='Aprp_49'>\n  <l><seg type='pāda' n='a'>ahami pralayaṃ kurvann</seg> <seg type='pāda' n='b'>idamaḥ pratiyoginaḥ</seg> </l>\n  <l><seg type='pāda' n='c'>parākramaparo bhuṅkte</seg> <seg type='pāda' n='d'>svabhāvam aśivāpaham</seg> //</l>\n  </lg>\n\n  <lg xml:id='Aprp_50'>\n  <l><seg type='pāda' n='a'>iti ṣaḍadhikatriṃśadbhedaprasaktajagattanuḥ</seg> <seg type='pāda' n='b'>prasarati mahāśaktyullekhavicitramahāpaṭī</seg> </l>\n  <l><seg type='pāda' n='c'>jayati bahuśaḥ spandākārā parā cid anuttarā</seg> <seg type='pāda' n='d'>vimṛśata janāḥ kiṃ no svabhāvavijṛmbhitam</seg> //</l>\n  </lg>\n\n  <p>iti śrīmadādyanāthaviracitā anuttaraprakāśapañcāśikā samāptā</p>\n\n  <lg xml:id='Aprp_1add' n='Aprp_*1'>\n  <l><seg type='pāda' n='a'>seyaṃ kāśmīrabhūpāla</seg><seg type='pāda' n='b'>saṃśritena prakāśitā</seg> </l>\n  <l><seg type='pāda' n='c'>satā mukundarāmeṇa</seg> <seg type='pāda' n='d'>sanmude 'stu śive 'rpitā</seg> //</l>\n  </lg>\n\n  </body>\n\n"
}