{
  "file_title": "śukasaptati",
  "file_title_normal": "sukasaptati",
  "metadata": {
    "original_title": "Śukasaptati",
    "contributors": [
      {
        "role": "data entry",
        "name": "members of the Sansknet Project",
        "when": ""
      },
      {
        "role": "contribution to GRETIL",
        "name": "members of the Sansknet Project",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31"
  },
  "body": [
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "// śrīḥ //"
        },
        {
          "tag": "p",
          "attributes": {},
          "text": "śukasaptatiḥ //"
        },
        {
          "tag": "p",
          "attributes": {},
          "text": "\"vinodinī' saṃskṛta-hindī-vyākhyopetā //"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "START Suk 1:"
            },
            {
              "tag": "l",
              "attributes": {},
              "text": "praṇamya śāradāṃ devīṃ divyavijñānaśālinīm /"
            },
            {
              "tag": "l",
              "attributes": {},
              "text": "vacmi cetovinādārthamuddhāraṃ kīrasammateḥ // Suk_1.1 (=1) //"
            }
          ]
        },
        {
          "tag": "p",
          "attributes": {},
          "text": "asti candrapuraṃ nāma nagaram /\ntatra vikramaseno nāma rājā babhūva /\ntasminnagare haridatto nāma śreṣṭhī tasya bhāryā śṛṅgarasundarīnāmnī /\ntatputro madanāvinodanāmā babhūva /\ntasya patnī prabhāvatī /\nsā somadattaśreṣṭhinaḥ kanyā /\nmadanavinodastu atīvaviṣayāsaktaḥ kuputraḥ pituḥ śikṣāṃ na śṛṇoti /\ntasya dyūtamṛgayāveśyāmadyādiṣu atīva āsaktiḥ /\nkumārgacāriṇaṃ taṃ kuputraṃ dṛṣṭvā tatpitā haridattaḥ sapatnīkaḥ atīva duḥkhitaḥ sañjātaḥ /\ntaṃ haridattaṃ kuputraduḥkhena pīḍitaṃ dṛṣṭvā tasya sakhā trivikramanāmā dvijaḥ svagṛhato nītinipuṇaṃ śukaṃ sārikāṃ ca gṛhītvā tadgṛhe gatvā prāha-\"sakhe haridatta! enaṃ śukaṃ sapatnīkaṃ putravattvaṃ paripālaya /\netatsaṃrakṣaṇena tava duḥkhaṃ dūrībhaviṣyati' /\nharidattastu taṃ śukaṃ gṛhītvā putrāya samarpayāmāsa /\nmadanavinodena śayanamandire svarṇapañjarasthaḥ sthāpitaḥ paripoṣitaśca /\nathaikadā rahasi śuko madanaṃ prāha-\nhe sakhe!"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "pitroste duḥkhinorduḥkhātpatatyaśrucayo bhuvi /"
            },
            {
              "tag": "l",
              "attributes": {},
              "text": "tena pāpena te vatsa patanaṃ devaśarmavat // Suk_1.2 (=2) //"
            }
          ]
        },
        {
          "tag": "p",
          "attributes": {},
          "text": "sa prāha-\"kathametat?' śuka āha-asti pañcapuraṃ nāma nagaram /\ntatra satyaśarmā brāhmaṇaḥ /\ntadbhāryā dharmaśīlānāmnī putrastu devaśarmā /\nsa ca adhītavidyaḥ pitṛpracchannavṛttyā deśāntaraṃ gatvā bhāgīrathītīre tapaḥ kṛtavān /\nekadā sa tapasvī gaṅgātīre japārthamupaviṣṭaḥ /\ntasminkāle kayācit balākayā uḍḍīyamānayā tadaṅgopari purīṣotsargaḥ kṛtaḥ /\nsa ca tapasvī krodhākulitanetraḥ yāvadūrdhvaṃ paśyati tāvattatkrodhāgninā bhasmībhūtāṃ balākāṃ bhūmau patitāṃ dṛṣṭvā [balākāṃ dagdhvā] nārāyaṇadvijagṛhe bhikṣārthaṃ yayau /\nsvabhartṛśuśrūṣāparayā tatpatnyā kopābhiviṣṭo nirbhartsitaḥ satpakṣihāyamuktaśca- \"nāhaṃ balākeva tvatkopasthānam' /\nsa ca pracchannapātakajñānādbhīto vismitaśca, preṣitaśca tayā dharmavyādhapārśva vāraṇasīṃ nagarīṃ yayau /\ntatra raktāktahastaṃ yamapratibhaṃ māṃsavikrayaṃ vidadhānaṃ taṃ dṛṣṭvā dṛśāmantaḥsthitaḥ /\nvyādhena svāgatapraśnapūrvakaṃ svagṛhaṃ nītvā nijapitarau sabhaktikaṃ bhojayitvā paścāttasya bhojanaṃ dattam /\ntadanantaraṃ sa ca vyādhaṃ jñānakāraṇaṃ papraccha-\"kathaṃ satī jñānavatī, kathaṃ ca tvaṃ jñānavān' /\ntena vyādhenoktam-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nijānvayapraṇītaṃ yaḥ samyagdharmaṃ niṣevate /"
            },
            {
              "tag": "l",
              "attributes": {},
              "text": "uttamādhamamadhyeṣu vikāreṣu parāṅmukhaḥ // Suk_1.3 (=3) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sa gṛhī sa muniḥ sādhuḥ sa ca yogī sa dhārmikaḥ /"
            },
            {
              "tag": "l",
              "attributes": {},
              "text": "pitṛśuśrūṣako nityaṃ jantuḥ sādhāraṇaśca yaḥ // Suk_1.4 (=4) //"
            }
          ]
        },
        {
          "tag": "p",
          "attributes": {},
          "text": "ahaṃ sāpi ca evaṃ jñāninau tvaṃ ca nijapitarau parityajya bhramanmādṛśāṃ na sambhāṣaṇārhaḥ /\nparamatithiṃ matvā jalpitaḥ /\nevamuktaḥ sa brāhmaṇo vinayaparaṃ vyādhaṃ papraccha /\ntenoktam-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "na pūjayanti ye pūjyānmānyānna mānayanti ye /"
            },
            {
              "tag": "l",
              "attributes": {},
              "text": "jīvanti nindyamānāste mṛtāḥ svargaṃ na yānti ca // Suk_1.5 (=5) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vyādhena bodhitastena sa yayau gṛhamātmanaḥ /"
            },
            {
              "tag": "l",
              "attributes": {},
              "text": "abhavatkīrtimāṃlloke parataḥ kīrtibhājanam // Suk_1.6 (=6) //"
            }
          ]
        },
        {
          "tag": "p",
          "attributes": {},
          "text": "tasmādvaṇigdharmaṃ svakulodbhavaṃ smara pitrośca vinayaparo bhava' /\nevamuktaḥ sa madanaḥ pitarau namaskṛtya tadanujñāto bhāryāñcāpṛcchyapravahaṇamadhirūḍhaṃvān gato deśāntaram /\npaścāttatpatnī katiciddināni śokayuktā nirvāhya svairiṇībhiḥ sakhībhiḥ pratibodhitā puruṣāntarābhilāṣukābhavat /\nyatastābhirevamuktam-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tāvatpitā tathā bandhuryāvajjīvati mānavaḥ /"
            },
            {
              "tag": "l",
              "attributes": {},
              "text": "mṛto mṛta iti jñātvā kṣaṇātsneho nivartate // Suk_1.7 (=7) //"
            }
          ]
        },
        {
          "tag": "p",
          "attributes": {},
          "text": "atastvaṃ svapatimaprāpyamāṇā nijaśarīrasya katiciddinasthāyiyauvanasya puruṣāntararamaṇād gṛhāṇa phalam /\ntatastāsāṃ vacanena puruṣāntarasya guṇacandrasaṃjñasya ramaṇāya śṛṅgāraṃ vidhāya yāvatpracalitā tāvatsārikayā mā gacchetyādivacanairnirbhartsitā /\ntato yāvatsā tāṃ sārikāṃ galamoṭanapūrvaṃ vināśayati tāvaduḍḍīya yayau /\ntataḥ kṣaṇaṃ sthitvā sveṣṭadevatāṃ hṛdi smṛtvā tāmbūlaṃ pragṛhya yāvaccalitā tāvat śukaḥ prāha-\"siddhirastu /\nkva gantavyam', ityādivākyaiḥ pṛṣṭā /\nsā ca śukavacanaṃ śakunamiti kṛtvā prahasya tamāha-\"he śukarāja! narāntarāsvādaṃ vijñātuṃ pracalitāsmi' /\nśuka uvāca- \"yuktamidaṃ karttavyameva paraṃ duṣkaraṃ ninditaṃ ca kulastrīṇām /\nkiñca, tadā gamyatā yadi viparīte samāyāte sati tava buddhirasti /\nyadi nāsti tadā parābhavapadaṃ bhaviṣyasi /\nyataḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kautukānveṣiṇo nityaṃ durjanā vyasanāgame /"
            },
            {
              "tag": "l",
              "attributes": {},
              "text": "māsopavāsinī yadvadvaṇikputrakacagrahe // Suk_1.8 (=8) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "papraccha sā tadā sārdhaṃ puṃścalībhiḥ kṛtādarā /"
            },
            {
              "tag": "l",
              "attributes": {},
              "text": "sasambhramā jagādedaṃ kimidaṃ bhāṣitaṃ śukaḥ // Suk_1.9 (=9) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yadi te kautukaṃ subhru parārthaṃ gaccha sundari /"
            },
            {
              "tag": "l",
              "attributes": {},
              "text": "sthirībhūya tvayā paścāt śrāvyeyaṃ mahatī kathā // Suk_1.10 (=10) //"
            }
          ]
        },
        {
          "tag": "p",
          "attributes": {},
          "text": "evaṃ śukoktaṃ śrutvā yadā sā kautukākulacetasā nijagṛha āsīnāsti tadā śukaḥ kathāṃ prāha- asti candrāvatī puro /\ntasyāṃ bhīmanāmā nṛpaḥ /\ntatra sudhano nāma mohanaśreṣṭhisutaḥ tannagaravāsino haridattasya kalatraṃ lakṣmīṃ rantumīhate /\ntadvatsā na manyate /\ntato māsopavāsinīṃ pūrṇābhidhānāṃ gatvā pūrṇadhanāvarjitāṃ kṛtvā haridatte nagarādbahirgate tadgṛhe dūtītvena preṣayāmāsa /\nsāpi cāṭūktibhirlakṣmīṃ prasādayāmāsa /\nprasannayā ca tayetyuktam- \"yattvaṃ yācase tatkaromi\" /\npūrṇayoktam- \"tarhi manmataṃ naraṃ bhaja\" /\ntayoktam- \"kulastrīṇāṃ naitadyujyate paraṃ yattavāgre pratipannaṃ tatkaromi' /"
        },
        {
          "tag": "p",
          "attributes": {},
          "text": "uktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "chijjau sīsaṃ aha hou bandhaṇaṃ caau savvahā lacchī /"
            },
            {
              "tag": "l",
              "attributes": {},
              "text": "paḍivaṇṇapālaṇe supurisāṇaṃ jaṃ hou taṃ hou // Suk_1.11 (=11) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[śīrṣa chidyatām atha bhavatu bandhanaṃ calatu savathā lakṣmīḥ /"
            },
            {
              "tag": "l",
              "attributes": {},
              "text": "pratipannapālane supuruṣāṇāṃ yad bhavatu tad bhavatu] // Suk_1.11* (=11*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tathāca"
            },
            {
              "tag": "l",
              "attributes": {},
              "text": "diḍhalohasiṃkhalāṇaṃ assāṇa vivihapāsabandhāṇaṃ /"
            },
            {
              "tag": "l",
              "attributes": {},
              "text": "tāṇaṃ cia ahiaraaro vāābandho supurisassa // Suk_1.12 (=12) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[dṛḍhalohaśṛṅkhalānāṃ bhavatu vivadhapāśabandhanam /"
            },
            {
              "tag": "l",
              "attributes": {},
              "text": "tābhyāmapi adhikataro vācābandhaḥ supuruṣasya] // Suk_1.12* (=12*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "adyāpi nojjhati haraḥ kila kālakūṭaṃ, kūrmo bibharti dharaṇīṃ khalu cātmapṛṣṭhe /"
            },
            {
              "tag": "l",
              "attributes": {},
              "text": "ambhonidhirvahati duḥsahavāḍavāgnimaṅgīkṛtaṃ sukṛtinaḥ paripālayanti // Suk_1.13 (=13) //"
            }
          ]
        },
        {
          "tag": "p",
          "attributes": {},
          "text": "tacchrutvā hṛṣṭā pūrṇā /\n\"evamevaitat' /\ntatastāṃ lakṣmīṃ pratividhāya guṇamohanārthe pradoṣe svagṛhe nināya /\ntataḥ sa mohanaḥ kathitavelopari nāgataḥ kiñcitkāryādivaiyagryeṇa /\ntato lakṣmyā sakāmayoktam- \"yatkamapi naraṃ samānaya' /\ntataḥ pūrṇayā mūḍhayā tatpatireva samānītaḥ /\nsvabhartari samāyāte sā kathaṃ bhavatviti kathaṃ gṛhaṃ yātviti tvaṃ sakhyastava vā kathayantu /\ntā āhuḥ- \"na jānīmaḥ /\ntvameva kathaya' /\nśuka āha- \"yadi na yāsi tadā kathayāmi' /\ntayoktam-- \"na yāsyāmi' /\nśukaḥ-sā āgacchanneva svapatiriti jñātvā taṃ kacagrahaṃ pragṛhyaivamuvāca-he śaṭha! sarvadā tvamiti mamāgre jalpasi yanme tvāṃ vinā nānyā vallabhā asti /\nadhunā tu mayā parīkṣito jñātaśceti kopaṃ cakre' /\nsa ca tāṃ kaṣṭena sukomalavacanairanunīya svagṛhaṃ ninye /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kathāṃ śrutvā śukenoktāṃ bhayavismayakāriṇīm /"
            },
            {
              "tag": "l",
              "attributes": {},
              "text": "puṃścalīvṛndasaṃyuktā suptā rātrau vaṇikpriyā // Suk_1.14 (=14) //"
            }
          ]
        },
        {
          "tag": "p",
          "attributes": {},
          "text": "iti śukasaptatau prathamā kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 2:"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sā tathaiva samaṃ tābhirdvitīyo 'hni niśāmukhe /"
            },
            {
              "tag": "l",
              "attributes": {},
              "text": "śukamāpṛcchya calitā śukastāmidamabravīt // Suk_2.1 (=15) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yatheṣṭaṃ gaccha suśroṇi yadi jānāsi duḥkṛte /"
            },
            {
              "tag": "l",
              "attributes": {},
              "text": "pratyuttaraṃ samāyāte yaśodevīva saṅkaṭe // Suk_2.2 (=16) //"
            }
          ]
        },
        {
          "tag": "p",
          "attributes": {},
          "text": "tataḥ prabhāvato pṛcchati- \"kā yaśodevī /\nkadā kasminsaṅkaṭe tayā ka upāyaḥ kṛta' iti /\nśukaḥ- \"yadā kathayāmi tadā mayi suratavighātena tava kopaḥ prāṇaniṣūdanaḥ syāt' /\nsā āha- \"suhṛdāṃ sādhvasādhvapi śrotavyameva' ityanujñātaḥ śukaḥ āha- asti nandanaṃ nāma nagaram /\ntatra nandano nāma rājā /\ntatputro rājaśekharaḥ /\ntadvadhūḥ śaśiprabhā /\ntāṃ dhanasenasuto vīranāmā dṛṣṭvā sakāmaḥ san jvarapīḍito 'bhūt /\nbhojanādi na vidhatte /\nsa ca mātrā yaśodevyā pṛṣṭaḥ sansagadgadaṃ kāraṇamāha- \"sā ca rājakanyā durlabhā /\nsa kathaṃ jīvatu' iti praśnaḥ /\ntayoktam- \"tvameva kathaya' /\nśukaḥ-yadi prabhāvati! adya na yāsi tadā kathayāmi, ityukte sā āha- \"kathayeti' /\natha śukaḥ-sā yaśodevī ekāṃ śunīṃ bhojanādyairāvarjayitvā ābharaṇāni paridhāyātmanā sārdhaṃ gṛhītvā śaśiprabhāpārśve gatvā tāṃ vijane sagadgadā jagāda-ahaṃ ca tvaṃ ca iyaṃ ca pūrvabhave bhaginyo 'bhūvan /\nmayā niḥśaṅkayā tvayā tu saśaṅkayā paranarābhilāṣaḥ pūritaḥ /\nanayā tu naiva /\nato 'syāḥ śīlaprabhāvātkevalaṃ jātismaraṇameva na bhogāḥ śunikā ca sañjātā /\nsambhogavighnājjātismaraṇaṃ ca na te vartate /\nmama punarbhogānnirvighnānnirvighnajātismaraṇaṃ ca /\nato 'hamanukampayā imāṃ śunakīṃ tvāṃ ca dṛṣṭvā kathayitumāgatā /\natastvayārthināṃ kāṅkṣitaṃ dātavyameva /\nyo dānaṃ kuryātsa bhavetsarvasampadāṃ sthānam /\nuktañca--"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kathayanti na yācante bhikṣāhārā gṛhe gṛhe /"
            },
            {
              "tag": "l",
              "attributes": {},
              "text": "arthibhyo dīyatāṃ nityamadātuḥ phalamīdṛśam // Suk_2.3 (=17) //"
            }
          ]
        },
        {
          "tag": "p",
          "attributes": {},
          "text": "tataḥ śaśiprabhā sakaṇṭhagrāhaṃ ruditvā prāha-- \"māmapi kalyāṇi! puruṣāntareṇa yojaya' /\ntato yaśodevī tāṃ svasthīkṛtya bhartṛviditāṃ svagṛhaṃ nītvā svaputreṇa yojayāmāsa /\nsa ca rājaśekharo dravyādidānatoṣitaḥ sakhīyamiti kṛtvā na nivārayāmāsa /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "rājaputraṃ rājaputrīṃ pratāryaivaṃ ca bhāmini /"
            },
            {
              "tag": "l",
              "attributes": {},
              "text": "yaśodevyā mahadbuddhya nijakāryamanuṣṭhitam // Suk_2.4 (=18) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "buddhirasti yadaiṣā te vraja subhru parāntikam /"
            },
            {
              "tag": "l",
              "attributes": {},
              "text": "bhaja nidrāṃ viśālākṣi mānyathā svaṃ viḍambaya // Suk_2.5 (=19) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "iti śukakathāṃ śrutvā prabhāvatī suptā /"
            },
            {
              "tag": "l",
              "attributes": {},
              "text": "iti śukasaptatau dvitīyā kathā //"
            }
          ]
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 3:"
        },
        {
          "tag": "p",
          "attributes": {},
          "text": "athānyadine prabhāvatī śukaṃ pṛcchati /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gaccha deva kimāścaryaṃ yatra te ramate manaḥ /"
            },
            {
              "tag": "l",
              "attributes": {},
              "text": "nṛpavadyadi jānāsi paritrāṇaṃ tvamātmanaḥ // Suk_3.1 (=20) //"
            }
          ]
        },
        {
          "tag": "p",
          "attributes": {},
          "text": "prabhāvatī pṛcchati-kathametat /\nśukaḥ kathayati-asti viśālā nagarī /\ntatra sudarśano rājā /\ntatra ca vimalo nāma vaṇik /\ntasya ca patnīdvayaṃ subhagaṃ rūpasampannaṃ dṛṣṭvā kuṭilanāmā dhūrtastadbhāryādvayagrahaṇecchayā ambikāṃ devīmārādhya vimalarūpaṃ yayāce /\nlabdhvā ca tatprakṛtiṃ vimale bahirgate tadgṛhaṃ gatvā prabhutvaṃ cakāra /\nprasādadhanadānairvaśīkṛto 'khilo 'pi parijanavargaḥ /\ntadbhāryādvayaṃ bahumānadānādinā santoṣya svecchayā bhuṅkte /\nvimalo 'yaṃ dhanādyanityatāṃ śrutvā dātā babhūveti parijano 'navarataṃ cintayati /\natha satyavimalo 'pi dvāramāgataḥ kuṭilājñayā dvārapālena niṣiddhaḥ /\ntato bahiḥsthaḥ phutkaroti \"vañcito 'haṃ dhūrtarājena' /\ntasya caivaṃ krandato gotrajā janāḥ kautukācca militāḥ /\ntatkṣaṇāt haṭṭāni muktvā vaṇiksārtho militvā ārakṣikamantrimukhyānāṃ purataḥ phūccakre /\n\"rājanvañcito 'smi dhūrtarājena' /\ntato rājñā tadavalokanāya prahitāḥ puruṣāḥ /\ntenāpi te dravyādidānena sānukūlāḥ kṛtāḥ /\ntaṃ dhanadāyakaṃ gṛhe dṛṣṭvā jano vadati-\"svāminvimalo gṛhe vidyate /\nayaṃ ca dhūrtarāṭ dvārasthaḥ' /\ntato nṛpeṇa dvāvapyekatra kṛtau /\ntato dvayormadhyānna ko 'pi dhūrtetarayorvyaktiṃ jānāti /\njātaḥ kolāhalo 'khilalokavyavahāranāśakaro rājñaścapavādaḥ /\nyato rājñāṃ duṣṭanigrahaḥ śiṣṭapālanaṃ ca svargāya /",
          "children": [
            {
              "tag": "lg",
              "attributes": {},
              "children": [
                {
                  "tag": "l",
                  "attributes": {},
                  "text": "uktañca-"
                },
                {
                  "tag": "l",
                  "attributes": {},
                  "text": "prajāpīḍanasantāpātsamudbhūto hutāśanaḥ /"
                },
                {
                  "tag": "l",
                  "attributes": {},
                  "text": "rājñaḥ kulaṃ śriyaṃ prāṇānnādagdhvā vinivartate // Suk_3.2 (=21) //"
                }
              ]
            }
          ]
        },
        {
          "tag": "p",
          "attributes": {},
          "text": "tato rājā ekānte tayornirṇayamacintayat /\ntatkathaya kathaṃ niścayaḥ syāditi praśnaḥ /\nśukaḥ-sa rājā labdhopāyastadvimalabhāryādvayaṃ pṛthakpṛthaksaṃsthāpya pṛṣṭavān-\"kiṃ yuvayoḥ pāṇigrahaṇe bhartrā vibhūṣaṇaṃ pradattaṃ dhanaṃ ca /\npaścātkiṃ jalpitaṃ prathamasaṅgena ca kā vārttā bhartrā sahābhūt /\nkā mātā kaśca pitā /\nkiṃ kulam /\nkā jātiḥ' /\nityevaṃ pṛṣṭābhyāṃ yathālabdhaṃ yathāvṛttaṃ yathāproktaṃ yathāsuptaṃ sarvaṃ tābhyāṃ kathitam /\npaścātu tau puruṣau pṛṣṭau parasparaṃ visaṃvadantau /\ntato bhāryādvayasya rukmiṇīsundarīnāmadheyasya yaḥ saṃvādaṃ vadati sa satyaḥ /",
          "children": [
            {
              "tag": "lg",
              "attributes": {},
              "children": [
                {
                  "tag": "l",
                  "attributes": {},
                  "text": "itarastu dhūrto rājñā nirvāsitaḥ /"
                },
                {
                  "tag": "l",
                  "attributes": {},
                  "text": "satyastu rājñā sabhāryaḥ saskṛtaḥ svagṛhaṃ gataḥ /"
                },
                {
                  "tag": "l",
                  "attributes": {},
                  "text": "iti mahārājabuddhiḥ /"
                },
                {
                  "tag": "l",
                  "attributes": {},
                  "text": "iti kathāṃ śrutvā prabhāvatī suptā //"
                }
              ]
            }
          ]
        },
        {
          "tag": "p",
          "attributes": {},
          "text": "iti śukasaptatau tṛtīyā kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 4 :"
        },
        {
          "tag": "p",
          "attributes": {},
          "text": "athānyadā prabhāvatī śukaṃ pṛcchati /\nśukaḥ-\"māṃ kṛtāvajñaṃ kṛtvā mā gaccha /\nyato bālakādapi hitaṃ vākyaṃ grāhyam /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kṛtāvajñaḥ purā devi vṛddhavākyaparāṅmukhaḥ /"
            },
            {
              "tag": "l",
              "attributes": {},
              "text": "patito brāhmaṇo 'narthe viṣakanyāvivāhane // Suk_4.1 (=22) //"
            }
          ]
        },
        {
          "tag": "p",
          "attributes": {},
          "text": "prabhāvatī pṛcchati-\"kathametat\" /\nśukaḥ-asti somaprabhaṃ nāma dvijasthānam /\ntatra vidvāndhārmikaḥ somaśarmā nāma vipraḥ /\ntatputrī rūpaudāryaguṇopetā viṣakanyeti vijñātābhūt /\ntena tāṃ bhayena ko 'pi na vivāhayati /\ntataḥ somaśarmā varārthaṃ bhuvaṃ paryaṭan samprāpto dvijasthānaṃ janasthāna nāma /\ntatra govindanāmā brāhmaṇo jaḍo nirdhanaśca /\ntasmai kanyā pradattā /\ntena suhṛdāṃ nivārayatāmapi kṛtāvajñenoḍhā sarvarūpalāvaṇyaguṇopetā mohinī viṣakanyā /\nsā vidagdhā govindastu mūrkhaḥ laghuvayāśca /\ntataśca sā ātmano rūpalāvaṇyayauvanaṃ śuśoca /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "avidagdhaḥ patiḥ strīṇāṃ, prauḍhānāṃ nāyako 'guṇī /"
            },
            {
              "tag": "l",
              "attributes": {},
              "text": "guṇināṃ tyāgināṃ stoko vibhavaśceti duḥkhakṛt // Suk_4.2 (=23) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "pāusasamaapavāso jovvaṇadiahe tahā a dāliddaṃ /"
            },
            {
              "tag": "l",
              "attributes": {},
              "text": "paḍhamasiṇehavioo tiṇi vi garuāidukkhāiṃ // Suk_4.3 (=24) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[pravṛṭsamayapravāso yauvanadivase tathā ca dāridryam /"
            },
            {
              "tag": "l",
              "attributes": {},
              "text": "prathamasnehaviyogastrīṇyapi gurukāṇi duḥkhāni] // Suk_4.24* (=24*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "appatthāve paḍhiaṃ kaṇṭhavihūṇaṃ ca gāiaṃ gīaṃ /"
            },
            {
              "tag": "l",
              "attributes": {},
              "text": "mā mā bhaṇanti suraaṃ tiṇi vi garuāi dukkhāiṃ // Suk_4.4 (=25) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[aprastāve paṭhitaṃ kaṇṭhavihīnaṃ ca gāyanaṃ gītam /"
            },
            {
              "tag": "l",
              "attributes": {},
              "text": "mā mā bhaṇantyāṃ surataṃ trīṇyapi gurukāṇi duḥkhāni] // Suk_4.4* (=25*) //"
            }
          ]
        },
        {
          "tag": "p",
          "attributes": {},
          "text": "sānyadā govindaṃ patimityabravīt-\"mama piturgehātsamāgatāyā bahūni dināni sañjātāni /\ntato 'haṃ tvayaiva saha gamiṣye nānyathā' /\ntataḥ śakaṭaṃ mārgayitvā sabhāryakaḥ sa calitaḥ /",
          "children": [
            {
              "tag": "lg",
              "attributes": {},
              "children": [
                {
                  "tag": "l",
                  "attributes": {},
                  "text": "yāvatprayāti tāvatpathi eko yuvā vāggmī surūpaḥ śūraśca viṣṇunāmā brāhmaṇo militaḥ /"
                },
                {
                  "tag": "l",
                  "attributes": {},
                  "text": "tasya brāhmaṇasya tasyāścānyonmanurāgaḥ sañjātaḥ /"
                },
                {
                  "tag": "l",
                  "attributes": {},
                  "text": "uktañca- prītiḥ syāddarśanādyaiḥ prathamamatha manaḥsaṅgasaṅkalpabhāvo, nidrāchedastanutvaṃ vapuṣi kaluṣatā cendriyāṇāṃ nivṛttiḥ /"
                },
                {
                  "tag": "l",
                  "attributes": {},
                  "text": "hrīnāśonmādamūrcchāmaraṇamiti jagadyātyavasthā deśaitāḥ, lagnairyatpuṣpabāṇaiḥ sa jayati madanaḥ sannirastānyadhanvī // Suk_4.5 (=26) //"
                }
              ]
            }
          ]
        },
        {
          "tag": "p",
          "attributes": {},
          "text": "sa pathiko dampatyoḥ pūgapatroccayaṃ dadāti /\nityevaṃ grāmyabrāhmaṇorohaviṣṇorviśvastaḥ ātmano nirodhasaṅgabhayāduttīrya ta gantrīvāhamārohayati /\nviṣṇunā ca patyau vṛkṣāntaragate sā mohino bhuktā ātmavaśīkṛtā /\ntayā cātmīyaṃ nāma gotraṃ kulakramaṃ cājñāpitaḥ /\npatyuśca samāgatasya \"tvaṃ coro 'sīti' gantryārohaṇaṃ kuvato niṣedhaḥ kṛtaḥ /\nviṣṇurapi tāṃ kṛhītvā govindaṃ dharṣitavān /\ntatastayoḥ keśākeśi saṃvṛttam /\ngovindastu viṣṇunā viṣakanyāprabhāveṇa nirjitaḥ /\ntatastāṃ gṛhītvā viṣṇuḥ svagṛhaṃ praticalitaḥ /\ngovindaḥ pṛṣṭhastho mārgāsanne grāme gatvā phūtkṛtavān-\"yadanena caureṇa mama bhāryā gṛhītā /\ntrāyatāṃ tām /\nmama śaraṇaṃ bho janāḥ' /\natha grāmādhipena viṣṇurmohinīyuto dhṛtaḥ /\npṛṣṭenottaraṃ dattaṃ viṣṇunā yatheyaṃ mayā pariṇītā /\nmadīyāṃ ca bhāryāmeṣa pathiko mārge dṛṣṭvā grahilo babhūva /\ngovindenāpi pṛṣṭena idamevottaritam /\ntato mantrī tayorekamevottaraṃ śratvā jātyādikaṃ pṛṣṭavān /\ntrayamapi tu saṃvadati tataḥ kathaṃ niścayaḥ\" /\niti śukapraśnaḥ /\ntatastayā pṛṣṭaḥ śuka āha-mantriṇoktam, \"kiyanti dināni saṅgamasya yuṣmākaṃ prayāṇe\" /\ntairuktam-\"kalye bhojanāntaraṃ saṃvṛttaḥ samāgamaḥ' /\ntato mantriṇā brāhmaṇau pṛthakpṛthakpṛṣṭau-\"kimanayā kalye bhojanavelāyāṃ bhuktam' /\nyacca tayā bhuktaṃ tadgovindo jānāti itarastu na /\ntataḥ sa viḍambitaḥ sacivena /\ngonindaḥ śikṣitaḥ /\ndhigimāṃ brāhmaṇīṃ paratreha ca duḥkhadāṃ muñca śīghram /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vaidyaṃ pānarataṃ naṭaṃ kupaṭhitaṃ mūrkhaṃ parivrājakaṃ yodhaṃ kāpuruṣaṃ viṭaṃ vivayasaṃ svādhyāyahīnaṃ dvijam /"
            },
            {
              "tag": "l",
              "attributes": {},
              "text": "rājyaṃ bālanarendramantrirahitaṃ mitraṃ chalānveṣi ca bhāryāṃ yauvanagarvitāṃ pararatāṃ muñcanti ye paṇḍitāḥ // Suk_4.6 (=27) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tathāpi kāminīlubdho dhikkṛtaḥ sādhubhistadā /"
            },
            {
              "tag": "l",
              "attributes": {},
              "text": "tāmevādāya calitastatkṛte nihataḥ pathi // Suk_4.7 (=28) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "taddevi yaḥ karotyevamavajñāṃ vṛddhaśikṣitaḥ /"
            },
            {
              "tag": "l",
              "attributes": {},
              "text": "sa parābhavamāpnoti govindo brāhmaṇo yathā // Suk_4.8 (=29) //"
            }
          ]
        },
        {
          "tag": "p",
          "attributes": {},
          "text": "iti kathāṃ śrutvā prabhāvatī suptā //"
        },
        {
          "tag": "p",
          "attributes": {},
          "text": "iti śukasaptatau caturtho kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 5:"
        },
        {
          "tag": "p",
          "attributes": {},
          "text": "punaranyadine sā gamanāya śukaṃ pṛcchati /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gaccha devi vijānāsi yadi kartuṃ tvamuttaram /"
            },
            {
              "tag": "l",
              "attributes": {},
              "text": "sabhāyāṃ nṛpateryadvadviṣame bālapaṇḍitā // Suk_5.1 (=30) //"
            }
          ]
        },
        {
          "tag": "p",
          "attributes": {},
          "text": "prabhāvatīpṛṣṭaḥ śukaḥ kathāṃ prāha-asti ujjayinī nāma nagarī /\ntatra vikramādityo rājā /\ntasya rājño kāmalīlā nāma uttamakule jātā /\nsā ca rājño 'tīva vallabhā /\nekadā nṛpastayā sārdhaṃ bhojanaṃ kurvanbhṛṣṭamatsyāṃstasyai dāpayāmāsa /\nsā āha-svāmin! nāhametānpuruṣānavalokayitumapi samarthā kiṃ punaḥ sparśanam /\niti śṛtvā matsyā aṭṭahāsena tathā jahasuryathā nāgarikaloke śrutam /\nrājā ca tanmatsyahāsyakāraṇaṃ mantrijyotirvicchākunikakovidānpṛcachati /\nyadā na ko 'pi jānāti tadā sarvadvijāgresaraṃ purohitaṃ prāha-yathā tvayaiva matsyahāsyakāraṇaṃ kathanīyamanyathātvaṃ deśānnirvāsaṃ prāpnoṣi /\npurodhā apyetadvacaḥ śrutvā dinapañcakaṃ vyavadhāne yācayitvā saviṣādo gṛhamagamat /\nsa purohitaḥ taduttaramajānanpurastādrājñā nirvāsyate /\nsa kathaṃ bhavatviti praśnaḥ /\nuttaramapyāha śukaḥ-sa brāhmaṇo viṣādāpannaḥ putryā bālapaṇḍitayā babhāṣe, tāta! kathamudvignacitta iva lakṣyase /\nkathaya viṣādasya kāraṇam /\nvidvadbhirvipadyapyuccaiḥ sthātavyam /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sampadi yasya na harṣo vipadi viṣādo raṇe ca bhīrutvam /"
            },
            {
              "tag": "l",
              "attributes": {},
              "text": "taṃ bhuvanatrayatilakaṃ jananī janayati sutaṃ viralam // Suk_5.2 (=31) //"
            }
          ]
        },
        {
          "tag": "p",
          "attributes": {},
          "text": "tato brāhmaṇo 'viralaṃ vṛttāntamācaṣṭe anena kāraṇena rājā māṃ nāgarānnirvāsayati /\nyataḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "na sauhṛdaṃ na viśvāso na sneho na ca bandhutā /"
            },
            {
              "tag": "l",
              "attributes": {},
              "text": "kenāpi saha saṃsāre kuto rājñā chalārthinā // Suk_5.3 (=32) //"
            }
          ]
        },
        {
          "tag": "p",
          "attributes": {},
          "text": "uktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kāke śaucaṃ dyūtakāre ca satyaṃ sarpe kṣāntiḥ strīṣu kāmopaśāntiḥ /"
            },
            {
              "tag": "l",
              "attributes": {},
              "text": "klībe dhairyaṃ madyape tattvacintā rājā mitraṃ kena dṛṣṭaṃ śrutaṃ vā // Suk_5.4 (=33) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kiñca- nadīnāṃ nakhināñcaiva śṛṅgiṇāṃ śastrapāṇinām /"
            },
            {
              "tag": "l",
              "attributes": {},
              "text": "viśvāso naiva kartavyaḥ śtrīṣu rājakuleṣu ca // Suk_5.5 (=34) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "bhoginaḥ kañcukāsaktāḥ krūrāḥ kuṭilagaminaḥ /"
            },
            {
              "tag": "l",
              "attributes": {},
              "text": "duḥkhopasarpaṇīyāśca rājāno bhujagā iva // Suk_5.6 (=35) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "hasannapi nṛpo hanti mānayannapi durjanaḥ /"
            },
            {
              "tag": "l",
              "attributes": {},
              "text": "spṛśannapi gajo hanti jighrannapi bhujaṅgamaḥ // Suk_5.7 (=36) //"
            }
          ]
        },
        {
          "tag": "p",
          "attributes": {},
          "text": "eṣa rājā ā bālyātsevito 'pi mayi viparīto babhūva /\ntasmānmayā jīvitumicchatā dvijaiḥ saha paradeśaṃ gantavyam /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tyajedekaṃ kulasyārthe grāmasyārthe kulaṃ tyajet /"
            },
            {
              "tag": "l",
              "attributes": {},
              "text": "grāmaṃ janapadasyārthe ātmārthe pṛthivīṃ tyajet // Suk_5.8 (=37) //"
            }
          ]
        },
        {
          "tag": "p",
          "attributes": {},
          "text": "tataḥ sā bālikā tātavacanaṃ śrutvā prāha-tāta! tvayā yuktamuktam /\nparaṃ svāmirahitānāṃ na kvāpi pūjā /\nyata uktam-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "apradhānaḥ pradhānaḥ syādyadi seveta pārthivam /"
            },
            {
              "tag": "l",
              "attributes": {},
              "text": "pradhāno 'pyapradhānaḥ syādyadi sevāvivarjitaḥ // Suk_5.9 (=38) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "āsannameva nṛpatirbhajate manuṣyaṃ vidyāvihīnamakulīnamasaṃstutaṃ vā /"
            },
            {
              "tag": "l",
              "attributes": {},
              "text": "prāyeṇa bhūmipatayaḥ pramadā latāśca yaḥ pārśvato bhavati taṃ pariveṣṭayanti // Suk_5.10 (=39) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ārohanti śanairmṛtyā dhunvantamapi pārthivam /"
            },
            {
              "tag": "l",
              "attributes": {},
              "text": "kopaprasādavastūnāṃ vicinvanti samīpagāḥ // Suk_5.11 (=40) //"
            }
          ]
        },
        {
          "tag": "p",
          "attributes": {},
          "text": "tathā ca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vidyāvatāṃ mahecchānāṃ śilpavikramaśālinām /"
            },
            {
              "tag": "l",
              "attributes": {},
              "text": "sevāvṛttividāñcaiva nāśrayaḥ pārthivaṃ vinā // Suk_5.12 (=41) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ye jātyādimahotsāhā nopagacchanti pārthivam /"
            },
            {
              "tag": "l",
              "attributes": {},
              "text": "teṣāmāmaraṇaṃ bhikṣā prāyāścittaṃ vinirmitam // Suk_5.13 (=42) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "rogairgrahairnṛpargraisto yo na vetti jaḍakriyaḥ /"
            },
            {
              "tag": "l",
              "attributes": {},
              "text": "madhyamantramupāyaṃ ca so 'vaśyaṃ tāta na sthiraḥ // Suk_5.14 (=43) //"
            }
          ]
        },
        {
          "tag": "p",
          "attributes": {},
          "text": "uktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sarpānvyāghrān gajānsiṃhāndṛṣṭvopāyairvaśīkṛtān /"
            },
            {
              "tag": "l",
              "attributes": {},
              "text": "rājeti kiyatī mātrā dhīmatāmapramādinām // Suk_5.15 (=44) //"
            }
          ]
        },
        {
          "tag": "p",
          "attributes": {},
          "text": "tathā ca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "rājānameva saṃśritya vidvānyāti paronnatim /"
            },
            {
              "tag": "l",
              "attributes": {},
              "text": "vinā malayamanyatra candanaṃ na vivardhate // Suk_5.16 (=45) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dhavalānyātapatrāṇi vājinaśca manoramāḥ /"
            },
            {
              "tag": "l",
              "attributes": {},
              "text": "sadā mattāśca mātaṅgāḥ prasanne sati bhūpatau // Suk_5.17 (=46) //"
            }
          ]
        },
        {
          "tag": "p",
          "attributes": {},
          "text": "tasmāttāt, tvaṃ rājñā mānyaḥ prasādapātrañca /\ntataḥ sandehe 'sminmā viṣādībhava /\nyataḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "rājagrahe samāyāte viṣame kāryasaṃśaye /"
            },
            {
              "tag": "l",
              "attributes": {},
              "text": "sandigdhamanasāṃ rājñāṃ pradhānāḥ saṃśayacchidaḥ // Suk_5.18 (=47) //"
            }
          ]
        },
        {
          "tag": "p",
          "attributes": {},
          "text": "tato he tāta! sthirībhava /\nmatsyahasanottaraṃ rājñaḥ purato mayābhidheyamiti /\nsnāhi bhuṅkṣva /\ntataḥ sa evaṃ kṛtvā rājño 'grato gatvā sarvaṃ nivedayāmāsa /\nnṛpo 'pi tuṣṭastāmājuhāva /\nsā āśīrvādaṃ dattvā rājānamabravīt-rājanmā mudhā viprānviḍambaya /\nkiṃ tvayā evaṃvidhaṃ matsyānāṃ hāsyaṃ dṛṣṭaṃ śrutaṃ vā /\nkathaṃ māmabalājana pṛcchanna vilajjase /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yataḥ- itaro 'pi na sāmānyo nṛpatirdivyarūpabhṛt /"
            },
            {
              "tag": "l",
              "attributes": {},
              "text": "tvaṃ punarvikramādityo yathārtho 'si parantapa // Suk_5.19 (=48) //"
            }
          ]
        },
        {
          "tag": "p",
          "attributes": {},
          "text": "uktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "indrātprabhutvaṃ jvalanātpratāpaṃ krodhaṃ yamādvaiśravaṇācca vittam /"
            },
            {
              "tag": "l",
              "attributes": {},
              "text": "sattvasthite rāmajanārdanābhyāmādāya rājñaḥ kriyate śarīram // Suk_5.20 (=49) //"
            }
          ]
        },
        {
          "tag": "p",
          "attributes": {},
          "text": "tathā ca bhārate-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "mā vṛkodara pādena ekādaśacamūpatim /"
            },
            {
              "tag": "l",
              "attributes": {},
              "text": "pañcanāmapi yo bharttā nāsāprakṛtimānavī <1> <1. `māninā' iti pā-> // Suk_5.21 (=50) //"
            }
          ]
        },
        {
          "tag": "p",
          "attributes": {},
          "text": "svāminkathaṃ na tvaṃ svayameva vicārayasi /\nyatastvameva sarvasaṃśayacchettā /\nathānyebhyaścet śrotuṃ kautukaṃ tarhi śṛṇu /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "iyaṃ rājñī na spṛśati hyasmānmatsyānmahāsatī /"
            },
            {
              "tag": "l",
              "attributes": {},
              "text": "puruṣākhyānato rājan hasitāḥ śapharā dhruvam // Suk_5.22 (=51) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "paribhāvyastvayā rājan ślokārtho 'yaṃ sadā hṛdi /"
            },
            {
              "tag": "l",
              "attributes": {},
              "text": "mūḍhadhīranyathā deva yadi pṛcchasi māṃ punaḥ // Suk_5.23 (=52) //"
            }
          ]
        },
        {
          "tag": "p",
          "attributes": {},
          "text": "rājanrājapatnyāḥ sūryamapaśyantyāstatkathamasatītvaśaṅkā syāt /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ślokārthe prastutārthe ca matsyānāṃ hasanaṃ budhāḥ /"
            },
            {
              "tag": "l",
              "attributes": {},
              "text": "sanṛpā na vijānanti api sarvārthakovidāḥ // Suk_5.24 (=53) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tataḥ sado mūḍhaṃ dṛṣṭvā bālapaṇḍitā utthāya yayau /"
            },
            {
              "tag": "l",
              "attributes": {},
              "text": "śuko 'pyāha-ahaṃ prātaḥ kathayiṣye /"
            },
            {
              "tag": "l",
              "attributes": {},
              "text": "iti kīroktiṃ śrutvā prabhāvatī suptā //"
            }
          ]
        },
        {
          "tag": "p",
          "attributes": {},
          "text": "iti śukasaptatau pañcamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 6:"
        },
        {
          "tag": "p",
          "attributes": {},
          "text": "athāparasmindivase prabhāvatī śukaṃ prāha-\nśuka! sa matsyahāsyavyatikaro rājñā jñāto na veti /\nśuka āha- nṛpaḥ ślokārthamajānanna nidrāṃ lebhe /",
          "children": [
            {
              "tag": "lg",
              "attributes": {},
              "children": [
                {
                  "tag": "l",
                  "attributes": {},
                  "text": "uktañca-"
                },
                {
                  "tag": "l",
                  "attributes": {},
                  "text": "nidrā bhadre kutasteṣāṃ ye ṛṇavyādhipīḍitāḥ /"
                },
                {
                  "tag": "l",
                  "attributes": {},
                  "text": "avidheyakalatrāśca ye cānye kṛtavairiṇaḥ // Suk_6.1 (=54) //"
                }
              ]
            }
          ]
        },
        {
          "tag": "p",
          "attributes": {},
          "text": "rājā nidrābhāve kaṣṭena niśāṃ nītvā prātarbālapaṇḍitāmākārya prāha-bālike! ślokārtho na jñāto mayā /\ntasmānmatsyahāsyakāraṇe nivedaya /\nsā āha-rājanmāṃ mā pṛccha /\nyataḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "paścāttāpo 'tra bhavitā bhāryāyā vaṇijo yathā /"
            },
            {
              "tag": "l",
              "attributes": {},
              "text": "āgraheṇa kṛtaḥ patyau maṇḍakāgamanaṃ prati // Suk_6.2 (=55) //"
            }
          ]
        },
        {
          "tag": "p",
          "attributes": {},
          "text": "rājā-kathametat /\nśukaḥ-astyatra jayantī nāma nagarī /\ntatra vaṇikasutaḥ sumatirnāma tasya priyā padminī nāma /\ntasya ca vaṇijaḥ puṇyakṣayāddhanaṃ kṣīṇam /\nsa ca janaiḥ parityaktaḥ /\nyato jano dhanamitraḥ /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yasyārthāstasya mitrāṇi yasyārthāstasya bāndhavāḥ /"
            },
            {
              "tag": "l",
              "attributes": {},
              "text": "yasyārthāḥ sa pumāṃlloke yasyārthāḥ sa ca paṇḍitaḥ // Suk_6.3 (=56) //"
            }
          ]
        },
        {
          "tag": "p",
          "attributes": {},
          "text": "tathā ca bhārate-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jīvanto 'pi mṛtāḥ pañca śrūyante kila bhārata /"
            },
            {
              "tag": "l",
              "attributes": {},
              "text": "daridro vyādhito mūrkhaḥ pravāsī nityasevakaḥ // Suk_6.4 (=57) //"
            }
          ]
        },
        {
          "tag": "p",
          "attributes": {},
          "text": "tathā ca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "iha loke hi dhanināṃ paro 'pi svajanāyate /"
            },
            {
              "tag": "l",
              "attributes": {},
              "text": "svajano 'pi draridrāṇāṃ tatkṣaṇāddurjanāyate // Suk_6.5 (=58) //"
            }
          ]
        },
        {
          "tag": "p",
          "attributes": {},
          "text": "so 'pi ca tṛṇakāṣṭhādikamānīya purīmadhye vikrīṇāti /\nanyadā anena tṛṇakāṣṭhādikaṃ kimapi vane na prāptam /\ndṛḍhakāṣṭhamayo 'pi vighnavināyakaḥ prāptaḥ /\ntataścintitam-kimasau mama vidhāsyati? uktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "bubhukṣitaḥ kiṃ na karoti pāpaṃ kṣīṇā narā niṣkaruṇā bhavanti /"
            },
            {
              "tag": "l",
              "attributes": {},
              "text": "prāṇārthamete hi samācaranti mataṃ satāṃ yanna mataṃ tadeṣām // Suk_6.6 (=59) //"
            }
          ]
        },
        {
          "tag": "p",
          "attributes": {},
          "text": "yāvatsa tasya vināyakasya pāṭanāyottiṣṭhati tāvattuṣṭaḥ san jagāda-ahaṃ tava pratidinaṃ pañca pañca maṇḍakāndāsye khaṇḍaghṛtayutān /\nmamālaye prātaryāyāḥ /\nparaṃ kasyāpi idaṃ rahasyaṃ na kathanīyam /\nkathite tu madvaco vitathaṃ bhaviṣyati /\nso 'pi ca \"tathe'ti pratipādya nityaṃ maṇḍakapañcakaṃ bhāryāyā arpayati /\ntaddaivaṃ maṇḍakapañcakaṃ ghṛtakhaṇḍayuktamādāya tadbhāryā nijakuṭumbaṃ tṛptīkaroti /\nnityaṃ ca tānmaṇḍakān gotriṇāṃ gṛhe vāhayāmāsa /\nnijasakhyā mandodaryāstṛptyarthaṃ nityaṃ prāhiṇot /\nanyadā sā sakhī tāṃ papraccha /\npadminyapi maṇḍakāgamanamidaṃ na jānāti /\ntatastasyāḥ purā sā sakhī kapaṭādbrūte-sakhi! yadi tvaṃ mama purato guhyaṃ na kathayasi tatkaḥ snehaḥ /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dadāti pratigṛhṇāni guhyamākhyāti pṛcchati /"
            },
            {
              "tag": "l",
              "attributes": {},
              "text": "bhuṅkte bhojayate caiva ṣaḍvidhaṃ prītilakṣaṇam // Suk_6.7 (=60) //"
            }
          ]
        },
        {
          "tag": "p",
          "attributes": {},
          "text": "tataḥ padminyāha-madīyaḥ patiridaṃ guhyaṃ mamāgre kathamapi na brate mayā śataśaḥ pṛṣṭo 'pi /\ntayoktam-tarhi tvadīyaṃ jīvitaṃ rūpaṃ yauvanaṃ savamapi nirarthakameva yadidaṃ nājñāyi /\ntataḥ padminī patiṃ pṛcchati-kathaṃ maṇḍakaprāptiḥ? patirāha-vidheḥ prasādāt /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dvīpādanyasmādapi madhyādapi jalanidherdiśo 'pyantāt /"
            },
            {
              "tag": "l",
              "attributes": {},
              "text": "ānīya jhaṭiti ghaṭayati vidhirabhimatamabhimukhobhūtaḥ // Suk_6.8 (=61) //"
            }
          ]
        },
        {
          "tag": "p",
          "attributes": {},
          "text": "kiñca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kṣutkṣāmasya karaṇḍapiṇḍitatanormlāndriyasya kṣudhā kṛtvākhurvivaraṃ svayaṃ nipatito naktaṃ mukhe bhoginaḥ /"
            },
            {
              "tag": "l",
              "attributes": {},
              "text": "tṛptastatpiśitena satvaramasau tenaiva yātaḥ pathā svasthāstiṣṭhata daivameva hi nṛṇāṃ vṛddhau kṣaye kāraṇam // Suk_6.9 (=62) //"
            }
          ]
        },
        {
          "tag": "p",
          "attributes": {},
          "text": "yadā na kathayati tadānaśanaṃ cakre /\npatirāha-asminkathite mahatī hāniḥ paścāttāpaśca bhaviṣyati /\nevaṃ bodhitāpi sā yāvannāgrahaṃ muñcati tadā tena daivopahatacittena kathitam /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yasmai devāḥ prayacchanti puruṣāya parābhavam /"
            },
            {
              "tag": "l",
              "attributes": {},
              "text": "buddhiṃ tasyāpakarṣanti na sa vetyātmano hitam // Suk_6.10 (=63) //"
            }
          ]
        },
        {
          "tag": "p",
          "attributes": {},
          "text": "tena ca rājanvikramārkabuddhimuktena guhyaṃ kīrtitam /\nyato hīnapuṇyo buddhyā mucyate /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "rāmo hemamṛgaṃ na vetti nahuṣo yāne yunakti dvijān viprādeva savatsadhenuharaṇe jātā matiścārjune /"
            },
            {
              "tag": "l",
              "attributes": {},
              "text": "dyūte bhrātṛcatuṣṭayaṃ ca mahiṣīṃ dharmātmajo dattavān prāyaḥ satpuruṣo 'pyanarthasamaye buddhyā parityajyate // Suk_6.11 (=64) //"
            }
          ]
        },
        {
          "tag": "p",
          "attributes": {},
          "text": "sā ca patimukhāt śrutvā sakhīpurī jagāda /\ntayā cātmapatiḥ kuṭhārahastaḥ preṣito vināyakapārśve /\nso 'pi padminīpatiśca prātastatra jagāma /\nvināyako 'pi dvāvapi mayūrabandhairbandhayāmāsa /\nso 'pi ca padminīpatiruktaḥ re tvadīya evāyamanarthaḥ /\ntatastvayyeva daṇḍo yujyate /\ntataḥ sakhīpatiryayāce /\ntānpañca maṇḍakāntasmai sa pradadau /\ntau dvāvapi svaṃ svaṃ gṛhaṃ jagmatuḥ /\ntataḥ patyā dāpitāḥ /\npaścāttāpaṃ ca kurute /\ntatastvamapi rājendra! māṃ mā pṛccha /\ntava paścāttāpo bhaviṣyati /\nidaṃ ślokaṃ svayameva vicintaya /\niti kathayitvā bālapaṇḍitā utthāya svagṛhaṃ gatā /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ṣaṣṭhī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 7:"
        },
        {
          "tag": "p",
          "attributes": {},
          "text": "anyasmindine prabhāvatī śukaṃ papraccha-kīra! punastanmatsyahāsyakāraṇaṃ rājñā jñātaṃ śṛtaṃ na vā /\nśukaḥ prāha-prātaḥ punarbālapaṇḍitāmākārayitvā rājā prāha-ki tanmatsyahāsyakāraṇam? brūhi śīghraṃ bālike! sā cāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "devāgraho na kartavyaḥ paścāttāpo bhaviṣyati /"
            },
            {
              "tag": "l",
              "attributes": {},
              "text": "sthagikāsaktacittasya viprasyābhūtpurā yathā // Suk_7.1 (=65) //"
            }
          ]
        },
        {
          "tag": "p",
          "attributes": {},
          "text": "asti dharaṇītale vatsonanāma paṭṭanam /\ntatra vīrākhyo rājā tatra ca keśavo nāma brāhmaṇaḥ /\ntena kadāciditi cintitaṃ yadahaṃ pitṛdhanaṃ na bhokṣye /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "uttamāḥ svaguṇaiḥ khyātā madhyamāśca piturguṇaiḥ /"
            },
            {
              "tag": "l",
              "attributes": {},
              "text": "adhamā mātulaiḥ khyātā śvaśuraiścādhamādhamāḥ // Suk_7.2 (=66) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kiñca- piara viḍhattai davvḍai caḍḍiri ko ṇa karei /"
            },
            {
              "tag": "l",
              "attributes": {},
              "text": "saiṃ biḍhavai saiṃ bhojaai viralā jaṇaṇi jaṇei // Suk_7.3 (=67) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[pitrarjitaṃ dravyaṃ bhoginaṃ kaṃ na karoti /"
            },
            {
              "tag": "l",
              "attributes": {},
              "text": "svayamarjayati svayaṃ bhuṅkte viralā jananī janayati] // Suk_7.3* (=67*) //"
            }
          ]
        },
        {
          "tag": "p",
          "attributes": {},
          "text": "ityavadhārya sa medinyāṃ babhrāma devatīrthaśmaśānanagareṣu dhanārtham /\nanyadā sa nirjane pradeśe prasiddhe śivacatvare karālāyāḥ śmaśāne ca paribhramya pariśrāntaḥ kapilakamaṭhamapaśyat /\ntatra ca paryaṅkasanasthaṃ tāpasaṃ dadarśa sa ca viprastasyāgre kṛtāñjalipuṭastasthau /\ntāpaso dhyānaṃ śanairmuktvā evamuktavān-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kiṃ kasmai dīyate loke trāyate ko bhavārṇavāt /"
            },
            {
              "tag": "l",
              "attributes": {},
              "text": "asādhyaṃ sādhyate kasya kāle 'sminnatitheraho // Suk_7.4 (=68) //"
            }
          ]
        },
        {
          "tag": "p",
          "attributes": {},
          "text": "tataḥ sa brāhmaṇa ūrdhvabāhurjagāda-tavāhamatithirdhanārthī /\ntāpaso 'pi taṃ vipramalpayācaka dṛṣṭvā manasi duḥkhībabhūva /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "stokārthaprārthanāndīnāndṛṣṭvodārānhi yācakān /"
            },
            {
              "tag": "l",
              "attributes": {},
              "text": "khidyante 'tīva manasi api prāṇapradāyinaḥ // Suk_7.5 (=69) //"
            }
          ]
        },
        {
          "tag": "p",
          "attributes": {},
          "text": "kiñca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ahihūo vi a vivaā karei suaṇo parassa upaāraṃ /"
            },
            {
              "tag": "l",
              "attributes": {},
              "text": "oṇei aṇṇadādhaṃ candaṇataruo sakhaṇḍo vi // Suk_7.6 (=70) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[abhibhūto 'pi vipadā karoti sujanaḥ parasya upakāram /"
            },
            {
              "tag": "l",
              "attributes": {},
              "text": "apanayatyanyatāpaṃ candanatarukaḥ sahasrakaṇḍo 'pi] // Suk_7.6* (=70*) //"
            }
          ]
        },
        {
          "tag": "p",
          "attributes": {},
          "text": "tato yogīndro \"yadā tvametatsparśanaṃ kariṣyasi tadā hemnaḥ pañcaśatāni nityaṃ dāsyatī'tyuktvā viprāya paryaṅkīkṛtaṃ sindūramarpayāmāsa /\nuktaśca-\"etattvayānyasmai na dātavyaṃ na kathanīyañca /\nanyathā mama samīpe vyāvṛtya sameṣyati /\ntadarpitaṃ yadā sa dvijaḥ prātaḥ spṛśati tadā suvarṇaśatapañcakaṃ dadāti /\nsa ca ratnāvatīṃ purīṃ gataḥ /\ntatra sthagikāṃ nāma veśyāṃ nityaṃ kāmayate /\nsā ca taddravyāgamanaṃ na jānāti /\nkuṭṭinī pṛcchati-hale! eṣa vipraḥ kimapi vyavasāyādikaṃ na vidhatte /\nparaṃ dravyaṃ kuto 'smākaṃ vitarati kasmādvilasatīti /\ntato veśyā taṃ pṛcchati /\nsa vipraḥ sarvathā na kathayati /\ntato veśyayā svakalayā bhaktyā cārādhitaḥ /\ntataḥ pṛṣṭaḥ sankathayāmāsa yatsindūrāddravyāgamaḥ /\ntayā ca suptasya sindūraṃ gṛhītam /\ntato dravyābhāve kuṭṭinyā gṛhānniṣkāsitaḥ /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "viśvāsapratipannānāṃ vañcane kā vidagdhatā /"
            },
            {
              "tag": "l",
              "attributes": {},
              "text": "aṅkamāruhya suptaṃ hi hantuṃ kiṃ nāma pauruṣam // Suk_7.7 (=71) //"
            }
          ]
        },
        {
          "tag": "p",
          "attributes": {},
          "text": "sa viprastatsindūramapaśyanphūtkurvanrājadvāraṃ yayau, muṣito 'hamiti vadan /\ntato vivādaḥ sañjātaḥ /\nkuṭṭinyāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dhūrto 'sau matsutālubdho dhanahīno bhavatyasau /"
            },
            {
              "tag": "l",
              "attributes": {},
              "text": "manobhavagrahagrasto asamañjasamīdṛśam // Suk_7.8 (=72) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "janairguṇairasambhāvyaṃ rājñā kathaṃ sambhāvyate /"
            },
            {
              "tag": "l",
              "attributes": {},
              "text": "paraṃ satyamidaṃ jātaṃ sindūraṃ dhanadaṃ yataḥ // Suk_7.9 (=73) //"
            }
          ]
        },
        {
          "tag": "p",
          "attributes": {},
          "text": "sa ca janairvaideśiko 'yamiti jñātvā nirvāsitaḥ /\ntacca sindūraṃ yogīndrameva yayau /\ntato rājanvikramāditya! sthagikāprītinibandhanāttenākhyāte ca sindūre sthagikā naiva viprasya babhūva na ca sindūram /\nevaṃ tavāpi rājan! ratiḥ prītiśca na bhaviṣyati /\nevamuktvā bālapaṇḍitā gṛhaṃ jagāma /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau saptamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 8:"
        },
        {
          "tag": "p",
          "attributes": {},
          "text": "athāparedyuḥ prabhāvatī śukaṃ pṛcchati /\nśuka uttaraṃ dadau-devi! bālapaṇḍitā dvitīye 'hni saṃyāte rājānaṃ prāha-deva! nāgrahaḥ kartuṃ yujyate /\nyataḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "rājñā naivāgrahaḥ kāryaḥ śubhe vāśubhakarmaṇi /"
            },
            {
              "tag": "l",
              "attributes": {},
              "text": "tadaṅgāni hi bhūtāni rājñāṃ hi mahatī tanuḥ // Suk_8.10 (=74) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ākhyāte ca tava mayā viṇikputryā yathābhavat /"
            },
            {
              "tag": "l",
              "attributes": {},
              "text": "na bahirna gṛhaṃ rājaṃstathā te 'pi bhaviṣyati // Suk_8.11 (=75) //"
            }
          ]
        },
        {
          "tag": "p",
          "attributes": {},
          "text": "rājā pṛcchati-kathametat? bālapaṇḍitā prāha-asti pṛthvītale tripuraṃ nāma sthānam /\ntasmintrivikramo nāma rāja /\ntatra sundarābhidhāno vaṇik /\ntadbhāryā subhagā nāmātīva kulaṭā /\nsā ca bhartrā gṛhānniryāntī prayatnena niyantritā /\ntāñca niyantraṇātpūrvameko vaṇigyakṣagṛhe sthitaḥ sakāmāmabhajat /\nyadā ca bahirnirgacchanto patinā nivāritā tadā sakhīṃ prāha-sakhi! adya tvayā sa mānavo yakṣāyatana ākāraṇīyaḥ yathāhaṃ tatra gatvā taṃ rame /\ntvayā ca mayi gatāyāṃ paścādasmadgṛhaṃ jvālanīyaṃ yathā gṛhakāryāsakto jano māṃ gātaṃ na jānāti /\natrāntare 'haṃ taṃ svecchayā bhuktvā samupāgacchāmi /\ntataḥ sakhīvacanātsa pumāṃstatrāyātaḥ /\nsāpyāgatā /\ntadā ca gatāyāṃ tasyāṃ sā sakhī tadgṛhaṃ prajvālitavatī /\nsa pumānprajvalane kutūhalī yakṣāyatanaṃ muktvā tatrāvalokanāya gataḥ /\nsā ca tatra sthitāsamāptātmaprayojanā yāvatā gṛhamāgatā tāvatā gṛhaṃ dagdham /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "na gṛhaṃ na bahirbhūpa vaṇigvadhvā yathābhavat /"
            },
            {
              "tag": "l",
              "attributes": {},
              "text": "tathā tava mahārāja bhaviṣyati suniścayam // Suk_8.12 (=76) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "atha cet jñātena ślokārthena prayojanaṃ tadā kalye svayameva jñāpayiṣyāmi /"
            },
            {
              "tag": "l",
              "attributes": {},
              "text": "ityuktvā sā gṛhaṃ yayau /"
            },
            {
              "tag": "l",
              "attributes": {},
              "text": "iti kathāṃ śrutvā prabhāvatī suptā //"
            }
          ]
        },
        {
          "tag": "p",
          "attributes": {},
          "text": "iti śukasaptatau aṣṭamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 9:"
        },
        {
          "tag": "p",
          "attributes": {},
          "text": "athāparedyuḥ savismayā prabhāvatī śukaṃ pṛcchati sma-śuka! kiṃ vijñātaṃ vikramārkeṇa matsyahasanakāraṇam? śukaḥ prāha-devi! na kimapi rājñā svayaṃ jñātam /\ntato rājā prātardvijasutāmāhuya bālapaṇḍitāṃ prāha-tvayā ityuktaṃ yattvaṃ svayameva jñāsyasi /\nmayā tu kimapi na jñātam /\nbālapaṇḍitā prāha-yadi rājannevamapi mayā kathyamānaṃ na vetsi, tataḥ śṛṇu /\npuṣpahāso nāma mantrī sarvamantriṇāmagraṇīrnirdeṣo guptaḥ /\nkimiti niyantrito 'sti /\nrājā prāha-anvartho 'yaṃ puṣpahāsaḥ /\nyataḥ yadāso madīyāyāṃ saṃsadi hasati tadāsyāsyātpuṣpaprakaro nipatati /\niyañca kathāpararājyamaṇḍaleṣu khyātābhūt /\ntatastaiḥ preṣitāḥ svīyapumāṃsaḥ kutūhalānveṣaṇāya /\nteṣu samāyāteṣu tena na hasitaṃ puṣpaprakaro 'pi nābhūt /\niti kāraṇātguptibandhaḥ /\nbālapaṇḍitā prāha-kenāpi kāraṇena mantriṇā na hasitam, rājan! tatkāraṇaṃ tvayā jñātaṃ na vā? rājā prāha-mayā kimapi na jñātam /\nbālapaṇḍitā prāha-tarhi kathamidaṃ daṇḍaṃ kurvanpāpabhāk na bhavasi? uktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dharmeṇa rāṣṭraṃ vindena dharmeṇaivānupālayet /"
            },
            {
              "tag": "l",
              "attributes": {},
              "text": "dharmāccharaṇyatāṃ yāti rājā sarvabhayāpahaḥ // Suk_9.1 (=77) //"
            }
          ]
        },
        {
          "tag": "p",
          "attributes": {},
          "text": "yathā āgrahānmāṃ matsyahāsyakāraṇaṃ pṛcchasi tathā tamapi pṛccha hāsyakāraṇam /\nsa evātmīyahāsyasya matsyahāsyasya ca kāraṇaṃ vaktā /\nrājāpi tadvacanātpuṣpahāsaṃ mantriṇaṃ vastradānapūrvaṃ mantripade pratiṣṭhāpya matsyahāsyakāraṇaṃ papraccha /\nmantryāha-yadyapi gṛhaduścaritamakathyam /\nyataḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "arthanāśaṃ manastāpaṃ gṛhe duścaritāni ca /"
            },
            {
              "tag": "l",
              "attributes": {},
              "text": "vañcanaṃ cāpamānaṃ ca matimānna prakāśayet // Suk_9.2 (=78) //"
            }
          ]
        },
        {
          "tag": "p",
          "attributes": {},
          "text": "tathāpi tu rājājñā mahatī /",
          "children": [
            {
              "tag": "lg",
              "attributes": {},
              "children": [
                {
                  "tag": "l",
                  "attributes": {},
                  "text": "yataḥ-"
                },
                {
                  "tag": "l",
                  "attributes": {},
                  "text": "prabhuḥ prītisnigdhāṃ dṛśamapi na pāpeṣu visṛjet kutaḥ ślāghyāmājñāṃ praṇayarasasāndreṇa manasā /"
                },
                {
                  "tag": "l",
                  "attributes": {},
                  "text": "atītyādityāgniprabhṛti bhuvi dharmendriyamayaṃ nṛpākhyaṃ hi jyotiḥ prasabhamidamaindraṃ vijayate // Suk_9.3 (=79) //"
                }
              ]
            }
          ]
        },
        {
          "tag": "p",
          "attributes": {},
          "text": "tato rājan! me kalatraṃ narāntararataṃ jātaṃ tacca mayā jñātam, tena ca duḥkhena na hasitam /\nrājāpīdamākarṇya puṣpahastakai rājñīmāhṛtya sammukhamavalokayāmāsa /\nsā ca tena prahāreṇa kapaṭamūrcchāṃ nāṭayati sma /\npuṣpahāso 'pi tāmavalokya sahāso babhūva puṣpotkaraśca samajani /\nrājāpi tāmāśvāsya kṛtakopo dvijātmajāsyaṃ vilokya mantriṇamavādīt kathamasmadduḥkhe sahāso 'si? mantryapi sabhayamañjaliṃ baddhvābhāṣata-rājan! poṭakajanaistvadīyā rājñī rātrau nāḍikābhirāhatāpi na mūrcchitā, adhunā mūrcchiteti hāsyakāraṇam /\nrājāpi sakopo \"mantrinnidaṃ tvayā dṛṣṭaṃ śrutaṃ ve'ti papraccha /\nmantryāha-svāmindṛṣṭamevedam /\nyadi svāmī na pratyeti tadā kañcukamuttāryāvalokayatu /\nevaṃ kṛte rājā sarvamajñāsīt /\nmantriṇo dvijasutāyāśca mukhamavalokya kimidamityavādīt /\nmantryāha-svāmin! yadidaṃ dvijaputryā gūḍhārthaṃ matsyahāsyakāraṇaṃ niveditaṃ tanmayā prakaṭīkṛtam /\nityevamukto rājā āsthānaṃ vyasarjayat /\natha dvijasutāpuṣpahāsāvapi bhītahṛṣṭau svaṃ svaṃ gṛhaṃ jagmatuḥ /\ntena ca rājñā tasyā mañjūṣāsthito naro dṛṣṭo vināśitaḥ /\nsā ca nijavāsādvisarjitā /\nśukaḥ prabhāvatīmāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tathā tvamapi kalyāṇi mā kuruṣva vṛthāgraham /"
            },
            {
              "tag": "l",
              "attributes": {},
              "text": "yadāgrahaparo loke vilakṣo vikramārkavat // Suk_9.4 (=80) //"
            }
          ]
        },
        {
          "tag": "p",
          "attributes": {},
          "text": "iti kathā śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau navamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 10:"
        },
        {
          "tag": "p",
          "attributes": {},
          "text": "anyadā saśṛṅgārā prabhāvatī śukamāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kiṃ kartavyaṃ mayā kīra tvaṃ vadādya priyamvada /"
            },
            {
              "tag": "l",
              "attributes": {},
              "text": "yadi te 'sti sakhī yāhi śṛṅgārīva sahāyinī // Suk_10.1 (=81) //"
            }
          ]
        },
        {
          "tag": "p",
          "attributes": {},
          "text": "prabhāvatyāha-kathametat? śuka āha-asti rājapuraṃ nāma sthānam /\ntatra devasākhyaḥ kauṭumbikaḥ, tatkalatre śṛṅgāravatī subhagā ca /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "parasparaparitrāṇakṛtabandhaparāyaṇe /"
            },
            {
              "tag": "l",
              "attributes": {},
              "text": "parapuruṣalampaṭe prasiddhe ratakarmaṇi // Suk_10.2 (=82) //"
            }
          ]
        },
        {
          "tag": "p",
          "attributes": {},
          "text": "anyadā yāvatsubhagā upapatinā saha gṛhāntarvidyeta tāvadbahiḥ sthānāt patirjhiṇṭahasto gṛhadvāri samāyayau /\ntadā sā kathaṃ bhavatviti praśnaḥ? uttaramāha śukaḥ-tataḥ śṛṅgāradevyā sā nagnīkṛtya gṛhādbahirniṣkāsitā /\npatirapi \"kimidami'ti bruvāṇo 'tyādarāt śṛṅgāradevyā uktaḥ-yattvayā etāni jhiṇṭāni devyā upavanādānītāni tata iyaṃ grahilā sañjātā /\ntato yathāsthānaṃ gatvā muñca yathā praguṇā syāt /\ntataḥ sa mūḍho yāvadevaṃ kartuṃ bahirjagāma tāvattayā gṛhādupapatirniṣkāsitaḥ /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau daśamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 11:"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "pradoṣasamaye 'nyasminkāminī kāmamohitā /"
            },
            {
              "tag": "l",
              "attributes": {},
              "text": "vinayena śukaṃ prāha gacchāmi yadi manyase // Suk_11.1 (=83) //"
            }
          ]
        },
        {
          "tag": "p",
          "attributes": {},
          "text": "śukaḥ prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "avaśyameva gantavyaṃ tvayetthaṃ mama niścayaḥ /"
            },
            {
              "tag": "l",
              "attributes": {},
              "text": "mano 'bhīṣṭe payo nimne gacchatkaḥ prativārayet // Suk_11.2 (=84) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gatayāpi tvayā tatra kartavyaṃ kiñcidadbhutam /"
            },
            {
              "tag": "l",
              "attributes": {},
              "text": "yathā rambhikayā pūrvaṃ brāhmaṇārthe 'dbhutaṃ kṛtam // Suk_11.3 (=85) //"
            }
          ]
        },
        {
          "tag": "p",
          "attributes": {},
          "text": "prabhāvatyāha-kathametat? śuka āha-asti dābhilākhyo grāmaḥ /\ntatra vilocano grāmaṇīḥ /\ntadbhāryā rambhikābhidhā paranapriyā /\ntāṃ ca tadbhartṛbhayānna ko 'pi kāmayate /\ntataḥ sā jalavyājāt ghaṭamādāya vāpīṃ yayau /\ndṛṣṭvā ca tatra surūpaṃ pathikaṃ bhaṭṭaputraṃ krīḍārthaṃ dṛṣṭisaṃjñayā babhāṇa /\nso 'pi kāminīdṛṣṭisañcāracaturo viveda tadākūtam /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "udīrito 'rthaḥ paśunāpi gṛhyate hayāśca nāgāśca vahanti noditāḥ /"
            },
            {
              "tag": "l",
              "attributes": {},
              "text": "anuktamapyūhati paṇḍito janaḥ pareṅgitajñānaphalā hi buddhayaḥ // Suk_11.4 (=86) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kiñca ṇaabbhantaragholantīe haaramaṇarāadiṭṭhīe /"
            },
            {
              "tag": "l",
              "attributes": {},
              "text": "puṇaruttapecchirīe bālaa kiṃ kiṃ ṇa bhaṇio si // Suk_11.5 (=87) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[nābhyantaraṃ ghūrṇayantyā hṛdayamanorāma dṛṣṭyā /"
            },
            {
              "tag": "l",
              "attributes": {},
              "text": "punurutprekṣamāṇayā bālaka kiṃ kiṃ na bhaṇito 'si] // Suk_11.5* (=87*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "acchīhiṃ cia bhaṇiaṃ hiaattthaṃ jo jaṇo ṇa lakkhei /"
            },
            {
              "tag": "l",
              "attributes": {},
              "text": "teṇa paḍibohieṇa e kiṃ kīrai ṇa kkhu alleṇa // Suk_11.6 (=88) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[akṣibhyāṃ cirabhaṇitaṃ hṛdayasthaṃ yo jano na lakṣayati /"
            },
            {
              "tag": "l",
              "attributes": {},
              "text": "tena pratibodhitena ca kiṃ kriyate nu khalu ajñena] // Suk_11.6* (=88*) //"
            }
          ]
        },
        {
          "tag": "p",
          "attributes": {},
          "text": "tataḥ sa tadantikamāgatya jagāda-bhadre kiṃ vidheyam? sāha-tvayā mama pṛṣṭhalagnena asmadgṛhaṃ samāgantavyaṃ mama patyuśca namaskāro vidheyaḥ /\nsarvamanyadahaṃ kariṣye /\ntvayā tathaiveti vācyam /\nevamuktvā sā gṛhaṃ praviṣṭā /\nso 'pi gṛhaṃ praviṣṭastatpatyaragre tasthau /\npatirapi vismitaḥ /\ntataḥ sā kumbhaṃ muktvā patyuḥ sakāśamāgatyāvravīt- nātha! upalakṣasva enam /\nsa āha-ne vedmīti /\ntataḥ sā prāha-ayaṃ mātṛmvasuḥ suto yo mayā śiśutve muktaḥ /\nsa dhavalo nāma mama milanārthaṃ samāgamat /\ntato mayā āliṅgya sarvāpi svajanavārtā pṛṣṭā /\nsa ca brāhmaṇa \"evamiti' jalpati /\ntataḥ patinā sānujñātā taṃ mahānasaṃ nītvā bhojanācchādanasaṃskāraistoṣayāmāsa /\npatirapi tuṣṭaḥ prāha-bhadra! tvayā nijabāndhavasya mahatī bhaktiḥ kāryetyuktvā suptaḥ /\ntadā ca rambhikā brāhmaṇakhaṭṭavāyāmupāvaśat /\ntatastenoktam-tvayā patyugre ityuktaṃ yanmadīyo bhrātā samāgataḥ /\ntattvaṃ me pratipannā bhaginī pratipannaṃ ca nirvāhyate /\nuktañaca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "chijjau sīsuṃ aha hou bandhaṇaṃ caau savvahā lacchī /"
            },
            {
              "tag": "l",
              "attributes": {},
              "text": "paḍivaṇṇapālaṇe supurisāṇa jaṃ hou taṃ hou // Suk_11.7 (=89) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[chidyatāṃ śīrṣamatha bhavatu bandhanaṃ calatu sarvathā lakṣmīḥ /"
            },
            {
              "tag": "l",
              "attributes": {},
              "text": "pratipannapālane supuruṣāṇāṃ yad bhavatu tad bhavatu] // Suk_11.7* (=89*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "lajjijjai jeṇa maṇo mailijjai ṇiakulakkamo jeṇa /"
            },
            {
              "tag": "l",
              "attributes": {},
              "text": "kaṇṭhaṭṭhie vi jīe mā sundari taṃ kuṇijjāsu // Suk_11.8 (=90) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[lajjate yena mano malinayati nijakulakramo yena /"
            },
            {
              "tag": "l",
              "attributes": {},
              "text": "kaṇṭhasthite 'pi jīve mā sundari taṃ kariṣyasi] // Suk_11.8* (=90*) //"
            }
          ]
        },
        {
          "tag": "p",
          "attributes": {},
          "text": "rambhikā prāha-mā evaṃ vada /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yato 'tidurlabhā rāmā pitṛmātṛparāyaṇā /"
            },
            {
              "tag": "l",
              "attributes": {},
              "text": "pitṛmātṛmayairbhūtvā bhoktavyā kāminī raiḥ // Suk_11.9 (=91) //"
            }
          ]
        },
        {
          "tag": "p",
          "attributes": {},
          "text": "uktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kāmārtāṃ svayamāyātāṃ yo na bhuṅkte nitambinīm /"
            },
            {
              "tag": "l",
              "attributes": {},
              "text": "so 'vaśyaṃ narakaṃ yāti tanniḥśvāsahato naraḥ // Suk_11.10 (=92) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "so kiṃ va māṇai para mahila jo ṇavi jaṃpi emva /"
            },
            {
              "tag": "l",
              "attributes": {},
              "text": ".... .... .... // Suk_11.11 (=93) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[sa kimeva manyate paramahilāṃ yo viparītaṃ jalpatyevam /"
            },
            {
              "tag": "l",
              "attributes": {},
              "text": ".... .... ....] // Suk_11.11* (=93*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jo ṇavi māṇai... so kiṃ va māṇai thī avarāi /"
            },
            {
              "tag": "l",
              "attributes": {},
              "text": "... ... ... mā kari ṇeha amhahaṃ bhaṅgu // Suk_11.12 (=94) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[yo viparītaṃ manyate...sa kimiva manyate striyamaparām /"
            },
            {
              "tag": "l",
              "attributes": {},
              "text": "... ... ...] // Suk_11.12* (=94*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "śrūyate rukmiṇī pūrvaṃ kṛṣṇeva madanāturā /"
            },
            {
              "tag": "l",
              "attributes": {},
              "text": "gṛhītā bhrātṛjāyāpi kaḥ kāmamatilaṅghayet // Suk_11.13 (=95) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "virañcirapi kāmārtaṃ svasutāmabhilāṣukaḥ /"
            },
            {
              "tag": "l",
              "attributes": {},
              "text": "dṛśyate 'dyāpi viyati hāriṇīṃ tanumāśritaḥ // Suk_11.14 (=96) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vivāhe pārvatī dṛṣṭvā harasya haravallabhām /"
            },
            {
              "tag": "l",
              "attributes": {},
              "text": "caskanda retastasyāpi bālakhilyāstadudbhavāḥ // Suk_11.15 (=97) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tayaivaṃ bodhito mūrkhaḥ sa yāvadramate na tām /"
            },
            {
              "tag": "l",
              "attributes": {},
              "text": "phūtkṛtaṃ muṣitāsmīti trāyatāṃ trāyatāmaho // Suk_11.16 (=98) //"
            }
          ]
        },
        {
          "tag": "p",
          "attributes": {},
          "text": "tayā ca phūtkṛte kimidamiti kurvāṇo bāndhavaiḥ saha dhāvito bhartā /\nsa ca kathaṃ mucyate? iti praśnaḥ /\nuttaram-evaṃ ca sa brāhmaṇaḥ sabhayaḥ sannataḥ pādayoḥ patito jagāda-svāmini! prāṇān rakṣa /\ntavehitaṃ kariṣyāmi /\nevaṃ sthite sā dugdhasahitaṃ bhaktamaḍhaṇḍholayat antike jvalinamajvālayat /\nāgataṃ ca patiṃ jagāda-asya viṣūcikā upapannā /\ntato mayā phūtkṛtam /\nevamuktvā dugdhabhaktaṃ pradaśitam /\npatirapi mūrkho dṛṣṭvā yayau /\ntataḥ sā patyau supte yadṛcchayā surataṃ cakāra /\nso 'pi ca māndyavyājānmāsamekaṃ sthitaḥ paścājjagāma /\niti śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ekādaśī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 12:"
        },
        {
          "tag": "p",
          "attributes": {},
          "text": "athānyadā sā calitā /\nśukaḥ prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "viparīte samāyāte yadi vetsi tvamutaram /"
            },
            {
              "tag": "l",
              "attributes": {},
              "text": "yathā śobhikayā proktaṃ vavvūle carite sati // Suk_12.1 (=99) //"
            }
          ]
        },
        {
          "tag": "p",
          "attributes": {},
          "text": "astyatra nalauḍāgrāme kulālo mahādhanaḥ /",
          "children": [
            {
              "tag": "lg",
              "attributes": {},
              "children": [
                {
                  "tag": "l",
                  "attributes": {},
                  "text": "tasya bhāryā śobhikā nāma paraṃ kulaṭā naralampaṭā ca /"
                },
                {
                  "tag": "l",
                  "attributes": {},
                  "text": "sā patyau bahirgate upapatisahitā gṛhāntaḥ krīḍati /"
                },
                {
                  "tag": "l",
                  "attributes": {},
                  "text": "tasyāścaivaṃ sthitāyā bhartā gṛhaṃ samāgamat /"
                },
                {
                  "tag": "l",
                  "attributes": {},
                  "text": "tadanantaraṃ sā kathaṃ bhavatviti praśnaḥ //"
                }
              ]
            }
          ]
        },
        {
          "tag": "p",
          "attributes": {},
          "text": "śukaḥ prāha-yadā ca tayā sa āgacchan jñānastadā upapatiruktaḥ-\"ca] tvaṃ vavvūlavṛkṣam' /\nevaṃ ca sa tayo proktastathā cakāra /\ntasya ca vṛkṣe caṭataḥ paridhānavastraṃ vilagnaṃ nagno 'pi vṛkṣamārūḍhaḥ /\ntasmiṃśca vṛkṣamārūḍhe patiḥ prāha-kamidamiti /\nsā āha-ayaṃ śatrubhirabhibhūto 'dovastramapi tyaktvā vavvūlamadhirūḍhaḥ /\ntataḥ samāgatya tasyāḥ patinā vṛkṣānmandaṃ mandamuttārya sa svagṛhaṃ preṣitaḥ /\ntayā dhūrtayā ca sahahastatālaṃ hasitam /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau dvādaśokathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 13:"
        },
        {
          "tag": "p",
          "attributes": {},
          "text": "athānyedyuḥ prabhāvatī śukaṃ pṛcchati /\nśuka āha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vraja devi sukhaṃ bhuṅkṣva ardhabhukte patau yathā /"
            },
            {
              "tag": "l",
              "attributes": {},
              "text": "kṛtaṃ rājikayā cittamuttaraṃ dhūlisaṃyutam // Suk_13.1 (=100) //"
            }
          ]
        },
        {
          "tag": "p",
          "attributes": {},
          "text": "asti nāgapuraṃ nāma sthānam /\nyatraiko vaṇika /\ntatpatnī rājikānāmnī surūpā paraṃ duścāriṇo /\nvaṇiksutaśca tāṃ narāntarāsaktāṃ na jānāti /\ntataśca ekadā sa bhojanāya yadopaviṣṭastadā upapatiḥ kṛtasaṃketo mārge gacchan tayā dṛṣṭaḥ /\ntaṃ ta dṛṣṭvā gṛhe 'dya dhṛtaṃ nāsti ityuktvā dravyaṃ tatsakāśādādāya ghṛtānayanadambhena veśmato nirgatya ca sā bahirjāreṇa saha ciraṃ sthitā /\npatistu gṛhe kṣudhārtaḥ kruddhaśca /\ntataḥ sā kathaṃ gṛhaṃ gantumarhati-iti praśnaḥ /\nuttaram-tataḥ sā hastau pādau mukhaṃ ca dhūlidhūsaraṃ vidhāya sadrammā dhūliṃ gṛhītvā gṛhamāgatā /\npatiḥ kruddho raktekṣaṇaḥ kimidamityāha /\nsā ca saniḥśvāsaṃ rudatī dhūlipuñjaṃ darśayitvā idamuvāca-yatkṛte tvaṃ kruddhaḥ sa te dravyo 'tra dhūlyāṃ patitaḥ /\nenāmutkṣipya gṛhāṇa tvam /\nevamuktaḥ sa vilakṣaḥ tadaṅgāni vastrāñcalena sammārjya sāntvayāmāsa vividhalālanaiḥ /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau trayodaśī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 14:"
        },
        {
          "tag": "p",
          "attributes": {},
          "text": "sā nitambini anyedyuścalitā /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "śukenoktam- yuktameva viśālākṣi paraṃ rantuṃ yadṛcchayā /"
            },
            {
              "tag": "l",
              "attributes": {},
              "text": "yadyāyāte patau vetsi dhanaśrīriva bhāṣitum // Suk_14.1 (=101) //"
            }
          ]
        },
        {
          "tag": "p",
          "attributes": {},
          "text": "prabhāvatyāha-kimetat /\nśukaḥ prāha-asti padmāvatī purī /\ntatra dhanavālo nāma vaṇik /\ntasya bhāryā prāṇebhyo 'pi priyā dhanaśrornāma /\ntacca mithunaṃ parasparaṃ snehanirbharaṃ krīḍati /\nanyadā tu vaṇigdravyasāramādāya tāmāpṛcchya deśāntaraṃ jagāma /\nsā ca tasmingate saṃsthiteva gṛhasthitā /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "na snāti na ca sā bhuṅkte na jalpati sakhīsamam /"
            },
            {
              "tag": "l",
              "attributes": {},
              "text": "nirastāśeṣasaṃskārā svadehe 'pi parāṅmukhī // Suk_14.2 (=102) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "malayānilamārūḍhaḥ kokilālāpaḍiṇḍimaḥ /"
            },
            {
              "tag": "l",
              "attributes": {},
              "text": "mallikāmodadūtaśca madhupāravamaṅgalaḥ // Suk_14.3 (=103) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "anyadā tu samāyāto vasantaḥ kālarāṭ kṣitau /"
            },
            {
              "tag": "l",
              "attributes": {},
              "text": "mano 'pi vikriyāṃ yasminyāti saṃyamināṃ kila // Suk_14.4 (=104) //"
            }
          ]
        },
        {
          "tag": "p",
          "attributes": {},
          "text": "tasminvasantotsave gṛhopari sthitā nagarīrāmaṇīyakamālokya yauvanaṃ rūpaṃ ca nininda /\nsakhī ca tadiṅgitajñā jagāda-bhāmini! rūpaṃ vayaśca mā vyarthaṃ vidhehi /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yataḥ- vādyate śṛṇu rambhoru kokilārāvaḍiṇḍimaḥ /"
            },
            {
              "tag": "l",
              "attributes": {},
              "text": "madanasya nṛpasyeva vasantena dharātale // Suk_14.5 (=105) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "muñcantu māninaḥ sarve mānaṃ sevantu vallabhāḥ /"
            },
            {
              "tag": "l",
              "attributes": {},
              "text": "gatvaraṃ yauvanaṃ loke jīvitaṃ ca tathā calam // Suk_14.6 (=106) //"
            }
          ]
        },
        {
          "tag": "p",
          "attributes": {},
          "text": "tatastvamapi kuru vayaḥsāphalyamityukte dhanaśrīrjagāda-nāhaṃ vilambituṃ sahāmi /\nyattvayā bhavati tat śīghraṃ vidhehi /\ntatastayā sā narāntareṇa yojitā /\nyadā ca sā tenātmāsaktā jñātā tadā tadīyaśiroveṇī chinnā /\ntatkāle ca patirdeśāntarādājagāma /\ntadā sā kathaṃ bhavatviti praśnaḥ /\nśukaḥ prāha-yadā ca patirgṛhadvāramāyayau tadā tayottaraṃ vicintyokm-nātha! tvayā tādavadgṛhadvāri sthīyatāṃ yāvatsarvaṃ sajjaṃ vidhīyate /\ntena caivaṃ pratipanne sā madhye gatvā bhaṭṭārikāṃ pūjayitvā purato veṇīṃ sthāpayāmāsa /\nevaṃ kṛtvā bahirnirgatya caraṇamaṇḍakaiḥ patiṃ gṛhantardevīpurato nītvā jagāda-nātha! pūjaya gṛhādhidevatām /\ntena pūjayatā veṇīṃ dṛṣṭvā uktam-kimidamiti /\ntayoktam-mayopayācitamāsīt /\nyadā me patiḥ sameṣyati tadā svāminyahaṃ tavāgre veṇīṃ chetsyāmi /\ntadadhunā mayā kṛtam /\nsa ca mugdho devīṃ namaskṛtya tāṃ bahu mānayāmāsa /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau caturdaśī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 15:"
        },
        {
          "tag": "p",
          "attributes": {},
          "text": "anyadā sā calitā /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "hasannāha śuko yāhi yadi kartuṃ tvamuttaram /"
            },
            {
              "tag": "l",
              "attributes": {},
              "text": "vetsi yathā śriyādevyā nūpure 'pahṛte kṛtam // Suk_15.1 (=107) //"
            }
          ]
        },
        {
          "tag": "p",
          "attributes": {},
          "text": "asti śālipuraṃ nāma nagaram /\ntatra śāligo vaṇik /\ntatpatnī jayikā /\ntayoḥ suto guṇākaro nāmābhūt /\ntadbhāryā śriyādevī /",
          "children": [
            {
              "tag": "lg",
              "attributes": {},
              "children": [
                {
                  "tag": "l",
                  "attributes": {},
                  "text": "sā cāpareṇa subuddhināmnā vaṇijā saha ramate /"
                },
                {
                  "tag": "l",
                  "attributes": {},
                  "text": "tato lokāpavāde 'pi saṃjāte 'nuraktastadīyaḥ patirna kimapi karṇe karoti /"
                },
                {
                  "tag": "l",
                  "attributes": {},
                  "text": "uktañca- rattā picchanti guṇā dosā picchanti je virattatti /"
                },
                {
                  "tag": "l",
                  "attributes": {},
                  "text": "majjhatthā uṇa purisā dosā vi guṇā vi picchanti // Suk_15.2 (=108) //"
                }
              ]
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[raktāḥ pṛcchanti guṇān doṣān pṛcchanti ye viraktāḥ /"
            },
            {
              "tag": "l",
              "attributes": {},
              "text": "madhyasthāḥ punaḥ puruṣā doṣānapi guṇānapi pṛcchanti] // Suk_15.2* (=108*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kiñca- mahilārattā purisā cheā vi ṇa saṃbharanti appāṇaṃ /"
            },
            {
              "tag": "l",
              "attributes": {},
              "text": "iare uṇa taruṇīṇaṃ purisā salilaṃ va hatthagaaṃ // Suk_15.3 (=109) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[mahilāraktāḥ puruṣāśchekā api na sambharanti ātmanām /"
            },
            {
              "tag": "l",
              "attributes": {},
              "text": "itare punastaruṇīnāṃ puruṣāḥ salilameva hastagatam] // Suk_15.3* (=109*) //"
            }
          ]
        },
        {
          "tag": "p",
          "attributes": {},
          "text": "anyadā sā śvaśureṇa narāntarasahitā suptā dṛṣṭā /\ntataścaraṇānnūpuraṃ śvaśureṇa cottāritaṃ tayā ca jñātam /\ntataḥ sā taṃ jāraṃ prasthāpya bhartāraṃ tatrānīya tena saha suptā /\nnidrāntare ca patirutthāpitaḥ kathitañca-tvadoyena pitrā nūpuramasmatpādādavartāya gṛhītam /\nevaṃvidhaṃ ca pātakaṃ kvāpi na dṛṣṭaṃ yadvadhūpādāt śvaśuro nūpuraṃ gṛhṇāti /\ntenoktam-prātaḥ pituḥ sakāśātsvayamarpayiṣyāmi /\ntena ca guṇākareṇa pitara nirbhartsya tatsakāśānnūpuraṃ yācitam /\npitrā coktam-yadiyaṃ parapuruṣeṇa saha suptā dṛṣṭā ato mayā nūpuraṃ gṛhītam /\ntayoktam-tvatputreṇa saha suptāhamāsam /\nityarthe divyaṃ karomi /\natraiva grāme uttarasyāṃ diśi yakṣo 'sti /\ntasya jaṅghāntarānnirgamiṣyāmi /\nyaḥ kaścitsatyo bhavati sa jaṅghayorantarānniṣkrāmyatīti prasiddham /\nevaṃ śvaśureṇa cāṅgīkṛte sā kulaṭā sati dine jārasya gṛhe gatvā tamuvāca-bho kānta! prātarahaṃ divyārthaṃ yakṣasya jaṅghāntarānnirgamiṣyāmi /\ntvayā tatra samāgatya vātūlatvamāśritya mama kaṇṭhagraho vidheyaḥ /\ntena ca tathokte sā svagṛhamājagāma /\natha prāpaḥ samastamahājanaṃ malayitvā puṣpākṣatādikamādaya yakṣāyatane gatvā samīpasarasi snānaṃ kṛtvā yakṣapūjārthaṃ samāgacchantyāstasyāḥ pūrvasaṅketito jāro grahilībhūtastatkaṇṭhe nijabāhudvayaṃ yojayāmāsa /\ntata āḥ kimetadityabhidhāya sā punaḥ snānārthaṃ yayau /\nso 'pi grahilo lokaiḥ kaṇṭhe gṛhītvā tasmātpradeśāddūrīkṛtaḥ /\nsāpi snānaṃ kṛtvā yakṣasamīpamāgatya puṣpagandhādyairabhyarcya sarvalokānāṃ śṛṇvatāmuvāca-bho bhagavanyakṣa! nijabhartāramenaṃ ca grahilaṃ vinā yadyanyapuruṣaḥ spṛśati kadācana māṃ tadā tava jaghābhyāṃ sakāśānmama niṣkramaṇaṃ mā bhavatvityabhidhāya sarvalokasamakṣameva jaṅghayormadhye praviśya niṣkrāntā /\nyakṣo 'pi tadbuddhi manasi ślāghamāna eva sthitaḥ /\nsāpi satīti samastalokaiḥ pūjitā svabhavanaṃ jagāma /\nevaṃ cet śriyādevīvatkartuṃ jānāsi tadā vraja /\niti śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau pañcadaśī katā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 16:"
        },
        {
          "tag": "p",
          "attributes": {},
          "text": "anyadā sā calitā śukaṃ prāha-śukāhaṃ narāntaraṃ gamiṣyāmi /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "śukaḥ prāha- satyameva tvayābhāṇi kartavyaṃ yanmano 'nugam /"
            },
            {
              "tag": "l",
              "attributes": {},
              "text": "manastu mugdhikā yadvadaśakyānkhedayatyalam // Suk_16.1 (=110) //"
            }
          ]
        },
        {
          "tag": "p",
          "attributes": {},
          "text": "tacdhrutvā prabhāvatyāha-kathametat /\nso 'bravīt-asti vidiśā nāma purī /\ntasyāṃ janavallabho nāma vaṇik /\ntasya bhāryā mugdhikā nāma capalā svairiṇī /\nyadā ca tayātiśayena vidūṣito 'yaṃ tadā bandhūnāṃ kathayāmāsa yadiyaṃ bahiḥśāyinī /\nyadā ca tairevamuktā tadā tayāpyuktam-ayameva bahiḥśāyī sadaiva /\nmāṃ mudhāpavādayati /\ntatastairmilitvā nirbandhaḥ kṛtaḥ \"yaḥ ko 'pi adyaprabhṛti bahiḥśāyī so 'parādho\" /\nevaṃ nirbandhe kṛte 'pi sā suptaṃ patiṃ vihāya bahirgatā /\ntasyāṃ ca bahirgatāyāṃ sa patirdvāraṃ datvā suptaḥ /\nyadā cabahiḥ krīḍāṃ kṛtvā samāgatāyāḥ sa patirdvāraṃ nodghāṭayati tadā sā kūpe dṛṣadaṃ kṣiptvā dvāradeśa eva sthitā /\npatirapi kūpe patitā bhaviṣyatīti jñātvā dvāramudghāṭyabahirnirgataḥ /\ntadā sā dvāraṃ pidhāya madhye sthitā /\nso 'pi ca bahiḥ sthito \"hā priye' evaṃ vadanmahatā śabdena goditumārabdhaḥ /\nsāpi vigopakabhayādbahirnirgatya patiṃ madhye nināya /\ntatastanmithuna parasparaṃ nirbandhaṃ cakāra /\nyadadyaprabhṛti mayā tvayā visaṃvādo na vidheyaḥ /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ṣoḍaśī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 17:"
        },
        {
          "tag": "p",
          "attributes": {},
          "text": "anyadā sā hasantī narāntaragamanāya śukaṃ pṛcchati /\nśuka āha-yadeva manaso 'bhīṣṭaṃ tadeva kāryam /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "uktañca- dṛṣṭipūtaṃ nyasetpādaṃ vastrapūtaṃ jalaṃ pibet /"
            },
            {
              "tag": "l",
              "attributes": {},
              "text": "satyapūtaṃ vadedvākyaṃ manaḥpūtaṃ samācaret // Suk_17.1 (=111) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "mano 'nukūlaṃ kurvantu tanvi te duḥkhamāgatam /"
            },
            {
              "tag": "l",
              "attributes": {},
              "text": "soḍhuṃ śaktāstathā vaktuṃ guṇāḍhyo brāhmaṇo yathā // Suk_17.2 (=112) //"
            }
          ]
        },
        {
          "tag": "p",
          "attributes": {},
          "text": "prabhāvatī pṛcchati-kathametat /\nśukaḥ kathayati-asti viśālā purī /\ntatra yāyajūko brāhmaṇaḥ /\ntasya patnī pāhinī nāma surūpā ativallabhā /\ntatputraḥ pitrā sarvāmapi kramādvidyāṃ grāhitaḥ /\nanyadā sa pitarau muktvā deśāntaraṃ gataḥ /\nguṇāḍhya iti viśruto babhūva /\njayantyāṃ ca nagaryāṃ buddhijīvanaṃ vyacintayat /\ntataḥ ṣaṇḍaṃ yavakāśādibhiḥ pupoṣa /\nso 'pi ṣaṇḍastamanu paribhramati /\nanyadā sabandhanaṃ ṣaṇḍaṃ vidhāya vaṇijārakaveṣadhārī madanāyā veśyāyāḥ kṭuṭinīṃ jagāda-asmadīyā balīvardāḥ savastukā prātareṣyanti /\nadyāhaṃ tṛṇānayanārthamāgataḥ /\ntadyatra asmadīyasya balīvardasya sthānaṃ bhavati tatrāhaṃ svapimi /\nityukte sā kuṭṭinī balīvadadhanaiṣiṇī taṃ sthāpayāmāsa /\nso 'pi taṃ ṣaṇḍaṃ baddhvā vilāsinīpārśve yayau /\ntayā ca snāpito bhojitaśca guṇāḍhyo rajanyāṃ śṛṅgāritaḥ tatsakāśe sthitaḥ /\nso 'pi ca prabhātāyāṃ niśi prathamamevotthāya svarṇaśṛṅkhalā gṛhītvā jagāma /\ngate ca tasminnekā ceṭī utthitā ṣaṇḍamadṛṣṭvā kuṭṭinīṃ pratyāha \"āue kimidam' /\ntatastaṃ vilāsinīpārśvādgataṃ jñātvā maunaṃ vidhāya sthitā /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "uktañca- arthanāśaṃ manastāpaṃ gṛhe duścaritāni ca /"
            },
            {
              "tag": "l",
              "attributes": {},
              "text": "vañcanaṃ cāpamānaṃ ca matimānna prakāśayet // Suk_17.3 (=113) //"
            }
          ]
        },
        {
          "tag": "p",
          "attributes": {},
          "text": "anyadā guṇāḍhyo dyūtanirjitaḥ khaṭikāhasto veśyayā dhṛtaḥ /\ntenopāyaścinnitaḥ-śambalo śambalīti jagāda /\ntatastayā rājabhayānmuktaḥ /\ntatastasyāṃ calitāyāṃ pṛṣṭhalagna eva śambalīti vadan gacchati /\ntatastayā vijane nītvā hastātprasādya svarṇābharaṇaṃ dattam /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "soḍhuṃ tyaktuṃ ca yaḥ śakto manasā kṛtamanyathā /"
            },
            {
              "tag": "l",
              "attributes": {},
              "text": "mano 'nukūlatāṃ kurvanna sa nindyaḥ sadā satām // Suk_17.4 (=114) //"
            }
          ]
        },
        {
          "tag": "p",
          "attributes": {},
          "text": "iti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau saptadaśī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 18:"
        },
        {
          "tag": "p",
          "attributes": {},
          "text": "anyadā sā calitā śukenoktā /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gaccha devi na te deṣo gacchantyāḥ paraveśmani /"
            },
            {
              "tag": "l",
              "attributes": {},
              "text": "yadi kāciccharīre te buddhiḥ sarṣapacauravat // Suk_18.1 (=115) //"
            }
          ]
        },
        {
          "tag": "p",
          "attributes": {},
          "text": "asti śubhasthānaṃ nāma nagaram /\ntatra daridro nāma vaṇik /\ntasya gṛhe cauraḥ praviṣṭaḥ /\nso 'pi ca tatrānyatkimapyalabhamānaḥ sarṣapān gṛhītvā nirgato rājapuruṣaiḥ prāptaḥ /\nsarṣapān gale baddhvā bhrāmito rājakulātsa kathaṃ mucyate /\nuttaram-yo yaḥ pṛcchati tasya tasyāgre vadati-aho sarṣapāṇāṃ madhye na kiñcit /\ntato rājñā sabhāyāmākārya pṛṣṭaḥ-tava vaco 'bhiprāyaṃ na jāne /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "prāha- balervarṣadine lokaḥ sarṣapānpañcarakṣakān /"
            },
            {
              "tag": "l",
              "attributes": {},
              "text": "haste badhnāti tannūnamapramāṇamataḥ param // Suk_18.2 (=116) //"
            }
          ]
        },
        {
          "tag": "p",
          "attributes": {},
          "text": "yato 'hametāvadbhirapi gale baddhairbaddhaḥ rājāpi tadākarṇya hasaṃstaṃ mumoca /\niti śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau aṣṭādaśī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 19:"
        },
        {
          "tag": "p",
          "attributes": {},
          "text": "anyadā prabhāvatī calitā /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "śukaḥ prāha- kuru yadrocate bhīru yadi kartuṃ tvamīśvarā /"
            },
            {
              "tag": "l",
              "attributes": {},
              "text": "yathā santikayā bhartā svacchandā ca vimocitā // Suk_19.1 (=117) //"
            }
          ]
        },
        {
          "tag": "p",
          "attributes": {},
          "text": "asti karahaḍābhidhaṃ puram /\ntatra rājā guṇapriyo nāma yathārthaḥ /\ntatra ca soḍhoko nāma śreṣṭhiḥ /\ntadbhāryā santikā nāma pativratā /\ntatraiva cānyo vaṇik /\ntadbhāryā svacchandā nāma puṃścalī /\nsā ca soḍhākaṃ nityamicchati paraṃ so 'bhivāñchāṃ na vidhatte /\nanyadā ca manorathābhidhaṃ yakṣaṃ namaskartuṃ jagāma saḥ /\ntataḥ svacchandā pṛṣṭhalagnā tatra praviṣṭā /\nsa ca hāvabhāvādyairanukūlito bhuktaḥ /\nyuktamuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sanmārge tāvadāste prabhavati puruṣastāvadevendriyāṇāṃ lajjāṃ tāvadvidhatte vinayamapi samālambate tāvadeva /"
            },
            {
              "tag": "l",
              "attributes": {},
              "text": "bhrūcāpākṛṣṭamuktāḥ śravaṇapathajuṣo nīlapakṣmāṇa ete yāvallīlāvatīnāṃ na hṛdi dhṛtimuṣo dṛṣṭibāṇāḥ patanti // Suk_19.2 (=118) //"
            }
          ]
        },
        {
          "tag": "p",
          "attributes": {},
          "text": "tacca mithunaṃ dṛṣṭvā rājapuruṣaḥ tadbandhanāya yakṣagṛhaṃ veṣṭitam /\nsantikā ca śuddhiṃ jñātvā rātrau mahatā tūryaśabdena yakṣagṛhaṃ gatā /\nteṣāmārakṣakāṇāṃ purata uktam-ahamadyadinavratā yakṣaṃ dṛṣṭvā bhojanaṃ vijane vidhāsye /\nmāṃ ca kiñciddhanaṃ gṛhītvā madhye praveśayatu /\ntairapi tathaiva kṛtam /\ntatastayā svacchandā svaveṣāṃ kārayitvā bahirniṣkāsitā /\nsvayaṃ madhye sthitā /\ntaṃ ca prātarnijakāntāsahitaṃ dṛṣṭvā ārakṣakā vilakṣībabhūvuḥ /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ekonaviṃśatitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 20:"
        },
        {
          "tag": "p",
          "attributes": {},
          "text": "anyadā prabhāvatī śukaṃ papraccha /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "śukaḥ prāha- gaccha devi mano yatra ramate te narāntare /"
            },
            {
              "tag": "l",
              "attributes": {},
              "text": "kelikāvadyadā vetsi pativañcanamadbhutam // Suk_20.1 (=119) //"
            }
          ]
        },
        {
          "tag": "p",
          "attributes": {},
          "text": "asti sābhramatyā nadyāstaṭe śaṅkhapuraṃ nāma sthānam /\ntatra ca karṣukaḥ sūrākhyo dhanī /\ntasya kelikā bhāryā paraṃ kuṭilā kulaṭā ca /\nsānyasminnadītīre siddheśvarapurasthaṃ brāhmaṇaṃ kāmayate /\ntadāsaktā ca rātrau prātiveśikādūtikāsāhāyyānnadīṃ tīrtvā tadantikaṃ prāpnoti /\nanyadā bhartrā jñātam /\nsa ca tatra gatastaccaritragaveṣaṇāya /\nyāvatsā nadītīre tatra samāgatā tayā ca tāvaddṛṣṭaḥ /\ntatastaraṇaghaṭaṃ pānīyabhṛtaṃ vidhāya prātiveśmikāgṛhamadhye bhaṭṭārikāṃ maṇḍayitvā tena payasā snāpayitvā pratyuvāca prathamasaṃketitāṃ dūtikāmuddiśya-\"svāmini! purā tvayā uktaṃ yadi tvaṃ siddheśvarīṃ na snāpayasi tataḥ pañcānāṃ dinānāṃ madhye tvadbhartṛbharaṇaṃ bhaviṣyati tato yadi tvadvacanapramāṇaṃ tadā mama patiściraṃ jīvatu /\nprātiveśmikayoktam evamastviti śrutvā patistuṣṭo bhūtvālakṣita eva jagāma /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau viṃśatitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 21:"
        },
        {
          "tag": "p",
          "attributes": {},
          "text": "anyasmindine prabhāvatyā puṣṭaḥ śukaḥ prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vraja devi na doṣo 'sti vrajatāṃ sarvakarmasu /"
            },
            {
              "tag": "l",
              "attributes": {},
              "text": "buddhirasti yadā yeṣāṃ mandodaryāḥ sahāyinī // Suk_21.1 (=118) //"
            }
          ]
        },
        {
          "tag": "p",
          "attributes": {},
          "text": "prabhāvatyāha-kathametat /\nśukraḥ-asti pratiṣṭhānaṃ nāma nagaram /\ntatra hemaprabho nāma rājā /\nśrutaśīlo mantrī /\nśreṣṭhī yaśodharaḥ /\nmohinī bhāryā /\ntayostanayā mandodarī /\nsa śrīvatsāya vaṇije kāntipurīsamāgatāya dattā /\ntanmithunamatīva snehalampaṭam /\nsā ca prātiveśmikayā pitṛbhāryayā kuṭṭinyā daṃṣṭrākarālayā yojitamanyaṃ rājaputramupabhuṅke /\nsā'pannasattvā bhūtā garbhasaṃbhavātsaṃjāte dohade rājavallabhaṃ mayūraṃ mārayitvā bhakṣitavatī /\nrājā tu tasminmayūre samāgate bhuṅkte iti sthitiḥ /\ntasmindivase tu bhojanavelāyāṃ na labdhaḥ /\nḍiṇḍimaghoṣaṇe kṛte kuṭṭinyā paṭahaḥ spṛṣṭaḥ /\ntayā ca jñātaṃ yatkayācidāpannasattvayā mayūro dohadādbhakṣitaḥ /\ntataḥ sā garbhavatī pṛṣṭā tayā kuṭṭino gṛhamāgatā sammānitā /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "mādhuryaṃ pramadājane sulalitaṃ dākṣiṇyamārye jane, śauryaṃ śatruṣu mārdavaṃ gurujane dharmiṣṭhatā sādhuṣu /"
            },
            {
              "tag": "l",
              "attributes": {},
              "text": "marmajñeṣvanuvartanaṃ bahuvidhaṃ mānaṃ jane garvite, śāṭhyaṃ pāpajane narasya kathitāḥ paryantamaṣṭau guṇāḥ // Suk_21.2 (=119) //"
            }
          ]
        },
        {
          "tag": "p",
          "attributes": {},
          "text": "tayā ca sarvo 'pi mayūravṛttānto niveditaḥ /\nsā cakuṭṭinī viśvāsaghātikā /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "na viśvasedaviśvaste viśvaste 'pi na viśvaset /"
            },
            {
              "tag": "l",
              "attributes": {},
              "text": "viśvāsād bhayamutpannaṃ mūlādapi nikṛntati // Suk_21.3 (=120) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dāreṣu gopyaṃ puruṣasya kiñcidgopyaṃ vayasyeṣu suteṣu kiñcit /"
            },
            {
              "tag": "l",
              "attributes": {},
              "text": "yuktaṃ na yuktaṃ manasā vicintya vadedvipaścinmahato 'nurodhāt // Suk_21.4 (=121) //"
            }
          ]
        },
        {
          "tag": "p",
          "attributes": {},
          "text": "kiñca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sopacārāṇi vākyāni śatrūṇāmiha lakṣayet /"
            },
            {
              "tag": "l",
              "attributes": {},
              "text": "avicāritagītārthāṃ mṛgā yānti parābhavam // Suk_21.5 (=122) //"
            }
          ]
        },
        {
          "tag": "p",
          "attributes": {},
          "text": "kirāte 'pyuktam-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vrajanti te mūḍhadhiyaḥ parābhavaṃ bhavanti māyāviṣu ye na māyinaḥ /"
            },
            {
              "tag": "l",
              "attributes": {},
              "text": "praviśya hi ghnanti śaṭhāstathāvidhānasaṃvṛtāṅgānniśitāiveṣavaḥ // Suk_21.6 (=123) //"
            }
          ]
        },
        {
          "tag": "p",
          "attributes": {},
          "text": "kuṭṭinyā tatsarvaṃ jñātvā mantriṇe niveditam /\nmantriṇāpi rājñe /\nrājā prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "mā hohi suhaggāhi mā pattihi jaṃ ṇa diṭṭhapaccakkhaṃ /"
            },
            {
              "tag": "l",
              "attributes": {},
              "text": "paccakkhammi vi diṭṭhe juttājuttaṃ viutaṇāhi // Suk_21.7 (=124) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[mā bhava sukhagrāhī mā pratyehi yanna dṛṣṭaṃ pratyakṣam /"
            },
            {
              "tag": "l",
              "attributes": {},
              "text": "pratyakṣe 'pi dṛṣṭe yuktāyuktaṃ vijānīhi] // Suk_21.7* (=124*) //"
            }
          ]
        },
        {
          "tag": "p",
          "attributes": {},
          "text": "tadvaṇijo nagarapradhānasya vadhvā naitanniṣpadyate /\nyāvadātmanā na dṛṣṭaṃ tāvadasau na viḍambyaḥ /\ntacca kuṭṭinyā agre mantriṇā niveditam /\nkuṭṭinī ca mantriṇaṃ peṭāyāṃ nikṣipya tadgṛhe nyāsavyājena mumoca /\nsvayaṃ ca tatra gatvā tāmabhāṣata- mugdhe! yanmayūrabhakṣaṇaṃ kṛtaṃ tattvaṃ me ślāghyā /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "eṇaḥ kuraṅgo harimastittirirlāva eva ca /"
            },
            {
              "tag": "l",
              "attributes": {},
              "text": "mayūracarmikūrmāśca śreṣṭhā māṃsagaṇeṣvapi // Suk_21.8 (=125) //"
            }
          ]
        },
        {
          "tag": "p",
          "attributes": {},
          "text": "punarapi samagro vṛttāntaḥ puṣṭaḥ /\nkathyamānaśca peṭāhananakṛtasaṃjñena mantriṇā śrutaḥ /\ntatkathaṃ sā śreṣṭhivadhūstatpitā śvaśuraśca mucyantām /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "na nīcajanasaṃsargānnaro bhadrāṇi paśyati /"
            },
            {
              "tag": "l",
              "attributes": {},
              "text": "darśayatyeva vikṛrtiṃ supriye 'pi khalo yataḥ // Suk_21.9 (=126) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nāśayitumeva nīcaḥ parakāryaṃ vetti na prasādhayitum /"
            },
            {
              "tag": "l",
              "attributes": {},
              "text": "pāṭayitumeva śaktirnakhoruddhartumannapiṭam // Suk_21.10 (=127) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dujjaṇajaṇaṇaṃ sagge kāaccāo vi hoi vibuhāṇaṃ /"
            },
            {
              "tag": "l",
              "attributes": {},
              "text": "pecchaha tilehi pattaṃ khalasaṃge pīḍaṇaṃ jatto // Suk_21.11 (=128) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[durjanajanānāṃ saṃge kāyatyāgo 'pi bhavati vibudhānām /"
            },
            {
              "tag": "l",
              "attributes": {},
              "text": "prekṣasva tilānāmapi khalasaṅge pīḍanaṃ yataḥ] // Suk_21.11* (=128*) //"
            }
          ]
        },
        {
          "tag": "p",
          "attributes": {},
          "text": "yāvatsā kuṭṭinī peṭāṃ hastena hanti tāvatsā vaṇikputrī savitarkamavādīt-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vibhātā rajanī tāvadyāvadevaṃ kṛtaṃ mayā /"
            },
            {
              "tag": "l",
              "attributes": {},
              "text": "prabuddhaṃ ca tadā mātarnāgre kiñcidvidṛśyate // Suk_21.12 (=129) //"
            }
          ]
        },
        {
          "tag": "p",
          "attributes": {},
          "text": "mārtamayā evaṃvidhaḥ svapno dṛṣṭa /",
          "children": [
            {
              "tag": "lg",
              "attributes": {},
              "children": [
                {
                  "tag": "l",
                  "attributes": {},
                  "text": "yaḥ kaścidarthapramāṇo me bhavati sa kathyatām /"
                },
                {
                  "tag": "l",
                  "attributes": {},
                  "text": "evaṃ śrutvā mantrī dvāramāhatya bahirnirgataḥ /"
                },
                {
                  "tag": "l",
                  "attributes": {},
                  "text": "tataḥ sammānitā vaṇigvadhūḥ sā tu kuṭṭinīti nirvāsitā /"
                },
                {
                  "tag": "l",
                  "attributes": {},
                  "text": "iti kathāṃ śrutvā prabhāvatī suptā //"
                }
              ]
            }
          ]
        },
        {
          "tag": "p",
          "attributes": {},
          "text": "iti śukasaptatau ekaviṃśatītamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 22:"
        },
        {
          "tag": "p",
          "attributes": {},
          "text": "punaḥ prabhāvatyā pṛṣṭaḥ śukaḥ prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yāhi devi punaryāhi madīyaṃ matamīdṛśam /"
            },
            {
              "tag": "l",
              "attributes": {},
              "text": "yadi vetsyuttaraṃ kicidyathā māḍhukayā kṛtam // Suk_22.1 (=130) //"
            }
          ]
        },
        {
          "tag": "p",
          "attributes": {},
          "text": "tacchrutvā prabhāvatyāha-kathametat /\nśukaḥ prāha-dāmbhilāgrāme soḍhāko nāma karṣukaḥ /\ntadbhāryā māḍhuka nāma /\ntāṃ ca bhaktahāriṇīṃ pathi gacchantīm eko bahiḥ sūrapālākhyo naro bhuṅkte /\nsā kadācinmārge bhaktaṃ muktvā tena saha sthitā /\ntato mūledavena dhūrtena tasminbhakte uṣṭrikā kṛtā /\ntayā ca evaṃ jātaṃ bhaktamanutpāṭayitvā nīnam /\nyāvacca bhartrā uṣṭikā dṛṣṭā tāvatkimiditi sā pṛṣṭā /\ntatastayā tatkālottaraṃ kṛtvoktam-nātha! adya rātrau svapne uṣṭrikayā bhakṣito dṛṣṭastvam /\ntato mayā vighnāpahārāya viparītamidaṃ kṛtam /\nviśrabdhaṃ bhakṣaya yathā vighno naśyati /\niti śrutvā ratātmanā tenoṣṭrikāpi bhakṣitā /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau dvāviṃśatitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 23:"
        },
        {
          "tag": "p",
          "attributes": {},
          "text": "anyadā sakhyastāṃ puruṣāntarābhisaraṇāyaivamūcuḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yatra svedalavairalaṃ vilulitairvyālupyate candanaṃ sacchedairmaṇitaiśca yatra raṇitaṃ na śrūyate nūpuram /"
            },
            {
              "tag": "l",
              "attributes": {},
              "text": "yatrāyāntyacireṇa sarvaviṣayāḥ kāmaṃ tadekāgrataḥ sakhyastatsurataṃ bhaṇāmi rataye śeṣā ca lokasthitiḥ // Suk_23.1 (=131) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tathā ca- saṃsaatulaṇa jahiṃ caḍai tassuṇa jīviu dhaṇu /"
            },
            {
              "tag": "l",
              "attributes": {},
              "text": "āi parā jahi lahijjai taṃ ji bhaṇijjii pemmu // Suk_23.2 (=132) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[saṃśayatulāyāṃ na yaḥ ārohati tasya na jīvitaṃ dhanyam /"
            },
            {
              "tag": "l",
              "attributes": {},
              "text": "āgate parā yā labhyate tadeva bhaṇyate prema] // Suk_23.2* (=132*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ārogyaṃ paramānandaḥ sukhamutsāha eva ca /"
            },
            {
              "tag": "l",
              "attributes": {},
              "text": "aiśvaryaṃ priyasambhogaṃ vinā sarvaṃ nirarthakam // Suk_23.3 (=133) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "uktañca-"
            },
            {
              "tag": "l",
              "attributes": {},
              "text": "ātmānamālokya ca śobhamānamādarśabimbe stimitāyatākṣī /"
            },
            {
              "tag": "l",
              "attributes": {},
              "text": "haropayāne tvaritā babhūva strīṇāṃ priyālokaphalo hi veṣaḥ // Suk_23.4 (=134) //"
            }
          ]
        },
        {
          "tag": "p",
          "attributes": {},
          "text": "śukaḥ prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sulabhāḥ puruṣā rājansatataṃ priyavādinaḥ /"
            },
            {
              "tag": "l",
              "attributes": {},
              "text": "apriyasya tu pathyasya vaktā śrotā ca durlabhaḥ // Suk_23.5 (=135) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tataḥ kiṃ bahunoktena tvaṃ caitāḥ kṛtyakovidāḥ /"
            },
            {
              "tag": "l",
              "attributes": {},
              "text": "kuṭṭinīcaritaṃ śrutvā tadvicāryaṃ tvarānvitāḥ // Suk_23.6 (=136) //"
            }
          ]
        },
        {
          "tag": "p",
          "attributes": {},
          "text": "prabhāvatyāha-kathametat /\nśuko 'bravīt-asti padmāvatī purī /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yatra maṇikuṭṭimamārgeṣu śobhate ravivistaraḥ /"
            },
            {
              "tag": "l",
              "attributes": {},
              "text": "śeṣaphaṇamaṇirāgo vasudhāmivopāgataḥ // Suk_23.7 (=137) //"
            }
          ]
        },
        {
          "tag": "p",
          "attributes": {},
          "text": "tatra śudarśano nāma rājā /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "śaśinā hariṇā caiva balinā kuśabhūbhujā /"
            },
            {
              "tag": "l",
              "attributes": {},
              "text": "kuśaśakticchalatyāgasampadyasya na khaṇḍyate // Suk_23.8 (=138) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kiṃ tasya varṇyate rājñaḥ prajāpālanaśalinaḥ /"
            },
            {
              "tag": "l",
              "attributes": {},
              "text": "yasmiṃlloke na dṛṣṭā hi doṣā ravikarairiva // Suk_23.9 (=139) //"
            }
          ]
        },
        {
          "tag": "p",
          "attributes": {},
          "text": "tasya śṛṅgārasundarī nāma bhāryā /\ntasya nṛpatestayā saha krīḍato groṣmakālo 'vātarat /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yatra sūraḥ kharo ghasro yatra dīrgho 'tiduḥsahaḥ /"
            },
            {
              "tag": "l",
              "attributes": {},
              "text": "kharaśca pavano bhīru grīṣme sarvamidaṃ kharam // Suk_23.10 (=140) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "candanaṃ śucivastraṃ ca pānīyaṃ śuci śītalam /"
            },
            {
              "tag": "l",
              "attributes": {},
              "text": "sevyamāno 'pi madhuraḥ śucirjayati nānyathā // Suk_23.11 (=141) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "madhyāhne candanaṃ yeṣāṃ sāyaṃ majjanasevanam /"
            },
            {
              "tag": "l",
              "attributes": {},
              "text": "rātrau vyajanavātaśca teṣāṃ grīṣmo 'pi kiṅkaraḥ // Suk_23.12 (=142) //"
            }
          ]
        },
        {
          "tag": "p",
          "attributes": {},
          "text": "evaṃvidhe grīṣme ca candranāmā vaṇik prabhāvatībhāryāsameto gṛhoparibhūmikāyāmāruḍhaḥ /\nkarairyukto 'pi nirālambaḥ ādityaḥ paścimābhyonidhitaṭaṃ gataḥ /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "pratikūlatāmupagate hi vidhau viphalatvameti bahu sādhanatā /"
            },
            {
              "tag": "l",
              "attributes": {},
              "text": "avalambanāya dinabharturabhūnna patiṣyataḥ karasahasramapi // Suk_23.13 (=143) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tatrasthaḥ sa tathā bhānū rāgaśeṣo gatāṃśukaḥ /"
            },
            {
              "tag": "l",
              "attributes": {},
              "text": "bhātīva vidrumaghaṭaḥ srastaḥ saṃdhyāvadhūkarāt // Suk_23.14 (=144) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "atrāntare viśālākṣi candro hantuṃ tamoripum /"
            },
            {
              "tag": "l",
              "attributes": {},
              "text": "udayādriśiraḥ sthātumudyatoṃ'śubhaṭairvṛtaḥ // Suk_23.15 (=145) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "prācīmukhe vibhātīndurudayādriśiraḥsthitaḥ /"
            },
            {
              "tag": "l",
              "attributes": {},
              "text": "dīpastribhuvanasyeva pracchannasya tamisrayā // Suk_23.16 (=146) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "udayācalamāruḍho bhāti candro niśāmukhe /"
            },
            {
              "tag": "l",
              "attributes": {},
              "text": "yāminīvanitotsaṅga śulkaḥ kṛṣṇaśiraḥsthitaḥ // Suk_23.17 (=147) //"
            }
          ]
        },
        {
          "tag": "p",
          "attributes": {},
          "text": "evaṃvidhe niśāmukhe sa vaṇik vikrīḍitayā tayā sārdhaṃ krīḍitaḥ /\nasya rāmanāmā sutaḥ saṃjātaḥ /\ntasmai pitrā vidyāścāśeṣā grāhitāḥ /\ntasya mātānyadā candraṃ prāha-mama eka eva putraḥ /\ntato 'hamatiśayena duḥkhārtā /\ncandraḥ prāha-eko 'pi tvadīyaḥ sutaḥ ślāghyaḥ /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "caturo madhurastyāgī gambhīraśca kalālayaḥ /"
            },
            {
              "tag": "l",
              "attributes": {},
              "text": "guṇagrāhī tathā caivaṃ eko 'pīdṛgvaraḥ sutaḥ // Suk_23.18 (=148) //"
            }
          ]
        },
        {
          "tag": "p",
          "attributes": {},
          "text": "tathā ca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kiṃ jātairbahubhiḥ putraiḥ śokasantāpakārakaiḥ /"
            },
            {
              "tag": "l",
              "attributes": {},
              "text": "varamekaḥ kulālambī yatra viśrūyate kulam // Suk_23.19 (=149) //"
            }
          ]
        },
        {
          "tag": "p",
          "attributes": {},
          "text": "ityuktvā dhūrtamāyāṃ kuṭṭinīmākāryedamabravīt--tava kanakasahasraṃ dāsye /\nmama putraṃ strīmāyāvañcanadakṣaṃ kuru /\ntatheti tayā pratijñāte putraṃ samākṣikaṃ tasyai dattvā yadyasmatputraḥ kvāpi veśyāyāḥ kapaṭena jito bhavati tadāhaṃ dviguṇaṃ kanakaṃ grahīṣye /\ntayoktam evamastviti /\nlekhayitvā putraṃ tadgṛhe preṣayāmāsa /\nsa ca tatrastho veśyājanodbhavānvikārān gṛhṇāti /\ntadyathā--"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vaiśikīṃ kṛtrimāṃ vāṇīṃ vyalīkān śapathāṃstathā /"
            },
            {
              "tag": "l",
              "attributes": {},
              "text": "kauṭilyaṃ kṛtrimaṃ bhāvaṃ kṛtrimaṃ ruditaṃ tathā // Suk_23.20 (=150) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "hāsyaṃ ca kṛtrimaṃ duḥkhaṃ sukhaṃ caivamapārthakam /"
            },
            {
              "tag": "l",
              "attributes": {},
              "text": "yācanaṃ vinayopetaṃ snehabhāvo nirīhatā // Suk_23.21 (=151) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "samatvaṃ sukhaduḥkheṣu dharmādharmasamakriyā /"
            },
            {
              "tag": "l",
              "attributes": {},
              "text": "bhujaṅgapurataścaiva kauṭilyakramadarśanam // Suk_23.22 (=152) //"
            }
          ]
        },
        {
          "tag": "p",
          "attributes": {},
          "text": "tathā ca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "aharaṃ karaṃ kavolaṃ thaṇajualaṃ ṇāhimaṇḍalaṃ ramaṇaṃ /"
            },
            {
              "tag": "l",
              "attributes": {},
              "text": "itthiajaṇasāmaṇṇaṃ hiaaṃ jaṃ jassa taṃ tassa // Suk_23.23 (=153) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[adharaḥ karaḥ kapolaḥ stanayugalaṃ nābhimaṇḍalaṃ ramaṇam /"
            },
            {
              "tag": "l",
              "attributes": {},
              "text": "strījanasāmānyaṃ hṛdayaṃ yad yasyā tat tasyāḥ] // Suk_23.23* (=153*) //"
            }
          ]
        },
        {
          "tag": "p",
          "attributes": {},
          "text": "ityevamādi samagraṃ veśyānugaṃ caritaṃ śikṣitam /\ntataḥ sa putraḥ pratijñāpūrvaṃ vaṇije samarpitaḥ /\npiturvākyena ca suvarṇadvīpe vāṇijyāya preṣitaḥ /\ntatra ca kalāvatī veśyā /\ntayā saha varṣamekaṃ sthitaḥ /\ntāṃ vaiśikāni kurvantīṃ sa prāha-viśeṣaṃ vada /\neva mamānujāpi vadati /\ntato bahubhirapi vaiśikairna tatsarvasvaṃ gṛhītuṃ śaknoti /\ntatastayā sarvamapi māturniveditam /\nmātāpi prāha-niścitameṣa veśyāsutaḥ /\nnedṛśairgṛhyate /\nprapañcenaiva grāhyaḥ /\ntato yadāyaṃ svadeśaṃ gantukāmastvāmutkalāpayati tadā tvayā vācyam--\"ahamapi tatra yāsyāmi /\nyadi na nayasi tadā mariṣyāmītyuktvā kūpe jhampā deyā /\ntato 'sau prītastvāṃ prati sarvaṃ dāsyati' /\ntayoktam--mātarmāṃ vinā taddravyeṇa kim /",
          "children": [
            {
              "tag": "lg",
              "attributes": {},
              "children": [
                {
                  "tag": "l",
                  "attributes": {},
                  "text": "ūktañca--"
                },
                {
                  "tag": "l",
                  "attributes": {},
                  "text": "atikleśena ye hyarthā dharmasyātikrameṇa ca /"
                },
                {
                  "tag": "l",
                  "attributes": {},
                  "text": "śatrūṇāṃ praṇipātena mā sma teṣu manaḥ kṛthāḥ // Suk_23.24 (=154) //"
                }
              ]
            }
          ]
        },
        {
          "tag": "p",
          "attributes": {},
          "text": "mātā āha-bhīru! mā maivaṃ vada /\nmṛtyudo 'rthaḥ prāṇadaśca /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nāsāhasaṃ samālambya naro bhadrāṇi paśyati /"
            },
            {
              "tag": "l",
              "attributes": {},
              "text": "sāhasī sarvakāryeṣu lakṣmībhājanamuttamam // Suk_23.25 (=155) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nābhittvā paramarmāṇi nākṛtvā karma duṣkaram /"
            },
            {
              "tag": "l",
              "attributes": {},
              "text": "nāhatvā matsyaghātīva prāpnoti mahatīṃ śriyam // Suk_23.26 (=156) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kālaḥ samaviṣamakaraḥ paribhavasanmānakārakaḥ kālaḥ /"
            },
            {
              "tag": "l",
              "attributes": {},
              "text": "kālaḥ karoti puruṣaṃ dātāraṃ yācitārañca // Suk_23.27 (=157) //"
            }
          ]
        },
        {
          "tag": "p",
          "attributes": {},
          "text": "ahaṃ ca tatrādho jālaṃ viracayiṣye /\niti kuṭṭinīvacanamākaṇyaṃ tayā tathā kṛtat /\ntathā ca kṛte tena sarvasva dattam /\nkoṭisaṃkhyaṃ ca dravyaṃ gṛhītvā mānarahito niṣkāsitaḥ /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vesā vi ramanti jaṇaṃ piaṃ pi vañcanti atthaloheṇa /"
            },
            {
              "tag": "l",
              "attributes": {},
              "text": "tāṇa ṇamo vesāṇaṃ appā vi ṇa vallaho jāṇa // Suk_23.28 (=158) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[veśyā api ramante janaṃ priyamapi vañcayanti arthalobhena /"
            },
            {
              "tag": "l",
              "attributes": {},
              "text": "tābhyo namo veśyābhyaḥ ātmāpi na vallabho yāsām] // Suk_23.28* (=158*) //"
            }
          ]
        },
        {
          "tag": "p",
          "attributes": {},
          "text": "sa ca tathā dhanamānaparibhavaṃ prāpitaḥ parapotamāruhya svagṛhamāgamat /\nekākinaṃ sutaṃ dhanaparijanavarjitaṃ dṛṣṭvā pitā sabāṣpaṃ dhanakṣayakāraṇaṃ pṛcchati /\nso 'pi svayaṃ lajjan gṛhamantrimukhena niveditavān /\npitroktam-vatsa mā viṣādaṃ vidhehi /\nvipadaḥ sampado 'pi puṃsaḥ sampadyante /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "cintāmimāṃ vahasi kiṃ gajayūthanātha yūthādviyogavinimīlitanetrayugm /"
            },
            {
              "tag": "l",
              "attributes": {},
              "text": "piṇḍaṃ gṛhāṇa piṣa vāri yathopanītaṃ daivādbhavanti vipadaḥ kila sampado vā // Suk_23.29 (=159) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kimanena dhanenāpi satvareṇa manasvinām /"
            },
            {
              "tag": "l",
              "attributes": {},
              "text": "gatena jāyate khedo darṣaścaivāgatena ca // Suk_23.30 (=160) //"
            }
          ]
        },
        {
          "tag": "p",
          "attributes": {},
          "text": "evaṃ sutaṃ samāśvāsya dhūrtamāyāmākārya idamabravīt--śṛṇu yadatra kautukaṃ saṃvṛttam /\ntvayyadhyuṣito 'pi suto gatasarvasvaḥ samāyayau /\nsā'ha--strībhiḥ ko na khaṇḍitaḥ /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ko 'rthānprāpya na garvito viṣayiṇaḥ kasyāpado 'staṃ gatāḥ strībhiḥ kasya na khaṇḍitaṃ bhuvi manaḥ ko nāma rājñāṃ priyaḥ /"
            },
            {
              "tag": "l",
              "attributes": {},
              "text": "kaḥ kālasya na gocarāntaragataḥ ko 'rthī gato gauravaṃ ko vā durjanavāgurāsu patitaḥ kṣemeṇa yātaḥ pumān // Suk_23.31 (=161) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ramaṇasihiṇantarāle bahalaare romarāitarugahaṇe /"
            },
            {
              "tag": "l",
              "attributes": {},
              "text": "hariharaṇaragobindā biḍambiā maaṇacoreṇa // Suk_23.32 (=162) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[ramaṇaśikhino 'ntarāle bahulatare rolarājitarugahane /"
            },
            {
              "tag": "l",
              "attributes": {},
              "text": "hariharanaragovindāḥ viḍambitā madanacoreṇa] // Suk_23.32* (=162*) //"
            }
          ]
        },
        {
          "tag": "p",
          "attributes": {},
          "text": "tattvaṃ punaḥ potaṃ bhṛtaṃ kṛtvā māṃ putrānvitāṃ tatra preṣaya /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kṛte pratikṛtaṃ kuryā hiṃsite pratihiṃsitam /"
            },
            {
              "tag": "l",
              "attributes": {},
              "text": "tvayā luñcāpitāḥ pakṣā mayā luñcāpitaṃ śiraḥ // Suk_23.33 (=163) //"
            }
          ]
        },
        {
          "tag": "p",
          "attributes": {},
          "text": "mayāpyuktam-yadi tvadīyaputraḥ kvāpi striyā vañcyate tadā mama dūṣaṇam /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "diggajakūrmakulācalaphaṇipatividhṛtāpi calati vasudheyam /"
            },
            {
              "tag": "l",
              "attributes": {},
              "text": "pratipannamamalamanasāṃ na calati puṃsāṃ yugānte 'pi // Suk_23.34 (=164) //"
            }
          ]
        },
        {
          "tag": "p",
          "attributes": {},
          "text": "tathā ca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "acalā calanti palae majjāaṃ sāarā vilaṅghanti /"
            },
            {
              "tag": "l",
              "attributes": {},
              "text": "karuā vi taha vikāle paḍivaṇṇa sādha siḍhilenti // Suk_23.35 (=165) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[acalāścalanti pralaye maryādāṃ sāgarā vilaṅghante /"
            },
            {
              "tag": "l",
              "attributes": {},
              "text": "gurukā api tathā vikāle pratipannasādhanaṃ na śithilayanti] // Suk_23.35* (=165*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dhīrā jāṇa pamāṇaṃ jimiavve taha vi jaṃpiavve a /"
            },
            {
              "tag": "l",
              "attributes": {},
              "text": "ai jimiajaṃpiāiṃ pacchā vacche apacchāiṃ // Suk_23.36 (=166) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[dhīrā jānanti pramāṇaṃ jemanasya tathāpi kathanasya ca /"
            },
            {
              "tag": "l",
              "attributes": {},
              "text": "api bhuktaṃ jalpitaṃ paścād vatse na tapyanti] // Suk_23.36* (=166*) //"
            }
          ]
        },
        {
          "tag": "p",
          "attributes": {},
          "text": "tataḥ śreṣṭhī taṃ putraṃ preṣayāmāsāśu tayā samaṃ suvarṇadvīpe /\ntatastasminsarvo 'pi paurajanaḥ prīto babhūva /\nsā ca kalāvatī sānukūlā taṃ vinayenājuhāva /\ntathā ca sa tayāvarjito yathāsau ātmāyattaḥ kṛtaḥ /\ndravyaṃ ca sarvaṃ gṛhītam /\ntataḥ sā dhūrtamāyā kuṭṭinī kiṃ karotu-iti praśnaḥ /\nsā prāha-śuka! na jāne /\ntvaṃ vada /\nśukaḥ-yadyadya na yāsi tadā kathayāmi /\nsā āha-na yāsyāmi /\nśukaḥ-yadā tasya sarvaṃ gṛhītam tasminsamaye kaiściddinaiścāgre 'pi cāṇḍālarūpadhāriṇī dhūrtamāyā nityaṃ nityaṃ gaveṣamāṇaiva kiñcit /\nanyadā sa kalāvatyā sahitaḥ khaṭvāyāmupaviṣṭastayā dṛṣṭaḥ /\ntā dvāri dṛṣṭvā sahasotthāya nāśayitumudyataḥ pūrvameva saṃketitam /\ntamuttiṣṭhantamanu kalāvatyapyutthitā /\nuktañca-kimidamiti /\nrāmastāmuvāca-bhadre! iyaṃ mama jananī /\nahaṃ ca hṛtārthako bahudinebhyo na tayā dṛṣṭaḥ /\ndhūrtamāyāpi taṃ saṃketasthaṃ dvārasthaiva saśaṅkā hastasaṃjñayā ājuhāva /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jāgadeti cirāllabdho veśyāgṛhagato bhavān /"
            },
            {
              "tag": "l",
              "attributes": {},
              "text": "mlecchībhūtā iyaṃ veśyā sarvasvaṃ me tvayā hṛtam // Suk_23.37 (=167) //"
            }
          ]
        },
        {
          "tag": "p",
          "attributes": {},
          "text": "yāvadevaṃ gṛhāṅgaṇagatā śapati tāvatsa vaṇik cāṇḍālarūpī samāgatya tatpādayoḥ patitaḥ /\netacca dṛṣṭvā kalāvatī kuṭṭinīsahitā tām gṛhamadhye nītvā pṛcchati sma--amba! ko 'yam? kiṃ jātīyaḥ? tvaṃ kā? tayoktam--padmāvatīpurīnāthasya rājñaḥ sudarśanasya mātaṅgī gāyinī aham /\nayaṃ ca madīyaṃ dravyaṃ hṛtvā ihāgataḥ /\ntacca tvayā'ptam /\ntanmayā jñātam paramadhunā sa samāgacchatu /\ntataḥ kuṭṭinī kalāvatāsahitā tatpadāyorlagnā uvāca--gṛhāṇedaṃ dravyam /\ndhūrtamāyā prāha--nāhaṃ gṛhakoṇe grahīṣye /\nrājaviditaṃ grahīṣyāmi /\ntato veśyāmātāpi atiśayena bhītā mātaṅgīṃ pratijagāda-imāṃ matsutāṃ rakṣa rakṣa /\npāramparyāgataṃ dravyaṃ gṛhāṇa sarvasvam, paraṃ māṃ maivaṃ viḍambaya /\ndhūrtamāyā prāha-grahīṣye /\ntataḥ sā veśyayā kuṭṭinyā saha hastapādau gṛhītvā sammānitā /\ndhūrtamāyāpi nijaṃ tadīyaṃ dravyaṃ sarvasvaṃ ca gṛhītvā rāmeṇa saha potamāruhya svagṛhamāgatya bhahotsavamakārayat /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau trayoviṃśatitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 24:"
        },
        {
          "tag": "p",
          "attributes": {},
          "text": "athānyasmindine prabhāvatī śukaṃ papraccha /\nśuko 'pyāha--"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yāhi devi vijānāsi yadi jārasamanvitā /"
            },
            {
              "tag": "l",
              "attributes": {},
              "text": "sajjanīva purā vaktuṃ bharturagre kacagrahe // Suk_24.1 (=168) //"
            }
          ]
        },
        {
          "tag": "p",
          "attributes": {},
          "text": "prabhāvatyāha-kimetat /\nkīro 'bravīt-asti candrapuraṃ nāma nagaram /\ntatrābhūdvardhakiḥ sūrapālākhyaḥ śrīmān /\ntasya sajjanī nāma bhāryā atyantaṃ parapuruṣalampaṭā /\ntāṃ ca tadgṛhasthāṃ devako nāma ramate /\niti lokādetadākarṇya vardhakiḥ kapaṭena gṛhānnirgatya prātaḥsandhyāyāmācchannaḥ samāgatya talpasyādhobhāge sthitaḥ /\nsā ca jāreṇa saha tatrārūḍhā patyā keśeṣu gṛhītā kathaṃ mucyate /\nuttaram-sā patyā dhṛtā satī dvitīyapatimukhamālokya prāha-mayā tava kathitaṃ yadrathakāro mama patirgṛhena vidyate /\nsa cāgatastava tadaiva aucityaṃ vidhāsyati /\nyadyapi pūrvaṃ patyā tvadīyaṃ dravyamapahṛtaṃ tathāpi kṣantavyam /\nrathakṛti samāgate tava gṛhaṃ gamiṣyāmi yuvayoḥ saṃgatiṃ vā kariṣye /\nnātra saṃśayaḥ /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau caturviśatitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 25:"
        },
        {
          "tag": "p",
          "attributes": {},
          "text": "anyadā prabhāvatī śukaṃ gamanāya pṛcchati /\nśukaḥ prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kuru yadrocate kartuṃ yadi vetsi pratīṅgitam /"
            },
            {
              "tag": "l",
              "attributes": {},
              "text": "śvetāmbareṇa ruddhena yathā pūrvaṃ kṛtaṃ tathā // Suk_25.1 (=169) //"
            }
          ]
        },
        {
          "tag": "p",
          "attributes": {},
          "text": "asti candrapurī nāma nagarī /\ntatra siddhaseno nāma kṣapaṇako janapūjitaḥ /\ntasminneva nagare 'nyaḥ sitapaṭo guṇināṃ mukhyaḥ samāgataḥ /\ntena ca guṇinā sarvo 'pi jana āvarjitaḥ śrāvakā apyātmāyattāḥ kṛtāḥ /\nsa kṣapaṇako 'pi tasya pūjāṃ kriyamāṇāmasahamānaḥ svayaṃ tadīyopāśraye veśyāṃ preṣayitvā asau veśyālubdho na suśīla iti śvetāmbarasya lokapravādamakarot /\ntaddarśanāya janamākārayāmāsa /\nbrūte ca--kṣapaṇakā eva brahmacāriṇaḥ śvetāmbarāstu viplutāḥ /\nso 'pi śvetāmbaro dīpāgninā upādhiṃ prajvālya prabhātaprāptāyāṃ rajanyāṃ nagnobhūya veśyāyā dattahasto nirgataḥ /\ntato lokāpavādaḥ saṃvṛttaḥ /\nyadasau kṣapaṇako na sitavastraḥ /\niti śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau pañcaviṃśatitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 26:"
        },
        {
          "tag": "p",
          "attributes": {},
          "text": "anyadā sā calitā /\nśukaḥ prāha--"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yāhi devi na te doṣo yadi jānāsi bhāṣitum /"
            },
            {
              "tag": "l",
              "attributes": {},
              "text": "ratnādevīva patyā tu prāptā jāradvayānvitā // Suk_26.1 (=170) //"
            }
          ]
        },
        {
          "tag": "p",
          "attributes": {},
          "text": "asti jalaudābhidhāno grāmaḥ /\ntatra rājaputraḥ kṣemarājaḥ śūraḥ /\nratnādevī tasya bhāryā /\ntatraiva grāmaṇīrdevasākhyaḥ /\ntasya suto dhavalo nāma /\ntau dvāvapi ramete ratnādevīṃ parasparamajñātau /\nanyadā pitṛputrau tadgṛhasthau yadā tadā rājaputraḥ samāgataḥ /\ntadā kimuttaram? śuka āha-tatastayā kṛtasaṃjño gṛhādaṅgulyā tarjayannayāt /\ntasmiṃścaiva gacchati bhayātpatiḥ kimidamityāha /\ntataḥ sā hasantī prāha-asya putrastvadgṛhe śaraṇāgataḥ /\nmayā ca nārpitaḥ /\nyataḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sa kṣatriyastrāṇasahaḥ satāṃ yastatkārmukaṃ karmasu yasya śaktiḥ /"
            },
            {
              "tag": "l",
              "attributes": {},
              "text": "vahandvayīmapyaphale 'rthajāte karotyasaṃskārahatāmivoktim // Suk_26.2 (=171) //"
            }
          ]
        },
        {
          "tag": "p",
          "attributes": {},
          "text": "ato ruṣṭo vrajati /\ngaccha tvaṃ samarpaya sutam /\ntena ca tathā kṛtam /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ṣaḍviṃśatitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 27:"
        },
        {
          "tag": "p",
          "attributes": {},
          "text": "anyadā prabhāvatī gamanāya śukaṃ pṛcchati sma /\nśukaḥ prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "rambhoru gaccha kāmināṃ ko vighnaṃ kartumarhati /"
            },
            {
              "tag": "l",
              "attributes": {},
              "text": "mohinīva samarthā cedvicārīkartumīśvari // Suk_27.1 (=172) //"
            }
          ]
        },
        {
          "tag": "p",
          "attributes": {},
          "text": "asti śaṅkhapuraṃ nāma nagaram /\ntatrāryo vaṇigabhūt /\ntasya mohinī nāma bhāryā /\ntāñcabahirgatāṃ kumukho nāma dhūrto ramate /\ntatpatinā cābhijñāyi /\ntatpatiścātiśayena bhīruḥ /\ntato 'sau tāṃ bahiryāntīṃ nivārya pārśvasthita eva tiṣṭhati /\ntathāpi tayā dhūrtasya kathitam-māṃ rātrau bhartṛkhaṭvāsthitāmarvāksuptāṃ bhaja tvam /\ntena tathā kṛtam /\ntacca kurvanbhartrāsau puṃścihne dhṛtaḥ kathaṃ gacchatu? uttaram-dhṛtvā ca patiḥ prāha-pradopamānaya mayā coro dhṛto 'sti /\ntayoktam-bahiryāntī bibhemyaham /\nenaṃ grahīṣye tvaṃ dīpamānaya /\ntena ca tathā kṛtam /\nsā ca jāraṃ muktvā gṛhāntarbaddhasya paṭṭakasya jihvāṃ gṛhītvā tathaiva suptā yāvatpatirlakuṭahasto dīpaṃ gṛhītvā samāyātaḥ pṛcchati-kimiyaṃ paṭṭakasya jihvā kathamatra? tayoktam-kṣudhārto 'yam /\nanena muktā lālākṛśā sthitā /\nuktipratyuktivādena nirjitaḥ /\nuktaśca-hataka! anena pauruṣeṇa kṣayaṃ vrajasi /\niti nirbhartsito lajjitaśca suptaḥ /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau saptaviṃśatitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 28:"
        },
        {
          "tag": "p",
          "attributes": {},
          "text": "anyadā prabhāvatī gamanāya śukaṃ papraccha /\nśukaḥ prāha--"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kṛśodari vrajādya tvaṃ yadi jānāsi bhāṣitum /"
            },
            {
              "tag": "l",
              "attributes": {},
              "text": "jārasaṃyuktayā pūrvaṃ yathā devikayā kṛtam // Suk_28.1 (=173) //"
            }
          ]
        },
        {
          "tag": "p",
          "attributes": {},
          "text": "asti kuhāḍākhyo mahāgrāmaḥ tatra jarasākhyo kauṭumbiko mahāmūrkhaḥ /\ntadbhāryā devikā puṃścalī /\ntāṃ ca prabhākaro brāhmaṇaḥ kṣetramadhye vibhītakavṛkṣasamīpe guptasthāne mudā ramater /\nidṛśaṃ vyatikaraṃ janācchratvā tatpatistatrāvalokanāya svayaṃ gataḥ /\ntena ca vṛkṣārūḍhena tattathaiva dṛṣṭam /\ndṛṣṭvā tatrasthenāpi jalpitam, dhūrtike! bahudinebhyo 'dya samprāptā-ityuktā kathamiyaṃ bhartāraṃ pratyāyayatu /\ntayoktam--nāhaṃ jāne tvameva kathaya /\n\"yadi na yāsi tadā kathayāmi' /\ntayā tatheti pratipanne śukaḥ prāha--sā ca tadvacaḥ śrutvā taṃ jāraṃ preṣayāmāsa patyā cāvatīrya samāgatena upālabdhā /\nsā'ha--he prabhor! idṛśa eva vṛkṣaḥ, atrārūḍhairmithunaṃ dṛśyate /\ntena patinā uktam--tvamāruhya avalokaya /\ntayā tathā kṛtam /\nvṛkṣārūḍhayā ca tayā proktaṃ kapaṭena /\n\"vahudivasebhyo 'nyāṃ nārīmabhigaman dṛṣṭo 'si\" /\ntena mūrkheṇa jñātam--satyamidam /\nsa ca tāṃ śāntayitvā gṛhaṃ nināya /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau aṣṭāviṃśatitamo kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 29:"
        },
        {
          "tag": "p",
          "attributes": {},
          "text": "anyedyuḥ prabhāvatī gamanāya śukaṃ pṛcchati sma /\nso 'pyāha--"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vraja devi vicāraṃ cetkartuṃ jānāsi bhāmini /"
            },
            {
              "tag": "l",
              "attributes": {},
              "text": "samaṃ jāreṇa samprāptā sundarīva yathā gṛhe // Suk_29.1 (=174) //"
            }
          ]
        },
        {
          "tag": "p",
          "attributes": {},
          "text": "\"kathametat'? so 'bravīt--asti sīhūlo nāma grāmaḥ /\ntatra mahādhano vaṇik /\ntadbhāryā sundarī /\ntāṃ ca mohano nāma upapatirnityaṃ gṛhamāgatya bhuṅkte /\nanyadā yāvatsā tathā tiṣṭhati tāvattatpatiḥ samāgataḥ /\nsā kathaṃ bhavatu /\nuttaram--sā patimāgacchantaṃ dṛṣṭvā jāraṃ vivastraṃ śikye kṛtvā muktakeśā gṛhānnirgatya dūrasthā patimāha-asmadgṛhamadhye nagnabhūtaṃ śikyārūḍhaṃ vidyate /\nmāntrikānākārayituṃ gacchetyukte sa mūrkhastadarthaṃ jagāma /\ntadā ca tadantare tayā ulmukaṃ haste kṛtvā upapatirniṣkāsitaḥ /\npatyau ca āgate sā jagāda-yadulmukenāpi bhūtaṃ naṣṭam /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ekonatriṃśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 30:"
        },
        {
          "tag": "p",
          "attributes": {},
          "text": "anyedyuḥ prabhāvatyā pṛṣṭaḥ śukaḥ prāha /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gaccha devi viruddhaṃ te gamanaṃ na mataṃ mama /"
            },
            {
              "tag": "l",
              "attributes": {},
              "text": "viṣame yadi vetsi tvamuttaraṃ mūladevavat // Suk_30.1 (=175) //"
            }
          ]
        },
        {
          "tag": "p",
          "attributes": {},
          "text": "astīha pṛthivyāṃ bhūtavāsaṃ nāma śmaśānam /\ntatra dvau piśācau karālottālanāmānau /\nbhārye ca dhūmaprabhāmeghaprabhākhye, tayośca bhāryārāmaṇīya katve vivādaḥ saṃvṛttaḥ /\nanyadā ca tābhyāṃ bhāryāsahitābhyāṃ mūledavodṛṣṭo bāhubhyāṃ vidhṛtya pṛṣṭaḥ-kā anayormadhyādramaṇīyā, anṛtaṃ vadantaṃvyāpādayiṣyāvaḥ /\ntatkalatre virūpe bhīṣaṇe vṛddhe piśācinyau /\nsa ca yathārthavādī bhakṣitaḥ syāt kimuttaraṃ kuryāditi /\nuttaram--tenoktam-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yā yasya vallabhā loke ramyā sā tasya nāparā /"
            },
            {
              "tag": "l",
              "attributes": {},
              "text": "gadite dhūrtarājena tābhyāṃ muktaśca tatkṣaṇāt // Suk_30.2 (=176) //"
            }
          ]
        },
        {
          "tag": "p",
          "attributes": {},
          "text": "iti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau triṃśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 31:"
        },
        {
          "tag": "p",
          "attributes": {},
          "text": "anyadā ca prabhāvatyā pṛṣṭaḥ śukaḥ provāca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yatheṣṭaṃ vraja kalyāṇi keliṃ karttuṃ kṛśodari /"
            },
            {
              "tag": "l",
              "attributes": {},
              "text": "śaśakasyeva te buddhirasti cetsusahāyinī // Suk_31.1 (=177) //"
            }
          ]
        },
        {
          "tag": "p",
          "attributes": {},
          "text": "madhurākhye vane piṅgalanāmā siṃhaḥ /\nsa sattvāni bahūni hanansarvaiḥ paśubhirvicārya pratidinamekaikasattvaparikalpanavyavasthayā nivāritaḥ /\nanyadā śaśakasyaikasya vārakaḥ sañjātaḥ /\nsa ca na yāti śvāpadairbhaṇito 'pi-\"gaccha tvamanyathā pūrvavatsarvāṇi bhūtāni sa bhakṣayiṣyati /\nsa cādyaprabhṛti tadantike sattvāni na yāsyanti'-ityuktvā bahukālakṣepaṃ cakāra /\nmadhyāhnasamaye eva ca mandaṃ mandaṃ siṃhasyāgre gantuṃ vyasitaḥ /\ntenāpi sahasākrāntaḥ kathaṃ mucyate? uttaram-śaśakaḥ siṃhiṃ prāha-svaminnahaṃ śaśakacatuṣṭayena saha āgacchanmārge tava śatruṇā dhṛto 'to velātikramo babhūva /\ntenoktam-sa śatruṃ kvāste? tataḥ sa śaśakena dhūrtena vāṭīṃ nītvā tasyaiva pratibimbaḥ kūpe darśitaḥ /\nsiṃho 'pi mūrkhastaṃ jale dṛṣṭvā kupito jhampādānmṛtaśca /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "buddhirbalavatī bhīru sattvānāṃ na parākramaḥ /"
            },
            {
              "tag": "l",
              "attributes": {},
              "text": "śaśakenālpasattvena hataḥ siṃhaḥ parākramī // Suk_31.2 (=178) //"
            }
          ]
        },
        {
          "tag": "p",
          "attributes": {},
          "text": "uktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ekaṃ hanyānna vā hanyādiṣurmukto dhanuṣmatā /"
            },
            {
              "tag": "l",
              "attributes": {},
              "text": "sarārṣṭa saprajaṃ hanti rājānaṃ mantriniścayaḥ // Suk_31.3 (=179) //"
            }
          ]
        },
        {
          "tag": "p",
          "attributes": {},
          "text": "iti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ekatriṃśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 32:"
        },
        {
          "tag": "p",
          "attributes": {},
          "text": "athānyedyuḥ prabhāvatī calitā śukaṃ papraccha gamanāya /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yādi devi mano yatra gantuṃ te kamalānane /"
            },
            {
              "tag": "l",
              "attributes": {},
              "text": "rājinīva vijānāsi vaktuṃ dhūliviparyaye // Suk_32.1 (=180) //"
            }
          ]
        },
        {
          "tag": "p",
          "attributes": {},
          "text": "asti śāntipuraṃ nāma nagaram /\ntatra mādhavaḥ śreṣṭhī /\ntasya mohinī bhāryā /\ntayostanayaḥ sohaḍābhidhaḥ /\ntasya bhāryā rājinīnāmnī rūpasampannā caturā puṃścalī /\nsānyadā drammarpayitvā śvaśrvajñaptā \"godhūmān haṭṭe gṛhītvā gaccha' /\nsā ca haṭṭe gatā /\nkrīṇatyā copapatirdṛṣṭaḥ saṃjñitaśca samīpamāyayau /\ngodhūmānmoṭāyāṃ baddhvā haṭṭe muktvā tena sārdhaṃ sā yayau /\nvaṇijāpi godhūmānutsārya moṭāyāṃ dhūlirbaddhā /\nsāpi tena saha ciraṃ sthitvā āgatyākulā moṭāmanutpāṭayitvā gṛhaṃ yayau /\ntāṃ choṭayitvā yāvat śvaśrūḥ paśyati kodṛśā godhūmā iti tāvaddhūliṃ paśyati /\natra kimuttaram /",
          "children": [
            {
              "tag": "lg",
              "attributes": {},
              "children": [
                {
                  "tag": "l",
                  "attributes": {},
                  "text": "śukaḥ-kimidamiti yadā śvaśrvā pṛṣṭā tadā tayoktam-\"mātarmama hastād drammaḥ haṭṭāgre bhūmau patitaḥ /"
                },
                {
                  "tag": "l",
                  "attributes": {},
                  "text": "tato mayā dhūlirāhṛtā /"
                },
                {
                  "tag": "l",
                  "attributes": {},
                  "text": "tataḥ sā śvaśrūrdrammamanavalokamānā vikalībhūtā /"
                },
                {
                  "tag": "l",
                  "attributes": {},
                  "text": "iti kathāṃ śrutvā prabhāvatī suptā iti śukasaptatau dvātriṃśattamī kathā //"
                }
              ]
            }
          ]
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 33:"
        },
        {
          "tag": "p",
          "attributes": {},
          "text": "athānyedyuḥ prabhāvatī gamanāyotsukā śukaṃ papraccha /\nśukaḥ prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ko doṣo gamyatāṃ devi yadi kartuṃ tvamīśvarā /"
            },
            {
              "tag": "l",
              "attributes": {},
              "text": "viṣame mālinī yadvadrambhikā patisannidhau // Suk_33.1 (=181) //"
            }
          ]
        },
        {
          "tag": "p",
          "attributes": {},
          "text": "prabhāvatī-\"kathametat'? śuko 'bravīt-asti śaṅkhapuraṃ nāma nagaram /\ntatra śaṅkaro nāma mālikaḥ samṛddhimān /\ntasya rambhikā nāma bhāryā bahuratipriyā subhagā surūpā bahubhartṛkā ca /\nanyadā śaṅkaragṛhe pitṛkāryamāgatam tasmindine tayopapatayaścatvāro nimantritāḥ puṣpāṇāṃ vikrayāya gatayā catuṣpathe grāmaṇīrvaṇiksūnustalāraśca balādhipaśca pratyekaṃ te te pṛthakpṛthak ākāritāḥ parasparamajānantaḥ-madīyaṃ bhavanaṃ prati prāgeva samāgantavyamiti /\ndvitīye 'hni mālike vāṭikāṃ gate vaṇiksūnuḥ snātvā bhuktvā ca tayā saha rantuṃ samāyayau /\nvaṇiji ardhasnāte grāmakūṭo gṛhadvāraṃ samāpatandṛṣṭaḥ tataḥ snānaṃ kurvanvaṇiktathābhūto vaṃśamaye koṣṭhe khaliyukte kṣipto bhayayuktaśca /\ngrāmakūṭe 'pyardhasnāte bahistalāraḥ samāyātaḥ /\ntaṃ dṛṣṭvā so 'pi tasminneva koṣṭhe kṣipta uktaśca-yadadhaḥ sarpiṇī prasūtāsti /\ntato 'pyanatarāla evaṃ sthātavyamiti talāro 'pyardhasnāto balādhipaṃ dṛṣṭvā bhāṇḍasamūhe kṣiptaḥ /\nbalādhipo 'pyardhasnāto mālikaṃ dṛṣṭvā tatraiva kṣiptaḥ /\ntato māliko lokaśca tasmin pitṛkārye yadṛcchayā bhijitāḥ /\nevaṃ kṛtvā te ṣāṃ caturṇāmapi parasparamalakṣitānāṃ pṛthakpṛthak bhojanaṃ paramānnāmṛtaṃ samarpitam /\nvaṇijā tu bhuñjānena bahu phūtkṛtam /\ntadoparisthitena ca sarpiṇīṃ śaṅkamānena mūtritam /\nvaṇijā tu ghṛtāmiti jñātvā bhājanamutkṣiptam /\nuparisthitasya mukhe lagnam /\ntataḥ sa śaṅkitaḥ /\nso 'pi ca lagnaṃ lagnamiti vadandattajhampo niryayau /\nanye 'pi lagnākṣarabhayākulā yāvannirgatāḥ śaṅkareṇa janaiśca dṛṣṭāḥ savismayaṃ khalikharaḍitāḥ /\ntataḥ sā kathaṃ bhavatu? uttam-yadā sā patyā pṛṣṭā kimidamiti tadā tayoktam-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "śraddhāhīnaṃ kṛtaṃ śrāddhamidaṃ nūnaṃ tvayā priya /"
            },
            {
              "tag": "l",
              "attributes": {},
              "text": "ato 'bhuktvā kṣudhākrāntāḥ pitaraste vinirgatāḥ // Suk_33.2 (=182) //"
            }
          ]
        },
        {
          "tag": "p",
          "attributes": {},
          "text": "tataḥ sa punaḥ śrāddhaṃ cakāra /\nrambhikāvacanāttena nirgatāḥ /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau trayastriṃśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 34:"
        },
        {
          "tag": "p",
          "attributes": {},
          "text": "athānyasmindine gamanārthaṃ prabhāvatī śukaṃ papraccha /\nśukaḥ prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yāhi devi gatā vetsi bhaṅguraṃ yadi bhāṣitum /"
            },
            {
              "tag": "l",
              "attributes": {},
              "text": "kumāryai pāraḍī dattvā yathoktaṃ śambhunā purā // Suk_34.1 (=183) //"
            }
          ]
        },
        {
          "tag": "p",
          "attributes": {},
          "text": "prabhāvatyāha-kathametat /\nśukaḥ prāha--purā kasmiṃścinnagare śambhunāmā vipro 'bhūt dyūtakṛnnānādeśaparibhramaṇaśīlo mārge gacchan kṣetrarakṣikāṃ surūpāṃ bālikāṃ dṛṣṭvā tāmbūlaṃ datvā sāntvayannidamuvāca yanmatsambhogakaraṇe imāṃ madīyāṃ pāraḍīṃ gṛhāṇa mayā saha rataṃ kuru /\nsukhāśrayaṃ tayā tathā vihitam /\nsa ca siddhe kārye tāṃ yācate /\nkathaṃ labhate? uttaram-yāvattena yācitā tāvatsā calitā gṛhaṃ prati /\nso 'pi ca pañca kaṇiśāni gṛhītvā pṛṣṭhe lagnaḥ /\ntena ca grāmagatena phūtkṛtam-aho grāmamukhyāḥ! paśyata /\ngrāme 'sminmahadadbhutam /\npañcakaṇiśakāraṇenānayā madīyaṃ vastramapahṛtam /\ngrāmyaistatsamarpitam /\ntayā ca na kiñciduktaṃ lajjayā /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau catustriṃśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 35:"
        },
        {
          "tag": "p",
          "attributes": {},
          "text": "apare 'hni sā śṛṅgārānvitā śukaṃ papraccha /\nśukaḥ prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gaccha devi na te doṣo yadi tatra gatā satī /"
            },
            {
              "tag": "l",
              "attributes": {},
              "text": "svārthaṃ kartuṃ vijānāsi tilakrayakaro yathā // Suk_35.1 (=184) //"
            }
          ]
        },
        {
          "tag": "p",
          "attributes": {},
          "text": "\"kathametat? śukaḥ prāha-purā kasmiṃścid grāme śambakanāmā vaṇiktilagrāhakaḥ /\nsa ca saragrāmaṃ yathau /\ntatrasthasya bhāṇḍaśālikasya gṛhe gataḥ /\nsa gṛhe nāsti /\ntasya bhāryāsti paraṃ kulaṭā /\nnetrasaṃjñayā parasparaṃ prītirutpannā /\ntatraiva sā bhuktā aṅgulīyakaṃ dattvā /\nsambandhādanantaraṃ sa tadaṅgulīyakaṃ jighṛkṣati /\nanena vidhinā dattamaṅgulīyakaṃ sa kathaṃ gṛhṇātviti praśnaḥ /\nśukaḥ prāha-tilagrāhakastadalabhamāno vipaṇisthaṃ bhāṇḍaśālikamāha-\"dehi me tilaprasthaśataṃ yatsatyaṅkāritaṃ mayā' /\nevamuktaḥ sa āha-\"ke tilāḥ kaśca vaktā tvaṃ satyaṅkāraśca kīdṛśaḥ? tenoktam-prasthaṃ prati dvikapravṛddhyā tvadbhāryayā satyaṅkāre 'ṅgulīyakaṃ gṛhītam /\ntato ruṣṭena vaṇijā bhāryāpāraśve nijaṃ sutaṃ preṣayitvā iti kathayāmāsa-tvadīyenedṛśena vyavahāreṇāsmadgṛhaṃ vṛddhimāpsyati /\nputro 'pyaṅgulīyakamādāya tilagrāhakasyārpayāmāsa /\nso 'pi yathāgataṃ tathā yayau /\ntato yadi prabhāvi tavāpyevaṃ buddhirasti tadā gamyatāṃ nānyathā /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau pañcatriṃśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 36:"
        },
        {
          "tag": "p",
          "attributes": {},
          "text": "niśāmukhe 'nyedyuḥ prabhāvatī śukaṃ punarāha-he kīra! gamiṣyāmi cirakāṅkṣitaṃ sukhaṃ bhoktum /\nśuka āha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sukhamevānubhoktavyaṃ saṃsāre sundari! dhruvam /"
            },
            {
              "tag": "l",
              "attributes": {},
              "text": "nāyinīva vijānāsi yadi vaktuṃ tvamuttaram // Suk_36.1 (=185) //"
            }
          ]
        },
        {
          "tag": "p",
          "attributes": {},
          "text": "prabhāvatyāha-kathametat /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kā kīra nāyinī kutra tayā kiṃ kṛtamuttaram /"
            },
            {
              "tag": "l",
              "attributes": {},
              "text": "kathāṃ kathaya kalyāṇīṃ kautukaṃ me kathākrame // Suk_36.2 (=186) //"
            }
          ]
        },
        {
          "tag": "p",
          "attributes": {},
          "text": "śuka āha-asti saraḍākhye grāme grāmaṇīḥ śūrapālaḥ /\ntasya bhāryā nāyinī /\nsā ātmapatiṃ nityaṃ paṭṭasūtrakañcukaṃ yācate /\nsa āha-vayaṃ karṣukāḥ kārpāsacīvarāḥ /\nasmadgṛhe paṭṭasūtravārttāmapi ko 'pi na jānāti /\nanyadā sā taṃ grāmasaṃsadisthaṃ jagāda-gṛhamehi gṛhādhipa! rāvaḍī bhuṅkṣva /\nsa ca tadvacanaṃ śrutvā bhāryāmāha gṛhāgataḥ-bhadre! tvayā ninditaṃ vaco lajjākārakaṃ mamāpriyaṃ saṃsadi kimitthamuktam? tayoktam--tvayā mama priyaṃ kathaṃ na kṛtam? grāmaṇīrāha--dāsyāmi kañcukaṃ te 'dya /\nnijaṃ vākyaṃ vṛthā kuru /\ntayoktam--kañcuke datte uttārayiṣye /\ndattaḥ kañcukastena /\ntadvacaḥ kathaṃ vṛthā bhavatviti praśnaḥ /\nśukaḥ prāha-anyadā nāyinī jagāda-yadādya tvāṃ saṃsadisthaṃ pūrvavadākārayāmi tadā tvayā saṃsadā saha gṛhamāgantavyam /\ntena ca evameva kṛtam /\ntayā ca gṛhāgatāyāḥ saṃsado bhavyarotyā bhojanaṃ dattam /\ntato grāmajano vadati-śūrapālaḥ samṛddhaḥ /\nparaṃ tadbhāryā auddhatyaparihāreṇa evaṃ vadati /\niti vacanamuttāritam /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ṣaṭtriṃśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 37:"
        },
        {
          "tag": "p",
          "attributes": {},
          "text": "athāpare 'hni prabhāvatī gamanāya śukaṃ pṛcchati sma /\nśuko 'pyāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yatheṣṭaṃ vraja kalyāṇi na te doṣo 'sti kaścana /"
            },
            {
              "tag": "l",
              "attributes": {},
              "text": "lāṅgalīva vijānāsi yadi kartuṃ tvamuttaram // Suk_37.1 (=189) //"
            }
          ]
        },
        {
          "tag": "p",
          "attributes": {},
          "text": "prabhāvatyāha-kathametat /\nśuko 'pyāhṛ-saṅgamākhye grāme śūraḥ kauṭumbikaḥ /\ntasyāsti pūrṇapālastu hālikaḥ /\nsarvatra ca tasya śūrapaterveśmani kṣetre khale pramāṇam /\ntasya ca hālikasya kṣetrasthasya śūrapatisutā subhagā nāma nityaṃ bhuktiṃ nayati /\nsa tāṃ kāmayate kṣetragahvare śūrapālānniḥśaṅkitaḥ /\ntaṃ ca vṛttāntamasamañjasamiti kṛtvā prativeśmahālikāstasya kathayāmāsuḥ /\nanyadāsau śūrastayorhālikasutayoḥ sambandhaṃ pratyakṣīkartuṃ kṣetraṃ gatvā gahvarasyādūrasamante 'lakṣitastasthau /\ntanmithunaṃ ratasthaṃ dṛṣṭaṃ kathaṃ bhavatu? uttarañca kimiti praśnaḥ /\nśukaḥ prāha-yāvatsa hālikastāṃ bhuktvotthitaḥ tāvat śūrapatiṃ dadarśa /\ntadā sa niḥśvasannāha-dhiṅme karmārjanāṃ ca yanmayā halakheṭanaṃ vidheyam, iyaṃ ca granthirogiṇī /\nato dvayorapi jīvitaṃ rasātalaṃ yātu /\nmayā tu nityaṃ halekheṭanaṃ grantherākarṣaṇaṃ ca dvayamapi vidheyam /\ntadahaṃ kimarthamasya śūrapālasya hāliko bhavāmi /",
          "children": [
            {
              "tag": "lg",
              "attributes": {},
              "children": [
                {
                  "tag": "l",
                  "attributes": {},
                  "text": "itthamevāhaṃ kṣayaṃ yāsyāmi /"
                },
                {
                  "tag": "l",
                  "attributes": {},
                  "text": "iti hālikavacanaṃ śrutvā nirdeṣo 'yamiti lokasya vacanaṃ vitathīkṛtya śūrapatirlajjito gṛhaṃ yayau /"
                },
                {
                  "tag": "l",
                  "attributes": {},
                  "text": "sā ca prabhāvatī śukoktāṃ kathāṃ śrutvā suptā /"
                },
                {
                  "tag": "l",
                  "attributes": {},
                  "text": "iti śukasaptatau saptatriṃśattamo kathā //"
                }
              ]
            }
          ]
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 38:"
        },
        {
          "tag": "p",
          "attributes": {},
          "text": "aparedyuryāminīsamaye prabhāvatī gamanāya śukaṃ papraccha /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vāñchitaṃ kartukāmānāṃ nāntarāyaṃ kṛśodari /"
            },
            {
              "tag": "l",
              "attributes": {},
              "text": "yadi kartuṃ vijānāsi yathā vipraḥ priyaṃvadaḥ // Suk_38.1 (=188) //"
            }
          ]
        },
        {
          "tag": "p",
          "attributes": {},
          "text": "prabhāvatī papraccha-kathametat? śukaḥ-purābhūd devi? priyaṃvado nāma vipraḥ pathikaḥ /\nekadā mārge gacchansudarśanagrāme kasyacidvaṇijo gṛhaṃ yayau /\ntatpatnī ca puṃścalī /\nsa ca brāhmaṇastāṃ dṛṣṭvā ātmānaṃ susthānakṛtavāsakaṃ mene /\nsa ca rātrau sakāmastāṃ prārthayāmāsa /\naṅgulīyakadānena ca haṭṭamārgaṃ vaṇiksute gate reme tayā samam /\nprātaḥ so 'ṅgulīyakaṃ yācate /\nsā nārpayati /\nanena vidhinā dattamaṅgulīyakaṃ sa kathaṃ gṛhṇātu-iti praśnaḥ /\nuttaram-yadā tu yācitā na dadāti tadā sa brāhmaṇaḥ khaṭvācaraṇaṃ gṛhītvā vaṇijaḥ sannidhiṃ yayau /\nkhaṭvācaraṇaṃ darśayitvā phūtkṛtam /\nvaṇik prāha-bho dvijaḥ! kimetat? sa āha-bhagne 'smintvadīyabhāryayā madīyamagulīyakaṃ jagṛhe /\nsa ca vaṇik tadvacanaṃ śrutvā kupito bhāryāmāha-anena pramādena asmadgṛhe ko 'pi pathiko na sameṣyati /\nityuktvā niṣṭhuraṃ vacastatkuṇḍāduttīrya aṅgulīyakaṃ pathikāya samarpitam /\nsa ca yathāgataṃ yayau /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau aṣṭatriṃśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 39:"
        },
        {
          "tag": "p",
          "attributes": {},
          "text": "apare 'hni sandhyāsamaye puruṣāntaragamanāya prabhāvatī śukaṃ pṛcchati sma-he śuka! ahaṃ gamiṣyāmi /\nśukaḥ prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vraja devi! varaṃ yānaṃ tvaṃ bhoktuṃ subhagaṃ naram /"
            },
            {
              "tag": "l",
              "attributes": {},
              "text": "vaktuṃ cedviṣame vetsi tulāgrāhīva bhāmini // Suk_39.1 (=189) //"
            }
          ]
        },
        {
          "tag": "p",
          "attributes": {},
          "text": "prabhāvatī prāha-\"kathametat?"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kastulāgrāhakaḥ kīra! gṛhītā ca tulā kutaḥ /"
            },
            {
              "tag": "l",
              "attributes": {},
              "text": "viṣamaṃ ca kimāyātaṃ kathāṃ kathaya śobhanām // Suk_39.2 (=190) //"
            }
          ]
        },
        {
          "tag": "p",
          "attributes": {},
          "text": "astyatra kuṇḍinaṃ nāma nagaram /\ntatra bhūdharo nāma vaṇikpuṇyakṣayātkṣīṇadhano janaistyaktaḥ /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vidvāndhanī dhanī dātā dhanī sādhurguṇāgraṇīḥ /"
            },
            {
              "tag": "l",
              "attributes": {},
              "text": "sarvabandhurdhanī pujyo dhanahīno gataprabhaḥ // Suk_39.3 (=191) //"
            }
          ]
        },
        {
          "tag": "p",
          "attributes": {},
          "text": "yadā tu sa tulāmātradhano 'bhavattadānyavaṇiggṛhe tulāṃ muktvā deśāntaraṃ gataḥ /\ntatra dhanamarjayitvā nijanagaramāgatya taṃ vaṇijaṃ tulāṃ yayāce /\nvaṇikpārśvāttulā na labdhā /\ntulāyāṃ tu lubdho vaṇikmūrkha uttaraṃ cakre yattvadīyā tulā mūṣikairbhakṣiteti śrutvā bhūdharastūṣṇīṃ sthitaḥ /\nsa ca ekadā tasya veśmani bhojanāya gataḥ krīḍantaṃ bālakaṃ dṛṣṭvā pracchannaṃ gṛhītvā nijagṛhaṃ yayau /\nbālakapitā ca duḥkhapūritāṅgo ruroda sakuṭumbaḥ /\ntañca rudantaṃ dṛṣṭvā prativeśmiko jagāda-re tvadīyaḥ suto bhūdhareṇa gṛhītaḥ /\ntato 'sau tadgṛhaṃ gatvā bhūdharātsutaṃ yācitavān /\nbhūdhareṇoktam-mitra! tvatputro matsaṃge snānārthe nadītīre gatastatra śyenenāpahṛtaḥ /\niti śrutvā tena vaṇijā rājakule gatvā putraharaṇavṛttānto niveditaḥ /\nbhūdharo 'pi rājakulaṃ yayau /\ntatkathaya sa bālahartā kathaṃ mucyatāmiti-praśnaḥ /\nśukaḥ yadā bhūdharo rājasamakṣaṃ mantriṇā pṛṣṭastadā evaṃ jagāda-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tulāṃ lohamayīṃ yatra khādante deva! mūṣakāḥ /"
            },
            {
              "tag": "l",
              "attributes": {},
              "text": "gajaṃ tatra haret śyeno dārake ko 'tra vismayaḥ // Suk_39.4 (=192) //"
            }
          ]
        },
        {
          "tag": "p",
          "attributes": {},
          "text": "śrutvaitadvacanaṃ mantriṇoktam-yadāyaṃ dhūrtastava tulāṃ samarpayati tadā dārako 'pi dātavyo nānyathā /\ntena dārakaḥ samarpitaḥ /\ntulāgrāhī daṇḍitaḥ san tulāṃ samarpayāmāsa /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ekonacatvāriṃśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 40:"
        },
        {
          "tag": "p",
          "attributes": {},
          "text": "anyedyuḥ sā prabhāvatī gamanāya śukaṃ pṛcchati sma /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gaccha tvaṃ gantukāmānāṃ gamanaṃ ca śubhaṃ bhuvi /"
            },
            {
              "tag": "l",
              "attributes": {},
              "text": "subiddhiriva cedvaktuṃ vijānāsi kṛtākṛtām // Suk_40.1 (=193) //"
            }
          ]
        },
        {
          "tag": "p",
          "attributes": {},
          "text": "prabhāvatyāha-kathametat? śukaḥ-nagarābhighe pattane subuddhi- kubuddhiśceti mitradvayaṃ jane prasiddham /\nanyadā subuddhirdeśāntaraṃ yayau /\nkubuddhistu mitrastriyaṃ yayau /\nsubuddhiśca dhanamarjayitvā deśāntarātsamāgataḥ /\ntataḥ kubuddhiḥ subuddheḥ kapaṭasnehaṃ darśayati /\nsubuddhināpi sammānitaḥ /\nkubuddhistaṃ pratyāha-bhavatā kvāpi kiñcitkautukaṃ dṛṣṭam? tenoktam-sarasvatīnadītīre kūpamadhye taramāṇamakālajamāmraphalaṃ dṛṣṭaṃ manoramanāmini grāme /\nkubuddhirāha-mithyedam /\nsubuddhirāha-satyametat /\ntenoktam-yadi satyaṃ bhavati tadā yadasmadgṛhe dvābhyāṃ hastābhyāṃ grahītuṃ śakyate tattvayā grāhyam /\nalīke tvadīyagṛhādahaṃ gṛhṇāmi /\niti paṇbandhaṃ kṛtvā kubuddhī rātrau kūpāttatphalaṃ jagrāha /\nphalābhāve tu subuddhinā haritam /\natha sa tadbhāryāṃ grahītukāmaḥ paṇabandhaṃ yācate /\ntadatra subuddhirnijabhāryārakṣaṇe kamupāyaṃ karotviti praśnaḥ /\nuttaraṃ śuka āha-subuddhistaṃ duṣṭāśayaṃ jñātvā nijagṛhavastujātaṃ nijakalatraṃ ca prāsādopari kṣiptvā /\nārohaṇikāṃ pātayāmāsa /\nkubuddhiḥ samāyātaḥ /\nsubuddhirāha-evaṃ yadrocate tadasmadgṛhād gṛhyatām /\nsa ca kalatrāharaṇāya niḥśreṇikāṃ dvābhyāṃ hastābhyāṃ jagrāha /\ntadā subuddhinoktam-mayaivaṃ pūrvaṃ gaditañca yad dvābhyāṃ hastābhyāṃ grahīṣyase tava tadave nānyat /\ntataḥ kubuddhirvilakṣo bhūtvā bahiryayau /\njanaiśca ninditaḥ /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau catvāriṃśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 41:"
        },
        {
          "tag": "p",
          "attributes": {},
          "text": "anyadā vaṇigvadhūḥ prāha-kīra! yadi tvaṃ manyase tadā gacchāmi /\nśukaḥ prāha--"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yuktaṃ te gamanaṃ devi yadi tatra gatā satī /"
            },
            {
              "tag": "l",
              "attributes": {},
              "text": "saṅkaṭe khalu vetsi tvaṃ kiñcidvaktuṃ dvijo yathā // Suk_41.1 (=194) //"
            }
          ]
        },
        {
          "tag": "p",
          "attributes": {},
          "text": "prabhāvatī prāha-\"kathametat'? śukaḥ-asti pañcapuraṃ nāma nagaram /\ntatra śatrumardano nāma rājā /\ntatsutāyā madanarekhāyā gale granthirbabhūva /\nvaidyairasādhyetyuktvā parityaktā tato rājñā ḍiṇḍimāghoṣaṇaṃ kāritaṃ yathā yaḥ ko 'pi matsutāṃ gatarogāṃ karoti tamahaṃ dāridryarahita karomīti śrutvā paragrāmādāgatayā kayāciddvijabhāryayā ḍiṇḍimaḥ spṛṣṭaḥ /\ntasminpṛṣṭe tayoktam-yanmama patirmāntrikaḥ /\nsa rājasutā praguṇāṃ vidhāsyati /\ntato rājapuruṣaiḥ samānītaḥ /\ntasya ca nīyamānasya bhāryā jagāda-\"nātha! gaccha nagaram /\nrājasutāyāṃ praguṇīkṛtāyāṃ tava bahu phalaṃ bhāvi /\nsa ca maṇḍalopaviṣṭo mantrādikamajānam kathaṃ bhavatviti praśnaḥ /\nśuka uttaraṃ prāha-sa māntrika ācāryavistāraṃ kṛtvā mantramityuccārayāmāsa /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "hauṃ jīvaṇu jāṇauṃ kāiṃ caḍuḍai vāvai sāiṃ /"
            },
            {
              "tag": "l",
              "attributes": {},
              "text": "ghalliu bambhaṇi vīsāsu paiṃ bhuñjasu sukaasu hāiṃ // Suk_41.2 (=195) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[ahaṃ jīvanaṃ jānāmi kim tat piṣyate vihīyate /"
            },
            {
              "tag": "l",
              "attributes": {},
              "text": "gṛhe brāhmaṇi viśrāmya patiṃ sevasva sukhamevaṃ bhavati] // Suk_41.2* (=195*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vaṇaṃ iha ākhuriadantappahasantaaṃ /"
            },
            {
              "tag": "l",
              "attributes": {},
              "text": "kahiṃ pi aurantaambehi siṃgariaṃ // Suk_41.3 (=196) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[vanamidamaṅkuritadantaprahasantaṃ /"
            },
            {
              "tag": "l",
              "attributes": {},
              "text": "kutrāpi aṅkuritāmraiḥ śṛṅgāritam] // Suk_41.3* (=196*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sarasakhīramāliaphalabhāraṇājhipraṃ /"
            },
            {
              "tag": "l",
              "attributes": {},
              "text": "kahiṃ pi ṭisburiṇijambuiṇiaasohiaṃ // Suk_41.4 (=197) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[sarasakṣīramālikāphalabhāranāmitam /"
            },
            {
              "tag": "l",
              "attributes": {},
              "text": "kutrāpi ṭimburiṇījambūnicayaśobhitam] // Suk_41.4* (=197*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kahiṃ pi karavandāijālasaṃrāiaṃ /"
            },
            {
              "tag": "l",
              "attributes": {},
              "text": "kahiṃ pi kappūrakaṅkolagandhavahaṃ // Suk_41.5 (=198) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[kutrāpi karavindajālasaṃrājitam /"
            },
            {
              "tag": "l",
              "attributes": {},
              "text": "kutrāpi karpūrakaṅkolagandhavaham] // Suk_41.5* (=198*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "devadāruppiaṅgucūamallīlāṃ /"
            },
            {
              "tag": "l",
              "attributes": {},
              "text": "kahiṃ pi sirikhaṇḍaaigarutarumaṇḍiaṃ // Suk_41.6 (=199) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[devadārupriyaṅgucūtamallolatam /"
            },
            {
              "tag": "l",
              "attributes": {},
              "text": "kutrāpi śrīkhaṇḍāgarutarumaṇḍitam] // Suk_41.6* (=199*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ṇāapuṃṇāadāḍimavaraṇāḍambaraṃ /"
            },
            {
              "tag": "l",
              "attributes": {},
              "text": "maaraborīrhi kavivīhipīlughaṇaṃ // Suk_41.7 (=200) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[nāgapunnāgadāḍimāvaraṇāḍambaram /"
            },
            {
              "tag": "l",
              "attributes": {},
              "text": "makarabadarokapitthavīthīpīlughanam] // Suk_41.7* (=200*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dīhaghaṇavāsa jalīrhi aikhohiaṃ /"
            },
            {
              "tag": "l",
              "attributes": {},
              "text": "kahiṃ pi ratta-----ḍambaraṃ // Suk_41.8 (=201) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[dīrghaghanavāsajālaiḥ atikṣobhitam /"
            },
            {
              "tag": "l",
              "attributes": {},
              "text": "kutrāpi rakta------ḍambaram] // Suk_41.8* (=201*) //"
            }
          ]
        },
        {
          "tag": "l",
          "attributes": {},
          "text": "poṣphalīviḍavaghaṇakarammaruddhambaraṃ // Suk_41.9 (=202) //"
        },
        {
          "tag": "l",
          "attributes": {},
          "text": "[poppalīviṭapaghanakamraruddhāmbaram] // Suk_41.9* (=202*) //"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kiñca-"
            },
            {
              "tag": "l",
              "attributes": {},
              "text": "rattakaṇavīre kaṇavīriaṃ phaliaṃ /"
            },
            {
              "tag": "l",
              "attributes": {},
              "text": "aṇṇavacchammi sevattiā phulliā // Suk_41.10 (=203) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[raktakarṇavīre karṇavīrakaṃ phalitam /"
            },
            {
              "tag": "l",
              "attributes": {},
              "text": "anyavṛkṣake sevantikā phullitā] // Suk_41.10* (=203*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "aṇṇavacchammi kāranda āvacchaaṃ /"
            },
            {
              "tag": "l",
              "attributes": {},
              "text": "aṇṇavacchammi sindūraaṃ phulliaṃ // Suk_41.11 (=204) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[anyavṛkṣake kāraṇḍamācchāditam /"
            },
            {
              "tag": "l",
              "attributes": {},
              "text": "anyavṛkṣake sindūrakaṃ phullitam] // Suk_41.11* (=204*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "aṇṇavaccammi phullastamandāraaṃ /"
            },
            {
              "tag": "l",
              "attributes": {},
              "text": "sirisauttuṅgagandhohavaramāruaṃ // Suk_41.12 (=205) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[anyavṛkṣake phullamandārakam /"
            },
            {
              "tag": "l",
              "attributes": {},
              "text": "śirīṣottuṅgagandhaharamārutam] // Suk_41.12* (=205*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "aṇṇavacchammi siriātoraṇaṃ /"
            },
            {
              "tag": "l",
              "attributes": {},
              "text": "phulliaṃ maṇoharaṃ jaṇiaparisohiaṃ // Suk_41.13 (=206) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[anyavṛkṣake sindūrikātoraṇam /"
            },
            {
              "tag": "l",
              "attributes": {},
              "text": "phullitaṃ manoharaṃ janitapariśobhitam] // Suk_41.13* (=206*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "aṇṇavacchammi juttaddaaṃ kundaaṃ /"
            },
            {
              "tag": "l",
              "attributes": {},
              "text": "malliṇomāliākusumā ghaṇapupphiā // Suk_41.14 (=207) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[anyavṛkṣake yuktadalaṃ kundakam /"
            },
            {
              "tag": "l",
              "attributes": {},
              "text": "mallīnavamālikākusumāni ghanapuṣpitāni] // Suk_41.14* (=207*) //"
            }
          ]
        },
        {
          "tag": "p",
          "attributes": {},
          "text": "ityevaṃ bāhmaṇasya vadato rājaputryā hasitam /\nhāsyatirekeṇa galagrandhirdvidhā babhūva /\ndvidhā jāte ca tasmin rājasutāyāḥ sukhamutpannam /\nnṛpeṇa ca kṛtārthīkṛto vipraḥ svasadana gataḥ /\niti kathāṃ śrutvo prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ekacatvāriṃśattamo kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 42:"
        },
        {
          "tag": "p",
          "attributes": {},
          "text": "arepadyuḥ prabhāvatī \"gacchāmī\"ti śukaṃ pratyāha /",
          "children": [
            {
              "tag": "lg",
              "attributes": {},
              "children": [
                {
                  "tag": "l",
                  "attributes": {},
                  "text": "śukaḥ-"
                },
                {
                  "tag": "l",
                  "attributes": {},
                  "text": "sukhopabhogaḥ saṃsāre sāraṃ sarvāṅgasundari /"
                },
                {
                  "tag": "l",
                  "attributes": {},
                  "text": "vraja cedvyāghramārīva vetsi vaktuṃ tvamuttaram // Suk_42.1 (=208) //"
                }
              ]
            }
          ]
        },
        {
          "tag": "p",
          "attributes": {},
          "text": "tacchrutvā prabhāvatyāha-\"sukhopabhogaḥ saṃsāre kora! kathāṃ kathaya\" /\nśukaḥ kathāṃ prāha- asti deulākhyo grāmaḥ /\ntatra rājasiṃho nāma rājaputraḥ tadbhāryā kalahapriyeti viśrutā /\nsānyadā bhartrā sārdhaṃ kalahaṃ vidhāya putradvayopetā piturgṛhaṃ prati calitā /\nsā ca kopavaśātpattanāni bahūni vanāni ca bahūnyatikramya gatā malayapāśvasthaṃ mahākānanam /\ntacca kathaṃ bhūtam /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "candaṇasattacchaāsaṇṇaaṃ saralavaratuṅgatarusāhasaṃchaṇṇaaṃ /"
            },
            {
              "tag": "l",
              "attributes": {},
              "text": "kahiṃ pi sahaārakhajjūriaṃ phaṇasaa mattālivihaṅgabhāriaṃ // Suk_42.2 (=209) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[candanasaptacchadasannaddhaṃ saralavaratuṅgataruśākhāsaṃcchannam /"
            },
            {
              "tag": "l",
              "attributes": {},
              "text": "kvāpi sahakārakharjūrikaṃ panase mattālivihaṅgabharitam] // Suk_42.2* (=209*) //"
            }
          ]
        },
        {
          "tag": "l",
          "attributes": {},
          "text": "kahiṃ pi selupīluphapūriantaaṃ sarasavorabahutintaḍīchaṇṇaaṃ dāḍimīphalabillaphalasugandhivāaaṃ // Suk_42.3 (=210) //"
        },
        {
          "tag": "l",
          "attributes": {},
          "text": "[kvāpi selupīlūprapūritāntaraṃ sarasabadarabahutintiḍīcchannam dāḍimīphalabilvaphalasugandhivātakam] // Suk_42.3* (=210*) //"
        },
        {
          "tag": "p",
          "attributes": {},
          "text": "evaṃvidhe gahane gatā sā kalahapriyā vyāghraṃ dadarśa /\nsa ca vyāghrastava saputrāṃ dṛṣṭvā pucchena bhūmimāhatya dhāvitaḥ /\ntataḥ sā kathaṃ bhavatu? iti praśnaḥ /\nuttaraṃ śukaḥ prāha-sā vyāghramāgacchamānaṃ dṛṣṭvā ghārṣṭyāt putrau capeṭayā hatvā iti jagāda- kathamekaikaśo vyāghrabhakṣaṇāya kalahaṃ kuruthaḥ /\nayamekastāvadvibhajya bhujyatām /\npaścādanyo dvitīyaḥ kaścillakṣyate /\niti śrutvā vyāghramārī kācidiyamiti matvā vyāghro bhayākulacitto naṣṭaḥ /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nijabuddhyā vimuktā sā bhayādvyāghrasya bhāmini /"
            },
            {
              "tag": "l",
              "attributes": {},
              "text": "anyo 'pi buddhimāṃlloke mucyate mahato bhayāt // Suk_42.4 (=211) //"
            }
          ]
        },
        {
          "tag": "p",
          "attributes": {},
          "text": "iti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau dvicatvāriṃśattamo kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 43:"
        },
        {
          "tag": "p",
          "attributes": {},
          "text": "anyedyuḥ śukamāpṛcchati sma kāminī /\nśukaḥ prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vraja devi na te 'yuktaṃ vrajanaṃ gajagāmini /"
            },
            {
              "tag": "l",
              "attributes": {},
              "text": "vyāghramārīva buddhiste dvitīyāpi yadi sthirā // Suk_43.1 (=212) //"
            }
          ]
        },
        {
          "tag": "p",
          "attributes": {},
          "text": "prabhāvatī pṛcchati, kathametat?"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vyāghramāryāḥ kṛtāṃ buddhiṃ dvitīyāṃ vivadādhunā /"
            },
            {
              "tag": "l",
              "attributes": {},
              "text": "mahatkautukamatrārthe vidyate me priyaṃvada! // Suk_43.2 (=213) //"
            }
          ]
        },
        {
          "tag": "p",
          "attributes": {},
          "text": "śukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "taṃ dṛṣṭvā kānane vyāghraṃ naṣṭaṃ jātaṃ bhayākulam /"
            },
            {
              "tag": "l",
              "attributes": {},
              "text": "mṛgadhūrto hasannāha vyāghro naṣṭaḥ kuto bhayāt // Suk_43.3 (=214) //"
            }
          ]
        },
        {
          "tag": "p",
          "attributes": {},
          "text": "vyāghraḥ-gaccha gaccha jambuka tvamapi kiṃñcidgūgpradeśam /\nyato vyāghramārīti yā śāstre śrūyate tayāhaṃ hantumārabdhaḥ paraṃ gṛhītakarajīvito naṣṭaḥ śīghraṃ tadagrataḥ /\nmṛgadhūrtaḥ-vyāghra! tvayā mahatkautukamāveditaṃ yanmāṃsapiṇḍād mānuṣādapi bibheṣi /\nvyāghraḥ-pratyakṣameva mayā sātmaputrāvekaikaśo māmattuṃ kalahāyamānau capeṭayā ghnannī dṛṣṭā /\njambukaḥ-svāmin! yatrāste sā dhūrtā tatra gamyatām /\nyadi vyāghra! tava tatra gatasya sā sammukhamapīkṣate tadā mama tvadīyā velā smaraṇīyā /\nvyāghraḥ-śṛgāla! yadi tvaṃ māṃ muktvā yāsi tadā velāpyavelā syāt /\njambukaḥ-yadyevaṃ tahi māṃ nijagale baddhvā cala śīghram /\nsa vyāghrastathā kṛtvā kānana yayau /\nvyāghramāryapi prāptā putrasahitā tena jambukakṛtotsāhād vyāghrātsā kathaṃ mucyatām /\niti praśnaḥ /\nśukaḥ-tayā vyāghramāryā tadā cintitaṃ yadayaṃ mṛgadhūrtenānītastasmādamumeva jambukamākṣipantyaṅgulyā tarjayantyuvāca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "re re dhūrta tvayā dattaṃ mahyaṃ vyāghratrayaṃ purā /"
            },
            {
              "tag": "l",
              "attributes": {},
              "text": "viśvasyādyaikamānīya kathaṃ yāsi vadādhunā // Suk_43.4 (=215) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ityuktvā dhāvitā tūrṇaṃ vyāghramārī bhayaṅkarā /"
            },
            {
              "tag": "l",
              "attributes": {},
              "text": "vyāghro 'pi sahasā naṣṭo galabaddhaśṛgālakaḥ // Suk_43.5 (=216) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nijabuddhyā punarmuktā vyāghrajād devi sā bhayāt /"
            },
            {
              "tag": "l",
              "attributes": {},
              "text": "buddhirvalavatī tanvi sarvakāryeṣu sarvadā // Suk_43.6 (=217) //"
            }
          ]
        },
        {
          "tag": "p",
          "attributes": {},
          "text": "iti kathāṃ śratvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau tricatvāriṃśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 44:"
        },
        {
          "tag": "p",
          "attributes": {},
          "text": "athānyedyardināvasāne prabhāvatī śukaṃ pṛcchati /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ātmānaṃ saṅkaṭād devi yāhi cedvetsi rakṣitum /"
            },
            {
              "tag": "l",
              "attributes": {},
              "text": "yathātmā saṅkaṭāttena jambukenāpi rakṣitaḥ // Suk_44.1 (=218) //"
            }
          ]
        },
        {
          "tag": "p",
          "attributes": {},
          "text": "sa ca jambuko galabaddho nighṛṣṭapṛṣṭhacaraṇo galadrudhirapravāho mūmūrṣuriva deśāntaraṃ gantumicchatā vyāghramārībhayādvyāghreṇa noyate /\ntato mahato 'pāyāt śṛgālaḥ kathaṃ mucyate-iti praśnaḥ /\nuttaraṃ prāha śukaḥ-tatastaṃ vyāghraṃ bahunadīkānanaviṣamasamapredeśaparvatānullaṅghayantaṃ satvaraṃ dṛṣṭvā ātmānaṃ mocayitukāmaḥ śṛgālo bhṛśaṃ jahāsa pīḍito 'pi san /\nvyāgreṇoktam-kathaṃ hasitam /\nsa āha-deva! sā mayā vyāghramārīti dhūrtikā jñātā /\ntvatprasādācca dūradeśamāgato 'haṃ jīvitaḥ /\nparaṃ yadi sāsmadraktasrāvasaṃlagnā pāpinī pṛṣṭhataḥ sameti tadā kathaṃ jīvitavyam /\nato 'ha hasitaḥ /\nvyāghrasvāmin! sthirībhūya vicāraya /\natha tuṣṭo vyāghrastena vākyena \"tathe'tyuktvā jambukaṃ muktvā sahasā naṣṭaḥ /\nśṛgālo 'pi sukhaṃ tasthau /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "buddhirvaraṃ varāroha dhanamānasukhaiṣiṇām /"
            },
            {
              "tag": "l",
              "attributes": {},
              "text": "buddhihīnāḥ paraṃ kleśaṃ prāpnuvanti kṛśodari // Suk_44.2 (=219) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "balaṃ prajñāvihīnasya parakāryāya kevalam /"
            },
            {
              "tag": "l",
              "attributes": {},
              "text": "girikūṭopamāṅgasya kuñjarasyeva dṛśyate // Suk_44.3 (=220) //"
            }
          ]
        },
        {
          "tag": "p",
          "attributes": {},
          "text": "iti kathāṃ śrutvā prabhāvatī śukavākyavismitā suptā /"
        },
        {
          "tag": "p",
          "attributes": {},
          "text": "iti śukasaptatau catuścatvāriṃśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 45:"
        },
        {
          "tag": "p",
          "attributes": {},
          "text": "anyedyuḥ sā kāminī sandhyāyāṃ śukaṃ papraccha-\"gamiṣyāmī'ti /\nśukaḥ prāha--"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "samayojyaṃ priyaṃ bhoktuṃ tava bhāmini samprati /"
            },
            {
              "tag": "l",
              "attributes": {},
              "text": "vañcitā vetsi cetkartuṃ kiñcidviṣṇuḥ purā yathā // Suk_45.1 (=221) //"
            }
          ]
        },
        {
          "tag": "p",
          "attributes": {},
          "text": "prabhāvatyāha--\"kathametat' /\nśukaḥ prāha-asti vilāsapuraṃ nāma nagaram /\ntatra arindamo nāma rājā /\ntatra ca viṣṇunāmā brāhmaṇo ratilolupaḥ kuṭumbavarjito ratikarmaṇi sarvanārīduḥsaha iti nagare prasiddho babhūva /\nveśyābhirapi na śakyate jetuṃ kimpunaḥ kulāṅganābhiḥ /\ntatra ratipriyā nāma gaṇikā /\natha sā ṣoḍaśa drammān gṛhītvā tamājuhāva /\ntamāyāntaṃ dṛṣṭvā sā cāṭūktibhiḥ paricaryāṃ cakāra /\nso 'pi cānyakāryanivṛttastasminneva ratikarmaṇi dattamanāstāṃ rantu jetumārebhe /\ntayā ca sa ratilolupaḥ dravyārthaṃ vā parājayārthaṃ vā praharadvayaṃ yāvatsoḍhaḥ /\nniśīthe cādhobhūmikāmāgatya kuṭṭinyagrato niveditaṃ \"yadduḥsaho 'yaṃ dvijaḥ /\npaṇabandhaṃ samarpayitvā tamutkālaya /\nmayi jīvantyāṃ prāgeva bāhulyaṃ bhaviṣyati' /\nkuṭṭinyāha-\"asmadgṛhe na ko 'pi kāmuko gaṇikāṃ jitvā paṇabandhaṃ jagrāha /\ntato 'hamenaṃ yāvatprapañcena niḥsārayāmi tāvatsoḍhavya iti /\nyadā cāhaṃ pippalamāruhya sūrpadvayena pakṣaśabdaṃ kukkuṭadhvaniṃ vidadhāni tadā vibhātamiti kṛtvā niḥsāraṇayaḥ'-ityuktvā preṣitoparibhūmau gaṇikā /\nyathoktaṃ ca kuṭṭinyā tāvatkṛtam /\ntasminkṛte vibhātamiti kṛtvā niḥsārito dvijaḥ /\nyāvad gṛhadvarastho vyomamālokayate tadopari niśīthovartate /\ntadā sa vipraḥ kuṭṭinīparājito janamadhye parājayaṃ kathaṃ vahatu-iti praśnaḥ /\nśukaḥ-yadā vipraḥ kukkuṭadhvanisthānamavalokayati tāvatsūrpadvayayutāṃ kuṭṭinīṃ dadarśa /\ntena ca sā loṣṭenāhatya bhūmau pātitā pramādajanaiśca dhikkṛtā /\nsa ca brāhmaṇo grahaṇakaṃ dviguṇaṃ gṛhītvā puramadhye gaṇikāṃ vinindya /\nsvagṛhaṃ yayau /"
        },
        {
          "tag": "p",
          "attributes": {},
          "text": "iti śukasaptatau pañcacatvāriṃśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 46:"
        },
        {
          "tag": "p",
          "attributes": {},
          "text": "athānyedyuḥ prabhāvatī śukaṃ pṛcchati /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yāhi devi gṛhaṃ muktvā yadi vetsi tvamuttaram /"
            },
            {
              "tag": "l",
              "attributes": {},
              "text": "yathā karagarānāthaḥ kṛtavānbhūtanigrahe // Suk_46.1 (=222) //"
            }
          ]
        },
        {
          "tag": "p",
          "attributes": {},
          "text": "asti devi vatsomaṃ nāma nagaram /\ntatra vidvāndaridro brāhmaṇaḥ /\ntasya priyā ca karagarābhidhānā yathārthanāmno sarvajantūdvegakāriṇī, yattaddvāradeśavṛkṣasthito bhūtastasyāḥ karagarāyā bhayātpalāyyāṭavyāṃ gataḥ /\nbrāhmaṇo 'pi tasyā udvegāddeśāntarābhimukho 'bhūt /\nso 'pi ca tena bhūtena dṛṣṭo jalpitaśca mārgaśrāntastvam /\ntena tvayādya mamātithinā bhāvyam /\nvipreṇa bhīruṇoktam-yadātithyaṃ karoṣi tadvidhehi śīghram /\nbhūtenoktam-na tvayā bhetavyam /\ntvaṃ mama svāmī yato 'haṃ tvadgṛhadvāravṛkṣastho bhūtaḥ karagarābhayenehāgataḥ /\ntatastava nijasvāminī guṇavadupakartavyameva /\ntasmāttvaṃ dvija mṛgāvatīṃ rājadhānīṃ madanabhūpatisanāthāṃ gaccha /\ntatra cāhaṃ tatputrīṃ mṛgalocanāṃ grahīṣye /\nsā cānyairmantrikairnorujā na bhaviṣyati /\ntattvayi samāgate tava darśanādevāhaṃ tyakṣyāmi /\ntataḥ paraṃ tu mantravādo na vidheyaḥ /\niti bhaṇitvā so 'pi bhūto gatvā tāṃ rājaputrīṃ jagrāha /\nvipro 'pi tatra yayau /\ntena ca ḍiṇḍimaḥ spṛṣṭaḥ /\ntato rājakulaṃ gato vipra ācāryavistaraṃ vidadhe /\nbhūta ācāryavistaraṃ yāvannamuñcati tāvatkiṃ karotviti praśnaḥ /\nśuka-bhūtagrahe 'nivartite vipreṇoktam-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "karagaraṇāhau āiau bhūa eu vīsasiu ṭhiu dhutta /"
            },
            {
              "tag": "l",
              "attributes": {},
              "text": "āpiṇi boliu saṃbhari re kūḍauṃ kiṃ maiṃ deva jutta // Suk_46.2 (=223) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[karagarānātho 'hamāgatya bhūta iha viśvasya sthito dhūrta /"
            },
            {
              "tag": "l",
              "attributes": {},
              "text": "ātmano vacanaṃ saṃbhṛhi re kūṭakaṃ kiṃ mayi deva yuktam] // Suk_46.2* (=223*) //"
            }
          ]
        },
        {
          "tag": "p",
          "attributes": {},
          "text": "uktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "manuṣyāḥ sukulotpannā api ca brahmacārimaḥ /"
            },
            {
              "tag": "l",
              "attributes": {},
              "text": "na bhavanti mṛṣāvācaḥ kiṃ punardevayonayaḥ // Suk_46.3 (=224) //"
            }
          ]
        },
        {
          "tag": "p",
          "attributes": {},
          "text": "tato bhūtaḥ tyaktvā jagāma /\niyaṃ muktetyuktvā brāhmaṇāya rājñā sutāḥ rājyārdhañca pradattam /\nvipro 'pi pūrṇamanoratho jagāma /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ṣaṭcatvāriṃśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 47:"
        },
        {
          "tag": "p",
          "attributes": {},
          "text": "dinamativāhya prabhāvatī śukaṃ pṛcchati /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gaccha devi gatā vetsi yadi kartuṃ tvamuttaram /"
            },
            {
              "tag": "l",
              "attributes": {},
              "text": "yathā karagarānāthaḥ kṛtavānbhūtasaṅkaṭe // Suk_47.1 (=225) //"
            }
          ]
        },
        {
          "tag": "p",
          "attributes": {},
          "text": "sa karagarāpatiḥ rājakanyayā saha rājalakṣmīṃ bhuṅkte /\natrāntare sa bhūtaḥ karṇāvatīṃ gatvā rājño bhāryāṃ sulocanāṃ jagrāha /\nsā madanasya pitṛṣvasā /\nsā cātyarthaṃ pīḍitā jīvitaśeṣābhūt /\nsāpi śatrughnanarapaterbhāryā mātṛrājye keśavamāntrikamākārayāmāsa /\nsa ca nijadūtāpreṣayitvā keśavo 'pi rājñā priyavākyaiḥ prahito 'pyagantukāmukaḥ /\ntadā sa karagarāpatirbhāryānurodhato jagāma /\ntatra gataḥ sanmānito mahībhujā śatrughnena gataḥ sulocanāveśmani /\nsa ca bhūtastamāyāntaṃ dṛṣṭvā paruṣairvākyaistarjayannityāha-\"mayā pratipannamekadeśe kṛtam /\nadhunā tu vipra tvayā ātmā rakṣaṇīyaḥ' /\nsa ca dvijo na mantraṃ na tantraṃ vijānāti /\nkathaṃ bhavatviti praśnaḥ /\nśukaḥ- tadā taṃ bhūtaṃ jñātvā kālavedī kṛtāñjalirbhūtvā tatkarṇamāśrityeti jagāda dvijaḥ /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "prāptā karagarā bhūta pṛṣṭhalagnātra me 'dhunā /"
            },
            {
              "tag": "l",
              "attributes": {},
              "text": "yadbhartā cātra samprāptastadvyākhyātumihāgataḥ // Suk_47.2 (=226) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "śrutvaitadvacanaṃ bhīto bhūto vismitamānasaḥ /"
            },
            {
              "tag": "l",
              "attributes": {},
              "text": "yāmīti brāhmaṇaṃ proktvā pātraṃ tyaktvā jagāma tat // Suk_47.3 (=227) //"
            }
          ]
        },
        {
          "tag": "p",
          "attributes": {},
          "text": "tadā pātre svasthībhūte śatrughnarājñā satkṛto brāhmaṇo mṛgāvatīnagaraṃ yayau /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau saptacatvāriṃśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 48:"
        },
        {
          "tag": "p",
          "attributes": {},
          "text": "athānyedyuḥ prabhāvatī śukaṃ pṛcchati-gacchāmi narāntaramiti /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sambhogasukhamevātra paramaṃ vraja sundari /"
            },
            {
              "tag": "l",
              "attributes": {},
              "text": "viṣame nirṇayaṃ kartuṃ vetsi cecchakaṭālavat // Suk_48.1 (=228) //"
            }
          ]
        },
        {
          "tag": "p",
          "attributes": {},
          "text": "pāṭalīpurapaṭṭane sārvabhaumo nando nāma rājabhūt /\nśakaṭālastasya nṛpateḥ sacivāgraṇīrabhat /\ntadbuddhivibhavākrāntāśca bhūpālāḥ sarve 'pi karadā abhavan /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "aprājñena ca kātareṇa ca guṇaḥ syātsānurāgeṇa kaḥ prajñāvikramaśālino 'pi hi bhavet kiṃ bhaktihīnātphalam /"
            },
            {
              "tag": "l",
              "attributes": {},
              "text": "prajñāvikramabhaktayaḥ samuditā yeṣāṃ guṇā bhūtaye te bhṛtyā nṛpateḥ kalatramitare sampatsu cāpatsu ca // Suk_48.2 (=229) //"
            }
          ]
        },
        {
          "tag": "p",
          "attributes": {},
          "text": "kiñca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "prajñāguptaśarīrasya kiṃ kariṣyanti saṃhatāḥ /"
            },
            {
              "tag": "l",
              "attributes": {},
              "text": "hastopadhṛtachatrasya vāridhārā ivārayaḥ // Suk_48.3 (=230) //"
            }
          ]
        },
        {
          "tag": "p",
          "attributes": {},
          "text": "sa ca rājā dharmanāśakaṃ kurvannirdravyāṃ ca medinīṃ vidadhāno niṣiddho mantriṇā /\ntatastenāpi mūrkheṇa rājñā sacivo 'vaṭe nikṣiptaḥ /\nsa ca saputrastatra ciraṃ tasthau /\ntataḥ śakaṭāle mahāmātye tatrasthe sarvatra mṛto mṛta iti vārttābhūt /\ntato baṅgālanāthena tatparīkṣārthamātmoyapuruṣā ghoṭikādvayaṃ samarpya nandapārśve preṣitāḥ /\nyadetayormadhyātkā mātā kā ca putrī iti jñātvā samāgantavyam /\nsarvalakṣaṇasampūrṇe sadṛśe ghoṭiketāni ca lakṣaṇāni śālihotrajñātavyāni /\nyadā ca ko 'pi nandarājye ghoṭikānirṇayaṃ kartuṃ na kṣamastadā nando rājā vyacintayāt-\"śakaṭālaṃ vināhaṃ paribhavāspadaṃ jātaḥ\" /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "bhūmeśca deśasya guṇānvitasya bhṛtyasya vā buddhimataḥ praṇāśe /"
            },
            {
              "tag": "l",
              "attributes": {},
              "text": "bhṛtyapraṇāśe maraṇaṃ nṛpāṇāṃ naṣṭāpi bhūmiḥ sulabhā na bhṛtyāḥ // Suk_48.4 (=231) //"
            }
          ]
        },
        {
          "tag": "p",
          "attributes": {},
          "text": "vicintyaiva daṇḍapāśikamabravīt \"yacchakaṭālakule kaścitkūpagato vidyate na vā\" /\ntenoktam-\"kaścidasti paraṃ vyaktito na jñāyate /\nyataḥ pūrvoddiṣṭaṃ bhaktaṃ kaścitkūpagato gṛhṇāti /\ntaṃ ca kūpādākṛṣya sammānya ca eva muktavān-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "mānyastvaṃ mama mitraṃ ca guruḥ svāmī niyogakaḥ /"
            },
            {
              "tag": "l",
              "attributes": {},
              "text": "āśrayasya sadā dātā ki ka na tvaṃ sadānagha // Suk_48.5 (=232) //"
            }
          ]
        },
        {
          "tag": "p",
          "attributes": {},
          "text": "uktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "svāmī durṇayavāraṇavyatikare śāstropadeśe gururviśrambhe hṛdayaṃ niyogasamaye dāso bhaye cāśrayaḥ /"
            },
            {
              "tag": "l",
              "attributes": {},
              "text": "dātā saptasamudrasīmaraśanādāmāntikāyāḥ kṣiteḥ sarvākāramabhūtsvayaṃ varasuhṛtko na karṇo mama // Suk_48.6 (=233) //"
            }
          ]
        },
        {
          "tag": "p",
          "attributes": {},
          "text": "mantriṇoktam-\"svāmin kiṃ vidheyaṃ tadādiśa' /\nrājñoktam-\"asya vaḍavāyugalasya madhye kā mātā kā ca putrī iti sandehamamīṣāṃ chalātmanāṃ dūtānāṃ śīghraṃ chindhi /\nsa kathaṃ chinattu tatsandehamiti praśnaḥ /\nśukaḥ-tato mantriṇā tadvaḍavāyugaṃ saparyāṇaṃ kārayitvā bāhyālyāmativāhya paryāṇarahitaṃ vidhāya śrāntaṃ sammocitam /\ntadanu tadyugalaṃ ca mātṛsutāviceṣṭitaṃ cakāra /\nmātā jihvayā sutāṃ lileha sutā ca tāṃ prati ativatsalābhūt /\ntataḥ sumantriṇā mātṛsutāviśeṣā rājño 'gre niveditaḥ /\ntataśca śakaṭālaḥ parāṃ lakṣmīṃ prasiddhiṃ ca lebhe /\niti kathāṃ śratvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau aṣṭacatvāriṃśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 49:"
        },
        {
          "tag": "p",
          "attributes": {},
          "text": "athāparedyuḥ dinakṛtyaṃ sā vidhāya śukamāpṛcchate /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sambhogasukhamevādya bhoktuṃ te devi yujyate /"
            },
            {
              "tag": "l",
              "attributes": {},
              "text": "viṣame 'pi pravīṇāsi punaścecchakaṭālavat // Suk_49.1 (=234) //"
            }
          ]
        },
        {
          "tag": "p",
          "attributes": {},
          "text": "yathāpūrvaṃ tathaiva baṅgālanātho yaṣṭikāṃ suvṛttāṃ dhvajācchidriṇīmayīṃ jīvacachakaṭālaparīkṣāyai taireva puṃbhiḥ preṣayāmāsa /\nyathā yuṣmābhirnandarājye gatvā asyā yaṣṭikāyā ratnasuvarmavajrairkhacitāyā ādimantaṃ jñātvā samāgantavyamityādeśātte pumāṃso nandapārśvamāgatya yaṣṭikāṃ tatpurato muktvā ādimantaṃ ca papracchuḥ /\ntacchratvā pradhānaiḥ kalābhijñairvaṇigvaraistolitā ānyaiśca kovidairavalokitā /\nparaṃ kenāpi ādyantavibhāgo na jñātaḥ /\ntato rājā śakaṭālamādiśat yattvāṃ vinā ādyantavibhāgaṃ na ko 'pi jānāti /\ntatastvayā nirṇayo vidheya eva /\ntato mantrī vadati-\"svāmin! yuṣmatkṛtā sambhāvanāpi na niṣphalā /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "uktañca suvaṃśasyāvadātasya śaśāṅkasyeva lāñchanam /"
            },
            {
              "tag": "l",
              "attributes": {},
              "text": "kṛcchreṣu vyarthayā yatra bhūpaterbharturājñayā // Suk_49.2 (=235) //"
            }
          ]
        },
        {
          "tag": "p",
          "attributes": {},
          "text": "tataśca sa mantrī sambhāvito 'pi kathaṃ jñāsyatīti praśnaḥ /\nuttaram-śukaḥ prāha-\"tato 'sau buddhimānmantrī yaṣṭikāṃ jale cikṣepa /\njñātañca yato yanmūlaṃ tadīṣajjale magnam /\ntacca nṛpaterniveditam /\ntena ca teṣāṃ dūtānāmapi kathitam /\ntataste śrutvāsvarājñe nyavedayan /\ntataśca te rājāno nandādhirājasya pūrvajalpitaṃ karaṃ daduḥ /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ekonapañcāśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 50:"
        },
        {
          "tag": "p",
          "attributes": {},
          "text": "anyadā pradoṣe prabhāvatī calitā śukaṃ papraccha /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gaccha devi na te doṣo gamane ko 'pi dṛśyate /"
            },
            {
              "tag": "l",
              "attributes": {},
              "text": "viṣame yadi vetsi tvaṃ dharmabuddhirivehitam // Suk_50.1 (=236) //"
            }
          ]
        },
        {
          "tag": "p",
          "attributes": {},
          "text": "\"kathametat?\" śukaḥ-astiḥ devi dharāpṛṣṭhe jāṅgalābhidho grāmaḥ /\ntatra mitradvayaṃ vartate dharmabuddhirduṣṭabuddhiśceti /\nanyadā tau dvāvapi dhanāśayā deśāntaraṃ gatau /\nkiyadbhirdinaiḥ pracuraṃ dhanamarjayitvā svagrāmāgatau parasparaṃ mantraṃ cakrāte yatpippalādho dhanaṃ kiñchitkṣiptvānyadgṛhe nīyate /\npaścātkrameṇa vibhajyate lagnam /\niti kṛtvā tau nijagṛhaṃ jagmaturhṛṣṭatuṣṭau sukhāsvādatatparau sthitau /\natrāntare yatkṛta duṣṭabuddhinā tanniśamyatām /\nnaca yujyate vaktum /\nyataḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "na vaktavyaṃ dhruvaṃ devi pāpaṃ dṛṣṭaṃ śrutaṃ mayā /"
            },
            {
              "tag": "l",
              "attributes": {},
              "text": "kathāpi khalu pāpānāmalamaśreyase yataḥ // Suk_50.2 (=237) //"
            }
          ]
        },
        {
          "tag": "p",
          "attributes": {},
          "text": "tena ca duṣṭabuddhinā taddravyamutpāṭya gṛhītvā nijagṛhamānītam /\nkālakrameṇa ca sammilitau pippalādhaḥsthitaṃ dravyaṃ grahītuṃ gatau yāvadālokayataḥ tāvaddravyaṃ nāsti /\ndharmabuddhistato gatvā mantriṇo 'gre ācakhyau dhanavṛttāntaṃ hṛtaṃ cāpi kubuddhinā /\nkubuddhināhṛtena uttaraṃ kṛtam /\nsahasrasya paṇo muktaḥ /\netadarthe śapathaṃ dāpayiṣyāmi /\nmantriṇoktamevamevāstu /\ndvitīyenāpi pratipannaṃ yadā tadā mantriṇā pratibhuvau gṛhītvā muktau gatau gehaṃ pṛthakpṛthak /\ntato duṣṭabuddhirnijaṃ pitaraṃ viditārthaṃ kṛtvā vṛkṣakoṭare cikṣepa /\nprabhāte sacivastau ca vādino kotukī lokaśca taṃ pippalaṃ yayuḥ /\nduṣṭabuddhiḥ snātaḥ kṛtāñjaliḥ satyaṃ kṛtvā jagāda /\n\"idaṃsatyaṃ brūhi nagottama yadi mayā dravyamapahṛtaṃ tadānena hṛtamiti vācyam /\nyadi na hṛtaṃ tadānena na hṛtamiti vācyam\" /\niti śrutvā tatpitrā nahīti jalpitaṃ sarvalokapratyakṣam /\ntato dharmabuddhiḥ kathaṃ bhavatu-iti praśnaḥ /\ntatsandiṣṭaḥ śuka-prāha--\"dharmabuddhistaṃ śabdaṃ tatpiturjñātvā koṭare vahniṃ jajvāla /\ntaṃ pitaraṃ koṭarāt phūtkūrvantamardhajvalitaṃ ca patitaṃ dṛṣṭvā duṣṭabuddhernigrahaṃ vidhāya mantrī dharmabuddhimānandayāmāsa /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau pañcāśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 51:"
        },
        {
          "tag": "p",
          "attributes": {},
          "text": "anyadā sā bālā śukaṃ papraccha /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yādi devi ratāsvādalubdhe kāmini taṃ naram /"
            },
            {
              "tag": "l",
              "attributes": {},
              "text": "gāṅgilavadvijānāsi viṣame yadi bhāṣitum // Suk_51.1 (=238) //"
            }
          ]
        },
        {
          "tag": "p",
          "attributes": {},
          "text": "prabhāvatī brūte-\"nāhe vedmi /\ntatkathaya\" /\nśukaḥ-\"asti camatkārapuraṃ nāma nagaram /\ntacca caturvedacaturvarṇacaturāśramasamākulam /\ntataḥ kadācittatrasthā brāhmaṇā vallabhīnāthayātrāyāṃ calitā gantrībhiraśvavāhanaiḥ sakautukā vṛddhimantaḥ pūrṇapārthayādisāmagrīkā sāranepathyāḥ saputrakalatrāḥ /\nmārge caurairgṛhītumārabdhāḥ /\nte 'pi sarve bhayākulā naṣṭāḥ /\ngāṅgilanāmā viprastairvipraiḥ saha gantumaśaktaḥ khañjaḥ san samantato gantryārūḍho dhṛtaḥ /\ntataḥ sa kathaṃ bhavatviti praśnaḥ /\nśukaḥ-tataḥ sarveṣu dvijepu naṣṭeṣu sa śakaṭasthaḥ udbhrāntaṃ bhrātaraṃ sāhasika iva jagāda /\nbhrātaḥ kiyanto gajāḥ kiyantaśca vājinaḥ santi /\niti kathaya satūrmaṃ ca tvaṃ dhanurarpaya yathaitāndivyāstreṇa yugapanmārayāmi /\niti vacaḥ śrutvā te taskarāḥ sarve 'pi naṣṭāḥ /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tasmādyo bhāṣituṃ vetti dharme cārthe smare tathā /"
            },
            {
              "tag": "l",
              "attributes": {},
              "text": "kastaṃ dharṣayituṃ śakto nareṣu kamalānane // Suk_51.2 (=239) //"
            }
          ]
        },
        {
          "tag": "p",
          "attributes": {},
          "text": "iti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ekapañcāśattamo kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 52:"
        },
        {
          "tag": "p",
          "attributes": {},
          "text": "atikramya divā prabhāvatī triyāmāsamaye dvijaṃ prāha-vrajāmīti /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vrajābhoṣṭaṃ naraṃ devi yadi kāryaṃ nijaṃ gatā /"
            },
            {
              "tag": "l",
              "attributes": {},
              "text": "jayaśrīriva jānāsi kāryaṃ kartuṃ nijaṃ hitam // Suk_52.1 (=240) //"
            }
          ]
        },
        {
          "tag": "p",
          "attributes": {},
          "text": "kathametat? śukaḥ-śṛṇu devi! asti dharāpṛṣṭhe pratiṣṭhānaṃ nāma pattanam /\ntatra sattvaśīlo rājā /\ntatputro durdamano nāma /\ntena iti cintitaṃ yanmayā svabhujopārjitameva bhoktavyaṃ na tu paitṛkamiti sañcintya nijanagaraṃ tyaktvā samaśīlairmitraiḥ brāhmaṇakāṣṭhataḍvaṇikputraiḥ samaṃ niryayau deśāntaropari /\ntataśca tairmilitaiścintitaṃ yadaramākaṃ ratnabhūmirmahodadhiḥ sevituṃ yujyate /\nuktaṃ yataḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vidyāvatāṃ kulīnānāṃ śauryasampattiśālinām /"
            },
            {
              "tag": "l",
              "attributes": {},
              "text": "sthānaṃ nareśabhavanamathavā yattato 'dhikam // Suk_52.2 (=241) //"
            }
          ]
        },
        {
          "tag": "p",
          "attributes": {},
          "text": "uktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "santa eva satāṃ nityamāpattaraṇahetavaḥ /"
            },
            {
              "tag": "l",
              "attributes": {},
              "text": "gajānāṃ paṅkamagnānāṃ gajā eva dhurandharāḥ // Suk_52.3 (=242) //"
            }
          ]
        },
        {
          "tag": "p",
          "attributes": {},
          "text": "vicāryaivaṃ sevitaḥ payasāṃ patiḥ trisaptakṛtva upoṣitaistaiḥ /\ntatastuṣṭo 'mbhonidhiḥ tebhyaścaturbhyaścatvāri cintāmaṇiguṇāni ratnāni dadau /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nivṛttāḥ kṛtakṛtyāste labdhvā ratnacatuṣṭayam /"
            },
            {
              "tag": "l",
              "attributes": {},
              "text": "viśvastā vaṇijaḥ pārśve sarvaṃ eva samārpayan // Suk_52.4 (=243) //"
            }
          ]
        },
        {
          "tag": "p",
          "attributes": {},
          "text": "tato duṣṭena tena lobhābhibhūtena tadratnacatuṣṭayaṃ jaṅghāntare kṣiptvā sīvitam /\nekadā anyadā ca mārge phūtkṛtaṃ paścāddūrasthitena vaṇijā muṣito 'smīti vadanaiḥ /\ntairuktam-kena hetunā /\nsā āha-mama mūtrotsargārthaṃ paścātsthitasya caureṇa mātrāpahṛtā viśvāpi /\neve ca nivedite tairjñātaṃ-paśya dhūrto 'yam /\nnūnamanena vaṇijākimapi kṛṭaṃ kṛtaṃ bhaviṣyatīti manyamānā vivadantaḥ airāvatīṃ purīṃ yayuḥ /\ntatra ca nītisāra ityākhyāto bhūpatiḥ /\ntasya ca mantrī buddhisāro nāma jagadvikhyātaḥ yasyaivaṃ prasiddhirdeśe deśāntare ca yadvivādināṃ vacanamuktamātraṃ jānāti /\ntataste rājaputrādyāstasmai mantriṇe ācakhyuḥ nijaṃ ratnagamanavṛttānta yathā jātam /\ntathaiva virīkṣyāsmākaṃ madhye ratnajātaṃ vadhabandhaṃ vinā pṛthak pṛthak ekaikaṃ samarpaya /\nyadi ca nārpayasi tāni jñātvā tadā prasiddhirbhivite vyarthatāṃ yāti /\nbuddhisāra iti śrutvā cintāvaṣṭabdhaḥ sthitaḥ /\nsa ca rājā nītisāraḥ kathaṃ syāditi praśnaḥ /\nśukaḥ prāha-yadā sa mantrī ratnacatuṣṭayaṃ tanmadhye sthitaṃ na janāti tadā viṣaṇṇo gṛhamāyayau /\natrāntare mantriputrī prāptanavayauvanā pārvatīṃ natvā piturnamaskāraṇāya gatā jayaśrīnāmadeyā /\npitaraṃ tādṛśaṃ sacintaṃ dṛṣṭvā viṣādakāraṇaṃ pṛcchati sma /\ntato mantrī yathāsthitamācaṣṭe /\nsutā prāha-tāta! mā viṣīda /\nteṣāṃ nirṇayamahaṃ kariṣyate /\nte vivādinaḥ pumāṃso yadā kāraṇāyāgacchanti tadā gṛhe preṣaṇīyāḥ yathāhaṃ tanmadhyādratnajātahartāraṃ samarpayāmi /\nsā āha- putri! yanmayā na jñātaṃ tattvaṃ kathaṃ jñāsyasi? sā āha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "na caitattāta vaktavyaṃ bhinnā buddhirhi dehiṣu /"
            },
            {
              "tag": "l",
              "attributes": {},
              "text": "ko 'pi kiñcidvijānāti jagatyatra kalāparaḥ // Suk_52.5 (=244) //"
            }
          ]
        },
        {
          "tag": "p",
          "attributes": {},
          "text": "kiñca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "muṇḍe muṇḍe matirbhinnā kuṇḍe kuṇḍe navaṃ payaḥ /"
            },
            {
              "tag": "l",
              "attributes": {},
              "text": "tuṇḍe tuṇḍe navā vāṇī gehe gehe pativratā // Suk_52.6 (=245) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "prajñāvisphāritākṣāṇāṃ vidravanti vipattayaḥ /"
            },
            {
              "tag": "l",
              "attributes": {},
              "text": "hastodyatapradīpānāmandhakāra ivāgrataḥ // Suk_52.7 (=246) //"
            }
          ]
        },
        {
          "tag": "p",
          "attributes": {},
          "text": "tasmāttāta! nātra kāpi cintā kāryā /\nprasthāpyāste 'nyadeśinaḥ yathā tānprabodhayāmi /\nprasthāpitāste mantriṇā tayāpi snāpitā bhojitāśca pṛthakpṛthaka śāyitāḥ /\ntataḥ sā śṛṅgāraṃ vidhāya pradhānaṃ rājaputraṃ prāha-ahaṃ ratyarthinī tava pārśvaṃ samāgatā /\ntvaṃ ca mahyaṃ kāñcanaśataṃ dattvā māṃ bhuṅkṣva /\ntenoktam-ahaṃ tava dravyaṃ rājyaṃ copārjya dāsyāmi /\nparamadhunā na kiñcana vidyate /\niti taṃ nirdravyaṃ jñātvā brāhmaṇaṃ gatā /\nbrāhmaṇamapi pūrvoktamevoktavatī /\nbrāhmaṇo jagāda-yadasmatpituḥ pārśve dravyaṃ śāsanabaddhā bhūmirapi tatsarvaṃ tubhyaṃ dāsye /\ntamapi nirdhanaṃ jñātvā parityajya sūtradhāraṃ yayau /\nāha ca saḥ-sāmprataṃ mama pārśve kiñcinna vidyate paraṃ paścāllakṣaṃ dāsyāmi /\ntamapi nirdravyaṃ parityajya vaṇiksutaṃ yayau /\ntathaiva gaditavatī /\nsa āha-svāmini! ratnacatuṣṭayaṃ gṛhītvā māṃ bhuṅkṣva /\ntato jaṅghāyāḥ samākṛṣya ratnajātaṃ samarpayāmāsa /\ntataḥ sā savyājamutthāya śīlarakṣāṃ kurvāṇā jayaśrīrgṛhamāyayau /\nratnacatuṣṭayaṃ piturarpayāmāsa /\nmantryapi tānākārya nijaṃ nijaṃ ratnaṃ samarpayāmāsa /\nte 'pi svaratnalābhātkṛtakṛtyā nijaṃ nijaṃ gṛhaṃ yayuḥ /\niti kathāṃ śrutbā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatī dvipañcāśattamo kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 53:"
        },
        {
          "tag": "p",
          "attributes": {},
          "text": "athāparedyuḥ prabhāvatī gamanāya śukaṃ pṛcchati /\nśukaḥ provāca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vraja rambhoru yuktaṃ te gamanaṃ viṣame sati /"
            },
            {
              "tag": "l",
              "attributes": {},
              "text": "cetkartumuttaraṃ vetsi carmakārakalatravat // Suk_53.1 (=247) //"
            }
          ]
        },
        {
          "tag": "p",
          "attributes": {},
          "text": "prabhāvatī pṛcchati-kathametat? śukaḥ-carmaṇvatīnadītīre carmakūṭa iti grāmaḥ /\ntatra ca dohaḍo nāma carmakāraḥ /\ntasya devikā nāma bhāryā paraṃ parapuruṣalampaṭā /\ntataḥ sa carmakāraścarmaṇāṃ krayaṇāya yadā bahirnirgataḥ tadā tayā upapatiḥ samānītaḥ /\ntayoścānte suratasevinoḥ patiścarmasamāyukto bahirāgataḥ /\ntataḥ sa upapatiḥ sā ca kathaṃ bhavetām iti praśnaḥ /\ntatpṛṣṭaḥ śukaḥ prāha-\nyadā ca tayā patirjñātaḥ samāgacchantadā-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "rūhaṃ cucuhuñcūkaraūṃhūṃ āaucalihaṃ nāvahaṃ madraṃ /"
            },
            {
              "tag": "l",
              "attributes": {},
              "text": "uvāipāu caliyau phiriyā khaṃligāvaha // Suk_53.2 (=247,1) //"
            }
          ]
        },
        {
          "tag": "p",
          "attributes": {},
          "text": "iti vākyaṃ vadati tvaritaṃ niḥsṛtā /\ntatastadvākyaṃ śrutvā bhīto māntrikamākaraṇāya sa mūrkho bhramituṃ gato grāme yāvattāvattayā ca niḥsārito jāraḥ svaveśma gataḥ /\ntatastvamapyuttaraṃ viṣame yadi vetsi tadā gaccha /\nanyathā śayana kuru /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau tripañcāśattamo kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 54:"
        },
        {
          "tag": "p",
          "attributes": {},
          "text": "athātivāhya dinaṃ prabhāvatī gamanotsukā punaḥ śukaṃ pṛcchati /\nsa prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ko doṣo gamyatāṃ devi yādi tvaṃ vetsi bhāṣitum /"
            },
            {
              "tag": "l",
              "attributes": {},
              "text": "dūtena bhāṣitaṃ yadvadviṣame nṛpateḥ puraḥ // Suk_54.1 (=248) //"
            }
          ]
        },
        {
          "tag": "p",
          "attributes": {},
          "text": "prabhāvatyāha-kathametat /\nśukaḥ-asti śakrāvatī nāma purī /\ntasyāṃ dharmadatto nāma rājā dharmādiguṇopetaḥ /\ntasyāmātyaḥ suśīlo nāma /\ntasya ca suto viṣṇunāmā saṃdhivigrahikaḥ pūrvamāsīt /\ntasmātpadādyadā bhraṣṭo dravyahīnaḥ kulāmātyo 'hamityahaṅkṛtaḥ karkaśaśca /\ntato rājā na kiñcidvadati /\nmantrī ca kadācinnṛpamāha-svāminnayaṃ viṣṇurbhakto raktaḥ pravīṇo dūtakarmaṇi /\ntaddevapādaiḥ kvāpi preṣayitvā parīkṣaṇīyaḥ /\ntato rājā tadvākyaṃ śrutvā tatpratikūlaḥ sanbhasmaprābhṛtaṃ mudrayā mudritaṃ samarpya śatrudamananṛpapārśve vidiśāyāṃ nagaryāṃ taṃ preṣayāmāsa /\nso 'pi ca tatra gatastatprābhṛtaṃ bhasmamayamajānanmudritaṃ rājñaḥ puro muktavān /\ntasmiṃścāmaṅgalakāriṇi prābhṛte rājño 'gre mukte rājā kopāṭopasahito babhūva /\ntataḥ sa dūtastasminprābhṛte samānīte kathaṃ kṣemamavāpnotu iti praśnaḥ /\nśuka uttaraṃ prāha-sa viṣṇustaṃ kruddhaṃ dṛṣṭvā buddhimānidamuvāca-svāmin! madīyena nāthenāśvamedho yajñaḥ kṛtaḥ /\ntasya kuṇḍasya tretāgrisambhavaṃ pavitraṃ śreyaskaramaghāpahaṃ bhasma vandanāya samarpitavān /\nyataḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gajāḥ santi hayāḥ santi vicitrāḥ santi sampadaḥ /"
            },
            {
              "tag": "l",
              "attributes": {},
              "text": "tvadīye ca madīye ca durlabhaṃ bhasma yājñikam // Suk_54.2 (=249) //"
            }
          ]
        },
        {
          "tag": "p",
          "attributes": {},
          "text": "ityuktvā sahasotthāya kare bhasma kṛtvā rājñe samarpayāmāsa /\nsa ca tena vacasā tuṣṭiparo vavande /\ntenāpi tuṣṭena pratiprābhṛtaṃ mahatpreṣitam /\nsa ca viṣṇuḥ sammānya visarjitaḥ /\ntatastvamapi bhāmini! viṣame uttaraṃ jānāsi yadi tadā gamyatāmanyathā tiṣṭha /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau catuḥpañcāśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 55:"
        },
        {
          "tag": "p",
          "attributes": {},
          "text": "anyadā yāminīsamaye prabhāvatī gamanāya śukamāpṛcchati /\nkīra uvāca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gaccha rambhoru gamanaṃ yujyate gajagāmini /"
            },
            {
              "tag": "l",
              "attributes": {},
              "text": "yadi vetsyuttaraṃ kartuṃ śrīdharo brāhmaṇo yathā // Suk_55.1 (=250) //"
            }
          ]
        },
        {
          "tag": "p",
          "attributes": {},
          "text": "prabhāvatyāha-kathametat? śuko brūte-carmakūṭe grāme dvijaḥ śrīdharo nāma /\ntatraiva candanākhyaścaryakāraḥ /\ntatpārśvāt śrīdhareṇopānahayugalaṃ kāritam /\ncarmakāro 'pi nityameva dravyaṃ yācate /\nvipro 'pi vadati-tvāṃ hṛṣṭacittaṃ kariṣye /\nevaṃ sumahatkālaṃ yayau /\nsa vipro 'nyadā carmakāreṇa vidhṛtaḥ /\ndhanaṃ vinā sa vipraḥ kathaṃ mucyate /\ntatkathayeti praśnaḥ /\nuttaram /\nśukaḥ prāha-etasminnantare grāmapālasya gṛhe suto jātaḥ /\ntato dvijaḥ prāha chalānveṣo san-carmakṛnmayā pūrvamuktam tvāṃ hṛṣṭacittaṃ kariṣyāmi /\ntadasminsute jāte tvaṃ hṛṣṭacitto na veti /\nyadi sa brūte nāhaṃ hṛṣṭacitta iti tadā rājñā grāhyaḥ syāt /\nanyathā ca dravyaṃ yāti /\ntatastenoktam-hṛṣṭacitto 'haṃ jātaḥ /\ntato dvijaśchalenātmānaṃ vimucya gataḥ /\ntato bhāmini! yadyevamuttaraṃ jānāsi tadā gaccha /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau pañcapañcāśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 56:"
        },
        {
          "tag": "p",
          "attributes": {},
          "text": "athāparedyuḥ prabhāvatī gamanāya śukaṃ pṛcchati /\nśukaḥ--"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yādi devi gatā vetsi yadi kartuṃ tvamuttaram /"
            },
            {
              "tag": "l",
              "attributes": {},
              "text": "viṣame sāntako yadvadvaṇikputraḥ purākarot // Suk_56.1 (=251) //"
            }
          ]
        },
        {
          "tag": "p",
          "attributes": {},
          "text": "astyatra tripatho nāma grāmaḥ /\ntatra sāntako nāma vaṇik mahādhanī kṛpaṇo duṣṭaśīlo grāmāntarapriyaśca /\ntataśca grāmāntarādudgrahaṇikāṃ kṛtvā āgacchanpathi caurairdhṛtaḥ sa bhāmini kathaṃ corabhayānmucyate iti praśnaḥ /\nuttaram /\nśukaḥ-sa vaṇikputraḥ ātmānaṃ corairdhṛtaṃ jñātvā galagrahanāmno yakṣasya samīpavartino 'ntikaṃ yayau /\ntasyāgrataśca dravyaṃ muktvā haste ca khaṭikāmādāya yakṣādhāśāmidamabravīt-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dhanodgrāhaṇikā deva kṛteyaṃ tava sarvataḥ /"
            },
            {
              "tag": "l",
              "attributes": {},
              "text": "idaṃ dravyaṃ mayā labdhaṃ tiṣṭhatyanyacca vṛddhimat // Suk_56.2 (=252) //"
            }
          ]
        },
        {
          "tag": "p",
          "attributes": {},
          "text": "taṃ lekhakaṃ ca dṛṣṭvā yakṣadhanamiti jñātvā taṃ praṇamya te gatāścorāḥ /\nsa ca dravyaṃ gṛhītvā kṣemeṇa gṛhaṃ yayau /"
        },
        {
          "tag": "p",
          "attributes": {},
          "text": "iti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "itiśukasaptatau ṣaṭpañcāśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 57:"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "pradoṣe 'nyatra sā bālā punaḥ prāha vihaṅgamam /"
            },
            {
              "tag": "l",
              "attributes": {},
              "text": "sukhaṃ bhoktuṃ vrajāmyadya narāntararatodbhavam // Suk_57.1 (=253) //"
            }
          ]
        },
        {
          "tag": "p",
          "attributes": {},
          "text": "śakuḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yādi devi yadā jñātā bhartrā tvaṃ vetsi bhāṣitum /"
            },
            {
              "tag": "l",
              "attributes": {},
              "text": "yatā jñātaḥ purā rājñā vadadvidvāñ śubhaṅkaraḥ // Suk_57.2 (=254) //"
            }
          ]
        },
        {
          "tag": "p",
          "attributes": {},
          "text": "avantopuryāṃ vikramārko nṛpaḥ /\ntasya candralekhānāmnī rājñī /\nsā rājapaṇḍitaṃ śubhaṅkaranāmānaṃ kāmārtā iyeṣa ramate ca dūtīdāsīviparyayāt /\nnityaṃ tadgṛhaṃ gatvā yadṛcchayā krīḍate /\nevaṃ ca vilasatostayoḥ paṇḍitarājñyoḥ prāvṛṭkālaḥ samāyayau /\nyatra ca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "taḍinnirghoṣapaṭaho ghanagarjitagītakaḥ /"
            },
            {
              "tag": "l",
              "attributes": {},
              "text": "śikhisvarajayadhvajaḥ prāvṛṭkālanṛpo yayau // Suk_57.3 (=255) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "durdinaṃ vegavṛṣṭiśca paṅkaśca taḍitaḥ prabhā /"
            },
            {
              "tag": "l",
              "attributes": {},
              "text": "sadābhisārikāṇāṃ ca snehavyatikarāṇi ha // Suk_57.4 (=256) //"
            }
          ]
        },
        {
          "tag": "p",
          "attributes": {},
          "text": "uktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jai sasaṇehī to muai aha jīvai ṇiṇṇeha /"
            },
            {
              "tag": "l",
              "attributes": {},
              "text": "duhia payārehiṃ gaia dhaṇa kiṃ gajjahi khalameha // Suk_57.5 (=257) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[yadi sasnehā tat mṛtā atha jīvati niḥsnehā /"
            },
            {
              "tag": "l",
              "attributes": {},
              "text": "dvābhyāmapi prakārābhyāṃ gatā dhanyā, kiṃ garjasi khalamegha] // Suk_57.5* (=257*) //"
            }
          ]
        },
        {
          "tag": "p",
          "attributes": {},
          "text": "kiñca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "x x x x x /"
            },
            {
              "tag": "l",
              "attributes": {},
              "text": "x x x x x // Suk_57.6 (=258) //"
            }
          ]
        },
        {
          "tag": "p",
          "attributes": {},
          "text": "etasminsamaye rātrau rājñīṃ śubhaṅkaragṛhaṃ calitāṃ jñātvā pṛṣṭhata ajñātacaryayā haste khaḍgamādāya nīlavāsāḥ san kautuko vikramārko rājā tāmanucalitaḥ /\nśubhaṅkaro 'pi tāṃ rājñīṃ gṛhadvārasamāgatāṃ dṛṣṭvā jagāda-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "unnādāmbudavarddhitāndhatamasi prabhṛṣṭadiṅmaṇḍale kāle yāmikajāgarūkasubhaṭavyākīrṇakolāhale /"
            },
            {
              "tag": "l",
              "attributes": {},
              "text": "bhūpasyāsuhṛdarṇavāmbuvaḍavāvahnestvamantaḥpurādāyātāsi yadambujākṣi kṛtakaṃ manye bhayaṃ yoṣitām // Suk_57.7 (=259) //"
            }
          ]
        },
        {
          "tag": "p",
          "attributes": {},
          "text": "idaṃ vacanaṃ śrutvā nṛpatiḥ svaprāsādamājagām /\nśubhaṅkaro 'pi bhogasaṃskāraiścāṭūktibhiśca mahiṣīṃ toṣayāmāsa /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ṇa kuṇanti je pahuttaṃ kuviaṃ dāsa vya je pasāanti /"
            },
            {
              "tag": "l",
              "attributes": {},
              "text": "te ccia mahilāṇa piā sesā sāmīciavarāā // Suk_57.8 (=260) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[na kurvanti ye prabhutvaṃ kupitāṃ dāsa iva ye prasādayanti /"
            },
            {
              "tag": "l",
              "attributes": {},
              "text": "te eva mahilānāṃ priyāḥ śeṣāḥ svāmina eva varākāḥ] // Suk_57.8* (=260*) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nāyakeṣūttamaḥ so 'tha mahiṣī nāyikāsu ca /"
            },
            {
              "tag": "l",
              "attributes": {},
              "text": "śayanaṃ cottamaṃ ninye tridhā bhedavikalpanāt // Suk_57.9 (=261) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "uttamādhamamadhyaiśca bhedaiḥ snayānnāyakastridhā /"
            },
            {
              "tag": "l",
              "attributes": {},
              "text": "nāyikāśca tathā jñeyāstayośca śayanaṃ tridhā // Suk_57.10 (=262) //"
            }
          ]
        },
        {
          "tag": "p",
          "attributes": {},
          "text": "tatra nāyakaguṇāḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "hato manyuhasrairyaḥ santapto madanāgninā /"
            },
            {
              "tag": "l",
              "attributes": {},
              "text": "raktaśca yo viraktāyāṃ so 'dhamaḥ parikīrtitaḥ // Suk_57.11 (=263) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kāminībhiḥ smarārtābhiḥ satataṃ kāmyate hi yaḥ /"
            },
            {
              "tag": "l",
              "attributes": {},
              "text": "na tāḥ kāmayate namro madhyamo nāyakaḥ smṛtaḥ // Suk_57.12 (=264) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "raktāṃ yo bhāminīṃ devi saktāṃ kāmayate sadā /"
            },
            {
              "tag": "l",
              "attributes": {},
              "text": "tayāpi kāmyate 'tyarthamuttamaḥ so 'bhidhīyate // Suk_57.13 (=265) //"
            }
          ]
        },
        {
          "tag": "p",
          "attributes": {},
          "text": "nāyikāstridhā-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kārye gṛhṇāti roṣaṃ yā gataroṣā priyānugā /"
            },
            {
              "tag": "l",
              "attributes": {},
              "text": "rasajñā kṛtyakuśalā sottamā nāyikā smṛtā // Suk_57.14 (=266) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "asthāne kopamānā yā yā duḥkhānunayā tathā /"
            },
            {
              "tag": "l",
              "attributes": {},
              "text": "māninī mānahīnā ca kṣaṇātsā madhyamā smṛtā // Suk_57.15 (=267) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "lubdhā yātīva capalā vacane nīrasākṣarā /"
            },
            {
              "tag": "l",
              "attributes": {},
              "text": "duḥkhaprasādhanābhijñākṛtajñā sādhamā matā // Suk_57.16 (=268) //"
            }
          ]
        },
        {
          "tag": "p",
          "attributes": {},
          "text": "tayośca śayanaṃ tridhā-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "pārśvayorunnati nītaṃ nimnamadhye priyasya tat /"
            },
            {
              "tag": "l",
              "attributes": {},
              "text": "vimardaṃ sahate 'tyarthaṃ suratāsaktayostayoḥ // Suk_57.17 (=269) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "madhyamasya punaḥ kāryaṃ śayanaṃ samabhūmikam /"
            },
            {
              "tag": "l",
              "attributes": {},
              "text": "praviralāṅgasaṃsparśā nityaṃ yāti niśā yathā // Suk_57.18 (=270) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dveṣyasya tulyamuttuṅgaṃ madhye nīcaṃ ca pārśvayoḥ /"
            },
            {
              "tag": "l",
              "attributes": {},
              "text": "na śakyeta kalākalpo yatra rantuṃ nirantaram // Suk_57.19 (=271) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ityanunnatatalpasthā bhuktā muktā vipaścitā /"
            },
            {
              "tag": "l",
              "attributes": {},
              "text": "mahiṣī ratisantuṣṭā pratyūṣe svagṛhaṃ yayau // Suk_57.20 (=272) //"
            }
          ]
        },
        {
          "tag": "p",
          "attributes": {},
          "text": "rājā ca prātaḥ sarvāvasarānantaram paṇḍitaṃ rājñīṃ cājuhāva /\nsiṃhāsane ca paṇḍitamupaveśayāmāsa /\nśubhaṅkaraṃ prati hasanvārtāprabandheneti jagāda-\"kṛtakaṃ manye bhayaṃ yoṣitā\"miti vacanaṃ śrutvā svadoṣavismitamānasaḥ sañjātaḥ /\nsa rājñā jñātaḥ kathaṃ bhavitviti praśnaḥ /\nyataḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dīnasyāpi gṛhe doṣe kṛte bhavati nigrahaḥ /"
            },
            {
              "tag": "l",
              "attributes": {},
              "text": "kiṃ punaḥ pṛthivīpālagṛhe doṣo vimucyate // Suk_57.21 (=273) //"
            }
          ]
        },
        {
          "tag": "p",
          "attributes": {},
          "text": "uttaram /\nśukaḥ prāha-tataśca sa budho rājñā jñāto 'hamiti sañcintyeti vāṇībhudairayat-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ugragrāhamudanvato jalamatikrāmatyanālambane vyomni sthāpi ca durgamakṣitibhṛtāṃ mūrdhānamārohati /"
            },
            {
              "tag": "l",
              "attributes": {},
              "text": "vyāptaṃ yāti viṣākulairahikulaiḥ pātālamekākinī kīrtiste madanāvatāra kṛtakaṃ manye bhayaṃ yoṣitām // Suk_57.22 (=274) //"
            }
          ]
        },
        {
          "tag": "p",
          "attributes": {},
          "text": "iti paṇḍite paṭhitaṃ śrutvā rājā taṃ budhaṃ tāṃ ca rājñīṃ dṛṣṭvā iti cintayāmāsa-\"durlabho 'yaṃ budhaḥ /\nsulabhāḥ khalu nārya' iti vicintya mahiṣīṃ haste dhṛtvā tasmai viduṣe dadau /\nuvāca ca-\"gṛhāṇemāṃ mahiṣīm' /\nparitoṣitaḥ paṇḍito 'pi \"mahāprasāda' ityavocat /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "guṇadoṣau na śāstrajñaḥ kathaṃ vibhajate janaḥ /"
            },
            {
              "tag": "l",
              "attributes": {},
              "text": "kimandhasyādhikāro 'sti rūpadoṣopalavdhiṣu // Suk_57.23 (=275) //"
            }
          ]
        },
        {
          "tag": "p",
          "attributes": {},
          "text": "paṇḍito 'pi rājñaḥ prasādātsukhaṃ bhuṅkte tayā samam /\nyadyevaṃ prabhāvati! tvamapi samaye vaktuṃ jānāsi tadā gamyatām /\nanyathā sthīyatām /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau saptapañcāśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 58:"
        },
        {
          "tag": "p",
          "attributes": {},
          "text": "anyadā pradoṣe calitā prabhāvatī śukaṃ pṛcchati /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ratyarthino vrajātha tvaṃ rantuṃ cetsamayocitam /"
            },
            {
              "tag": "l",
              "attributes": {},
              "text": "duḥśīlāpativadvetsi kartuṃ gaṇapateḥ puraḥ // Suk_58.1 (=276) //"
            }
          ]
        },
        {
          "tag": "p",
          "attributes": {},
          "text": "prabhāvatyāha-kathametata? śukaḥ-asti lohapurī nāma nagaram /\ntasmiṃśca rājaḍo nāma pāmaraḥ /\ntasyāpi patnī parapuruṣalampaṭā duḥśīletyāhvayā /\nsā ca sūtravikrayārthaṃ sakhībhiḥ sametya padmāvatīṃ purīṃ prayāti /\ntataśca grāmasamīpasthasya gaṇapatestābhiḥ pṛthakpṛthak upayācitamuktam /\ntayā ca cumbanamupayācitamuktaṃ madanākrāntadehayā /\nsa ca tāsāṃ prabhūtaṃ lābhaṃ cakre /\ntataḥ sarvābhiranyābhirātmīyamupayācitaṃ tasmai gaṇeśāya pradattam /\ntayā ca nagnībhūya cumbanaṃ kṛtam /\ntataḥ kelipriyeṇa tena sā adhare dhṛtā /\ntasmiṃśca dhṛte sā kukkuṭīva tatra sthitā /\ntañca vṛttāntaṃ tanmokṣaṇāya tadbhartuḥ sakhyopahasamānā nivedayāmāsuḥ /\nso 'pi tadvacanaṃ śrutvā tatrāgamat tāṃ tathāvidhāṃ dṛṣṭvā sa vyacintayat-kathamiyaṃ mucyata iti praśnaḥ /\nśukaḥ-tāṃ tathāsthitāṃ dṛṣṭvā sakāmaḥ san rāsabhaṃ rantumārebhe /\ntataśca sa gaṇapatistatāvidhaṃ kautukaṃ dṛṣṭvā jahāsa /\nhasatastasya oṣṭhau śithilau jātau /\ntataḥ sā muktā satī praṇamya nijaṃ nāthaṃ tarjayantī gṛhaṃ yayau /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kṛtaṃ tena rataṃ devi samayocitamīdṛśam /"
            },
            {
              "tag": "l",
              "attributes": {},
              "text": "svakārye mocitā sāpi duḥśīlā vighnanāyakāt // Suk_58.2 (=277) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "samayocitamārambhaṃ kurute yastu kṛtyavit /"
            },
            {
              "tag": "l",
              "attributes": {},
              "text": "sarvadā tu phalaṃ tasya samayajño di śiṣyate // Suk_58.3 (=278) //"
            }
          ]
        },
        {
          "tag": "p",
          "attributes": {},
          "text": "iti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau aṣṭapañcāśattamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 59:"
        },
        {
          "tag": "p",
          "attributes": {},
          "text": "atha dinānte sā śukaṃ gamanāya pṛcchati sma /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gaccha devi svakāryañca kuru cintitamadbhutam /"
            },
            {
              "tag": "l",
              "attributes": {},
              "text": "rukmiṇīvadvijānāsi patiṃ vañcitumuddhatam // Suk_59.1 (=279) //"
            }
          ]
        },
        {
          "tag": "p",
          "attributes": {},
          "text": "prabhāvatyāha-kathametat? śukaḥ-asti saṅgamo nāma grāmaḥ /\ntatra rāhaḍo nāma rājaputraḥ sakopaḥ /\ntasya bhāryā rukmiṇī nāma /\nsa ca tayā sārdhaṃ devayātrāyāṃ calitaḥ /\nsā ca narāntaraṃ kaṭākṣayanto tena dṛṣṭā pumāṃśca /\ntataḥ sa tanmithunaṃ tathāvidhaṃ jñātvā tāṃ tadanuraktāṃ mene /",
          "children": [
            {
              "tag": "lg",
              "attributes": {},
              "children": [
                {
                  "tag": "l",
                  "attributes": {},
                  "text": "uktañca"
                },
                {
                  "tag": "l",
                  "attributes": {},
                  "text": "baddhamaṇiāi kanto tahea addhacchipicchilā dhāri /"
                },
                {
                  "tag": "l",
                  "attributes": {},
                  "text": "asasiaṃ pi muṇijjai chaillajanasaṃkule gāme // Suk_59.2 (=280) //"
                }
              ]
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[baddhahṛdayāyāḥ kāntaḥ tathaiva arddhākṣapicchilā vāmā /"
            },
            {
              "tag": "l",
              "attributes": {},
              "text": "niḥśvasitamapi jñākṣayate vidagdhajanasaṃkule grāme] // Suk_59.2* (=280*) //"
            }
          ]
        },
        {
          "tag": "p",
          "attributes": {},
          "text": "tāṃ tathāvidhāṃ vikṛtāṃ jñātvā ca rāhaḍo gṛhamagamat /\ndhikkṛtya paruṣākṣarairgṛhāntare yantritāṃ dhārayāmāsa /\nsā ca cintayati-mama janma jīvitaṃ yauvanaṃ ca tadā saphalaṃ yadā etasya pratyakṣaṃ narāntaramupabhokṣye /\npratijñātaṃ ca manasā dṛḍham /\ntata ātmoyapratijñāṃ kathaṃ nirvāhayatviti praśnaḥ /\nśukaḥ-tataḥ sā kadācittaṃ hṛdayasthaṃ naraṃ gṛhapārśve gacchantaṃ dṛṣṭvā taṃ pratyāha-adya rātrau tvayāsmadgṛhāṅgaṇasthaciñciṇīmūle nijakāyākāragartāyāmūrdhvaliṅginā śayanaṃ vidheyamiti /\nsa tatheti pratijñāya rātrau tathā bhūtvā sthitaḥ /\nsā ca kāmārtā sarvakaraṇacaturā tatra yayau /\nāgārabhūmimuddiśya bhartāramāhvayati sma /\nsā ciñciṇīcchāyāyāṃ gatvā tasya liṅgasyopari upaviśya satūmadhanuṣaṃ tamabravīt /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dhānuṣko 'si pradhāno 'si loke khyātiṃ gato 'si ca /"
            },
            {
              "tag": "l",
              "attributes": {},
              "text": "chindhi me candrikāmadya pauruṣaṃ gaṇayāmi te // Suk_59.3 (=281) //"
            }
          ]
        },
        {
          "tag": "p",
          "attributes": {},
          "text": "sa ca mūrkhastadvacanamidaṃ śrutvā saśaraṃ dhanurādāya candrikāṃ lakṣīkṛtya bāṇaṃ mumoca /\ntena mukto 'pi bāṇo nākāśagatāṃ candrikāṃ bhinatti /\nadhaḥ sa vedhyād bhraṣṭaḥ /\ntasmiṃśca patyāvaparāddheṣau sati sā viṃparītaratakṣamā sahastatālaṃ tamidamāha-"
        },
        {
          "tag": "p",
          "attributes": {},
          "text": "X X X"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[rāhaḍa bhūlaḍaṃ cāndraṇīyāhaṃ hiṃ rūpavadīsai nīyaḍaḍaṃ /"
            },
            {
              "tag": "l",
              "attributes": {},
              "text": "tāhaṃ valikījinhaṃ tādahīvāhaṃ maiṃ rāṣajjevadraḍhīchāhaṃ] // Suk_59.3* (=282*) //"
            }
          ]
        },
        {
          "tag": "p",
          "attributes": {},
          "text": "rāhaḍo 'pi tāmevaṃ jalpantīṃ śrutvā taṃ śaraṃ gaveṣayan ciraṃ babhrāma /\ntatastayā yadṛcchayā viparītaṃ vihitam /\nevamuktaśca patiḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yadṛcchayā rataṃ mūrkha te puro 'dya mayā kṛtam /"
            },
            {
              "tag": "l",
              "attributes": {},
              "text": "śūro hi kuhito 'si tvaṃ yāsyāmīti jagāda tam // Suk_59.4 (=283) //"
            }
          ]
        },
        {
          "tag": "p",
          "attributes": {},
          "text": "ityuktvopapattyā samānītaṃ hayamāruhyajagāma /\ngacchantīṃ ca tāṃ tato dṛṣṭvā rāhaḍo 'pi lajjito viguptaśca /\ntataḥ strīṇāṃ vaśagaḥ ko na viḍambitaḥ /\nyataḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ānanarta purā śambhurgovindo rāsakṛttathā /"
            },
            {
              "tag": "l",
              "attributes": {},
              "text": "brahmā paśutvamāpannaḥ strībhiḥ ko na viḍambitaḥ // Suk_59.5 (=284) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "saṃsāravṛkṣamūlaṃ yāḥ pāpakandalabhūmikā /"
            },
            {
              "tag": "l",
              "attributes": {},
              "text": "santāpaphalapuṣpāṇi yoṣitaḥ kiṃ sukhāvahāḥ // Suk_59.6 (=285) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "māyāmūlamidaṃ sarvaṃ tasyā mūlaṃ hi yoṣitaḥ /"
            },
            {
              "tag": "l",
              "attributes": {},
              "text": "saṃyogo yoṣitāṃ mūlaṃ taṃ tyaktvā ca sukhāni naḥ // Suk_59.7 (=286) //"
            }
          ]
        },
        {
          "tag": "p",
          "attributes": {},
          "text": "tasyedaṃ vacaḥ śrutvā prabhāvatī prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "utpattikāraṇaṃ tanvī tanvī vṛddheśca kāraṇam /"
            },
            {
              "tag": "l",
              "attributes": {},
              "text": "sukhasya kāraṇaṃ tanvī sā kathaṃ kīra duṣyate // Suk_59.8 (=287) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vinā tābhirna sambhogo vinā tābhiḥ sukhaṃ na ca /"
            },
            {
              "tag": "l",
              "attributes": {},
              "text": "vinā tābhirna cātmānaṃ kṛtārthaṃ manyete janaḥ // Suk_59.9 (=288) //"
            }
          ]
        },
        {
          "tag": "p",
          "attributes": {},
          "text": "uktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "amṛtasyeva kuṇḍāni sukhānāmiva khānayaḥ /"
            },
            {
              "tag": "l",
              "attributes": {},
              "text": "rateriva nidhānāni yoṣitaḥ kena nirmitāḥ // Suk_59.10 (=289) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "priyādarśanemevāstu kimanyairdarśanāntaraiḥ /"
            },
            {
              "tag": "l",
              "attributes": {},
              "text": "prāpyate yatra nirvāṇaṃ sarogeṇāpi cetasā // Suk_59.11 (=290) //"
            }
          ]
        },
        {
          "tag": "p",
          "attributes": {},
          "text": "iti tasyā vacaḥ śrutvā śukaḥ prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vājivāraṇalohānāṃ kāṣṭhapāṣāṇavāsasām /"
            },
            {
              "tag": "l",
              "attributes": {},
              "text": "nārīpuruṣatoyānāmantaraṃ bahu vidyate // Suk_59.12 (=291) //"
            }
          ]
        },
        {
          "tag": "p",
          "attributes": {},
          "text": "etattvayoktaṃ pativratāviṣayaṃ nānyāsu /"
        },
        {
          "tag": "p",
          "attributes": {},
          "text": "iti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ekonapaṣṭitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 60:"
        },
        {
          "tag": "p",
          "attributes": {},
          "text": "anyadā sā prabhāvatī gamanāya śukaṃ prapaccha /\nśukaḥ prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gaccha devi yadā vetsi saṃśaye kṛtyamāgate /"
            },
            {
              "tag": "l",
              "attributes": {},
              "text": "vīrasya napateryadvatsabhāyāṃ nṛpadūtakaḥ // Suk_60.1 (=292) //"
            }
          ]
        },
        {
          "tag": "p",
          "attributes": {},
          "text": "prabhāvatyāha-kathametat? śukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kacchādhipatinā devi tasya rājñaḥ sabhā śrutā /"
            },
            {
              "tag": "l",
              "attributes": {},
              "text": "vicitrā devanirmitā sarvaratnavibhūṣitā // Suk_60.2 (=293) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tāṃ draṣṭuṃ prahito dūto haridatta iti śrutaḥ /"
            },
            {
              "tag": "l",
              "attributes": {},
              "text": "sahasraprābhṛto bhīru suratnahayahastakaḥ // Suk_60.3 (=294) //"
            }
          ]
        },
        {
          "tag": "p",
          "attributes": {},
          "text": "sa dūtastatpurīṃ gatvā nṛpaṃ dṛṣṭvā taṃ jagāda, \"matsvāmināhaṃ sacitrāṃ tava sabhāmavalokayitumutkalitaḥ /\nrājā prāha-prātardarśayiṣye /\ntato rājñā dvitīyadine dūta ākāritaḥ /\nsa ca sahasāgatastāṃ sabhāṃ vicitraratnakhacitāṃ dṛṣṭvā jalamayīṃ sthalamayīṃ veti niścetumaśaktaḥ kathaṃ bhavatviti praśnaḥ /\nśukaḥ tataḥ sa pūgīphalaṃ puraḥ kṣiptvā sthalaṃ jñātvā gṛhaṃ yayau /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ṣaṣṭitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 61:"
        },
        {
          "tag": "p",
          "attributes": {},
          "text": "anyadā sā śukaṃ pacchati sma /\nśuka prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gaccha devi gatā vetsi rantuṃ cettvaṃ nijaṃ naram /"
            },
            {
              "tag": "l",
              "attributes": {},
              "text": "yathā tejukayā pūrvaṃ kṛtaṃ ciramākāṅkṣitam // Suk_61.1 (=295) //"
            }
          ]
        },
        {
          "tag": "p",
          "attributes": {},
          "text": "prabhāvatyāha-kathametat? śukaḥ kathayati-asti khorasamabhidhāno grāmaḥ /\ntatra vaṇikputraḥ pārśvanāganāmā /\ntasya bhāryā rūpasampannā ratalolupā kulaṭā tejukā nāma /\nsānyadā sakhībhirvṛtā devayātrālokanāya gatā surūpasyaikasya puṃsaḥ rūpa prekṣya saṅgamāya manaścakre /\nyataḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vivāha devayātrāyāṃ rājaveśmani saṅkaṭe /"
            },
            {
              "tag": "l",
              "attributes": {},
              "text": "paragehe vivāde ca devi nārī vinaśyati // Suk_61.2 (=296) //"
            }
          ]
        },
        {
          "tag": "p",
          "attributes": {},
          "text": "uktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gṛhe 'raṇye tathā deve havye tīrthe jalāśaye /"
            },
            {
              "tag": "l",
              "attributes": {},
              "text": "vivāhe cotsave nityaṃ mālinīnilaye tathā // Suk_61.3 (=297) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yātrāyāṃ strīsamūhe ca nirjane janasaṅkule /"
            },
            {
              "tag": "l",
              "attributes": {},
              "text": "pattane ca tathā grāme svacchandā dvāravartinī // Suk_61.4 (=298) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "khale kṣetre pravāse ca mārge veśmani catvare /"
            },
            {
              "tag": "l",
              "attributes": {},
              "text": "praveśe nirgame rājñāṃ sadā yā kautukapriyā // Suk_61.5 (=299) //"
            }
          ]
        },
        {
          "tag": "p",
          "attributes": {},
          "text": "prativeśmagṛhe śūnye rajakīsūcikīgṛhe /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "divā rātrau ca sandhyāyāṃ durdine rājacatvare /"
            },
            {
              "tag": "l",
              "attributes": {},
              "text": "śoke ca vyasane bhartuḥ svacchandā strī vinaśyati // Suk_61.6 (=300) //"
            }
          ]
        },
        {
          "tag": "p",
          "attributes": {},
          "text": "tejukā ca taṃ dṛṣṭvā bhrūsaṃjñayā āhūyedamabravīt-ahaṃ tavāsaktā paraṃ madīyo bhartā duḥsaho niṣṭhuraśca gṛhādbahirnirgantuṃ notsahe /\nato yasmiṃstasmindivase 'smadgṛhadvāri ghaṭe kṣiptvā vṛściko moktavyaḥ /\ntadāhaṃ paścikadaṣṭā bhaviṣyāmi /\ntvayāsmadgṛhadvāri vaidyena bhāvyam /\niti saṅketaṃ vidhāya svagṛhaṃ jagmatuḥ /\ntenāpi tathā kṛtam /\nsāpi ghaṭaṃ khaṭvocchīrṣake kṣiptvā iti jagāda-ahamanena vṛścikena ghaṭasthena daṣṭā'-iti rāraṭīti /\nso 'pi ca puruṣastadā vaidyo bhūtvā tadgṛhadvāri tasthau /\n\"tāḍaṃ bandhau poṭṭaṃ malau sūlaṃ pheḍau visaṃ harau\"\n[tālaṃ badhnāmi, udaraṃ marddayāmi, śūlaṃ spheṭayāmi, viṣaṃ harāmi] iti jalpati /\ntadā ca sā bhartāraṃ jagāda /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dehi kāṣṭhāni me nātha mariṣyāmi na saṃśayaḥ /"
            },
            {
              "tag": "l",
              "attributes": {},
              "text": "āhūya mantrikānvaidyān gatārttiṃ vā kuruṣva mām // Suk_61.7 (=301) //"
            }
          ]
        },
        {
          "tag": "p",
          "attributes": {},
          "text": "tatastadbhartā gṛhādbahiḥ sthitaṃ tamākārayāmāsa /\nvaidyo 'pi tāṃ dṛṣṭvā tatpatiṃ jagāda /\nyadyeṣā kāladaṣṭā jīvati tatastvaṃ bhāgyavānahamapi yaśaḥpātraṃ bhavāmi /\nvaṇigāha-vaidya! prasādaṃ vidhāya enāṃ viṣarahitāṃ kuru /\ntataḥ sa vaidyaḥ kenāpi kaṭukabhaiṣajyena vanitauṣṭhamālipya tatpatimāha- aho vaṇiksarveṣāmapi viṣāṇāṃ samadhikaṃ mānuṣaviṣameva /\ntato viṣasya viṣamauṣadhamiti kṛtvā tvamasyā oṣṭhaṃ dhāva /\ntato vaṇik tathā kartumārebhe /\nkṣaṇamātreṇatasya vaṇijaḥ kaṭukauṣadhamiśrauṣṭhāsvādena mukhaṃ kaṭukaṃ sañjātam /\ntato vaṇigāha-tvamevoṣṭha dhāvetyuktvā vaṇik sthitaḥ /\nvaṇijo 'pi viṣaśaṅkārūḍhā /\ntato bahirgate vaṇiji vaidyena sā kāmārtā yathecchaṃ bhojitā /\ntadanantaraṃ sā māyinī svasthābhūt /\nvaṇigapi kṣaṇena svastho babhūva /\nupakṛtaśca vaidyastena caraṇaiḥ spṛṣṭvā tvadīyo 'smīti /\ntataḥ sa vaidyacchadmanā gṛhamāyāti satataṃ vaṇiji bahirgate bhuṅkte ca tāṃ nityam /\ntato bhāmini evaṃ kartuṃ vaktuṃ ca yadi jānāsi tato yāhi /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "evaṃ kartuṃ ca vaktuṃ ca yo jānāti chalapriyaḥ /"
            },
            {
              "tag": "l",
              "attributes": {},
              "text": "sa karotu sa yātvevaṃ kartuṃ bhoktuṃ nijaṃ hitam // Suk_61.8 (=302) //"
            }
          ]
        },
        {
          "tag": "p",
          "attributes": {},
          "text": "iti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ekaṣaṣṭitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 62:"
        },
        {
          "tag": "p",
          "attributes": {},
          "text": "anyadā sā prabhāvatī śukamāpṛcchati /\nśakuḥ prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "priyamevānubhoktavyaṃ yāhi devi tadarthinī /"
            },
            {
              "tag": "l",
              "attributes": {},
              "text": "kuhanasya yathā kānte saṅkaṭe 'si kṣamottare // Suk_62.1 (=303) //"
            }
          ]
        },
        {
          "tag": "p",
          "attributes": {},
          "text": "asti gambhīrākhyo grāmaḥ /\ntatra kuhano nāma rājaputrar irṣyāluḥ śūro jaḍaḥ strīpriyo durdharaśca /\ntasyābhūtāṃ dve kalatre śobhikātejikākhye ratalolupe parapuruṣalampaṭe surūpe /\ntadbhartā tadrakṣaṇāya grāmādbahirnadītīre gṛhaṃ keca dvārasthaste rakṣayati /\nanyadā sa tābhyāmuktaḥ-yadā kaścinnāpitaḥ samabhyeti tadā bhavyaṃ bhavati /\ntatastenāpi bhrāmako nāpitaḥ preṣitaḥ pratisīrāntaraistayornakhakalpanāya /\ntataśca tayoścaraṇān tiraskariṇībahiḥsthānnāpitaḥ prakṣalayati /\npatiścādūre pathi niviṣṭaḥ /\ntābhyāṃ ca sa nāpitaḥ suvarṇakaṭakamarpayitvā pracchannamevamuktaḥ-etad dravyaṃ gṛhītvā āvayoḥ kenāpi sārdhaṃ saṃyogaṃ vidhehi /\ndivākīrtirapi tatheti pratijñāya rājaputramāpṛcchya jagāma /\nanyadātmamitraṃ navayauvanaṃ kalāpātramanudgataśmaśruṃ strīveṣaṃ kārayitvā tayoḥ patyuḥ pārśve tena saha samāgatya nāpita idamāha-mameyaṃ vallabhā /\nahaṃ ca grāmāntaraṃ jigamiṣuryuṣmadgṛhaṃ vinānyatra moktuṃ na śaknomi /\nyato bhavatāṃ gṛhe strīyantraṇā bhavyā /\nityukte tena pratipannaṃ muñceti /\ntataścaṇḍālo 'pi taṃ muktvā tayoḥ pārśve gato jagāda-yadiyaṃ yuṣmābhirātmīyā karaṇīyā /\ntataste taṃ caṇḍālānītaṃ jñātvā bahu menāte /\nsa ca divā strīrūpī rātrau ca kāmukaḥ rājaputrakalatre prativāraṃ bhuṅkta /\nsa ca rājaputraḥ strīlolupastatsaṅgamāya spṛhayati /\nyayāce ca tāṃ nityam /\nsā tu kapaṭīstrī neti jagāda /\nrājaputrasya strītve bhrāntirutpannā tadbhāntimapanetuṃ nijakalatre jagāda-tato devyādeśānmayā prātarmahotsavo vidheyaḥ /\ntatra bhavatībhirvivastrābhistisṛbhirapi nartitavyam /\ntataḥ sa strīcchannā kathaṃ nṛtyatu iti praśnaḥ /\nuttaram śukaḥ-tantryā liṅgāgraṃ niyamya gudamadhyagamānamya sphuṭāṃ bhagākṛtiṃ kṛtvā patyau samāgate sahastatālaṃ sarvā evaṃ vadantyo nanṛtuḥ /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nisuhara ṇāccai saṃkalidaṃ jaṃ manasi kidaṃ makkaṭījālaṃ /"
            },
            {
              "tag": "l",
              "attributes": {},
              "text": "ṇāhi ṇāhi pṛchaha attha dharei ṇāda bhilukalattu karei // Suk_62.2 (=304) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[niśāmaya nṛtyati saṅkalitaṃ yanmanasi kṛtaṃ markaṭījālam /"
            },
            {
              "tag": "l",
              "attributes": {},
              "text": "nahi nahi pṛccha athodhriyate jñātaṃ bhinnakalatraṃ karoti] // Suk_62.2* (=304*) //"
            }
          ]
        },
        {
          "tag": "p",
          "attributes": {},
          "text": "rājaputro 'rthaṃ papraccha /\ntābhyāmuktam-markaṭā kaṭisandhirucyate /\ntatastasyāṃ truṭitāyāṃ rājaputronyatkalatraṃ kuryādityarthaḥ /\ntato rājaputraḥ strīcaritraparāṅmukho mūḍhadhīḥ pratītaḥ, itarastu tathaiva strīveṣeṇa kalatre bhuṅkte /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tasmādyaḥ saṅkaṭe vetti kartuṃ vaktuṃ ca bhāmini /"
            },
            {
              "tag": "l",
              "attributes": {},
              "text": "sa yātvatra yathākāmaṃ yathākālaṃ yathāsukham // Suk_62.3 (=305) //"
            }
          ]
        },
        {
          "tag": "p",
          "attributes": {},
          "text": "iti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau dviṣaṣṭitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 63:"
        },
        {
          "tag": "p",
          "attributes": {},
          "text": "anyasminpradoṣe prabhāvatī yāmīti śukaṃ pratyāha /\nśukaḥ prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yāhi devi na doṣo 'tra manoduḥkhe samāgate /"
            },
            {
              "tag": "l",
              "attributes": {},
              "text": "tadrduḥkhaśamanaṃ kartuṃ vetsi cecchakaṭālavat // Suk_63.1 (=306) //"
            }
          ]
        },
        {
          "tag": "p",
          "attributes": {},
          "text": "yathā śakaṭālena nijakuṭumbabharaṇāya samudbhavadduḥkhaṃ cāṇakyapārśvannandakulamucchedya duḥkhaśamanaṃ kṛtaṃ tathā tvameva.................... tasmāttava paragṛhaṃ gantuṃ na yujyate /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "uḍugaṇaparivāro nāyako 'pyoṣadhīnāmamṛtamayaśarīraḥ kāntiyukto 'pi candraḥ /"
            },
            {
              "tag": "l",
              "attributes": {},
              "text": "bhavati vikalamūrtirmaṇḍalaṃ prāpya bhānoḥ parasadananiviṣṭaḥ ko na dhatte laghutvam // Suk_63.2 (=307) //"
            }
          ]
        },
        {
          "tag": "p",
          "attributes": {},
          "text": "iti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau triṣaṣṭitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 64:"
        },
        {
          "tag": "p",
          "attributes": {},
          "text": "anyadā prabhāvatī śukamāpṛcchati sma /\nso 'pyāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gaccha cedviṣame vetsi kartuṃ kiñcitkṛśodari /"
            },
            {
              "tag": "l",
              "attributes": {},
              "text": "kṛtaṃ devikayā yadvatsakhījāravimuktaye // Suk_64.1 (=308) //"
            }
          ]
        },
        {
          "tag": "p",
          "attributes": {},
          "text": "prabhāvatī prāha-kathametat? śukaḥ asti kūṭapurābhidho grāmaḥ /\nrājaputraḥ somarājaḥ /\ntasya maṇḍukā nāma patnī priyadarśanā narāntaralolupā /\ntāñcaiko naraḥ kṛtasaṃketaḥ saghaṇṭako rātrau gṛhāṅgaṇe bhuṅkte /\ntatpatirghaṇṭāśabdaṃ śṛṇvannekadā laguḍamādāya pradhāvitaḥ ṣaṇḍaśaṅkayā /\ntataḥ ṣaṇḍaveśadhārī upapatiḥ /\nkathaṃ bhavitviti praśnaḥ /\nśukaḥ-devikā nāma sakho maṇḍukāyāḥ patiṃ ghaṇṭāśabdānusāriṇamāgacchantaṃ dṛṣṭvā jārasya naśyato ghaṇṭātālāṃ haste dhṛtvā taṃ prati jagāda bhāvuka! kāndiśīko vṛṣo naṣṭaḥ /\ntataḥ sa vyāvṛtya nijapauruṣaṃ patnyai kathayāmāsa /\niti katāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau catuḥṣaṣṭitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 65:"
        },
        {
          "tag": "p",
          "attributes": {},
          "text": "anyadā prabhāvatī śukaṃ pṛcchati /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yujyate gamanaṃ devi tava tatra prabhāvati /"
            },
            {
              "tag": "l",
              "attributes": {},
              "text": "vetsi cedviṣame vaktuṃ sitavastra ivākulaḥ // Suk_65.1 (=309) //"
            }
          ]
        },
        {
          "tag": "p",
          "attributes": {},
          "text": "asti devi janasthānaṃ nāma pattanam /\ntatra nandano nāma rājā yathārthaḥ /\ntatpattane śrīvatso nāma śrāvakaḥ paraṃ maheśvararataḥ /\ntena anyadā vāraṇasīṃ nagarīṃ prati prasthitena saśiṣyena pathi gacchatā /\nekaḥ śiṣyaḥ māṃsaharaṇāya sthāpitaḥ /\nanyaśrāvakairdṛṣṭaḥ sa kathaṃ bhavatviti praśnaḥ /\nśukaḥ prāha-yadā sarvaśrāvakā āgatyopaviṣṭāḥ tadāṭṭahāsaṃ jahāsa /\npṛṣṭaḥ sarvairjagādar-idṛśo 'yaṃ śiṣya- /\nmayoktaṃ māṃ saṃvartata abuddhyā anena māṃsasya........ /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau pañcaṣaṣṭitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 66:"
        },
        {
          "tag": "p",
          "attributes": {},
          "text": "anyadā sā prabhāvatī calitā śukaṃ pṛcchati /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gaccha devi na kartavyo vilambaḥ puṇyakarmaṇi /"
            },
            {
              "tag": "l",
              "attributes": {},
              "text": "yadi vetsi bhaye kartuṃ subuddhirhaṃsarāḍiva // Suk_66.1 (=310) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "asti devi dharāpṛṣṭhe ramyaṃ kṣīṇanarākulam /"
            },
            {
              "tag": "l",
              "attributes": {},
              "text": "daśayojanavistīrṇaṃ vanaṃ vihagavallabham // Suk_66.2 (=311) //"
            }
          ]
        },
        {
          "tag": "p",
          "attributes": {},
          "text": "tatra gavyūtivistīrṇe śītacchāye jalāśayatīrasthite vaṭe śaṅkhadhavalo nāma haṃsarāṭ sakuṭumbo medinīṃ bhrāntvā dinātyaye śete /\nanyadā teṣu haṃseṣu bhramaṇāya gateṣu pāparddhinā jālaṃ baddham /\npradoṣāgatāḥ patitāḥ sarve 'pi kathaṃ mucyante-iti praśnaḥ /\nśukaḥ-tatastu svaṃ kuṭumbaṃ tathā baddhaṃ jñātvā rātrau śaṅkhadhavalaḥ prāha-re re putrāḥ! yādasau lubdhakaḥ prātarbhūruhaṃ samāruhya yuṣmānavalokayati tadā bhavadbhirmṛtakalpairucchvāsaniḥśvāsarahitaiḥ sthātavyam /\nso 'pi yuṣmānmṛtāniti jñātvā yadā bhūmau sarvān kṣipati tadā sarvairapyuḍḍīya gantavyam /\niti kṛte lubdhakaḥ prātaḥ samāyayau /\ntena te mṛtā iti jñātvā bhūmau kṣiptāstadā te uḍḍīya kāṅkṣitaṃ deśaṃ yayuḥ /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ṣaṭṣaṣṭitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 67:"
        },
        {
          "tag": "p",
          "attributes": {},
          "text": "anyadā calitā prabhāvatī śukaṃ pṛcchati sma /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "atha cedyāsi kāmārtā yāhi bhīru gatā satī /"
            },
            {
              "tag": "l",
              "attributes": {},
              "text": "plavaṅgama ivātmīyaṃ vaktuṃ vetsi yathāhitam // Suk_67.1 (=312) //"
            }
          ]
        },
        {
          "tag": "p",
          "attributes": {},
          "text": "asti puṣpākaraṃ nāma vanam /\ntatra vanapriyo nāma vāmanavānaraḥ /\nsa kadācitsamudrāntamaryādājale luṭhantaṃ makaraṃ dṛṣṭvā prāha-\"mitra! kiṃ jīvitanirviṇṇastvaṃ yadadya dharābhūmau samāgataḥ' /\niti vacaḥ śrutvā makaro 'pyāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yasya yadvihitaṃ sthānaṃ yasya yadvetanaṃ kṛtam /"
            },
            {
              "tag": "l",
              "attributes": {},
              "text": "tatraiva ramate cittaṃ tasya nānyatra vānara // Suk_67.2 (=313) //"
            }
          ]
        },
        {
          "tag": "p",
          "attributes": {},
          "text": "uktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sarvasvarṇamayī laṅkā na me lakṣmaṇa rocate /"
            },
            {
              "tag": "l",
              "attributes": {},
              "text": "pitṛkramāgatāyodhyā nirdhanāpi sukhāyate // Suk_67.3 (=314) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jaṇaṇīṃ jammaṇabhūmiṃ piasaṃgaṃ jīviaṃ dhaṇāsaṃghaṃ /"
            },
            {
              "tag": "l",
              "attributes": {},
              "text": "pacchimaṇiddā virikāmiṇiṃ ca dukkhehi muñcanti // Suk_67.4 (=315) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[jananīṃ janmabhūmiṃ priyasaṅgaṃ jīvitaṃ dhanāsaṅgam /"
            },
            {
              "tag": "l",
              "attributes": {},
              "text": "paścimanidrāṃ varakāminīñca duḥkhena muñcanti] // Suk_67.4* (=315*) //"
            }
          ]
        },
        {
          "tag": "p",
          "attributes": {},
          "text": "tadahaṃ saphalajanmā saṃvṛttastvadīyadarśanena /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sādhūnāṃ darśanaṃ puṇyaṃ tīrthabhūtā hi sādhavaḥ /"
            },
            {
              "tag": "l",
              "attributes": {},
              "text": "tīrthaṃ phalati kālena sadyaḥ sādhusamāmamaḥ // Suk_67.5 (=316) //"
            }
          ]
        },
        {
          "tag": "p",
          "attributes": {},
          "text": "tasmātsthalotpannaḥ prāṇivargastu dhanyo yatra bhavādṛsaśāḥ priyavādino vartante /\niti śrutvā vānara āha-\"aho makara! tvamadyaprabhṛti me prāṇādhikaṃ mitram /\ntvameva sauhṛdyavacasāṃ vaktā /\nuktañca- yataḥ satāṃ sannatagātri saṅgataṃ manīṣibhiḥ sāptapadīnasucyate /\nityuktvā punaḥ prāha-mitra! tvamadyātithirasmākaṃ bhava' /\niti bhaṇitvā amṛtasadṛśāni pakvaphalāni dadau /\ntataḥ prabhṛti pratidinaṃ kadalīphalāni yacchati /\nmakaro 'pi nijadayitāyā arpayati /\nsā ca patiṃ tatphalavṛttāntaṃ pṛcchati /\nsa ca sarvaṃ yathāsthitaṃ nivedayati /\ntataḥ sā garbhānubhāvataścintayāmāsa-\"yo vānaro nityamīdṛśāni phalāni bhuṅkte tasyaurasyaṃ māṃsamamṛtopamaṃ syāt' /\niti vicintya patiṃ prāha-\"mama garbhānubhāvato vānarahṛdayapiśitabhakṣaṇe dohado vidyate /\ntadyadi pūrayasi tadā jīvāmi anyathāsaṃśayaṃ mama mṛtyurbhaviṣyati' /\niti śrutvā dayitāgrahācca samudrataṭamāgatya vānaraṃ prāha-\"mitra! tvadīyabhrātuḥ priyā tvāmākārayati /\nasmadīyo gṛhopacāro vilokanīyaḥ' /\nityuktvā viśvāsya pṛṣṭhe cāropya pracalitaḥ /\nvānarastaṃ gacchantaṃ śaṅkitaḥ prāha-tatra gatena mayā kiṃ videyam? ityākarṇya makareṇa cintitam-\"vānaro 'sau tasmātsthānānmayā nītaḥ kathamambhonidhitaṭaṃ yāsyati, tasmātkathayāmi'-ityavadhārya yathāsthitaṃ jagāda /\ntato vānaraḥ kathaṃ bhavatviti praśnaḥ /\nśukaḥ-vānaraḥ prāha-bho makara! tarhi tvaṃ māṃ tatra vṛthā nayasi yato 'haṃ hṛdayahīno bhavāmi /\nmama hṛdayaṃ mama pārśve nāsti /\nmakaraḥ-kva muktaṃ tvayā /\nvānaraḥ-mitra! kiṃ na śrutaṃ tvayā?"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sarvadodumbaro vṛkṣe hṛdayaṃ vṛṭabhūruhe /"
            },
            {
              "tag": "l",
              "attributes": {},
              "text": "cittamasti gṛhītvā tadāgacchāmi punarjalam // Suk_67.6 (=317) //"
            }
          ]
        },
        {
          "tag": "p",
          "attributes": {},
          "text": "ityukte tadā makaro mūrkhaḥ samudrāntamāyayau /\nvānaro 'pi tatpṛṣṭhataḥ samuttīrya śākhinamārohati sma /\ntato makaraṃ jagāda gaccha /\nnāhaṃ bhāvadṛśairatrastho gṛhītuṃ śakyaḥ /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jalajantucarairnityaṃ jalamārgānusāribhiḥ /"
            },
            {
              "tag": "l",
              "attributes": {},
              "text": "sthalajaiḥ saṃgatirna syāt dhruveti munibhāṣitam // Suk_67.7 (=318) //"
            }
          ]
        },
        {
          "tag": "p",
          "attributes": {},
          "text": "iti nirbhartsito vānareṇa makaraḥ svagṛhaṃ yayau /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "utpannā yuktikāryeṣu buddhiryasya na hīyate /"
            },
            {
              "tag": "l",
              "attributes": {},
              "text": "sa eva tarate durgaṃ jalānte vānaro yathā // Suk_67.8 (=319) //"
            }
          ]
        },
        {
          "tag": "p",
          "attributes": {},
          "text": "iti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau saptaṣaṣṭitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 68:"
        },
        {
          "tag": "p",
          "attributes": {},
          "text": "athānyedyuḥ śukaṃ prāha prabhāvatī /\nśukaḥ-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yāhi devi sukhaṃ bhuṅkṣva yadi te 'sti sahāyinī /"
            },
            {
              "tag": "l",
              "attributes": {},
              "text": "vitarkasadṛśī kāle viṣame varavarṇini // Suk_68.1 (=320) //"
            }
          ]
        },
        {
          "tag": "p",
          "attributes": {},
          "text": "asti vidyāsthānaṃ nāma grāmaḥ brāhmaṇānām /\ntatra keśavo brāhmaṇaḥ /\ntena ca snānāya gatena taṭāke ramyā vaṇikputrī dṛṣṭā /\nsa ca tāṃ rantumicchati /\nanyadā tayā prokto dvijaḥ snānādutthitaḥ-\"yattvaṃ mama śirasi dvitīyaṃ ghaṭamāropaya' /\natastena ghaṭamāropayatā tasyā oṣṭhaścumbitaḥ sa ca tathā kurvan patinā dṛṣṭaḥ /\nnīto rājakulaṃ kathaṃ mucyatām iti praśnaḥ /\nuttaraṃ śukaḥ prāha-atha tanmitraṃ vitarko nāma /\nsa ca tatsamīpamāgagatyedamabravīt-\"mitra! tvayā rājakulagatena vacacevatyeva vākyaṃ jalpanīyaṃ nānyat /\ntathā kṛte ca mantriṇoktam-\"nāyaṃ doṣabhāk /\nprakṛtirevaṃvidhaivāsya /\ntenaiva cottareṇa loke sādhutāṃ gato vitarkasāhāyikabuddhyā /\nyadi tvamapi tathā jānāsi tadā gaccha /\niti kathāṃ śrutvā prabhāvatī supta /"
        },
        {
          "tag": "p",
          "attributes": {},
          "text": "iti śukasaptatau aṣṭaṣṭitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 69:"
        },
        {
          "tag": "p",
          "attributes": {},
          "text": "anyadā prabhāvatī śukaṃ pṛcchati /\nśukaḥ prāha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kuru jāraṃ viśālākṣi vijāraṃ kuruṣe yadi /"
            },
            {
              "tag": "l",
              "attributes": {},
              "text": "yathā vejikayā pūrvamardhasnāte patau kṛtam // Suk_69.1 (=321) //"
            }
          ]
        },
        {
          "tag": "p",
          "attributes": {},
          "text": "asti sthānaṃ kalāsthānaṃ nāma /\ntatraiko vaṇiksutaḥ tasya bhāryā ca vejikā nāmātivallabhā /\nanyadā ca taṃ bhartāraṃ snāpayantī upapatiṃ pūrvakṛtasaṅkenaṃ pathi gacchataṃ dṛṣṭvā nātra pānīyaṃ pracuramiti miṣāntaraṃ kṛtvā pānīyānayanavyājādgṛhānnirgatā jāreṇa sākaṃ bahukālaṃ ca sthitā /\ntato 'rdhasnātaṃ patiṃ muktvā tathā sthitā kumuttaraṃ karotviti praśnaḥ /\nuttaram- śukaḥ tataḥ jāreṇa bhuktā svapativañcanaṃ vicintyātmānaṃ kūpe cikṣepaḥ /\ntataḥ kolāhalaḥsaṃvṛttaḥ /\nkūpe kāpi varākī patitāstīti pravādaḥ sañjātaḥ /\ntena tatpatistadvacanaṃ śrutvā vyacintayat-nūnaṃ sā matpatnī kūpe patitā bhaviṣyati-iti drutaṃ gatvāvalokayāmāsa /\ntatastāṃ kūpādākṛṣyānīyāmānayat /\niti kathāṃ śrutvā prabhāvatī suptā /"
        },
        {
          "tag": "p",
          "attributes": {},
          "text": "iti śukasaptatau ekonasaptatitamī kathā //"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "START Suk 70:"
        },
        {
          "tag": "p",
          "attributes": {},
          "text": "etāvatīnāṃ kathānāṃ paryante tadbhatī madano deśāntarādāgataḥ /\ntasmiṃścāgate sā tathaiva tasminsnehalābhūt /\nśuka evaṃ mandaṃ mandaṃ paṭhati-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "anurāgo vṛthā stroṣu strīṣu garvo vṛthā tathā /"
            },
            {
              "tag": "l",
              "attributes": {},
              "text": "priyo 'haṃ sarvadā haysyā mamaiṣā sarvadā priyā // Suk_70.1 (=322) //"
            }
          ]
        },
        {
          "tag": "p",
          "attributes": {},
          "text": "paraṃ madano na śṛṇoti /\nupahāsya tadā caivaṃ vadati-\"yaḥ kaściddhitaṃ vākyaṃ śṛṇoti karoti ca sa paratreha ca śarmabhāgbhavati' /\niti muhurmuhuḥ paṭhitaṃ madanaḥ śrutvā pṛcchati /\ntataḥ sā svayameva śaṅkitā kathayati /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sarvatra śucayo dhīrāḥ sukarmabalagarvitāḥ /"
            },
            {
              "tag": "l",
              "attributes": {},
              "text": "kukarmamayasaṃtrastāḥ pāpāḥ sarvatra śaṅkitāḥ // Suk_70.2 (=323) //"
            }
          ]
        },
        {
          "tag": "p",
          "attributes": {},
          "text": "āryaputra! tvameva vandyo yasya veśmani trivikramānītayugamadhyādekaḥ śukaḥ sarveṣā lokānāṃ hitabhāṣako 'tra bandhupitṛsthānīyo viśeṣato mama /\nyathā yathā sā śukaṃ stauti tathā tathā śuko lajjate /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "bau jai mārai macchalī to uṇṇau karei /"
            },
            {
              "tag": "l",
              "attributes": {},
              "text": "sīhu ju mārai mattagaaṇahacampiā dharei // Suk_70.3 (=324) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[bakaḥ yadi mārayati matsyān sa punarna karoti /"
            },
            {
              "tag": "l",
              "attributes": {},
              "text": "siṃho yo mārayati mattagajanātha sevito dhriyate] // Suk_70.3* (=324*) //"
            }
          ]
        },
        {
          "tag": "p",
          "attributes": {},
          "text": "tato madanastadvacanaṃ śrutvāha-kiṃ tava śukenopakṛtan /\nkathamīdṛgguṇo 'sau jātaḥ /\nsā prāha--svāmin! satyasya vāco vaktā śrotā ca na labhyate /\nuktañca--"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sulabhā puruṣā rājan satataṃ priyavādinaḥ /"
            },
            {
              "tag": "l",
              "attributes": {},
              "text": "apriyasya tu patyasya vaktā śrotā ca durlabhaḥ // Suk_70.4 (=325) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "mahilā capalā svāminniḥsnehā guṇavarjitā /"
            },
            {
              "tag": "l",
              "attributes": {},
              "text": "kuvikalpā tanuprajñā yathoktaṃ satyameva tat // Suk_70.5 (=326) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "manyate sukṛtaṃ naiva patiputraparāṅmukhī /"
            },
            {
              "tag": "l",
              "attributes": {},
              "text": "pūrvasnehamayī mṛdvī kṛtakāryātiniṣṭhurā // Suk_70.6 (=327) //"
            }
          ]
        },
        {
          "tag": "p",
          "attributes": {},
          "text": "uktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kurvanti tāvatprathamaṃ priyāṇi yāvanna jānanti naraṃ prasaktam /"
            },
            {
              "tag": "l",
              "attributes": {},
              "text": "jñātvā ca taṃ manmathapāśabaddhaṃ grastāmiṣaṃ mīnamivoddharanni // Suk_70.7 (=328) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "samudravīcīva calasvabhāvāḥ sandhyābhrarekheva muhurtarāgāḥ /"
            },
            {
              "tag": "l",
              "attributes": {},
              "text": "striyaḥ kṛtārthāḥ puruṣaṃ nirarthaṃ niṣpīḍitālaktakavattyajanti // Suk_70.8 (=329) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sammohayanti madayanti viḍambayanti nirbhartsayanti ramayanti viṣādayanti /"
            },
            {
              "tag": "l",
              "attributes": {},
              "text": "etāḥ praviśya hṛdayaṃ sadayaṃ narāṇāṃ kiṃ nāma vāmanayanā na samācaranti // Suk_70.9 (=330) //"
            }
          ]
        },
        {
          "tag": "p",
          "attributes": {},
          "text": "svāmin! tvayi proṣite mayā kañcitkālaṃ tvadviyogaḥ soḍhaḥ /\npaścācca kusakhīsaṅgatā /\npuruṣāntaraṃ rantukāmayā mayā gamanavighātinī sārikā hatā /\nanena śukena tu vacanaprapañcena saptatidināni sthāpitāham /\nato mayā karmaṇā pāpaṃ na vihitaṃ manasā tu kṛtam /\nadyaprabhṛti tvaṃ mama jīvanamaramasvāmī /\niti śrutvā madanaḥ śukaṃ pṛcchati /\nsa āha-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "prayojanamavijñāya jñātvā cātha manīṣiṇā /"
            },
            {
              "tag": "l",
              "attributes": {},
              "text": "sahasaiva na vaktavyamacintyo vidhinirṇayaḥ // Suk_70.10 (=331) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vihivihiaṃ laddha piasaṃgo jīviaṃ dhaṇaṃ dhaṇṇaṃ /"
            },
            {
              "tag": "l",
              "attributes": {},
              "text": "juttaṃ savvaṃ jaṇavaaṇaṃ viaṇaviḍambaṇā ṇihilā // Suk_70.11 (=332) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[vidhivihitaṃ ciralabdhaṃ priyasaṅgo jīvitaṃ dhana dhānyam /"
            },
            {
              "tag": "l",
              "attributes": {},
              "text": "yuktaṃ sarvaṃ janavacanaṃ vacanaviḍambanā nikhilā] // Suk_70.11* (=332*) //"
            }
          ]
        },
        {
          "tag": "p",
          "attributes": {},
          "text": "svāmin! yadyapi kathayituṃ na yujyate tarhi śṛṇu /"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "mūrkhāṇāṃ madyapānāṃ ca nārīṇāṃ rogiṇāmapi /"
            },
            {
              "tag": "l",
              "attributes": {},
              "text": "svāminkāmāturāṇāṃ ca khinnānāṃ kopināṃ tathā // Suk_70.12 (=333) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "mattapramattabhīrūṇāṃ kṣudhārtānāṃ viśeṣataḥ /"
            },
            {
              "tag": "l",
              "attributes": {},
              "text": "sukṛtaṃ skhalitaṃ cāryā na gṛhṇānti kṣamānvitāḥ // Suk_70.13 (=334) //"
            }
          ]
        },
        {
          "tag": "p",
          "attributes": {},
          "text": "uktañca bhārate-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "daśa dharmaṃ na jānanti dhṛtarāṣṭra nibodha tān /"
            },
            {
              "tag": "l",
              "attributes": {},
              "text": "mattaḥ pramatta unmattaḥ śrāntaḥ kruddho bubhukṣitaḥ /"
            },
            {
              "tag": "l",
              "attributes": {},
              "text": "tvaramāṇaśca lubdhaśca bhītaḥ kāmī ca te daśa // Suk_70.14 (=335) //"
            }
          ]
        },
        {
          "tag": "p",
          "attributes": {},
          "text": "asyāśca kukṛtaṃ kṣamyatām /\natrārthe nāsyā doṣaḥ /\nkusakhīsaṅgādiyam /\nuktam-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "asatāṃ saṅgadoṣeṇa sādhavo yānti vikriyām /"
            },
            {
              "tag": "l",
              "attributes": {},
              "text": "duryodhanaprasaṅgena bhīṣmo goharaṇe gataḥ // Suk_70.15 (=336) //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vidyādhareṇa tanayā bhuktā rājñaḥ purā chalāt /"
            },
            {
              "tag": "l",
              "attributes": {},
              "text": "patināpi subhuktāpi nirdeṣiti vicāritā // Suk_70.16 (=337) //"
            }
          ]
        },
        {
          "tag": "p",
          "attributes": {},
          "text": "śukaḥ kathāṃ madanāgre kathayāmāsa-asti jagatītale malayo nāma parvataḥ /\ntasya śṛṅge manoharaṃ nāma gandharvapuram /\ntatra madanonāma gandharvaḥ /\ntasya bhāryā ratnāvalī /\ntayoḥ sutā madanamañjarī /\ntasyā rūpasampadaṃ dṛṣṭvā devo vā dānavo vādhomukho muhyati /\nna ko 'pi tadanurūpo varo labhyate yasya sā dīyate /\nathānyadā nāradaḥ samāyātaḥ /\nso 'pyasyā rūpamavalokya mūrcchitaḥ sakāmo 'bhūt /\npaścāllabdhasaṃjñena ṛṣiṇā sā śaptā /\nuktañca-"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "taruṇī ramaṇī ratiramyatayā pramadā sukhadā ca sadā samadā /"
            },
            {
              "tag": "l",
              "attributes": {},
              "text": "yadi sā subhagā hṛdayenihitā kva jayaḥ kva jayaḥ kva jayaḥ kva jayaḥ // Suk_70.17 (=338) //"
            }
          ]
        },
        {
          "tag": "p",
          "attributes": {},
          "text": "yadetasyā rūpe dṛṣṭe me smarajvaro jātaḥ tadiyaṃ śīlaviḍambanāṃ prāpsyate /\ntato rājā praṇamya prāha--svāmin! prasanno bhūtvā prasādaṃ kuru /\nnārada āha- \"nāsyāḥ śīlakhaṇḍena doṣo bhaviṣyati na ca pativirahaḥ /\nmeruparvate vipulāpurīnivāsī kanakaprabho nāma gandharvaḥ /\nsa tava putryā varo bhaviṣyati' /\nityuktvā nārado yayau /\ntato munivacanena tena gandharveṇa sodvāhitā /\nso 'nyadā tāṃ muktvā kailāsaṃ yayau /\nsāpi tadvayogārtā śilāpaṭṭe luṭhantī vastrādirahitā kenacidvidyādhareṇa rūpātiśamavalokya saṃyogārthaṃ prārthitā /\nsā taṃ na vācchati /\ntatastena tadbharturgandharvarūpa kṛtvā sā bhuktā /\ntataḥ kālakrameṇa tasyā bhartā gṛhamāgataḥ /\ntāṃ suratasukhasantuṣṭāmapaśyat /\n\"paropabhuktadeheyam' iti tāṃ dṛṣṭāṃ matvā sāvaśyaṃ vadhyeti niścitya caṇḍikālayaṃ yayau /\nyāvattadagrato mārayati tāvadanyayā phūtkṛtam-\"svāmini! mama tvayā varo datto yattava gandharvacakravartī putro bhaviṣyati /\ntatkathaṃ putramukhama dṛṣṭvā vipatsye' /\nevaṃ vilapantyāstasyāḥ puratastāṃ prati devī prāha-he gandharvavīra! nāsyāḥ ko 'pi doṣaḥ /\nkintu vidyādhareṇeyaṃ tvadīyarūpamayena māyayā bhuktā /\ntato 'jānantyā asyā na doṣaḥ /\nanyacca muniśāpo vidyate /\ntata idaṃ sañjātam-\"śāpavṛttāntaśca niveditaḥ, tato munivacanādiyaṃ nirdeṣā tvayā grāhyā'-iti gaurīvacanaṃ śrutvā sa niḥśaṅkaṃ tayā saha svasthānaṃ gatastathaiva sukhato 'bhūt\" /\ntato vaṇikputra /\nyadi madvacaḥ pramāṇaṃ tadaināmaduṣṭāṃ prati prasādaṃ kartumarhasi' /\niti kīravacanānmadanenānugṛhītā /\ntato haridatto 'pi putrāgamanatuṣṭo mahotsavaṃ cakāra /\ntasminmahotsave divyamālā patitā /\ntaddarśane śukasārikātrivikramāṇāṃ śāpamokṣātsvargagamanaṃ babhūva /\nmadano 'pi priyayā prabhāvatyā saha sukhāni bhuṅkte /"
        },
        {
          "tag": "p",
          "attributes": {},
          "text": "iti śukasaptatau saptatitamī kathā /"
        },
        {
          "tag": "p",
          "attributes": {},
          "text": "iti śukasaptatiḥ samāptā //"
        }
      ]
    }
  ]
}