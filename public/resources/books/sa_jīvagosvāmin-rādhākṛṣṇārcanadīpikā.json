{
  "file_title": "jīvagosvāmin-rādhākṛṣṇārcanadīpikā",
  "file_title_normal": "jivagosvamin-radhakrsnarcanadipika",
  "metadata": {
    "original_title": "Rādhākṛṣṇārcanadīpikā",
    "author": "Jīvagosvāmin",
    "contributors": [
      {
        "role": "data entry",
        "name": "n.n.",
        "when": ""
      },
      {
        "role": "contribution to GRETIL",
        "name": "n.n.",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31"
  },
  "body": [
    {
      "tag": "p",
      "attributes": {},
      "text": "Rādhā-kṛṣṇārcana-dīpikā"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sanātana-samo yasya"
        },
        {
          "tag": "l",
          "attributes": {},
          "text": "jyāyān śrīmān sanātanaḥ |"
        },
        {
          "tag": "l",
          "attributes": {},
          "text": "śrī-vallabho 'nujaḥ so 'sau"
        },
        {
          "tag": "l",
          "attributes": {},
          "text": "śrī-rūpo jīva-sad-gatiḥ ||1||"
        }
      ]
    },
    {
      "tag": "p",
      "attributes": {},
      "text": "[*NOTE: This verse is used by Jiva as the maṅgalācaraṇa in other works also.]"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "purāṇa-saṃhitā-tantra-"
        },
        {
          "tag": "l",
          "attributes": {},
          "text": "mantra-śruti-samanvitam |"
        },
        {
          "tag": "l",
          "attributes": {},
          "text": "gītā-bhāgavataṃ śāstraṃ"
        },
        {
          "tag": "l",
          "attributes": {},
          "text": "jayatād vraja-dhāmasu ||2||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-dāmodara-rādhārcanam arhati vraja-sthānām |"
        },
        {
          "tag": "l",
          "attributes": {},
          "text": "āvaśyakatām aśāvyanayo ratrādhidevyaṃ hi ||3||"
        }
      ]
    },
    {
      "tag": "p",
      "attributes": {},
      "text": "tatra kaścit śāstra-pramāṇakatvaṃ na manyate, taṃ pratīdaṃ brūmaḥ -"
    },
    {
      "tag": "p",
      "attributes": {},
      "text": "lakṣmīr abhitaḥ strītamā gopyo lakṣmītamāḥ prathitāḥ |\nrādhā gopītamā ced asyāḥ kā samā rāmā ||4|| iti ||"
    },
    {
      "tag": "p",
      "attributes": {},
      "text": "[*NOTE: This verse is quoted at Gopāla-campū 1.25.]"
    },
    {
      "tag": "p",
      "attributes": {},
      "text": "āstāṃ tāvat lakṣmī-vijetṛ-guṇa-gaṇa-gopī-gaṇa-pradhānatayā śrī-kṛṣṇa-sandarbhādau nirṇītā |\n[*NOTE: Portions of RKAD have been lifted wholesale from the Sandarbhas.]\natra ca nirṇeṣyamāṇā svayaṃ bhagavataḥ śrī-kṛṣṇasya svayaṃ lakṣmī-rūpā śrī-rādhā | gopī-jana-mātra-saṃvalitaḥ sa upāsyata ity atra śāstrāṇi śṛṇu | tatrāroha-bhūmikā-krameṇa darśyate |"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ārādhanaṃ hi kṛṣṇasya"
        },
        {
          "tag": "l",
          "attributes": {},
          "text": "bhaved āvaśyakaṃ yathā |"
        },
        {
          "tag": "l",
          "attributes": {},
          "text": "tathā tadīya-bhaktānāṃ"
        },
        {
          "tag": "l",
          "attributes": {},
          "text": "no ced doṣo 'sti dustaraḥ ||5||"
        }
      ]
    },
    {
      "tag": "p",
      "attributes": {},
      "text": "[*NOTE: This verse is, but for mukundasya in the place of hi kṛṣṇasya, the same as LBhāg 2.1. The following section follows closely on LBhāg 2.]\n(end page 1)\natra śrī-kṛṣṇasya yathā gautamīya-tantre -"
    },
    {
      "tag": "p",
      "attributes": {},
      "text": "asāre ghora-saṃsāre\nsāraṃ kṛṣṇa-padārcanam |",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "janmāsādya manuṣyeṣu"
            },
            {
              "tag": "l",
              "attributes": {},
              "text": "śuddhe ca pitṛ-mātari |"
            },
            {
              "tag": "l",
              "attributes": {},
              "text": "yo nārcayati kalpaḥ san"
            },
            {
              "tag": "l",
              "attributes": {},
              "text": "tasmāt pāpataro hi kaḥ ||6||"
            }
          ]
        }
      ]
    },
    {
      "tag": "p",
      "attributes": {},
      "text": "mahābhārate -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mātṛvat parrakṣantaṃ"
        },
        {
          "tag": "l",
          "attributes": {},
          "text": "sṛṣṭi-saṃsāra-kārakam |"
        },
        {
          "tag": "l",
          "attributes": {},
          "text": "yo nārcayati deveśaṃ"
        },
        {
          "tag": "l",
          "attributes": {},
          "text": "taṃ vidyād brahma-ghātakam ||7||"
        }
      ]
    },
    {
      "tag": "p",
      "attributes": {},
      "text": "atha tadīyānāṃ yathā pādme -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mārkaṇḍeyo 'mbarīṣasya"
        },
        {
          "tag": "l",
          "attributes": {},
          "text": "vasur vyāso vibhīṣaṇaḥ |"
        },
        {
          "tag": "l",
          "attributes": {},
          "text": "puṇḍarīko baliḥ śambhuḥ"
        },
        {
          "tag": "l",
          "attributes": {},
          "text": "prahlādo viduro dhruvaḥ ||8||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dālbhyaḥ parāśaro bhīṣmo"
        },
        {
          "tag": "l",
          "attributes": {},
          "text": "nāradādyāś ca vaiṣṇavaiḥ |"
        },
        {
          "tag": "l",
          "attributes": {},
          "text": "sevyo hariṃ niṣevyāmī"
        },
        {
          "tag": "l",
          "attributes": {},
          "text": "no ced doṣaḥ paraṃ bhavet ||9||"
        }
      ]
    },
    {
      "tag": "p",
      "attributes": {},
      "text": "tathā hari-bhakti-sudhodaye (16.76) -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "arcayitvā tu govindaṃ"
        },
        {
          "tag": "l",
          "attributes": {},
          "text": "tadīyān nārcayanti ye |"
        },
        {
          "tag": "l",
          "attributes": {},
          "text": "na te viṣṇoḥ prasādasya"
        },
        {
          "tag": "l",
          "attributes": {},
          "text": "bhājanaṃ dāmbhikā janāḥ ||10||"
        }
      ]
    },
    {
      "tag": "p",
      "attributes": {},
      "text": "pādmottara-khaṇḍe -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ārādhanānāṃ sarveṣāṃ"
        },
        {
          "tag": "l",
          "attributes": {},
          "text": "viṣṇor ārādhanaṃ param |"
        },
        {
          "tag": "l",
          "attributes": {},
          "text": "tasmāt parataraṃ devi"
        },
        {
          "tag": "l",
          "attributes": {},
          "text": "tadīyānāṃ samarcanam ||11||"
        }
      ]
    },
    {
      "tag": "p",
      "attributes": {},
      "text": "arcayitvā tu govindaṃ\ntadīyān nārcayet tu yaḥ |\nna sa bhāgavato jñeyaḥ\nkevalaṃ dāmbhikaḥ smṛtaḥ ||12|| iti |"
    },
    {
      "tag": "p",
      "attributes": {},
      "text": "atra pūrvatra ca tadīya-śabdena tasya bhaktā eva ucyante | tat tv anye -\n(end page 2)",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dvau bhūta-sargau loke 'smin"
            },
            {
              "tag": "l",
              "attributes": {},
              "text": "daiva āsura eva ca |"
            },
            {
              "tag": "l",
              "attributes": {},
              "text": "viṣṇor bhakti-paro daiva"
            },
            {
              "tag": "l",
              "attributes": {},
              "text": "āsuras tad-viparyayaḥ ||13||"
            }
          ]
        }
      ]
    },
    {
      "tag": "p",
      "attributes": {},
      "text": "iti viṣṇu-dharmāgni-purāṇādi-niyamāt | tat sṛṣṭyādi-līlā-gatatve 'pi tad-udāsīneṣv audāsīnyasya yogyatvam | tad-dveṣṭṛṣu tad-dveṣyasyaiveti ca | tathaiva darśitaṃ saptame rājasūyārambhe śrī-yudhiṣṭhirādibhiḥ śiśupālaṃ prati gāli-pradānādinā | ataḥ śrī-bhagavān apy uktaṃ - pravṛttiṃ ca nivṛttiṃ ca (Gītā 16.7) ity ārabhya -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tān ahaṃ dviṣataḥ krūrān saṃsāreṣu narādhamān |"
        },
        {
          "tag": "l",
          "attributes": {},
          "text": "kṣipāmy ajasram aśubhān āsurīṣv eva yoniṣu ||13||"
        }
      ]
    },
    {
      "tag": "p",
      "attributes": {},
      "text": "āsurīṃ yonim āpannā mūḍhā janmani janmani |\nmām aprāpyaiva kaunteya tato yānty adhamāṃ gatim ||14|| (Gītā 16.19-20)"
    },
    {
      "tag": "p",
      "attributes": {},
      "text": "tathā -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "avajānanti māṃ mūḍhā mānuṣīṃ tanum āśritam |"
        },
        {
          "tag": "l",
          "attributes": {},
          "text": "paraṃ bhāvam ajānanto mama bhūtamaheśvaram ||15||"
        }
      ]
    },
    {
      "tag": "p",
      "attributes": {},
      "text": "moghāśā moghakarmāṇo moghajñānā vicetasaḥ |\nrākṣasīm āsurīṃ caiva prakṛtiṃ mohinīṃ śritāḥ ||16|| (Gītā 9.11-12)"
    },
    {
      "tag": "p",
      "attributes": {},
      "text": "ity anena svabhaktāḥ stutāḥ |"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mahātmānas tu māṃ pārtha daivīṃ prakṛtim āśritāḥ |"
        },
        {
          "tag": "l",
          "attributes": {},
          "text": "bhajanty ananyamanaso jñātvā bhūtādim avyayam ||17||"
        }
      ]
    },
    {
      "tag": "p",
      "attributes": {},
      "text": "(end page 3)\nsatataṃ kīrtayanto māṃ yatantaś ca dṛḍhavratāḥ |\nnamasyantaś ca māṃ bhaktyā nityayuktā upāsate ||18|| (Gītā 9.13-14)"
    },
    {
      "tag": "p",
      "attributes": {},
      "text": "ataivaikādaśe mad-bhakta-pūjābhyadhikā iti | mama pūjato 'py abhi sarvatobhāvenādhikā adhika-mat-prīti-karīty arthaḥ | tasmān mad-bhakta-pūjāvaśyakā cāntaraṅgā ceti sthite -"
    },
    {
      "tag": "p",
      "attributes": {},
      "text": "eteṣām api sarveṣāṃ\nprahlādaḥ pravaro mataḥ |",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "[*NOTE: These two lines are LBhāg 2.8, which finishes yat proktaṃ tasya māhātmyaṃ skānda-bhāgavatādiṣu.]"
            },
            {
              "tag": "l",
              "attributes": {},
              "text": "sarveṣu hari-bhakteṣu"
            },
            {
              "tag": "l",
              "attributes": {},
              "text": "prahlādo hi mahattamaḥ ||20||"
            }
          ]
        }
      ]
    },
    {
      "tag": "p",
      "attributes": {},
      "text": "[*NOTE: (SkandaP) LBhāg 2.9]"
    },
    {
      "tag": "p",
      "attributes": {},
      "text": "saptame prahlādasyaiva hi vākyam --"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kvāhaṃ rajaḥ-prabhava īśa tamo 'dhike 'smin"
        },
        {
          "tag": "l",
          "attributes": {},
          "text": "jātaḥ suretara-kule kva tavānukampā |"
        },
        {
          "tag": "l",
          "attributes": {},
          "text": "na brahmaṇo na tu bhavasya na vai ramāyā"
        },
        {
          "tag": "l",
          "attributes": {},
          "text": "yan me 'rpitaḥ śirasi padma-karaḥ prasādaḥ || (BhP 7.9.26)"
        }
      ]
    },
    {
      "tag": "p",
      "attributes": {},
      "text": "tatraiva śrī-nṛsiṃha-vākyam --"
    },
    {
      "tag": "p",
      "attributes": {},
      "text": "bhavanti puruṣā loke\nmad-bhaktās tvām anuvratāḥ |\nbhavān me khalu bhaktānāṃ",
      "children": [
        {
          "tag": "l",
          "attributes": {},
          "text": "sarveṣāṃ pratirūpa-dhṛk ||22|||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvataḥ pāṇḍavaḥ śreṣṭhāḥ prahlādādīdṛśād api |"
        },
        {
          "tag": "l",
          "attributes": {},
          "text": "śrīmad-bhāgavataṃ samyak pramāṇaṃ sphuṭam īkṣate ||23||"
        }
      ]
    },
    {
      "tag": "p",
      "attributes": {},
      "text": "[*NOTE: LBhāg 2.12, which begins pāṇḍavāḥ sarvataḥ śreṣṭhāḥ.]"
    },
    {
      "tag": "p",
      "attributes": {},
      "text": "tathā śrī-nārada-vākyam --"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yūyaṃ nṛ-loke bata bhūri-bhāgā"
        },
        {
          "tag": "l",
          "attributes": {},
          "text": "lokaṃ punānā munayo 'bhiyanti |"
        },
        {
          "tag": "l",
          "attributes": {},
          "text": "yeṣāṃ gṛhān āvasatīti sākṣād"
        },
        {
          "tag": "l",
          "attributes": {},
          "text": "gūḍhaṃ paraṃ brahma manuṣya-liṅgam || (7.10.48)"
        }
      ]
    },
    {
      "tag": "p",
      "attributes": {},
      "text": "[*NOTE: KṛṣṇaS 59* (p22), 82 (p33)]"
    },
    {
      "tag": "p",
      "attributes": {},
      "text": "(end page 4)",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sa vā ayaṃ brahma mahad-vimṛgya-"
            },
            {
              "tag": "l",
              "attributes": {},
              "text": "kaivalya-nirvāṇa-sukhānubhūtiḥ |"
            },
            {
              "tag": "l",
              "attributes": {},
              "text": "priyaḥ suhṛd vaḥ khalu mātuleya"
            },
            {
              "tag": "l",
              "attributes": {},
              "text": "ātmārhaṇīyo vidhi-kṛd guruś ca || (7.10.49)"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na yasya sākṣād bhava-padmajādibhī"
        },
        {
          "tag": "l",
          "attributes": {},
          "text": "rūpaṃ dhiyā vastutayopavarṇitam |"
        },
        {
          "tag": "l",
          "attributes": {},
          "text": "maunena bhaktyopaśamena pūjitaḥ"
        },
        {
          "tag": "l",
          "attributes": {},
          "text": "prasīdatām eṣa sa sātvatāṃ patiḥ || (7.10.50)"
        }
      ]
    },
    {
      "tag": "p",
      "attributes": {},
      "text": "vyākhyātaṃ ca śrī-svāmi-caraṇaiḥ - prahlādasya bhāgyaṃ yena devo dṛṣṭaḥ | vayaṃ tu manda-bhāgyā iti viṣīdantaṃ rājānaṃ praty āha yūyam iti tribhiḥ | padya-trayasya tātparyārthas tair eva likhitaḥ | na tu prahlādasya gṛheṣu paraṃ brahma vasati | na ca tad-darśanārthaṃ munayas tad-gṛhān abhiyanti | na ca tasya mātuleyādi-rūpeṇa vartate | na ca svayam eva prasannaḥ | ato yūyam eva tato 'pi samatto 'pi bhūri-bhāgā iti bhāvaḥ || iti |"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sadātisannikṛṣṭatvān mamatādhikyato hareḥ |"
        },
        {
          "tag": "l",
          "attributes": {},
          "text": "pāṇḍavebhyo 'pi yadavaḥ kecic chreṣṭhatamā matāḥ ||"
        }
      ]
    },
    {
      "tag": "p",
      "attributes": {},
      "text": "tathā śrī-daśame -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aho bhojayate yūyaṃ janma-bhājo nṝṇām iha |"
        },
        {
          "tag": "l",
          "attributes": {},
          "text": "yat paśyatā 'sakṛt kṛṣṇaṃ tad-darśanam api yoginām || (10.82.28)"
        }
      ]
    },
    {
      "tag": "p",
      "attributes": {},
      "text": "(end page 5)"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tad-darśana-sparśanānapatha-prajalpa-"
        },
        {
          "tag": "l",
          "attributes": {},
          "text": "śayyāsanāśana-sayauna-sa-piṇḍa-bandhaḥ |"
        },
        {
          "tag": "l",
          "attributes": {},
          "text": "yeṣāṃ gṛhe niraya-vartmani vartatāṃ vaḥ"
        },
        {
          "tag": "l",
          "attributes": {},
          "text": "svargāpavarga-viramaḥ svayam āsa viṣṇuḥ || (10.82.30)"
        }
      ]
    },
    {
      "tag": "p",
      "attributes": {},
      "text": "tathā -"
    },
    {
      "tag": "p",
      "attributes": {},
      "text": "śayyāsanāṭanālāpa-\nkrīḍā-snānāśanādiṣu |\nna viduḥ santam ātmānaṃ\nvṛṣṇayaḥ kṛṣṇa-cetasaḥ ||30|| (BhP 10.90.46)"
    },
    {
      "tag": "p",
      "attributes": {},
      "text": "yadubhyo 'pi variṣṭho 'sau\nbhagavān śrīmad-uddhavaḥ |\n[*NOTE: The first two lines follow LBhāg 2.22. sarvebhyo for bhagavān.]\nyādavendrasya yo mantrī",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "śiṣyo bhṛtyaḥ priyo mahān"
            },
            {
              "tag": "l",
              "attributes": {},
              "text": "ābālyād eva govinde"
            },
            {
              "tag": "l",
              "attributes": {},
              "text": "bhaktir asya sadottamā ||31||"
            }
          ]
        }
      ]
    },
    {
      "tag": "p",
      "attributes": {},
      "text": "[*NOTE: The last two lines are Lbhag 2.25.]"
    },
    {
      "tag": "p",
      "attributes": {},
      "text": "tathā tṛtīye -"
    },
    {
      "tag": "p",
      "attributes": {},
      "text": "yaḥ pañca-hāyano mātrā\nprātar-āśāya yācitaḥ |\ntan naicchad racayan yasya\nsaparyāṃ bāla-līlayā ||32|| (BhP 3.2.2)"
    },
    {
      "tag": "p",
      "attributes": {},
      "text": "śrī-daśame ca --"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vṛṣṇīnāṃ pravaro mantrī kṛṣṇasya dayitaḥ sakhā |"
        },
        {
          "tag": "l",
          "attributes": {},
          "text": "śiṣyo bṛhaspateḥ sākṣād uddhavo buddhi-sammataḥ ||33||"
        }
      ]
    },
    {
      "tag": "p",
      "attributes": {},
      "text": "tam āha bhagavān preṣṭhaṃ bhaktam ekāntinaṃ kvacit |\ngṛhītvā pāṇinā pāṇiṃ prapannārtiharo hariḥ ||34|| (10.46.1-2)"
    },
    {
      "tag": "p",
      "attributes": {},
      "text": "ekādaśe ca (16.24) tvaṃ tu bhāgavateṣv aham iti | na ca saṅkarṣaṇo na śrīr naivātmā ca yathā bhavān iti ca | ataiva tṛtīye svayaṃ tathaivācaritam --"
    },
    {
      "tag": "p",
      "attributes": {},
      "text": "(end page 6)"
    },
    {
      "tag": "p",
      "attributes": {},
      "text": "noddhavo 'ṇv api man-nyūno\nyad guṇair nārditaḥ prabhuḥ |\nato mad-vayunaṃ lokaṃ\ngrāhayann iha tiṣṭhatu ||35|| (BhP 3.4.3)"
    },
    {
      "tag": "p",
      "attributes": {},
      "text": "yad yasmād guṇaiḥ sattvādibhir nārdito na pīḍitaḥ guṇātītaḥ ity arthaḥ | yataḥ prabhuḥ bhakti-rasāsvāde prabhaviṣṇuḥ |"
    },
    {
      "tag": "p",
      "attributes": {},
      "text": "vraja-devyo varīyasya īdṛśād uddavād api |\nyad āsāṃ prema-mādhuryaṃ sa eṣo 'py abhiyācate ||36|| (LBhāg 2.29)"
    },
    {
      "tag": "p",
      "attributes": {},
      "text": "tathā hi daśame --\ndṛṣṭvaivam ādi gopīnāṃ\nkṛṣṇāveśātma-viklavam |\nuddhavaḥ paramaḥ prītas tā\nnamasyann idaṃ jagau ||37|| (BhP 10.47.57)"
    },
    {
      "tag": "p",
      "attributes": {},
      "text": "namasyann iti vartamāna-śatṛ-prayogo namaskārasyānavacchinnatvaṃ bodhayati | idaṃ vakṣyamāṇaṃ tad evāha --"
    },
    {
      "tag": "p",
      "attributes": {},
      "text": "etāḥ paraṃ tanu-bhṛto bhuvi gopa-vadhvo\ngovinda evam akhilātmani rūḍha-bhāvāḥ |\nvāñchanti yad bhava-bhiyo munayo vayaṃ ca\nkiṃ brahma-janmabhir ananta-kathā-rasasya ||38|| [BhP 10.47.58]"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhāvasya durlabhatvād dhi tāsāṃ tat-siddhaye punaḥ |"
        },
        {
          "tag": "l",
          "attributes": {},
          "text": "pāda-reṇūkṣitaṃ yena tṛṇa-janmāpi yācyate ||39||"
        }
      ]
    },
    {
      "tag": "p",
      "attributes": {},
      "text": "[*NOTE: The second line is exactly 2.41, the first line of which is\nna citraṃ prema-mādhuryam\nāsāṃ vāñched yad uddhavaḥ |]"
    },
    {
      "tag": "p",
      "attributes": {},
      "text": "tathā hi śrī-daśame -"
    },
    {
      "tag": "p",
      "attributes": {},
      "text": "āsām aho caraṇa-reṇu-juṣām ahaṃ syām\nvṛndāvane kim api gulma-latauṣadhīnām |\n(end page 7)\nyā dustyajaṃ sva-janam ārya-pathaṃ ca hitvā\nbhejur mukunda-padavīṃ śrutibhir vimṛgyām ||40|| [BhP 10.47.61]"
    },
    {
      "tag": "p",
      "attributes": {},
      "text": "tasyā mṛgyatvaṃ śrutibhir evoktaṃ, yathā tatraiva --"
    },
    {
      "tag": "p",
      "attributes": {},
      "text": "nibhṛta-marun-manokṣa-dṛḍha-yoga-yujo hṛdi yan\nmunaya upāsate tad-arayo 'pi yayuḥ smaraṇāt |\nstriya urugendra-bhoga-bhuja-daṇḍa-viṣakta-dhiyo\nvayam api te samāḥ sama-dṛśo 'ṅghri-saroja-sudhāḥ ||41|| (BhP 10.87.23)"
    },
    {
      "tag": "p",
      "attributes": {},
      "text": "atra pratiyugmāntarasthasyāpi śabdasya dvayena yugma-dvayaṃ pṛthag avamyate | tataś ca tad brahmākhya tat taṃ munaya upāsate tad arayo 'pi yayuḥ smaraṇāt | striyaḥ śrī-vraja-devyaḥ aṅghri-saroja-sudhās tat-prema-maya=mādhuryāṇi yayuḥ | vayam api samadṛśas tābhiḥ sama-bhāvāḥ satyaḥ samās tābhiḥ tulyatāṃ prāptāḥ | vyūhāntareṇa gopyo bhūtvā tavāṅghri-saroja-sudhā yayima ity arthaḥ | atra bṛhad-vāmana-purāṇe tāsāṃ prārthanā pūrvakāṇi vākyāni santi | strī-śabdasya gopī vācakatvam | tad arayo 'pi yayuḥ smaraṇād ity anenāsurāṇām api mokṣa-dātṛtvena anyatayā prasiddhasya śrī-kṛṣṇasyaivālambanatvena labdhatvāt | tāsām eva tasmin kevalena rāgeṇa bhajana-prasiddheḥ | tad etad apy āstām śrī-nārāyaṇāṅga-sthitāyā lakṣmīto 'pi tāsāṃ parama-vailakṣaṇyaṃ\ntenaiva tādṛśa-nija-bhakti-hetutvena darśitam | yathā tatraiva -"
    },
    {
      "tag": "p",
      "attributes": {},
      "text": "(end page 9)\nnāyaṃ śriyo 'ṅga u nitānta-rateḥ prasādaḥ\nsvar-yoṣitāṃ nalina-gandha-rucāṃ kuto 'nyāḥ ||42|| (BhP 10.47.60)"
    },
    {
      "tag": "p",
      "attributes": {},
      "text": "ity anena lakṣmyādikā niravaśeṣā eva striyo nāmubhiḥ sālakṣaṇyaṃ prāpnuvantīti vilakṣaṇā | tatrāpy udagād ity anena sa prasādas tāsu rāsa-prasaṅge uditavān eva na tu jāta iti svābhāvika-premavatyaḥ | kevalasya śrī-vṛndāvana-vihāriṇaḥ pūrṇa-bhagavataḥ sarvato vilakṣaṇasya nitya-preyasī-rūpā iti | sarvato vilakṣaṇā-lakṣmī-viśeṣatvena prāptāḥ | tasmāt tābhiḥ saha tasya pūjanam āvaśyakam ity āyātam | tataḥ sthūṇa-nikhanana-nyāyena tad-arthaṃ tāsāṃ svarūpaṃ nirūpyate | tatrādau śrī-bhagavat-sandarbhe\n[*NOTE: This is the starting point of the Bhagavat-sandarbha. The two following verses are quoted in section 16 and 21.]\nbrahmeti paramātmeti bhagavān iti śabdyate ity (BhP 1.2.11) ādinā śrī-bhagavantaṃ suṣṭhu nirdhārya tasya śakti-dvayī nirūpitā | māyākhyā svarūpa-bhūtākhyā ca |"
    },
    {
      "tag": "p",
      "attributes": {},
      "text": "tatra --"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ṛte 'rthaṃ yat pratīyeta"
        },
        {
          "tag": "l",
          "attributes": {},
          "text": "na pratīyeta cātmani |"
        },
        {
          "tag": "l",
          "attributes": {},
          "text": "tad vidyād ātmano māyāṃ"
        },
        {
          "tag": "l",
          "attributes": {},
          "text": "yathābhāso yathā tamaḥ || [BhP 2.9.33]"
        }
      ]
    },
    {
      "tag": "p",
      "attributes": {},
      "text": "ity anena -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "eṣā māyā bhagavataḥ sṛṣṭi-sthity-anta-kāriṇī |"
        },
        {
          "tag": "l",
          "attributes": {},
          "text": "tri-varṇā varṇitāsmābhiḥ kiṃ bhūyaḥ śrotum icchasi || (BhP 11.3.16)"
        }
      ]
    },
    {
      "tag": "p",
      "attributes": {},
      "text": "ity anena māyā-śaktir nirūpitā | tatra tasyā aṃśāś ca darśitāḥ ||"
    },
    {
      "tag": "p",
      "attributes": {},
      "text": "atha yan na spṛśanti na vidur mano buddhīndriyā sarvaiḥ ity (BhP 6.16.20) ādinā |"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tvam ādyaḥ puruṣaḥ sākṣād"
        },
        {
          "tag": "l",
          "attributes": {},
          "text": "īśvaraḥ (end page 9) prakṛteḥ paraḥ |"
        },
        {
          "tag": "l",
          "attributes": {},
          "text": "māyāṃ vyudasya cic-chaktyā"
        },
        {
          "tag": "l",
          "attributes": {},
          "text": "kaivalye sthita ātmani || [BhP 1.7.23]"
        }
      ]
    },
    {
      "tag": "p",
      "attributes": {},
      "text": "ity anena ca svarūpa-bhūtācintya-śaktir darśitā | tasyā vṛtti-bhedenāntāyāḥ --\nśriyā puṣṭyā girā kāntyā kīrtyā tuṣṭyelayor jayā ity ādi kiyanto bhedāś ca darśitā (BhP 10.39.55) | sā ca śakti-dvayī aparā ceti śrī-viṣṇu-purāṇe darśitā --"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarva-bhūteṣu sarvātman"
        },
        {
          "tag": "l",
          "attributes": {},
          "text": "yā śaktir aparā tava |"
        },
        {
          "tag": "l",
          "attributes": {},
          "text": "guṇāśrayā namas tasmai"
        },
        {
          "tag": "l",
          "attributes": {},
          "text": "śāśvatāyai sureśvara ||45||"
        }
      ]
    },
    {
      "tag": "p",
      "attributes": {},
      "text": "yātīta-gocarā vācāṃ\nmanasāṃ cāviśeṣaṇā |\njñāni-jñāna-paricchedyā\nvande tām īśvarīṃ parām ||46|| ity anena (ViP 1.19.76-77) ||"
    },
    {
      "tag": "p",
      "attributes": {},
      "text": "tatra prathamā śrī-vaiṣṇavānāṃ jagadvad-upekṣaṇīyā yan-mayī eva khalu tasya jagattā | dvitīyā tu teṣāṃ śrī-bhagavad-upāsyā tadīya-svarūpa-bhūtā yan-mayy eva khalu tasya bhagavattā | tatraikam eva svarūpāṃśitvena śaktimattvena ca virājatīti | yasya śakteḥ svarūpa-bhūtatvaṃ nirūpitam | cic-chakti-mattā pradhānena virājamānaṃ bhagavat-saṃjñam āpnotīti tatraiva darśitam eva | tad evaṃ śaktitva-prādhānyena virājamānāṃ lakṣmī-saṃjñām āpnotīti darśayituṃ prakaraṇam utthāpyate |"
    },
    {
      "tag": "p",
      "attributes": {},
      "text": "[*NOTE: The following passage ending with viśuddhatvam is in BhagS 117.]\ntatra tāvad ekasyaiv svarūpasya sattvāc cittād ānandāc ca svarūpa-bhūtā śaktir apy ekā tridhā | tad uktaṃ viṣṇu-purāṇe --"
    },
    {
      "tag": "p",
      "attributes": {},
      "text": "hlādinī sandhinī saṃvit\ntvayy ekā sarva-saṃsthitau |\nhlāda-tāpa-karī miśrā\ntvayi no guṇa-varjite ||47|| iti (ViP 1.12.68)"
    },
    {
      "tag": "p",
      "attributes": {},
      "text": "vyākhyātaṃ ca svāmibhiḥ | hlādinī āhlāda-karī (end page 10) sandhinī santatā saṃvid vidyā-śaktiḥ | ekā mukhyā avyabhicāriṇī svarūpa-bhūteti yāvat | sā sarva-saṃsthitau sarvasya samyak sthitir yasmāt tasmin sarvādhiṣṭhāna-bhūte tvayy eva na tu jīveṣu ca sā guṇamayī trividhā sā tvayi nāsti | tām evāha hlāda-tāpa-karī miśrā iti | hlāda-karī manaḥ-prasādotthā sāttvikī | tāpakarī viṣaya-viyogādiṣu tāpa-karī tāmasī | tad-ubhaya-miśrā viṣaya-janyā rājasī | tatra hetuḥ -- sattvādi-guṇa-varjite | tad uktaṃ sarvajña-sūktau -"
    },
    {
      "tag": "p",
      "attributes": {},
      "text": "hlādinyā saṃvid-āśliṣṭaḥ\nsac-cid-ānanda īśvaraḥ |\nsvāvidyā-saṃvṛto jīvaḥ\nsaṅkleśa-nikarākaraḥ ||48|| iti (Bhāvārtha-dīpikā 1.7.6)"
    },
    {
      "tag": "p",
      "attributes": {},
      "text": "atra kramād utkarṣeṇa sandhinī-saṃvid-dhlādinyā jñeyāḥ | tatra ca sati ghaṭānāṃ ghaṭatvam iva sarveṣāṃ satāṃ vastūnāṃ pratīter nimittam iti kvacit sattā-svarūpatvena āmnāto 'py asau bhagavān sad eva somyedam agra āsīd ity atra sad-rūpatvena vyāpadiśyamānā mayā sattāṃ dadhāti dhārayati ca sā sarva-deśa-kāla-dravyādi-prāptikarī sandhinī | tathā saṃvid-rūpo 'pi yayā saṃvetti saṃvedayati ca sā saṃvit | tathā hlāda-rūpo 'pi yayā saṃvid utkaṭa-rūpayā taṃ hlādaṃ saṃvetti saṃvedayati ca sā hlādinīti vivecanīyam |"
    },
    {
      "tag": "p",
      "attributes": {},
      "text": "tad evaṃ tasyā mūla-śaktes try-ātmakatvena siddhe yena sva-prakāśatā-lakṣaṇena tad-vṛtti-viśeṣeṇa svarūpaṃ svayaṃ svarūpa-śaktir vā viśiṣṭam āvirbhavati tad viśuddha-sattvam | tac cānya-nirapekṣayas tat-prakāśa iti jñāpana-jñāna-vṛttikatvāt saṃvid eva | asya māyayā sparśābhāvāt viśuddhatvam |\n[*NOTE: This entire section beginning with hlādinī sandhinī saṃvit is found in Bhagavat-sandarbha, section 117.]"
    },
    {
      "tag": "p",
      "attributes": {},
      "text": "tad uktaṃ śrī-viṣṇu-purāṇe (end page 12) -"
    },
    {
      "tag": "p",
      "attributes": {},
      "text": "sattvādayo na santīśe\nyatra ca prākṛtā guṇāḥ |\nsa śuddhaḥ sarva-śuddhebhyaḥ\npumān ādyaḥ prasīdatu ||49|| iti | [ViP 1.9.44]"
    },
    {
      "tag": "p",
      "attributes": {},
      "text": "śrī-daśame ca viśuddha-sattvaṃ tava dhāma śāntam ity ādi (BhP 10.27.4)"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "harir hi nirguṇaḥ sākṣāt"
        },
        {
          "tag": "l",
          "attributes": {},
          "text": "puruṣaḥ prakṛteḥ paraḥ |"
        },
        {
          "tag": "l",
          "attributes": {},
          "text": "sa sarva-dṛg upadraṣṭā"
        },
        {
          "tag": "l",
          "attributes": {},
          "text": "taṃ bhajan nirguṇo bhavet || iti [BhP 10.88.5]"
        }
      ]
    },
    {
      "tag": "p",
      "attributes": {},
      "text": "ekādaśe ca sattvaṃ rajas tama iti guṇā jīvasya naiva me iti [BhP 11.25.12] | gītopaniṣatsu ca -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ye caiva sāttvikā bhāvā rājasās tāmasāś ca ye |"
        },
        {
          "tag": "l",
          "attributes": {},
          "text": "matta eveti tān viddhi na tv ahaṃ teṣu te mayi ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tribhir guṇa-mayair bhāvair ebhiḥ sarvam idaṃ jagat |"
        },
        {
          "tag": "l",
          "attributes": {},
          "text": "mohitaṃ nābhijānāti mām ebhyaḥ param avyayam || iti [Gītā 7.12-3]"
        }
      ]
    },
    {
      "tag": "p",
      "attributes": {},
      "text": "tatra cedam eva viśuddha-sattvaṃ sandhiny-aṃśa-pradhānaṃ ced ādhāra-śaktiḥ | saṃvid-aṃśa-pradhānam ātma-vidyā | hlādinī-sārāṃśa-pradhānaṃ guhya-vidyā | yugapat śakti-traya-pradhānaṃ mūrtiḥ | atrādhāra-śaktyā bhagavad-dhāma prakāśate | tad uktaṃ - yat sātvatāḥ puruṣa-rūpam uśanti sattvaṃ loko yata [BhP 12.8.40]\n[*NOTE: This appears to be evidence that 8 is the original source of the material, not 117. To be followed.]\niti |"
    },
    {
      "tag": "p",
      "attributes": {},
      "text": "tathā jñāna-tat-pravaraka-lakṣaṇa-vṛtti-dvayakayātma-vidyayā tad-vṛtti-rūpam upāsakāśrayaṃ jñānaṃ prakāśate | evaṃ bhakti-tat-pravartaka-lakṣaṇa-vṛtti-dvayakayā guhya-vidyayā tad-vṛtti-rūpā prītyātmikā bhaktiḥ prakāśate |"
    },
    {
      "tag": "p",
      "attributes": {},
      "text": "ete eva viṣṇu-purāṇe lakṣmī-stave spaṣṭīkṛte - (end page 12)"
    },
    {
      "tag": "p",
      "attributes": {},
      "text": "yajña-vidyā mahā-vidyā\nguhya-vidyā ca śobhate |\nātma-vidyā ca devi tvaṃ",
      "children": [
        {
          "tag": "l",
          "attributes": {},
          "text": "vimukti-phala-dāyinī || [ViP 1.9.118] iti |"
        }
      ]
    },
    {
      "tag": "p",
      "attributes": {},
      "text": "yajña-vidyā karma | mahā-vidyā aṣṭāṅga-yogaḥ | guhya-vidyā bhaktiḥ | ātma-vidyā jñānam | tat-tat-sarvāśrayatvāt tvam eva tat-tad-rūpā vividhānāṃ muktīnām anyeṣāṃ ca vividhānāṃ phalānāṃ dātrī bhavasīty arthaḥ |k\n[*NOTE: k. This section can be found in RKAD 12-13.] śrutiś ca parāsya śaktir vividhaiva śrūyate svābhākiī jñāna-bala-kriyā ceti |"
    },
    {
      "tag": "p",
      "attributes": {},
      "text": "athaivambhūtānanta-vṛttikā yā svarūpa-śaktiḥ sā tv iha bhagavad-vāmāṃśa-vartino mūrtimato lakṣmīr evety āha anapāyinī bhagavatī śrīḥ sākṣād ātmano hareḥ | [BhP 12.11.20] iti | ṭīkā ca - anapāyinī hareḥ śaktiḥ | tatra hetuḥ sākṣād ātmanaḥ sva-svarūpasya cid-rūpatvāt tasyās tad-abhedād ity arthaḥ ity eṣā |"
    },
    {
      "tag": "p",
      "attributes": {},
      "text": "atra sākṣāt-śabdena māyā paraity abhimukhe ca vilajjamānā iti [BhP 2.7.47] vimohitā vikatthante mamāham iti durdhiyaḥ | [BhP 2.5.13] ity uktvā māyā neti dhvanitam | atra anapāyitvaṃ yathā hayaśīrṣa-pañcarātre -"
    },
    {
      "tag": "p",
      "attributes": {},
      "text": "paramātmā harir devaḥ tac-chaktiḥ śrīr ihoditā |\nśrīr devī prakṛtiḥ proktā keśavaḥ puruṣaḥ smṛtaḥ |\nna viṣṇunā vinā devī na hariḥ padmajāṃ vinā ||51|| iti |"
    },
    {
      "tag": "p",
      "attributes": {},
      "text": "viṣṇu-purāṇe (ViP 1.9.143) -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nityaiva sā jagan-mātā viṣṇuḥ śrīr anapāyinī |"
        },
        {
          "tag": "l",
          "attributes": {},
          "text": "yathā sarva-gato viṣṇus tathā śrīs tat-sahāyinī ||52||"
        }
      ]
    },
    {
      "tag": "p",
      "attributes": {},
      "text": "[*NOTE: This section quoted from Bhagavat-sandarbha 118.]"
    },
    {
      "tag": "p",
      "attributes": {},
      "text": "(end page 13)"
    },
    {
      "tag": "p",
      "attributes": {},
      "text": "devatve deva-dehā sā mānuṣatve ca mānuṣī |\nharer dehānurūpāṃ vai karoty eṣātmanas tanum ||53|| iti ca |"
    },
    {
      "tag": "p",
      "attributes": {},
      "text": "brahma-saṃhitāyāṃ (5.8) niyatiḥ sā ramā devi tat-priyā tad-vaśaṃ tadā iti | niyamyate svayaṃ bhagavaty eva niyatābhavatīti svarūpa-bhūtā śaktiḥ | devī dyotamānā prakāśa-rūpety arthaḥ | cid-rūpam iti skānde -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aparaṃ tv akṣaraṃ yā sā prakṛtir jaḍa-rūpikā |"
        },
        {
          "tag": "l",
          "attributes": {},
          "text": "śrīḥ parā prakṛtiḥ proktā cetanā viṣṇu-saṃśrayā ||54||"
        }
      ]
    },
    {
      "tag": "p",
      "attributes": {},
      "text": "tataś ca bhagavān kṛṣṇa-saṃjña eva iti nirdhārite na viṣṇunā | vinā devītyādi devatve deva-dehā sā ity ādi tadīya-svarūpa-bhūtā īśa-vāmāṃśa-vartinī lakṣmī kim ākhyā | iti nirdhāryā | tatra dvayor api pūryoḥ śrī-mahiṣyākhyā jñeyā | tadīya-svarūpa-śaktitvaṃ skānda-parbhāsa-khaṇḍe śiva-gaurī-saṃvāde gopyādity-māhātmye dṛṣṭaṃ yathā --"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "purā kṛṣṇo mahā-tejā yadā prabhāsam āgataḥ |"
        },
        {
          "tag": "l",
          "attributes": {},
          "text": "sahito yādavaiḥ sarvaiḥ ṣaṭ-pañcāśat-prakoṭibhiḥ ||"
        }
      ]
    },
    {
      "tag": "p",
      "attributes": {},
      "text": "ṣoḍaśaiva sahasrāṇi gopyas tatra samāgatāḥ |\nlakṣam ekaṃ ṣaṣṭhir ete kṛṣṇa-sutāḥ priye || ity upakramya | (end page 14)"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tato gopyo mahā devi vidyā yāḥ ṣoḍaśa smṛtāḥ |"
        },
        {
          "tag": "l",
          "attributes": {},
          "text": "tāsāṃ nāmāni te vakṣye tāni hy eka-manāḥ śṛṇu ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "lambinī candrikā kāntā krūrā śāntā mahodayā |"
        },
        {
          "tag": "l",
          "attributes": {},
          "text": "bhīṣaṇī nandinī śokā supūrvā vimalā kṣayā ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "subhadrā śobhanā puṇyā haṃśītā kalāḥ kramāt |"
        },
        {
          "tag": "l",
          "attributes": {},
          "text": "haṃsa eva yataḥ kṛṣṇaḥ paramātmā janārdanaḥ |"
        },
        {
          "tag": "l",
          "attributes": {},
          "text": "tasyaitāḥ śaktayo devi ṣoḍaśaiva prakīrtitā ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "candrarūpī mataḥ kṛṣṇa kalā-rūpāstu tāḥ smṛtāḥ |"
        },
        {
          "tag": "l",
          "attributes": {},
          "text": "sampūrṇa-maṇḍalā tāsāṃ mālinī ṣoḍaśī kalā ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pratipat-tithim ārābhya sañcaraty āsu candramāḥ |"
        },
        {
          "tag": "l",
          "attributes": {},
          "text": "ṣoḍaśaiva kalā yās tu gopī-rūpā varānane ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ekaikaśas tāḥ sambhinnāḥ sahasreṇa pṛthak pṛthak |"
        },
        {
          "tag": "l",
          "attributes": {},
          "text": "evaṃ te kathitaṃ devi rahasyaṃ jñāna-sambhavam |"
        },
        {
          "tag": "l",
          "attributes": {},
          "text": "ya etaṃ veda puruṣaḥ jñeyo vaiṣṇavo budhaiḥ ||"
        }
      ]
    },
    {
      "tag": "p",
      "attributes": {},
      "text": "tatra gopyo rājñya ity arthaḥ | gopo bhūpe 'pīty amaraḥ | lambinī avatāra-śaktiḥ | haṃsaśītety atra prāptasya haṃsasya vācyam āha haṃsa eveti | sa ca candra-rūpī candra dṛṣṭāntenanoddeśya ity arthaḥ | kalā-rūpā iti tāś ca śaktayaḥ candrasyāmṛtety ādi kalā dṛṣṭāntenoddeśyā ity arthaḥ |"
    },
    {
      "tag": "p",
      "attributes": {},
      "text": "anuktām antimāṃ mahāśaktim āha sampūrṇeti | seyaṃ tu kalā samaṣṭhirūpā jñeyā | dṛṣṭāntopādānāc candrasya tādṛśatvam āha pratipad iti | āsu etat-tulātve vivakṣitam āha ṣoḍaśaiveti | ṣoḍaśānām (end page 15) eva vidyārūpatvāt | etad-upadeśasya jñāna-sambhava-rahasyatvāt taj-jñānasya vaiṣṇavatvānumāxakaliṅgatvāc ca | krūrām īṣaṇāśokānām api bhagavat-svarūpa-bhūtānām eva satīnāṃ mallānām aśanir ity ādivat śrī-kṛṣṇasya kaṭhinatvaa-pratyāyakatvāt | mṛtur bhojapater itivat durjana-vicitrāsakatvāt | asatāṃ śāstetivat tadīya-śoka-hetutvād evaṃ ca tat-tan-niruktir upapadyate | yathā prakāśaika-rūpāyā eva sūrya-kāntor ulūkeṣu tāmisrādi-vyañjakatā | tataś candra-rūpī mata kṛṣṇaḥ kalā-rūpas tu tāḥ smṛtā iti sphuṭam eva svarūpa-bhūtatvaṃ\ndarśitam | tad evaṃ tāsāṃ svarūpa-śaktitve lakṣmītvaṃ tāsāṃ siddhaty eva | tad evam abhipretya tāsāṃ lakṣmītvam āha śrī-śukaḥ --"
    },
    {
      "tag": "p",
      "attributes": {},
      "text": "gṛheṣu tāsām anapayyātarkya-kṛn\nnirasta-sāmyātiśayeṣv avasthitaḥ |\nreme ramābhir nija-kāma-sampluto\nyathetaro gārhaka-medhikāṃś caran ||63|| (BhP 10.59.43)"
    },
    {
      "tag": "p",
      "attributes": {},
      "text": "ṭīkā ca - ramābhir lakṣmyā aṃśa-bhūtābhir ity eṣā | svarūpa-śaktitvād eva reme ity uktam | ato nijaḥ striyaḥ paramānanda-śakti-viśeṣodaya-rūpa-prema-viśeṣa-svarūpo yaḥ kāmas tena sampluto vyāpta iti | tatra śrīmaty ābhāsāyāṃ bhū-śakti-rūpatvaṃ pādmottara-khaṇḍādau | yamunāyāḥ kṛpā-śakti-rūpatvaṃ skānda-yamunā-māhātmyādāv ity anveṣaṇīyam | kintu satyabhāmāyā harivaṃśādau saubhāgyāti-\n(end page 16) śayasya vivakṣitatvāt prema-śakti-pracura-bhū-śaktitvaṃ jñeyam | svayaṃ lakṣmīs tu rukmiṇī |"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dvārakāyām abhūd rājan mahāmodaḥ puraukasām |"
        },
        {
          "tag": "l",
          "attributes": {},
          "text": "rukmiṇyā ramayopetaṃ dṛṣṭvā kṛṣṇaṃ śriyaḥ patim || (BhP 10.54.60)"
        }
      ]
    },
    {
      "tag": "p",
      "attributes": {},
      "text": "ity ādiṣu tasyām eva bhūriśaḥ prasiddheḥ | ataḥ svayaṃ lakṣmītvenaiva paraspara-yogyatām āha śrī-śukaḥ --"
    },
    {
      "tag": "p",
      "attributes": {},
      "text": "asyaiva bhāryā bhavituṃ rukmiṇy arhati nāparā |\nasāv apy anavadyātmā bhaiṣmyāḥ samucitaḥ patiḥ ||64|| (BhP 10.53.37)"
    },
    {
      "tag": "p",
      "attributes": {},
      "text": "[*NOTE: From here to darśitavān, KṛṣṇaS 185-186, page 110. See also Gopāla-campū 15.75.]\nataḥ svayaṃ bhagavato 'nurūpatvena svayaṃ lakṣmītvaṃ prasiddham eva | atha śrī-vṛndāvane tadīya-svarūpa-śakti-prādurbhāvāḥ śrī-vraja-devyaḥ | yathā brahma-saṃhitāyāṃ (5.37) --"
    },
    {
      "tag": "p",
      "attributes": {},
      "text": "ānanda-cinmaya-rasa-pratibhāvitābhis\ntābhir ya eva nija-rūpatayā kalābhiḥ |\ngoloka eva nivasaty akhilātma-bhūto\ngovindam ādi-puruṣaṃ tam ahaṃ bhajāmi ||65|| iti |"
    },
    {
      "tag": "p",
      "attributes": {},
      "text": "tatra tābhiḥ śrī-gopībhir mantre (5.24) tac-chabda-prayogāt | ānanda-cin-maya-rasena prema-rasa-viśeṣeṇa praitbhāvitābhis tat-pradhānābhir ity arthaḥ | hlādinī-sāra-vṛtti-viśeṣa-rūpatvāt | kalātvenaiva nija-rūpatve siddhe punar nija-rūpatayoktiḥ prakaṭa-līlāyāṃ (end page 17) parakīyābhāsatvasya vyavacchedārtham | yata uktaṃ tatraiva śriyaḥ kāntāḥ kāntaḥ parama-puruṣaḥ (5.56) iti | śrī-parama-puruṣayor aupapatyaṃ nāstīti yuktaṃ ca darśitavān | etad abhiprāyeṇaiva svāyambhuvāgame 'pi śrī-bhū-līlā-śabdaiḥ tat-preyasī-viśeṣatvam upadiṣṭam |"
    },
    {
      "tag": "p",
      "attributes": {},
      "text": "ataiva gopījanā vidyā-kalā-preraka ity atra tāpanī-vākye śrīmad-daśākṣarastha-nāma-niruktau ye gopījanās te ā samyag yā vidyā parama-prema-rūpā tasyāḥ kalā-vṛtti-rūpā iti vyākhyeyam | rāja-vidyā rāja-guhyam ity ādi gītā-prakaraṇāt bhagavaty avidyā-saṃśleṣābhāvāt | tad uktaṃ hlādinīty ādi | tatas tāsāṃ prerakas tat krīḍāyāṃ pravartakaḥ | sa ca patitva eva viśrāntaḥ | iti vallabha-śabdenaikārthyam eva | janma-jarābhyāṃ bhinna ity ādau sa vo hi svāmī bhavati iti tasyām eva śrutau, tāḥ prati durvāsā-vākyāt | strī-sambandhe svāmī-śabdaḥ paatyāv eva rūḍhaḥ | svāmino devṛ-devarāv ity amara-koṣāt | pāda-nyāsair ity ādau [BhP 10.33.7] kṛṣṇa-vadhva iti śrī-śuka-vacanam | ṛṣabhasya jaguḥ kṛtyāni [BhP 10.33.21] ity atra ṭīkā ca ṛṣabhasya patyuḥ iti | saṅgītaśāstre\nca, gopīpatir ananto 'pi vaṃśadhvanivaśaṃ gataḥ iti. śrīmac-chaṅkarācārya-kṛte yamunāstotre ca, vidhehi tasya rādhikādhavāṅghripaṅkaje ratim iti | uddhavaṃ prati śrī-bhagavatā ca -- ballavyo me madātmikāḥ [BhP 10.46.6] iti | tad idaṃ gacchoddhava vrajaṃ saumya pitror naḥ prītim āvaha iti [BhP 10.46.3] (end page 18) vallabhābhimānitām ātmani vyajya śrīkṛṣṇasya vacanaṃ brāhmaṇasya mama brāhmaṇīty ādivat gopa-rūpasya mama gopī-rūpā ity arthaḥ | atas tāsām api tathaivābhimānaṃ tatraivoktam -- api bata madhupuryāṃ āryaputro 'dhunāste iti (10.47.11) | tathaiva ca kumārīṇāṃ saṅkalpa-vacanam - nanda-gopa-sutaṃ devi patiṃ me kurute namaḥ iti (10.22.4) |"
    },
    {
      "tag": "p",
      "attributes": {},
      "text": "na kevalaṃ sādhāraṇa-rītyā dāmpatya-vyavahāras tābhir mama kintu mad-ātmikā mat-svarūpa-śaktaya ity arthaḥ | ātma-śabdasya manīvācakatvena tā man-manaskā (10.46.4) ity ādy uktaṃ punar uktaṃ syāt | uktaṃ ca tāsāṃ svarūpa-śaktitvaṃ śrī-śukadevena -"
    },
    {
      "tag": "p",
      "attributes": {},
      "text": "tābhir vidhuta-śokābhir bhagavān acyuto vṛtaḥ |\nvyarocatādhikaṃ tāta puruṣaḥ śaktibhir yathā || iti | (10.32.10)"
    },
    {
      "tag": "p",
      "attributes": {},
      "text": "tābhiḥ śaktibhir yathā yāvat tathā tatrātiśuśubhe tābhir bhagavān devakī-sutaḥ ity ādi | cakāśa gopī-pariṣad-gato 'rcita ity ādi | vyarocataiṇāṅka ivoḍubhir vṛta ity ādi | svarūpa-śaktitvād evādhikaṃ vyarocata ity ādy-uktam upapadyate | sva-śaktyeka-prakāśat śrī-bhagavataḥ | atas tāsāṃ lakṣmī-saṃjñatvam apy uktaṃ brahma-saṃhitāyāṃ lakṣmī-sahasra-śata-sambhrama-sevyamānam iti | śriyaḥ kāntāḥ kāntaḥ parama-puruṣa iti | śrī-daśame ca --"
    },
    {
      "tag": "p",
      "attributes": {},
      "text": "(end page 19) gopyo labdhvācyutaṃ kāntaṃ śriya ekānta-vallabham iti (10.33.14) gopya eva śriya kāntaṃ manoharaṃ ekānta-vallabhaṃ raho-ramaṇam | tasmāt nāyaṃ śriyo 'ṅga iti śukānuvādaḥ sāmānye lakṣmī-vijayaṃ vyanakti | lakṣmī-sahasreti viriñca-vāṇī lakṣmī-viśeṣatvam urīkaroti | kurutve 'pi śrī-yudhiṣṭhirādīnāṃ pāṇḍava-saṃjñatvam | lakṣmītve 'pi vraja-devīnāṃ gopī-saṃjñatvam iti | tasmāt tāsāṃ parama-lakṣmī-rūpatvena tan-nitya-preyasītvaṃ siddham |"
    },
    {
      "tag": "p",
      "attributes": {},
      "text": "tathā ca gautamīya-tantre daśārṇa-vyākhyāyām (20-21) --"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "gopīti prakṛtiṃ vidyāj janas tattvasamūhakaḥ |"
        },
        {
          "tag": "l",
          "attributes": {},
          "text": "anayor āśrayo vyāptyā kāraṇatvena ceśvaraḥ ||67||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sāndrānandaṃ paraṃ jyotir vallabhatvena kathyate |"
        },
        {
          "tag": "l",
          "attributes": {},
          "text": "athavā gopī prakṛtir janas tadaṃśamaṇḍalam ||68||"
        }
      ]
    },
    {
      "tag": "p",
      "attributes": {},
      "text": "anayor vallabhaḥ proktaḥ svāmī kṛṣṇākhya īśvaraḥ|\nkāryakāraṇayor īśaḥ śrutibhis tena gīyate||69||"
    },
    {
      "tag": "p",
      "attributes": {},
      "text": "anekajanmasiddhānāṃ gopīnāṃ patir eva vā|\nnandanandana ity uktas trailokyānandavardhanaḥ||70|| iti."
    },
    {
      "tag": "p",
      "attributes": {},
      "text": "ataiva prathamā prakṛtiḥ pradhānaṃ | dvitīyā svarūpa-śaktiḥ | tattvāni mahad-ādīni aṃśāḥ |"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jñāna-śakti-balaiśvarya-vīrya-tejāṃsy aśeṣataḥ |"
        },
        {
          "tag": "l",
          "attributes": {},
          "text": "bhagavac-chabda-vācyāni vinā heyair guṇādibhiḥ ||71||"
        }
      ]
    },
    {
      "tag": "p",
      "attributes": {},
      "text": "iti viṣṇu-purāṇoktāḥ (ViP 6.5.79) |"
    },
    {
      "tag": "p",
      "attributes": {},
      "text": "atra anekajanmasiddhānāṃ iti, bahūni me vyatītāni (end page 20) janmāni tava cārjuna [bg 4.5] itivat anādi-siddhatvam eva bodhayati | patir eva ity eva-kāreṇa prakaṭa-līlāyām upapatitva-vyavahāras tu māyika evety arthaḥ | sa cāgre darśayiṣyate | vā-śabdasyaivottara-pakṣatā-bodhanāya |\n[*NOTE: GCP 15.73-75]"
    },
    {
      "tag": "p",
      "attributes": {},
      "text": "tad evam ādibhir viśiṣṭatvenaiva tad-ārādhanād āsāṃ nitya-preyasītvaṃ siddham | tac-chṛtīnāṃ tad-ārādhānāṃ cānāghananatabhāvitvāt | sa hi mantre caturdhā pratīyate | mantrasya kāraṇa-rūpatvena varṇa-samudāya-rūpatvena, adhiṣṭhātṛ-devatā-rūpatvena ārādhya-rūpatvena ca | atra kāraṇa-rūpatvaṃ tad-adhiṣṭhātṛ-devatā-rūpatvaṃ coktaṃ brahma-saṃhitāyāṃ prakṛtyā puruṣeṇa ca iti (5.3) | prakṛtir mantrasya svarūpas trayam eva śrī-kṛṣṇaḥ kāraṇa-rūpatvāt | tad evoktam ṛṣy-ādi-smaraṇe kṛṣṇaḥ prakṛtir iti | sa eva adhiṣṭhātṛ-devatā-rūpaḥ | varṇa-samudāya-rūpaṃ coktaṃ tatraiva - kāmaḥ kṛṣṇāyety (BrahmaS 5.24) ādinā | uktaṃ ca hayaśīrṣa-pañcarātre"
    },
    {
      "tag": "p",
      "attributes": {},
      "text": "vācyatvaṃ vācakatvaṃ ca devatā-mantrayor hi |\nabhedenocyate grahma tattvavidbhir vicārataḥ || iti |"
    },
    {
      "tag": "p",
      "attributes": {},
      "text": "ārādhya-rūpatvaṃ ca tatraiva brahma-saṃhitāyāṃ -- īśvaraḥ paramaḥ kṛṣṇaḥ saccidānanda-vigrahaḥ | anādir ādir ity ādinā (5.1) kvicid durgāyā adhiṣṭhātṛtvaṃ tu śakti-śaktimator abheda-vivakṣayā | ata uktaṃ gautamīya-kalpe - yaḥ kṛṣṇaḥ saiva durgā syād yā durgā kṛṣṇa eva sa iti | yataḥ śrī-kṛṣṇas tatra svarūpa-śakti-rūpeṇa durgā nāma | tasmān neyaṃ māyāṃśa-bhūtā durgā iti gamyate | niruktiś cātra duḥkhena (end page 21) gurv-ārādhanādi-prayāsena gamyate jñāyate iti | tathā ca nārada-pañcarātre śruti-vidyā-saṃvāde -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jānāty ekā parā kāntaṃ saiva durgā tad-ātmikā |"
        },
        {
          "tag": "l",
          "attributes": {},
          "text": "yā parā parayā śaktir mahāviṣṇu-svarūpiṇī |"
        },
        {
          "tag": "l",
          "attributes": {},
          "text": "yasyā vijñāna-mātreṇa parāṇāṃ paramātmanaḥ |"
        },
        {
          "tag": "l",
          "attributes": {},
          "text": "muhūrtād eva devasya prāptir bhavati nānyathā ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ekeyaṃ prema-sarvasva-svabhāvā śrī-gokuleśvarī |"
        },
        {
          "tag": "l",
          "attributes": {},
          "text": "anayā sulabho jñeya ādi-devo 'khileśvaraḥ ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhaktir bhajana-sampattir bhajate prakṛtiḥ priyam |"
        },
        {
          "tag": "l",
          "attributes": {},
          "text": "jñāyate 'tyanta-duḥkhena seyaṃ prakṛtir ātmanaḥ |"
        },
        {
          "tag": "l",
          "attributes": {},
          "text": "durgeti gīyate sarvair akhaṇḍa-rasa-vallabhā ||"
        }
      ]
    },
    {
      "tag": "p",
      "attributes": {},
      "text": "asyā āvarikā śaktir mahāmāyā 'khileśvarī |\nyayā mugdhaṃ jagat sarvaṃ sarva-dehābhimāninaḥ || iti |"
    },
    {
      "tag": "p",
      "attributes": {},
      "text": "ataiva māyāṃ vyudasya cic-chaktyā kaivalye sthita ātmanīti prathamokteḥ | na yatra māyā kim utāpare harer iti dvitīyokteḥ māyātīta-vaikuṇṭhāvaraṇa-kathane yathoktaṃ pādmottara-khaṇḍe -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "satyācyutānanta-durgā-viṣvaksena-gajānanāḥ |"
        },
        {
          "tag": "l",
          "attributes": {},
          "text": "śaṅkha-padma-nidhī lokāś caturthāvaraṇaṃ smṛtam || ity ady uktvā -"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nityāḥ sarve pare dhāmni ye cānye 'pi divaukasaḥ |"
        },
        {
          "tag": "l",
          "attributes": {},
          "text": "te vai prākṛta-nāke 'sminn anityās tridiveśvarāḥ || (end 22)"
        }
      ]
    },
    {
      "tag": "p",
      "attributes": {},
      "text": "iti teṣāṃ śrī-bhagavad-aṃśa-rūpatvam uktaṃ trailokya-sammohana-tantre --"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvatra devadevo 'sau"
        },
        {
          "tag": "l",
          "attributes": {},
          "text": "gopa-veśa-dharo hariḥ |"
        },
        {
          "tag": "l",
          "attributes": {},
          "text": "kevalaṃ rūpa-bhedena"
        },
        {
          "tag": "l",
          "attributes": {},
          "text": "nāma-bhedaḥ prakīrtitaḥ ||77||"
        }
      ]
    },
    {
      "tag": "p",
      "attributes": {},
      "text": "ato nāma-mātra-sādhāreṇe 'nanya-bhaktair na vibhetavyaṃ kintu bhāgavatair nitya-vaikuṇṭha-sevakatvāt viṣvaksenādivat sat-kāryā eva te | arcayitvā tu govindaṃ tadīyān nārcayet tu yaḥ ity ādi-vacanena tad-asatkāre doṣa-śravaṇāt | ataiva tān evoddiśya uktam ekādaśe -"
    },
    {
      "tag": "p",
      "attributes": {},
      "text": "durgāṃ vināyakaṃ vyāsaṃ\nviṣvaksenaṃ gurūn surān |\nsve sve sthāne tv abhimukhān\npūjayet prokṣaṇādibhiḥ ||78|| (BhP 11.27.29)"
    },
    {
      "tag": "p",
      "attributes": {},
      "text": "atha prakṛtam anusarāmaḥ | sad eva śrī-gopīnāṃ svarūpa-śaktitve prasiddhe śrī-kṛṣṇasya nitya-preyasī-rūpatvaṃ siddham eva | tatas tābhiḥ saha tasya pūjana āvaśyakatā svataḥ siddhā | atra punaḥ prativādī prāha, yadi tāḥ kṛṣṇasya nitya-priyāḥ, tarhi kathaṃ parakīyārūpatvam | tatrāpi putrādi-saṃyoktṛtvaṃ śrūyate | satyaṃ tad-rūpatvaṃ māyikam iti vaiṣṇava-toṣaṇī-nāmnyāṃ śrī-daśama-ṭippanyāṃ kṛṣṇa-sandarbhādau ca pramitam iti vistara-bhayān nātra prapañcitam |"
    },
    {
      "tag": "p",
      "attributes": {},
      "text": "atha sāmānyataḥ śrī-kṛṣṇa-priyāḥ khalu dvidhā | nitya-siddhāḥ sādhana-siddhāś ca | tatra nitya-siddhāḥ pūrvoktiḥ | sādhana-siddhāś ca trividhāḥ | ṛṣijāḥ śrutayo deva-kanyāś ca | tatra ṛṣijā yathā pādmottara-khaṇḍe --"
    },
    {
      "tag": "p",
      "attributes": {},
      "text": "(end 23)"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "purā maharṣayaḥ sarve daṇḍakāraṇya-vāsinaḥ |"
        },
        {
          "tag": "l",
          "attributes": {},
          "text": "dṛṣṭvā rāmaṃ hariṃ tatra bhoktum aicchan suvigraham ||79||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "te sarve strītvam āpannāḥ samudbhūtāś ca gokule |"
        },
        {
          "tag": "l",
          "attributes": {},
          "text": "hariṃ samprāpya kāmena tato muktā bhavārṇavāt ||80||"
        }
      ]
    },
    {
      "tag": "p",
      "attributes": {},
      "text": "[*NOTE: BRS 1.2.301-2]"
    },
    {
      "tag": "p",
      "attributes": {},
      "text": "na ca vaktavyaṃ gokula-jātānāṃ prāpañcika-dehāditvaṃ na sambhavatīti | avatāra-līlāyāḥ prāpañcika-miśratvāt | śrī-devakī devyām api ṣaḍ-garbha-saṃjñakānāṃ janma śrūyate iti |"
    },
    {
      "tag": "p",
      "attributes": {},
      "text": "śrutayo yathā bṛhad-vāmana-purāṇādiṣu śrūyante | yata eva tathā vyākhyātaṃ striya urugendra-bhoga-bhuja-daṇḍa-viṣakta-dhiyo vayam apīti (BhP 10.87.23) | gāyatrī ca tāsu jāteti pādme sṛṣṭi-khaṇḍe yathā brahmaṇā gopa-kanyāyā gāyatryā udvāhe gopeṣu śrī-viṣṇu-vākyam -"
    },
    {
      "tag": "p",
      "attributes": {},
      "text": "mayā jñātvā tataḥ kanyā dattā caiṣāviriñcaye |\nyuṣmākaṃ ca kule cāhaṃ deva-kāryārtha-siddhaye |\navatāraṃ kariṣyāmi mat-kāntā tu bhaviṣyati || iti |"
    },
    {
      "tag": "p",
      "attributes": {},
      "text": "deva-kanyāś ca yathā śrī-daśame tat-priyārthaṃ sambhavantu sura-striya iti (BhP 10.1.13) | ata sura-striyas tāsāṃ śrī-kṛṣṇa-priyāṇām upayogāyeveti gamyate | atas tat-priyārtham ity evoktaṃ, na tu tat-prīty-artham iti |"
    },
    {
      "tag": "p",
      "attributes": {},
      "text": "atas tāsāṃ caturvidhatvam uktaṃ pādme -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "gopyas tu ṛṣijā gopa-kanyakāḥ śrutijāḥ parāḥ |"
        },
        {
          "tag": "l",
          "attributes": {},
          "text": "deva-kanyāś ca rājendra na mānuṣyaḥ kadācana ||"
        }
      ]
    },
    {
      "tag": "p",
      "attributes": {},
      "text": "(end page 24)"
    },
    {
      "tag": "p",
      "attributes": {},
      "text": "gopa-kanyā eva nityāḥ | na mānuṣaḥ kathañcaneti praākṛta-mānuṣya-niṣedhāt | atas tāsāṃ svarūpa-śaktitvād eva śrī-bhagavatas tābhiḥ saha riraṃsā jātā | yathā śrī-śukaḥ |"
    },
    {
      "tag": "p",
      "attributes": {},
      "text": "bhagavān api tā rātrīḥ śaradotphullamallikāḥ",
      "children": [
        {
          "tag": "l",
          "attributes": {},
          "text": "vīkṣya rantuṃ manaścakre yogamāyām upāśritaḥ || (BhP 10.29.1)"
        }
      ]
    },
    {
      "tag": "p",
      "attributes": {},
      "text": "tā rātrīr vīkṣya uddīpanatvenānubhūyeti kaumutyenālambana-rūpāṇāṃ tāsāṃ prema-mahimā darśitaḥ | ātmārāmāś ca munayaḥ ity ādau itthambhūta-guṇo harir itivat itthambhūta-guṇās tāḥ yena tādṛśy api tasya ramaṇcchā jāyate iti | ataiva vyavahārārthaṃ tasya kaiśoram api mānitaṃ jātam iti śrī-viṣṇu-purāṇe darśitam |"
    },
    {
      "tag": "p",
      "attributes": {},
      "text": "so 'pi kaiśoraka-vayo mānayan madhusūdanaḥ |",
      "children": [
        {
          "tag": "l",
          "attributes": {},
          "text": "reme tābhir ameyātmā kṣapāsu kṣaptāhitaḥ || (ViP 5.13.60) iti |"
        }
      ]
    },
    {
      "tag": "p",
      "attributes": {},
      "text": "harivaṃśe ca-"
    },
    {
      "tag": "p",
      "attributes": {},
      "text": "yuvatīr gopa-kanyāś ca rātrau saṅkālya kālavit |",
      "children": [
        {
          "tag": "l",
          "attributes": {},
          "text": "kaiśorakaṃ mānayānaḥ saha tābhir mumoda ca || (HV 63.18) iti |"
        }
      ]
    },
    {
      "tag": "p",
      "attributes": {},
      "text": "atra kālavid ity asya vyākhyānaṃ tā rātrīr vikṣyeti | saha tābhir mumoda hetyasya sūcakaṃ rantuṃ manaś cakre iti | ity ālambana-kāla-deśānāṃ śrī-kṛṣṇāya parama-puruṣatvaṃ darśitaṃ tasmāt hlādinī-śakti-vilāsa-lakṣaṇa-tat-prema-mayy evaiṣā riraṃsā | na tu prākṛta-kāmamayīti | śrī-svāmibhir api vyaktam uktaṃ dvātriṃśe virahālāpa-viklinna-hṛdayo harir iti sva-premāmṛta-kallola-vihvalī-kṛta-cetasa iti | ataiva tac-chravaṇa-phala-dvārā tad-arcanasyāvaśyakatāṃ darśayati śrīman-munīndraḥ ||"
    },
    {
      "tag": "p",
      "attributes": {},
      "text": "(end page 25)"
    },
    {
      "tag": "p",
      "attributes": {},
      "text": "vikrīḍitaṃ vraja-vadhūbhir idaṃ ca viṣṇoḥ\nśraddhānvito yaḥ śṛṇuyād atha varṇayed vā\nbhaktiṃ parāṃ bhagavati parilabhya kāmaṃ\nhṛd-rogam āśv apahinoty acireṇa dhīraḥ || (BhP 10.33.42) iti ||84"
    },
    {
      "tag": "p",
      "attributes": {},
      "text": "atra sva-priyābhiḥ saṃvalitasya śrī-kṛṣṇasya krīḍāyāḥ śravaṇa-varṇana-mātreṇa bahu-sādhana-duḥsādhyāpi parā bhaktir udayate udaya-mātreṇa ca hṛd-rogaḥ śīghram apahriyate iti hi spaṣṭam eveti phalātiśaya-kathanena pravartanāt vidhitvam eva sidhyati | yasya parṇamayī juhur bhavati na sa pāpaṃ ślokaṃ śṛṇotītivat | na cādhikārī kaniṣṭha iti vācyaṃ dhīra ity uktatvāt |"
    },
    {
      "tag": "l",
      "attributes": {},
      "text": "atha darśana-mantre nāmāntareṇānirdiśya śrī-vallavīnāṃ nāma viśeṣam ālambyaiva svayaṃ bhagavato nirdeśāt tāsāṃ tat-paricāyakāṅga-rūpatvam eva bodhitam | gopī-gopa-paśūnāṃ bahiḥ smared asya gīrvāṇa-ghaṭām ity ādi krama-dīpikāyāṃ (KD 3.32) gautamīya-tantre -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "navīna-nīrada-śyāmaṃ nālendīvara-locanam |"
        },
        {
          "tag": "l",
          "attributes": {},
          "text": "vallavī-nandanaṃ vande kṛṣṇaṃ gopāla-rūpiṇam ||85 ity ādau -"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rucirauṣṭha-puṭanyasta-vaṃśī-madhura-niḥsvanaiḥ |"
        },
        {
          "tag": "l",
          "attributes": {},
          "text": "lasad-gopālikā-ceto modayantaṃ muhur muhuḥ ||86||"
        }
      ]
    },
    {
      "tag": "p",
      "attributes": {},
      "text": "vallavī-vadanāmbhoja-madhupāna-madhu-vratam |\nkṣobhayantaṃ manas tāsāṃ susmerāpāṅgavīkṣaṇaiḥ ||87|| (end page 26)\nyauvanodbhinna-dehābhiḥ saṃsaktābhiḥ parasparam |\nvicitrāmbara-bhūṣābhir gopa-nārībhir āvṛtam ||87|| iti |"
    },
    {
      "tag": "p",
      "attributes": {},
      "text": "atra sā tvāṃ brahman nṛpa-vadhūḥ kāmam āśu bhajiṣyatīti [BhP 3.21.28] kardamaṃ prati śrī-śukla-vacanavac ca gopa-jātibhir nārībhir ity arthaḥ |"
    },
    {
      "tag": "p",
      "attributes": {},
      "text": "kṣobhayantaṃ mohayantaṃ muhur muhur iti vartamāna-dvaya-prayogena nityam eva tad-upāsakaiḥ paṭhyamāna-stavena gopī-kṛṣṇayoḥ nityatvam eva lakṣyate | sanat-kumāra-kalpe ca gopāṅganā parivṛtaṃ mūle kalpataroḥ sthitam ity ādi | rudra-yāmalasya śauri-tantre gopī-go-gopa-vīto ruru-nakha-vilasat-kaṇṭha-bhūṣaś ciraṃ naḥ ity ādi | mṛtyu-sañjaya-tantre -"
    },
    {
      "tag": "p",
      "attributes": {},
      "text": "smared vṛndāvane ramye mohayantam anāratam |\nvallavī-vallabhaṃ kṛṣṇaṃ gopa-kanyā-sahasraśaḥ || ity ādi |"
    },
    {
      "tag": "p",
      "attributes": {},
      "text": "phullendīvara-kāntim ity ādi evaṃ svāyambhuvāgamādāv api |\n[*NOTE: KK 3.82; KṛṣṇaS 106 (p49fn) attributed to Mṛtyu-sañjaya-tantra. Padyāvalī 46, attributed to Śaradākara.]"
    },
    {
      "tag": "p",
      "attributes": {},
      "text": "punaḥ prativādī prāha bhavatu nāma tāḥ pūjyāḥ | kintu tāsāṃ nāma kutrāpi na śrutam | tatrāpi bhaviṣyottare malla-dvādaśī-prasaṅge śrī-kṛṣṇa-yudhiṣṭhira-saṃvāde -",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gopī-nāmāni rājendra prādhānyena nibodha me |"
            },
            {
              "tag": "l",
              "attributes": {},
              "text": "gopālī-pālikā dhanyā viśākhā dhyāna-niṣṭhikā |"
            },
            {
              "tag": "l",
              "attributes": {},
              "text": "rādhānurādhā somābhā tārakā daśamī tathā ||89||"
            }
          ]
        }
      ]
    },
    {
      "tag": "p",
      "attributes": {},
      "text": "gopālīyaṃ nūnaṃ pādmokta-gāyatrī-carī bhavet | pāliketi saṃjñāyāṃ kaṇa | daśamī tatheti daśamīty api - (end page 27) nāmaikaṃ tac cānvartham iti sarvānte paṭhitam | yad vā tatheti-daśamy api tārakā-nāmnīty arthaḥ | tathā skānde prahlāda-saṃhitāyāṃ dvārakā-māhātmye māyāvasaraḥ prastāve uddhava-gamane (12.25-33) lakṣito vācety ādinā lalitā śyāmalā dhanyā viśākhā rādhā śaivyā padmā bhadrā ity etāni aṣṭau gaṇitāni |"
    },
    {
      "tag": "p",
      "attributes": {},
      "text": "atha vanitā-śata-koṭibhir ākulitam ity āgama-prasiddheḥ | vanitā-śata-yūthapa iti śrī-bhagavat-prasiddheḥ | anyāny api loka-śāstrayor avagantavyāni |"
    },
    {
      "tag": "p",
      "attributes": {},
      "text": "atha śata-koṭitvānyathānupapattyā tāsāṃ tan-mahā-śaktitvam eva gamyate | tatrāpi sarvathā śreṣṭhe rādhā-candrāvalīty ubhe | bhaviṣyottare somābhā-śabdena candrāvaly eva sūcitā artha-sāmya-prāyāt | yataḥ śrī-rādhayā saha pratiyogitvam aitihyam asyātra virājate |"
    },
    {
      "tag": "p",
      "attributes": {},
      "text": "tathā ca śrī-bilvamaṅgala-caraṇāḥ -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rādhā-mohana mandirād upāgataś candrāvalīm ūcivān"
        },
        {
          "tag": "l",
          "attributes": {},
          "text": "rādhe kṣemamayeti tasya vacanaṃ śrutvāha candrāvalī |"
        },
        {
          "tag": "l",
          "attributes": {},
          "text": "kaṃsa kṣemamaye vimugdha-hṛdaye kaṃsaḥ kva dṛṣṭas tvayā"
        },
        {
          "tag": "l",
          "attributes": {},
          "text": "rādhā kveti vilajjito nata-mukha-smero hariḥ pātu vaḥ ||90||"
        }
      ]
    },
    {
      "tag": "p",
      "attributes": {},
      "text": "[*NOTE: This is a well-known verse, but is not in any of the Bilvamangala collections.]"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tayor apy ubhayor madhye rādhikā sarvathādhikā |"
        },
        {
          "tag": "l",
          "attributes": {},
          "text": "mahābhāva-svarūpeyaṃ guṇair ati-garīyasī ||91||"
        }
      ]
    },
    {
      "tag": "p",
      "attributes": {},
      "text": "yathoktaṃ matsya-purāṇe dakṣaṃ prati devī-vacanam -"
    },
    {
      "tag": "p",
      "attributes": {},
      "text": "rukmiṇī dvāravatyāṃ tu rādhā vṛndāvane vane |\ncitra-kūṭe tathā sītā vindhye vindhya-nivāsinī |\ndevakī mathurāyāṃ ca pātāle parameśvarī || ity ādi | (end page 28)"
    },
    {
      "tag": "p",
      "attributes": {},
      "text": "atra rukmiṇī-saha-pāṭhād itthaṃ bodhayati yathā dvārakāyāṃ tasyā eva sarvathādhikyaṃ tathā śrī-vṛndāvane tasyā iti | svarūpa-śakti-vyūha-rukmiṇī-rādhā-devakīnāṃ māyāṃśa-rūpeṇābheda-kathanaṃ tu śaktitva-sādhāraṇyenaiva | yathā jīvātma-paramātmanoś cit-sāmyenaikyaṃ tadvad iti |"
    },
    {
      "tag": "p",
      "attributes": {},
      "text": "atha yathā rukmiṇī-kṛṣṇayoḥ paraspara-śobhitvaṃ śrī-śukena varṇitam - asyaiva bhāryā bhavitum ity ādināṃ [BhP 10.53.37] tathaiva rādhā-kṛṣṇayor api ṛk-pariśiṣṭe śrutyā varṇitam rādhayā mādhavo devo mādhavenaiva rādhikā vibhrājante janeṣv ā iti | vibhrājante vibhrājate ā samyak iti śruti-padārthaḥ | darśitaṃ ca tasyāḥ svarūpaṃ bṛhad-gautamīye baladevaṃ prati śrī-kṛṣṇena -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sattvaṃ tattvaṃ paratvaṃ ca tattva-trayam ahaṃ kila |"
        },
        {
          "tag": "l",
          "attributes": {},
          "text": "tritattva-rūpiṇī sāpi rādhikā mama vallabhā ||93||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "prakṛteḥ para evāhaṃ sāpi mac-chakti-rūpiṇī |"
        },
        {
          "tag": "l",
          "attributes": {},
          "text": "sāttvikaṃ rūpam āsthāya pūrṇo 'haṃ brahma cit-paraḥ ||94||"
        }
      ]
    },
    {
      "tag": "p",
      "attributes": {},
      "text": "brahmaṇā prārthitaḥ samyak sambhavāmi yuge yuge |\ntvayā sārdhaṃ tayā sārdhaṃ nāśāya devatādruhām ||95|| iti |"
    },
    {
      "tag": "p",
      "attributes": {},
      "text": "atra sattvaṃ kāryatvaṃ tattvaṃ kāraṇatvaṃ paratvaṃ tato 'pi śraiṣṭhyaṃ yat tattva-trayaṃ tad aham ity arthaḥ tathaiva bodhayati tathaivāgre dhyāna-prasaṅge -"
    },
    {
      "tag": "p",
      "attributes": {},
      "text": "devasyābheda-rūpeṇa tapta-hema-sama-prabhām |\nrakta-vastra-parīdhānāṃ raktālaṅkāra-bhūṣitām ||96|| (end page 29)",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "śrī-rādhāṃ vāma-bhāge tu pūjayed bhakti-tat-paraḥ |"
            },
            {
              "tag": "l",
              "attributes": {},
              "text": "devī kṛṣṇamayī proktā rādhikā para-devatā ||97||"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "varābhaya-karā dhyeyā sevitā sarva-devataiḥ |"
        },
        {
          "tag": "l",
          "attributes": {},
          "text": "sarva-lakṣmī-mayī sarva-kāntiḥ sammohinī parā ||98||"
        }
      ]
    },
    {
      "tag": "p",
      "attributes": {},
      "text": "atra pūjayed iti kaṇṭhoktir eva | evam agre 'pi mṛtyu-sañjaya-tantre -"
    },
    {
      "tag": "p",
      "attributes": {},
      "text": "pīta-vastra-parīdhānāṃ vaṃśa-yukta-karāmbujām |\nkaustubhoddīpta-hṛdayāṃ vanamālā-vibhūṣitām |\nśrīmat-kṛṣṇāṅghri-palyaka-nilayāṃ parameśvarīm ||99|| ity ādi |"
    },
    {
      "tag": "p",
      "attributes": {},
      "text": "yathā -"
    },
    {
      "tag": "p",
      "attributes": {},
      "text": "sarva-lakṣmī-mayīṃ devīṃ paramānanda-nanditām |\nrāsotsava-priyāṃ rādhāṃ kṛṣṇānanda-svarūpiṇīm |\nbhaje cidamṛtākāra-pūrṇānanda-mahodadhim ||100|| iti |"
    },
    {
      "tag": "p",
      "attributes": {},
      "text": "dhyātvety-ādi-sammohana-tantre - cintayed rādhikāṃ devīṃ gopa-gokula-saṅkulām ity ādi ca | asyāḥ śreṣṭhatvam ādi-vārāhe kaṭira-parivartanyāṃ govardhana-parikrame tat-kuṇḍa-prasaṅge yathā -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "gaṅgāyāś cottaraṃ gatvā deva-devasya cakriṇaḥ |"
        },
        {
          "tag": "l",
          "attributes": {},
          "text": "ariṣṭena samaṃ tatra mahad yuddhaṃ pravartitam ||101||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ghātayitvā tatas tasminn ariṣṭaṃ vṛṣa-rūpiṇam |"
        },
        {
          "tag": "l",
          "attributes": {},
          "text": "kopena pārṣṇi-ghātena mahā-tīrthaṃ prakalpitam ||102||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "snātas tatra tadā hṛṣṭo vṛṣaṃ hatvā sa-gopakaḥ |"
        },
        {
          "tag": "l",
          "attributes": {},
          "text": "vipā mā (?) rādhikāṃ prāha kathaṃ bhadre bhaviṣyati ||103||"
        }
      ]
    },
    {
      "tag": "p",
      "attributes": {},
      "text": "tatra rādhā samāśliṣya kṛṣṇam akliṣṭa-kāriṇam |\nsva-nāmnā viditaṃ kuṇḍaṃ kṛtaṃ tīrtham adūrataḥ ||104|| (end page 30)",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "rādhā-kuṇḍam iti khyātaṃ sarva-pāpa-haraṃ śubham |"
            },
            {
              "tag": "l",
              "attributes": {},
              "text": "ariṣṭahan rādhā-kuṇḍa-snānāt phalam avāpyate ||105||"
            }
          ]
        }
      ]
    },
    {
      "tag": "p",
      "attributes": {},
      "text": "rājasūyāśvamedhābhyāṃ nātra kāryā vicāraṇā |\ngo-hatyā-brahma-hatyādi pāpaṃ kṣipraṃ praṇaśyati ||106|| iti |"
    },
    {
      "tag": "p",
      "attributes": {},
      "text": "atra satīṣv api sarvāsu tāsu asyā eva tena saha tādṛśa-prema-vyavahāreṇotkarṣāvagamāt śreṣṭhatvam āyātam | tathā vrata-ratnākara-dhṛta-bhaviṣya-purāṇe ca -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bālye 'pi bhagavān kṛṣṇas taruṇaṃ rūpam āśritaḥ |"
        },
        {
          "tag": "l",
          "attributes": {},
          "text": "reme vihārair vividhaiḥ priyayā saha rādhayā ||"
        }
      ]
    },
    {
      "tag": "p",
      "attributes": {},
      "text": "ekadā kārttike māsi paurṇamāsyāṃ mahotsavaḥ |\nāsīn nanda-gṛhe ity ādau"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tasmin dine ca bhagavān rātrau rādhā-gṛhaṃ yayau |"
        },
        {
          "tag": "l",
          "attributes": {},
          "text": "sā ca kruddhā tam udare kāñcī-dāmnā babandha ha ||108||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kṛṣṇas tu sarvam āvedya nija-geha-mahotsavam |"
        },
        {
          "tag": "l",
          "attributes": {},
          "text": "priyāṃ prasādayāmāsa tataḥ sā tam avocayat ||109||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "idaṃ covāca tāḥ kṛṣṇaḥ preyasī prīta-mānasaḥ |"
        },
        {
          "tag": "l",
          "attributes": {},
          "text": "kāñcī-dāma tvayā tanvi udare yan mayārpitam ||110||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dāmodareti me nāma priyaṃ tena śubhānane |"
        },
        {
          "tag": "l",
          "attributes": {},
          "text": "nātaḥ prītikaraṃ nāma mama lokeṣu vidyate ||111||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nityam etat prajāpatyāṃ sarva-siddhir bhaviṣyati |"
        },
        {
          "tag": "l",
          "attributes": {},
          "text": "bhaktiṃ ca durlabhāṃ prāpya mama loke mahīyate ||112||"
        }
      ]
    },
    {
      "tag": "l",
      "attributes": {},
      "text": "ulūkhale yadā mātrā baddho 'haṃ bhavitā priye | (end page 31)"
    },
    {
      "tag": "l",
      "attributes": {},
      "text": "udare dāmabhir loke tadā vyaktaṃ bhaviṣyati ||113||"
    },
    {
      "tag": "p",
      "attributes": {},
      "text": "anena nāma-mantreṇa yo 'smin māsi tvayā saha |\nmām arcayed vidhānena sa labhet sarva-vāñchitam ||114|| iti |"
    },
    {
      "tag": "p",
      "attributes": {},
      "text": "atrāpi priyayā saha rādhayā iti śrī-kṛṣṇecchayā śrī-kṛṣṇavad bālye 'pi āviṣkṛta-nava-yauvanam eva iti jñeyam |"
    },
    {
      "tag": "p",
      "attributes": {},
      "text": "tata ārabhya nandasya vrajaḥ sarva-samṛddhimān |\nharer nivāsātma-guṇai ramākrīḍam abhūn nṛpa ||115|| (BhP 10.5.18)"
    },
    {
      "tag": "p",
      "attributes": {},
      "text": "ity anena śrī-kṛṣṇa-prādurbhāvānantaraṃ tasām āvirbhāva-kathanāt | tatrāpi śrṣṭhatvaṃ pūrvavaj jñeyam | tatra tādṛśa-bhāvair varṇanaṃ tasyāḥ śrī-śukadevenāpi kṛtam |"
    },
    {
      "tag": "p",
      "attributes": {},
      "text": "ekā bhrū-kuṭim ābaddhya prema-saṃrambha-vihvalā |\nghnatīvaikṣat kaṭākṣepaiḥ sandaṣṭa-daśana-cchadā ||116|| (BhP 10.32.6)"
    },
    {
      "tag": "p",
      "attributes": {},
      "text": "ity anena ekāmukhyā eke mukhyāny akevalā ity amaraḥ | evaṃ śrīmad-gopāla-tapanyāṃ yad gāndharvīti viśrutā sā tu saiva jñeyā | tasyā evaṃ mukhyatvā̆di-liṅgena sarvatra cāvagamāt | ataiva śrī-rādhā-saṃvalita-dāmodara-pūjā kārttike vihitā | śrī-kṛṣṇa-satyabhāmā-saṃvādīye kārttika-māhātmye ca prātaḥ-snāna-saṅkalpa-mantraṃ -"
    },
    {
      "tag": "p",
      "attributes": {},
      "text": "kārttike 'haṃ kariṣyāmi prātaḥ-snānaṃ janārdana |\nprīty-arthaṃ tava deveśa dāmodara mayā saha ||117|| [HBV 16.172] [*NOTE: Alternative numbering 16. 84]"
    },
    {
      "tag": "p",
      "attributes": {},
      "text": "atra mā-sabda-prayogaḥ | tasyāḥ parama-lakṣmī-rūpatvāt | (end page 32)"
    },
    {
      "tag": "p",
      "attributes": {},
      "text": "arghya-dāna-mantre ca sākṣāt tan-nāmokteḥ | yathā -"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vratinaḥ kārttike māsi snānasya vidhivan mama |"
        },
        {
          "tag": "l",
          "attributes": {},
          "text": "dāmodara gṛhānārghyaṃ danujendra-nisūdana ||118||"
        }
      ]
    },
    {
      "tag": "p",
      "attributes": {},
      "text": "nitye naimittike kṛtsne kārttike pāpa-śoṣaṇe |\ngṛhānārghyaṃ mayā dattaṃ rādhayā sahito hare ||119|| [HBV 16.174-175]"
    },
    {
      "tag": "p",
      "attributes": {},
      "text": "iti yugmatvena upādānāt tasyā eva śreṣṭhatvam | tad-yugalopāsanāyāṃ bhaviṣya-purāṇa-vacanaṃ darśitam eva | tathā daśādhyāyi-kārttika-māhātmyaṃ cen nūnaṃ pādmānugataṃ syāt tarhi tatra tad-yugalo pāsanaṃ prakaṭataram eveti | tathā vāsanā-bhāṣyotthāpita āgneya-vacane 'pi tasyāḥ śreṣṭhatvam | yathā -"
    },
    {
      "tag": "p",
      "attributes": {},
      "text": "gopyaḥ papracchur uṣasi kṛṣṇānucaram uddhavam |\nhari-līlā-vihārāṃś ca tatraikāṃ rādhikāṃ vinā |\nrādhā tad-bhāva-saṃlīnā vāsanāyā virāmitā ||120|| ity ādi |\natra tad-bhāva-saṃlīnā ity anena divyonmāda-maya-vacanaṃ madhupa kitava-bandho ity ādikaṃ tasyā eveti vijñāpya sarvāsu gopīṣu tasyāḥ śreṣṭhyaṃ darśitam | yuktaṃ ca tat tu yataḥ | śrī-kṛṣṇānveṣakartrīṇāṃ tāsāṃ tām evoddhiśya tad idaṃ vacanaṃ śrūyate yathā -"
    },
    {
      "tag": "p",
      "attributes": {},
      "text": "anayārādhito nūnaṃ bhagavān harir īśvaraḥ\nyan no vihāya govindaḥ prīto 'yam anayad rahaḥ ||121|| (BhP 10.30.28)\napy eṇapatny upagataḥ priyayeha gātrais\ntanvan dṛśāṃ sakhi sunirvṛtim acyuto vaḥ |\nkāntāṅga-saṅga-kuca-kuṅkuma-rañjitāyāḥ\nkundasrajaḥ kulapater iha vāti gandhaḥ ||122|| (BhP 10.30.11)"
    },
    {
      "tag": "p",
      "attributes": {},
      "text": "(end page 33)"
    },
    {
      "tag": "p",
      "attributes": {},
      "text": "bāhuṃ priyāṃsa upadhāya gṛhītapadmo\nrāmānujas tulasikālikulair madāndhaiḥ\nanvīyamāna iha vas taravaḥ praṇāmaṃ",
      "children": [
        {
          "tag": "l",
          "attributes": {},
          "text": "kiṃ vābhinandati caran praṇayāvalokaiḥ || (BhP 10.30.12) iti |"
        }
      ]
    },
    {
      "tag": "p",
      "attributes": {},
      "text": "kiṃ bahunā asyāḥ saubhāgya-vāñchā dvārakā-mahiṣīṇām api śrūyate | tatas tāsāṃ tādṛśa-vacanaṃ śrī-śukadevenāpy uditaṃ - yathā na vayaṃ sādhvi sāmrājyam ity ādy uktvā āhuḥ ----"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kāmayāmaha etasya śrīmat-pāda-rajaḥ śriyaḥ |"
        },
        {
          "tag": "l",
          "attributes": {},
          "text": "kuca-kuṅkuma-gandhāḍhyaṃ mūrdhnā voḍhuṃ gadābhṛtaḥ ||124||"
        }
      ]
    },
    {
      "tag": "p",
      "attributes": {},
      "text": "vraja-striyo yad vāñchanti pulindās tṛṇa-vīrudhaḥ |\ngāvaś cārayato gopāḥ pāda-sparśaṃ mahātmanaḥ ||125|| iti | [BhP 10.83.42-43]"
    },
    {
      "tag": "p",
      "attributes": {},
      "text": "vraja-stry-ādīnāṃ vāñchā darśitā -"
    },
    {
      "tag": "p",
      "attributes": {},
      "text": "pūrṇāḥ pulindya urugāyapadābjarāga-\nśrīkuṅkumena dayitāstanamaṇḍitena |\ntaddarśanasmararujas tṛṇarūṣitena\nlimpantya ānanakuceṣu juhus tadādhim ||126|| (BhP 10.21.17) ity anena |"
    },
    {
      "tag": "p",
      "attributes": {},
      "text": "atra saty urugāya-padābja-rāgety anena (10.21.17) saha dayitā-stana-maṇḍitena ity uktyā tat kuṅkumaṃ dayitā-stanatas tasya pade lagnam iti gamyate | sā ca dayitā kuca-kuṅkuma-gandhyāḍhyam (end page 34) ity eka-vacanānta-nirdeśenānūditā |"
    },
    {
      "tag": "p",
      "attributes": {},
      "text": "tad idaṃ varṇayantīṣu tāsv api sā viśiṣṭety avagamyate | ayaṃ bhāvaḥ śrītve prasiddhāyāḥ śriyas tatra kāmanaiva śrūyate | na tu saṅgatiḥ | yad vāñchayā śrīr lalanācarat tapo vihāya kāmān suciraṃ dhṛta-vratā iti [BhP 10.16.36] nāgapatnīnām | yā vai śriyārcitam ajādibhir āpta-kāmair ity ādi [BhP 10.47.62] uddhavasyāpi vākyāt | na ca rukmiṇītve prasiddhāyāḥ śriyas tatra saṅgatiḥ | kāla-deśayor anyatamatvāt | na ca vraja-strīṇāṃ śrī-sambandha-lālasā yuktā - nāyaṃ śriyo 'ṅga ity ādinā (10.47.60) tato 'pi paramādhikya-śravaṇāt | tasmād rukmiṇī dvāravatyāṃ tu rādhā vṛndāvane vane ity ādy ukta-siddhāntānusāreṇa sarvato vilakṣaṇā yā śrīr virājate tām uddiśyaiva vraja-devīnāṃ tad idaṃ vākyam | tataś ca tāsāṃ yathā tatra spṛhāspadatā tathāsmākaṃ paṭṭa-mahiṣīṇām\niti | saṅgamaś cāyaṃ divasa eveti sambhāvyate | tatraiva pulindānāṃ bhramaṇāt kuṅkumānāṃ lepana-karmaṇārdratvāvagamāc ca | dvayoḥ saṅgamaś cāyaṃ na sambhoga-viśeṣa-rūpaḥ | rāsa-prasaṅge --"
    },
    {
      "tag": "p",
      "attributes": {},
      "text": "bhagavān api tā rātrīḥ śaradotphullamallikāḥ |\nvīkṣya rantuṃ manaścakre ity atraiva (BhP 10.29.1) nava-saṅgamasya pratīyamānatvāt | anyathā tatra parīkṣārthaṃ punas tenopekṣāvacanasyāsaṅgatvāpatteḥ | tad idaṃ veṇu-prakaraṇe bhaṇitatvād veṇu-sambandhenaiva gamyate | urugāya ity anenaiṣa eva saṃsūcitaḥ | tasmād kadācid veṇu-kṛtākarṣāyās tasyā labdha-mūrcchāyā mūrcchāśāntaye sa-kuṅkume svinne vakṣasi sambhramataḥ kevalena śrī-caraṇa-sañjīvanī-pallavena spṛśan gevādyāpi\n(end page 35)"
    },
    {
      "tag": "p",
      "attributes": {},
      "text": "vādyāpi samyak saṅkocānapagayamat drutam eva sa tasmān niścakrāmeti budhyate | kāścit parokṣaṃ kṛṣṇasya sva-sakhībhyo 'nvavarṇayann iti uktavān | yās tu tad-anyās tāsām eva pūrṇāḥ pulindyaḥ ity ādi vacanam | tasmāt sādhv evoktam lakṣmīr abhitaḥ stritamā ity ādi | varṇitā ca sā tathaiva śrī-jayadeva-sahacareṇa mahārāja-lakṣmaṇa-sena-mantri-vareṇomāpatidhareṇa yathā --"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhrūvallī-calanaiḥ kayāpi nayanonmeṣaiḥ kayāpi smita-"
        },
        {
          "tag": "l",
          "attributes": {},
          "text": "jyotsnāvicchuritaiḥ kayāpi nibhṛtaṃ sambhāvitasyādhvani |"
        },
        {
          "tag": "l",
          "attributes": {},
          "text": "garvād bheda-kṛtāvahela-vinaya-śrībhāji rādhānane"
        },
        {
          "tag": "l",
          "attributes": {},
          "text": "sātaṅkānunayaṃ jayanti patitāḥ kaṃsadviṣaḥ dṛṣṭayaḥ ||127||"
        }
      ]
    },
    {
      "tag": "p",
      "attributes": {},
      "text": "[*NOTE: ... ||]"
    },
    {
      "tag": "p",
      "attributes": {},
      "text": "śrī-jayadevenāpi rādhām ādhāya hṛdaye tatyāja vraja-sundarīḥ | iti (GG 3.1) | patyur manaḥ kīlitam (GG 12.14) iti ca |"
    },
    {
      "tag": "p",
      "attributes": {},
      "text": "ataiva --"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yā parā paramā śaktir mahāviṣṇu-svarūpiṇī |"
        },
        {
          "tag": "l",
          "attributes": {},
          "text": "tasyā vijñāna-mātreṇa parāṇāṃ paramātmanaḥ ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "muhūrtād eva devasya prāptir bhavati nānyathā |"
        },
        {
          "tag": "l",
          "attributes": {},
          "text": "ekeyaṃ prema-sarvasva-svabhāvā śrī-gokuleśvarī ||"
        }
      ]
    },
    {
      "tag": "p",
      "attributes": {},
      "text": "anayā sulabho jñeya ādidevo 'khileśvaraḥ ||"
    },
    {
      "tag": "p",
      "attributes": {},
      "text": "ity utthāpita-pañcarātra-vacanaṃ sarvopari virājamānaṃ bhavatīty alam ativistareṇa pramāṇa-vacana-saṅgraheṇa |"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tasmāt sarvāsāṃ gopīnāṃ rādhikātigarīyasī |"
        },
        {
          "tag": "l",
          "attributes": {},
          "text": "sarvādhikyena kathitā yat purāṇāgamādiṣu ||"
        }
      ]
    },
    {
      "tag": "p",
      "attributes": {},
      "text": "(end page 36)"
    },
    {
      "tag": "p",
      "attributes": {},
      "text": "ataḥ sādhūktaṃ śrīdāmodara-rādhārcanam arhati vraja-sthānām ity ādi |"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rādhā vṛndāvane yadvat tadvad dāmodaro hariḥ |"
        },
        {
          "tag": "l",
          "attributes": {},
          "text": "darśiteṣu ca śāstreṣu tad-yugmaṃ tat tad-īśituḥ ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rādhayā mādhavo devo mādhavenaiva rādhikā |"
        },
        {
          "tag": "l",
          "attributes": {},
          "text": "vibhrājante janeṣveti pariśiṣṭa-vacas tathā ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na viṣṇunā vinā devī na hariḥ padmajāṃ vinā |"
        },
        {
          "tag": "l",
          "attributes": {},
          "text": "hayagrīva-pañcarātram iha prakaṭitaṃ yataḥ ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kārttika-vrata-caryāyām atas te yugma-devate |"
        },
        {
          "tag": "l",
          "attributes": {},
          "text": "rādhā-dāmodarābhikhye vīkṣyete loka-śāstrayoḥ ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kiṃ bahūktyā kuṇḍa-yugmaṃ tayor yugmena vīkṣyate |"
        },
        {
          "tag": "l",
          "attributes": {},
          "text": "śāstre ca darśitā tasmāt kaimutyād yugmatā tayoḥ ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "umā-maheśvarau kecit lakṣmī-nārāyaṇau pare |"
        },
        {
          "tag": "l",
          "attributes": {},
          "text": "te bhajantāṃ bhajāmas tu rādhā-dāmodarau vayam ||"
        }
      ]
    },
    {
      "tag": "p",
      "attributes": {},
      "text": "iti śrī-vṛndāvana-vāsinaḥ kasyacij jīvasya śrī-rādhā-kṛṣṇārcana-dīpikā sadā dedīpyamānatām apadyatām || śrī-guru-caraṇa-kamalebhyo namaḥ | śrī-kṛṣṇa-caitanya-candrāya namaḥ | śrī-rādhā-dāmodarābhyāṃ namaḥ Padyāvalī 259; SKM 1.55.3, RKAD 260umāpatidharasya ||"
    }
  ]
}