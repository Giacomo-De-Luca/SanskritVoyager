{
  "file_title": "dhyānacandragosvāmin-rādhākṛṣṇāṣṭakālīyalīlāsmaraṇakramapaddhati",
  "file_title_normal": "dhyanacandragosvamin-radhakrsnastakaliyalilasmaranakramapaddhati",
  "metadata": {
    "original_title": "Rādhākṛṣṇāṣṭakālīyalīlāsmaraṇakramapaddhati",
    "author": "Dhyānacandragosvāmin",
    "contributors": [
      {
        "role": "data entry",
        "name": "n.n.",
        "when": ""
      },
      {
        "role": "contribution to GRETIL",
        "name": "n.n.",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31"
  },
  "body": [
    {
      "tag": "p",
      "attributes": {},
      "text": "śrī śrī rādhā-kṛṣṇāṣṭa-kālīya-līlā-smaraṇa-krama-paddhatiḥ"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evaṃ padmopari dhyātvā rādhā-kṛṣṇau tatas tayoḥ /"
        },
        {
          "tag": "l",
          "attributes": {},
          "text": "aṣṭa-kālocitāṃ sevāṃ vidadhyāt siddha-dehataḥ /"
        },
        {
          "tag": "l",
          "attributes": {},
          "text": "guru-vargājñayā tatra pūjayed rādhikā-harī // RKK_1 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bāhya-pūjāṃ tataḥ kṛtvā pādyam arghyaṃ krameṇa ca /"
        },
        {
          "tag": "l",
          "attributes": {},
          "text": "vidhi-pūrvaka-śuśrūṣā-nantaraṃ sādhakaḥ kramāt /"
        },
        {
          "tag": "l",
          "attributes": {},
          "text": "dvātriṃśad-akṣara-mukhānj apen mantrān atandritaḥ // RKK_2 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mahā-mantraṃ japed ādau daśārṇaṃ tad-antaram /"
        },
        {
          "tag": "l",
          "attributes": {},
          "text": "tataḥ śrī-rādhikā-mantraṃ gāyatrīṃ kāmikīṃ tataḥ // RKK_3 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tato yugala-mantraṃ ca japed rāsa-sthalī-pradam /"
        },
        {
          "tag": "l",
          "attributes": {},
          "text": "tato 'ṣṭānāṃ sakhīnāṃ ca japen mantrān yathā-kramam /"
        },
        {
          "tag": "l",
          "attributes": {},
          "text": "tato 'ṣṭa-mañjarīṇāṃ ca sva-sva-mantrān kramāj japet // RKK_4 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aṣṭa-kālīya-sūtram āha, yathā--"
        },
        {
          "tag": "l",
          "attributes": {},
          "text": "niśāntaḥ prātaḥ pūrvāhno madhyāhnaś cāparāhnakaḥ /"
        },
        {
          "tag": "l",
          "attributes": {},
          "text": "sāyaṃ pradoṣo rātriś ca kālā aṣṭau yathā-kramam // RKK_5 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "madhyāhno yāminī cobhau ṣaṇ-muhūrta-mitau smṛtau /"
        },
        {
          "tag": "l",
          "attributes": {},
          "text": "tri-muhūrta-mitā jñeyā niśānta-pramukhāḥ pare // RKK_6 //"
        }
      ]
    },
    {
      "tag": "p",
      "attributes": {},
      "text": "teṣu siddha-dehena sevanaṃ yathā sanat-kumāra-saṃhitāyām,",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "śrī-nārada uvāca-"
            },
            {
              "tag": "l",
              "attributes": {},
              "text": "bhagavan sarvam ākhyātaṃ yad yat pṛṣṭhaṃ tvayā guro /"
            },
            {
              "tag": "l",
              "attributes": {},
              "text": "adhunā śrotum icchāmi rāga-mārgam anuttamam // RKK_7 //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-sadāśiva uvāca--"
        },
        {
          "tag": "l",
          "attributes": {},
          "text": "sādhu pṛṣṭhaṃ tvayā vipra sarva-loka-hitaiṣiṇā /"
        },
        {
          "tag": "l",
          "attributes": {},
          "text": "rahasyam api vakṣyāmi tan me nigaditaṃ śṛṇu // RKK_8 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "parakīyābhimāninyas tathāsya ca priyā janāḥ /"
        },
        {
          "tag": "l",
          "attributes": {},
          "text": "pracureṇaiva bhāvena ramayanti nija-priyam // RKK_9 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ātmānaṃ cintayet tatra tāsāṃ madhye manoramām /"
        },
        {
          "tag": "l",
          "attributes": {},
          "text": "rūpa-yauvana-sampannāṃ kiśorīṃ pramadākṛtim // RKK_10 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nānā-śilpa-kalābhijñāṃ kṛṣṇa-bhogānurūpiṇīm /"
        },
        {
          "tag": "l",
          "attributes": {},
          "text": "prārthitām api kṛṣṇena tato bhoga-parāṅ-mukhīm // RKK_11 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rādhikānucarīṃ nityaṃ tat-sevana-parāyaṇām /"
        },
        {
          "tag": "l",
          "attributes": {},
          "text": "kṛṣṇād apy adhikaṃ prema rādhikāyāṃ prakurvatīm // RKK_12 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "prītyānudivasaṃ yatnāt tayoḥ saṅgama-kāriṇīm /"
        },
        {
          "tag": "l",
          "attributes": {},
          "text": "tat-sevana-sukhāsvāda-bhareṇātisunirvṛtām // RKK_13 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ity ātmānaṃ vicintyaiva tatra sevāṃ samācaret /"
        },
        {
          "tag": "l",
          "attributes": {},
          "text": "brāhma-muhūrtam ārabhya yāvat sāntā mahā-niśā // RKK_14 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-nārada uvāca--"
        },
        {
          "tag": "l",
          "attributes": {},
          "text": "harer atra gatāṃ līlāṃ śrotum icchāmi tattvataḥ /"
        },
        {
          "tag": "l",
          "attributes": {},
          "text": "līlām ajānatāṃ sevyo manasā tu kathaṃ hariḥ // RKK_15 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-sadāśiva uvāca--"
        },
        {
          "tag": "l",
          "attributes": {},
          "text": "nāhaṃ jānāmi tāṃ līlāṃ harer nārada tattvataḥ /"
        },
        {
          "tag": "l",
          "attributes": {},
          "text": "vṛndā-devīṃ samāgaccha sā te līlāṃ pravakṣyati // RKK_16 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "avidūre itaḥ sthānāt keśī-tīrtha-samīpataḥ /"
        },
        {
          "tag": "l",
          "attributes": {},
          "text": "sakhībhiḥ saṃvṛtā sāste govinda-paricārikā // RKK_17 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-sanat-kumāra uvāca--"
        },
        {
          "tag": "l",
          "attributes": {},
          "text": "ity uktas taṃ parikramya guruṃ natvā punaḥ punaḥ /"
        },
        {
          "tag": "l",
          "attributes": {},
          "text": "vṛndā-sthānaṃ jagāmāsau nārado muni-sattamaḥ // RKK_18 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vṛndāpi nāradaṃ dṛṣṭvā praṇamyāpi punaḥ punaḥ /"
        },
        {
          "tag": "l",
          "attributes": {},
          "text": "uvāca taṃ muni-śreṣṭhaṃ katham atrāgatis tava // RKK_19 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-nārada uvāca--"
        },
        {
          "tag": "l",
          "attributes": {},
          "text": "tvatto veditum icchāmi naityikaṃ caritaṃ hareḥ /"
        },
        {
          "tag": "l",
          "attributes": {},
          "text": "tad ādito mama bruhi yadi yogyo 'smi śobhane // RKK_20 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-vṛndā-devy uvāca--"
        },
        {
          "tag": "l",
          "attributes": {},
          "text": "rahasyaṃ tvāṃ pravakṣyāmi kṛṣṇa-bhakto 'si nārada /"
        },
        {
          "tag": "l",
          "attributes": {},
          "text": "na prakāśyaṃ tvayā hy etad guhyād guhyataraṃ mahat // RKK_21 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "atha niśānta-sevā--"
        },
        {
          "tag": "l",
          "attributes": {},
          "text": "madhye vṛndāvane ramye pañcāśat-kuñja-maṇḍite /"
        },
        {
          "tag": "l",
          "attributes": {},
          "text": "kalpa-vṛkṣa-nikuñje tu divya-ratna-maye gṛhe // RKK_22 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nidritau tiṣṭhatas talpe niviḍāliṅgitau mithaḥ /"
        },
        {
          "tag": "l",
          "attributes": {},
          "text": "mad-ājñā-kāribhiḥ paścāt pakṣibhir bodhitāv api // RKK_23 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "gāḍhāliṅgana-nirbhedam āptau tad-bhaṅga-kātarau /"
        },
        {
          "tag": "l",
          "attributes": {},
          "text": "na manas kurutas talpāt samutthātuṃ manāg api // RKK_24 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataś ca śārikā-saṃghaiḥ śukādyair api tau muhuḥ /"
        },
        {
          "tag": "l",
          "attributes": {},
          "text": "bodhitau vividhaiḥ padyaiḥ sva-talpād udatiṣṭhatām // RKK_25 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "upaviṣṭau tato dṛṣṭvā sakhyas talpe mudānvitau /"
        },
        {
          "tag": "l",
          "attributes": {},
          "text": "praviśya cakrire sevāṃ tat-kālasyocitāṃ tayoḥ // RKK_26 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "punaś ca śārikā-vākyair utthāya tau sva-talpataḥ /"
        },
        {
          "tag": "l",
          "attributes": {},
          "text": "gacchataḥ sva-sva-bhavanaṃ bhīty-utkaṇṭhākulau mithaḥ // RKK_27 //"
        }
      ]
    },
    {
      "tag": "p",
      "attributes": {},
      "text": "iti niśānta-sevā",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "atha prātaḥ-sevā--"
            },
            {
              "tag": "l",
              "attributes": {},
              "text": "prātaś ca bodhito mātrā talpād utthāya satvaram /"
            },
            {
              "tag": "l",
              "attributes": {},
              "text": "kṛtvā kṛṣṇo danta-kāṣṭhaṃ baladeva-samanvitaḥ // RKK_28 //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mātrānumodito yāti gośālāṃ dohanotsukaḥ /"
        },
        {
          "tag": "l",
          "attributes": {},
          "text": "rādhāpi bodhitā vṛddha-vayasyābhiḥ sva-talpataḥ // RKK_29 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "utthāya danta-kāṣṭhādi kṛtvābhyaṅga samācaret /"
        },
        {
          "tag": "l",
          "attributes": {},
          "text": "snāna-vedīṃ tato gatvā snāpitā lalitādibhiḥ // RKK_30 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhūṣā-gṛhaṃ vrajet tatra vayasyā bhūṣayanty api /"
        },
        {
          "tag": "l",
          "attributes": {},
          "text": "bhūṣaṇair vividhair divyair gandha-mālyānulepanaiḥ // RKK_31 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataś ca sva-janais tasyāḥ śvaśrūṃ samprārthya yatnataḥ /"
        },
        {
          "tag": "l",
          "attributes": {},
          "text": "paktum āhūyate tūrṇaṃ sa-sakhī sā yaśodayā // RKK_32 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-nārada uvāca--"
        },
        {
          "tag": "l",
          "attributes": {},
          "text": "katham āhūyate devi pākārthaṃ sā yaśodayā /"
        },
        {
          "tag": "l",
          "attributes": {},
          "text": "satīṣu pāka-kartrīṣu rohiṇī-pramukhāṣv api // RKK_33 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-vṛndovāca--"
        },
        {
          "tag": "l",
          "attributes": {},
          "text": "durvāsasā svayaṃ datto varas tasyai maharṣiṇā /"
        },
        {
          "tag": "l",
          "attributes": {},
          "text": "iti kātyāyanī-vaktrāc chrutam āsīn mayā purā // RKK_34 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tvayā yat pacyate devi tad-annaṃ mad-anugrahāt /"
        },
        {
          "tag": "l",
          "attributes": {},
          "text": "miṣṭaṃ svādv-amṛta-sparddhi bhoktur āyuṣkaraṃ tathā // RKK_35 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ity āhvayati tāṃ nityaṃ yaśodā putra-vatsalā /"
        },
        {
          "tag": "l",
          "attributes": {},
          "text": "āyuṣmān me bhavet putraḥ svādu-lobhāt tathā satī // RKK_36 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śvaśrvānumoditā sāpi hṛṣṭā nandālayaṃ vrajet /"
        },
        {
          "tag": "l",
          "attributes": {},
          "text": "sa-sakhī-prakarā tatra gatvā pākaṃ karoti ca // RKK_37 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kṛṣṇo 'pi dugdhvā gāḥ kāścid dohayitvā janaiḥ parāḥ /"
        },
        {
          "tag": "l",
          "attributes": {},
          "text": "āgacchati pitur vākyāt sva-gṛhaṃ sakhibhir vṛtaḥ // RKK_38 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "abhyaṅga-mardanaṃ kṛtvā dāsaiḥ saṃsnāpito mudā /"
        },
        {
          "tag": "l",
          "attributes": {},
          "text": "dhauta-vastra-dharaḥ sragvī candanākta-kalevaraḥ // RKK_39 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dvi-phāla-baddha-keśaiś ca grīvā-bhālopari sphuran /"
        },
        {
          "tag": "l",
          "attributes": {},
          "text": "candrākāra-sphurad-bhāla-tilakālaka-rañjitaḥ // RKK_40 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kaṅkaṇāṅgada-keyūra-ratna-mudrālasat-karaḥ /"
        },
        {
          "tag": "l",
          "attributes": {},
          "text": "muktāhāra-sphurad-vakṣā makarākṛti-kuṇḍalaḥ // RKK_41 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "muhur ākārito mātrā praviśed bhojanālaye /"
        },
        {
          "tag": "l",
          "attributes": {},
          "text": "avalambya karaṃ mātur baladevam anuvrataḥ // RKK_42 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhuktvā ca vividhānnāni mātrā ca sakhibhir vṛtaḥ /"
        },
        {
          "tag": "l",
          "attributes": {},
          "text": "hāsayan vividhair vākyaiḥ sakhīṃs tair hāsitaḥ svayam // RKK_43 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "itthaṃ bhuktvā tathācamya divya-khaṭṭopari kṣaṇāt /"
        },
        {
          "tag": "l",
          "attributes": {},
          "text": "viśramet sevakair dattaṃ tāmbūlaṃ vibhajann adan // RKK_44 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rādhāpi bhojanānandaṃ dṛṣṭvā yaśodayāhūta /"
        },
        {
          "tag": "l",
          "attributes": {},
          "text": "lalitādi-sakhī-vṛtā bhuṅkte 'nnaṃ lajjayānvitā // RKK_45 //"
        }
      ]
    },
    {
      "tag": "p",
      "attributes": {},
      "text": "iti prātaḥ-sevā"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "atha pūrvāhna-sevā--"
        },
        {
          "tag": "l",
          "attributes": {},
          "text": "gopa-veśa-dharaḥ kṛṣṇo dhenu-vṛnda-puraḥ-saraḥ /"
        },
        {
          "tag": "l",
          "attributes": {},
          "text": "vraja-vāsi-janaiḥ prītyā sarvair anugataḥ pathi // RKK_46 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pitaraṃ mātaraṃ natvā netrāntena priyā-gaṇān /"
        },
        {
          "tag": "l",
          "attributes": {},
          "text": "yathāyogyaṃ tathā cānyān sannivartya vanaṃ vrajet // RKK_47 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vanaṃ praviśya sakhibhiḥ krīḍitvā ca kṣaṇaṃ tataḥ /"
        },
        {
          "tag": "l",
          "attributes": {},
          "text": "vañcayitvā ca tān sarvān dvi-traiḥ priya-sakhair yutaḥ // RKK_48 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "saṅketakaṃ vrajed dharṣāt priyā-sandarśanotsukaḥ /"
        },
        {
          "tag": "l",
          "attributes": {},
          "text": "sāpi kṛṣṇe vanaṃ yāte dṛṣṭvā taṃ gṛham āgatā // RKK_49 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sūryādi-pūjā-vyājena kusumādy-āhṛti-cchalāt /"
        },
        {
          "tag": "l",
          "attributes": {},
          "text": "vañcayitvā gurūn yāti priya-saṅgecchayā vanaṃ // RKK_50 //"
        }
      ]
    },
    {
      "tag": "p",
      "attributes": {},
      "text": "iti pūrvāhna-sevā",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "atha madhyāhna-sevā--"
            },
            {
              "tag": "l",
              "attributes": {},
              "text": "itthaṃ tau bahu-yatnena militvā sva-gaṇair vṛtau /"
            },
            {
              "tag": "l",
              "attributes": {},
              "text": "vihārair vividhais tatra vane vikrīḍato mudā // RKK_51 //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "syandolikā-samārūḍhau sakhībhir dolitau kvacit /"
        },
        {
          "tag": "l",
          "attributes": {},
          "text": "kvacid veṇuṃ kara-srastaṃ priyayā coritaṃ hariḥ // RKK_52 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "anveṣayann upālabdho vipralabdhaḥ priyā-gaṇaiḥ /"
        },
        {
          "tag": "l",
          "attributes": {},
          "text": "hāsito bahudhā tābhir hṛta-sva iva tiṣṭhati // RKK_53 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vasanta-ṛtunā juṣṭaṃ vana-khaṇḍaṃ kvacin mudā /"
        },
        {
          "tag": "l",
          "attributes": {},
          "text": "praviśya candanāmbhobhiḥ kuṅkumādi-jalair api // RKK_54 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "viṣiñcato yantra-muktais tat-paṅkenāpi tau mithaḥ /"
        },
        {
          "tag": "l",
          "attributes": {},
          "text": "sakhyo 'py evaṃ viṣiñcanti tāś ca tau siñcataḥ punaḥ // RKK_55 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tathānyartusu juṣṭāsu krīḍato vana-rājiṣu /"
        },
        {
          "tag": "l",
          "attributes": {},
          "text": "tat-tat-kālocitair nānā-vihāraiḥ sa-gaṇau dvija // RKK_56 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrāntau kvacid vṛkṣa-mūlam āsādya muni-sattama /"
        },
        {
          "tag": "l",
          "attributes": {},
          "text": "upaviśyāsane divye madhu-pānaṃ pracakratuḥ // RKK_57 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tato madhu-madonmattau nidrayā mīlitekṣaṇau /"
        },
        {
          "tag": "l",
          "attributes": {},
          "text": "mithaḥ pāṇiṃ samālambya kāma-bāṇa-vaśaṅgatau // RKK_58 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "riraṃsu viśataḥ kuñjaṃ skhalat-pādābjakau pathi /"
        },
        {
          "tag": "l",
          "attributes": {},
          "text": "tato vikrīḍatas tatra kariṇī-yūthapau yathā // RKK_59 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sakhyo 'pi madhubhir mattā nidrayā pihitekṣaṇāḥ /"
        },
        {
          "tag": "l",
          "attributes": {},
          "text": "abhitaḥ kuñja-puñjeṣu sārvā eva vililyire // RKK_60 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pṛthag ekena vapuṣā kṛṣṇo 'pi yugapad vibhuḥ /"
        },
        {
          "tag": "l",
          "attributes": {},
          "text": "sarvāsāṃ sannidhiṃ gacchet priyāṇāṃ parito muhuḥ // RKK_61 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ramayitvā ca tāḥ sarvāḥ kariṇī-gajarāḍ iva /"
        },
        {
          "tag": "l",
          "attributes": {},
          "text": "priyayā ca tathā tābhiḥ sarovaram athāvrajet // RKK_62 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-nārada uvāca--"
        },
        {
          "tag": "l",
          "attributes": {},
          "text": "vṛnde śrī-nanda-putrasya mādhurya-krīḍane katham /"
        },
        {
          "tag": "l",
          "attributes": {},
          "text": "aiśvaryasya prakāśo 'bhūd iti me chindhi saṃśayam // RKK_63 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-vṛndovāca--"
        },
        {
          "tag": "l",
          "attributes": {},
          "text": "mune mādhurya-mayy asti līlā-śaktir harer dṛśā /"
        },
        {
          "tag": "l",
          "attributes": {},
          "text": "tayā pṛthak-kṛtaḥ krīḍed gopikābhiḥ samaṃ hariḥ // RKK_64 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rādhayā saha rūpeṇa nijena ramate svayam /"
        },
        {
          "tag": "l",
          "attributes": {},
          "text": "iti mādhurya-līlāyāḥ śaktir neśatāyā hareḥ // RKK_65 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jala-sekair mithas tatra krīḍitvā sa-gaṇau tataḥ /"
        },
        {
          "tag": "l",
          "attributes": {},
          "text": "vāsaḥ-srak-candanair divya-bhūṣaṇair api bhūṣitau // RKK_66 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatraiva sarasas tīre divya-ratna-maye gṛhe /"
        },
        {
          "tag": "l",
          "attributes": {},
          "text": "aśnītaḥ phala-mūlāni kalpitāni mayaiva hi // RKK_67 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "haris tu prathamaṃ bhuktvā kāntayā pariveśitam /"
        },
        {
          "tag": "l",
          "attributes": {},
          "text": "dvi-trābhiḥ sevito gacchec chayyāṃ puṣpa-vinirmitām // RKK_68 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tāmbūlair vyajanais tatra pāda-saṃvāhanādibhiḥ /"
        },
        {
          "tag": "l",
          "attributes": {},
          "text": "sevyamāno bhṛśantābhir moditaḥ preyasīṃ smaran // RKK_69 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-rādhāpi harau supte sa-gaṇā muditāntarā /"
        },
        {
          "tag": "l",
          "attributes": {},
          "text": "kānta-dattaṃ prīta-manā ucchiṣṭaṃ bubhuje tataḥ // RKK_70 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kiñcid evo tato bhuktvā vrajec chayyā-niketanam /"
        },
        {
          "tag": "l",
          "attributes": {},
          "text": "draṣṭuṃ kānta-mukhāmbhojaṃ cakorīvan niśā-karam // RKK_71 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tāmbūla-carvitaṃ tasya tatratyābhir niveditam /"
        },
        {
          "tag": "l",
          "attributes": {},
          "text": "tāmbūlāny api cāśnāti vibhajanti priyāliṣu // RKK_72 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kṛṣṇo 'pi tāsāṃ śuśrūṣuḥ svacchandaṃ bhāṣitaṃ mithaḥ /"
        },
        {
          "tag": "l",
          "attributes": {},
          "text": "prāpta-nidra ivābhāti vinidro 'pi paṭāvṛtaḥ // RKK_73 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tāś ca kṣvelīṃ kṣaṇaṃ kṛtvā mithaḥ kānta-kathāśrayāḥ /"
        },
        {
          "tag": "l",
          "attributes": {},
          "text": "vyāja-nidrāṃ harer jñātvā kutaścid anumānataḥ // RKK_74 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vimṛśya vadanaṃ dṛgbhiḥ paśyantyo 'nyonya-mānanam /"
        },
        {
          "tag": "l",
          "attributes": {},
          "text": "līnā iva lajjayā syuḥ kṣaṇam ucur na kiñcanam // RKK_75 //"
        }
      ]
    },
    {
      "tag": "p",
      "attributes": {},
      "text": "kṣaṇād eva tato vastraṃ dūrī-kṛtya tad aṅgataḥ /"
    },
    {
      "tag": "l",
      "attributes": {},
      "text": "sādhu nidrāṃ gato 'sīti hāsayantyo hasanti tam // RKK_76 //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evaṃ tau vividhair hāsai ramamāṇau gaṇaiḥ saha /"
        },
        {
          "tag": "l",
          "attributes": {},
          "text": "anubhūya kṣaṇaṃ nidrā-sukhaṃ ca muni-sattama // RKK_77 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "upaviśyāsane divye sa-gaṇau vistṛte mudā /"
        },
        {
          "tag": "l",
          "attributes": {},
          "text": "paṇī-kṛtya mitho hāra-cumbāśleṣa-paricchadān // RKK_78 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "akṣair vikrīḍitaḥ premṇā narmālāpa-puraḥsaram /"
        },
        {
          "tag": "l",
          "attributes": {},
          "text": "parājito 'pi priyayā jitam ity avadan mṛṣā // RKK_79 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "hārādi-grahaṇe tasyāḥ pravṛttas tāḍyate tayā /"
        },
        {
          "tag": "l",
          "attributes": {},
          "text": "tayaivaṃ tāḍitaḥ kṛṣṇaḥ karṇotpala-saroruhaiḥ // RKK_80 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "viṣaṇḍa-vadano bhūtvā gata-sva iva nārada /"
        },
        {
          "tag": "l",
          "attributes": {},
          "text": "jito 'smi ca tvayā devi gṛhyatāṃ yat paṇī-kṛtam // RKK_81 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "cumbanādi mayā dattam ity uktvā ca tathācarat /"
        },
        {
          "tag": "l",
          "attributes": {},
          "text": "kauṭilyaṃ tad-bhruvor draṣṭuṃ śrotuṃ tad-bhartsanaṃ vacaḥ // RKK_82 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataḥ śārī-śukānāṃ ca śrutvā vāgāhavaṃ mithaḥ /"
        },
        {
          "tag": "l",
          "attributes": {},
          "text": "nirgacchatas tataḥ sthānād gantukāmo gṛhaṃ prati // RKK_83 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kṛṣṇaḥ kāntām anujñāpya gavām abhimukhaṃ vrajet /"
        },
        {
          "tag": "l",
          "attributes": {},
          "text": "sā tu sūrya-gṛhaṃ gacchet sakhī-maṇḍala-saṃyutā // RKK_84 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kiyad-dūraṃ tato gatvā parāvṛtya hariḥ punaḥ /"
        },
        {
          "tag": "l",
          "attributes": {},
          "text": "vipra-veśaṃ samāsthāya yāti sūrya-gṛhaṃ prati // RKK_85 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sūryaṃ ca pūjayet tatra prārthitas tat-sakhī-janaiḥ /"
        },
        {
          "tag": "l",
          "attributes": {},
          "text": "tad eva kalpitair vedaiḥ parihāsyāvagarbhitaiḥ // RKK_86 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatas tā api taṃ kāntaṃ parijñāya vicakṣaṇāḥ /"
        },
        {
          "tag": "l",
          "attributes": {},
          "text": "ānanda-sāgare līnā na viduḥ svaṃ na cāparam // RKK_87 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vihārair vividhair evaṃ sārdha-yāma-dvayaṃ mune /"
        },
        {
          "tag": "l",
          "attributes": {},
          "text": "nītvā gṛhaṃ vajeṣus tāḥ sa ca kṛṣṇo gavāṃ vrajet // RKK_88 //"
        }
      ]
    },
    {
      "tag": "p",
      "attributes": {},
      "text": "iti madhyāhna-sevā"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "athāparāhna-sevā--"
        },
        {
          "tag": "l",
          "attributes": {},
          "text": "saṅgamya tu sakhīn kṛṣṇo gṛhītvā gāḥ samantataḥ /"
        },
        {
          "tag": "l",
          "attributes": {},
          "text": "āgacchati vrajaṃ karṣann uttāna-muralī-ravaiḥ // RKK_89 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tato nandādayaḥ sarve śrutvā veṇu-ravaṃ hareḥ /"
        },
        {
          "tag": "l",
          "attributes": {},
          "text": "go-dhūli-paṭalair vyāptaṃ dṛṣṭvā cāpi nabhaḥ-sthalam // RKK_90 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "visṛjya sarva-karmāṇi striyo bālādayo 'pi ca /"
        },
        {
          "tag": "l",
          "attributes": {},
          "text": "kṛṣṇasyābhimukhaṃ yānti tad-darśana-samutsukāḥ // RKK_91 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rādhikāpi samāgatya gṛhaṃ snātvā vibhūṣitā /"
        },
        {
          "tag": "l",
          "attributes": {},
          "text": "sampācya kānta-bhogārthaṃ dravyāṇi vividhāni ca /"
        },
        {
          "tag": "l",
          "attributes": {},
          "text": "sakhī-saṃgha-yutā yānti kāntaṃ draṣṭuṃ samutsukāḥ // RKK_92 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rāja-mārge vraja-dvāri yatra sarve vrajaukasaḥ /"
        },
        {
          "tag": "l",
          "attributes": {},
          "text": "kṛṣṇo 'py etān samāgamya yathāvad anupūrvaśaḥ // RKK_93 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "darśanaiḥ sparśanair vāpi smita-purvāvalokanaiḥ /"
        },
        {
          "tag": "l",
          "attributes": {},
          "text": "gopa-vṛddhān namaskāraiḥ kāyikair vācikair api // RKK_94 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sāṣṭāṅga-pātaiḥ pitarau rohiṇīm api nārada /"
        },
        {
          "tag": "l",
          "attributes": {},
          "text": "netrānta-sūcitenaiva vinayena priyās tathā // RKK_95 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evaṃ taiś ca yathā-yogyaṃ vrajaukobhiḥ prapūjitaḥ /"
        },
        {
          "tag": "l",
          "attributes": {},
          "text": "gavālayaṃ tathā gāś ca sampraveśya samantataḥ // RKK_96 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pitṛbhyām arthito yāti bhrātrā saha nijālayam /"
        },
        {
          "tag": "l",
          "attributes": {},
          "text": "snātvā pitvā tathā kiñcid bhuktvā mātrānumoditaḥ /"
        },
        {
          "tag": "l",
          "attributes": {},
          "text": "gavālayaṃ punar yāti dogdhu-kāmo gavāṃ payaḥ // RKK_97 //"
        }
      ]
    },
    {
      "tag": "p",
      "attributes": {},
      "text": "ity aparāhna-sevā"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "atha sāyaṃ-sevā--"
        },
        {
          "tag": "l",
          "attributes": {},
          "text": "tāś ca dugdhvā dohayitvā pāyayitvā ca kāścana /"
        },
        {
          "tag": "l",
          "attributes": {},
          "text": "pitrā sārdhaṃ gṛhaṃ yāti payo-bhāri-śatānugaḥ // RKK_98 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatrāpi mātṛ-vṛndaiś ca tat-putraiś ca balena ca /"
        },
        {
          "tag": "l",
          "attributes": {},
          "text": "saṃbhuṅkte vividhānnāni carvya-cūṣyādikāni ca // RKK_99 //"
        }
      ]
    },
    {
      "tag": "p",
      "attributes": {},
      "text": "iti sāyaṃ-sevā",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "atha pradoṣa-sevā--"
            },
            {
              "tag": "l",
              "attributes": {},
              "text": "tan-mātuḥ prārthanāt pūrvaṃ rādhayāpi tadaiva hi /"
            },
            {
              "tag": "l",
              "attributes": {},
              "text": "prasthāpyante sakhī-dvārā pakvānnāni tad-ālayam // RKK_100 //"
            }
          ]
        }
      ]
    },
    {
      "tag": "p",
      "attributes": {},
      "text": "ślāghayaṃś ca haris tāni bhuktvā pitrādibhiḥ saha",
      "children": [
        {
          "tag": "l",
          "attributes": {},
          "text": "sabhā-gṛhaṃ vrajet taiś ca juṣṭaṃ vandi-janādibhiḥ // RKK_101 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pakvānnāni gṛhītvā yāḥ sakhyas tatra samāgatāḥ /"
        },
        {
          "tag": "l",
          "attributes": {},
          "text": "bahūni ca punas tāni pradattāni yaśodayā // RKK_102 //"
        }
      ]
    },
    {
      "tag": "p",
      "attributes": {},
      "text": "sakhyā tatra tayā dattaṃ kṛṣṇocchiṣṭaṃ tathā rahaḥ",
      "children": [
        {
          "tag": "l",
          "attributes": {},
          "text": "sarvaṃ tābhiḥ samānīya rādhikāyai nivedyate // RKK_103 //"
        }
      ]
    },
    {
      "tag": "p",
      "attributes": {},
      "text": "sāpi bhuktvā sakhī-varga-yutā tad-anupūrvaśaḥ",
      "children": [
        {
          "tag": "l",
          "attributes": {},
          "text": "sakhībhir maṇḍita tiṣṭhed abhisartuṃ mudānvitā // RKK_104 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "prasthāpyate 'nayā kācid ita eva tataḥ sakhī /"
        },
        {
          "tag": "l",
          "attributes": {},
          "text": "tayābhisāritā sā 'tha yamunāyāḥ samīpataḥ // RKK_105 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kalpa-vṛksa-nikuñje 'smin divya-ratna-maye gṛhe /"
        },
        {
          "tag": "l",
          "attributes": {},
          "text": "sita-kṛṣṇa-niśāyogya-veśa yāti sakhī-yutā // RKK_106 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kṛṣṇo 'pi vividhaṃ tatra dṛṣṭvā kautuhalaṃ tataḥ /"
        },
        {
          "tag": "l",
          "attributes": {},
          "text": "kavitvāni manojñāni śrutvā ca gītakāny api // RKK_107 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dhana-dhānyādibhis tāṃś ca prīṇayitvā vidhānataḥ /"
        },
        {
          "tag": "l",
          "attributes": {},
          "text": "janair ākārito mātrā yāti śayyā-niketanam // RKK_108 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mātari prasthitāyāntu bhojayitvā tato gṛhāt /"
        },
        {
          "tag": "l",
          "attributes": {},
          "text": "saṅketakaṃ kāntayātra samāgacched alakṣitaḥ // RKK_109 //"
        }
      ]
    },
    {
      "tag": "p",
      "attributes": {},
      "text": "iti pradoṣa-sevā"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "atha rātri-sevā-"
        },
        {
          "tag": "l",
          "attributes": {},
          "text": "militvā tāv ubhāv atra krīḍato vana-rājiṣu /"
        },
        {
          "tag": "l",
          "attributes": {},
          "text": "vihārair vividhair hāsya-lāsya-gīta-puraḥsaraiḥ // RKK_110 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sārdha-yāma-dvayaṃ nītvā rātrer evaṃ vihārataḥ /"
        },
        {
          "tag": "l",
          "attributes": {},
          "text": "suṣupsū viśataḥ kuñjaṃ pañca-ṣābhir alakṣitau // RKK_111 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nirvṛnta-kusumaiḥ k pte keli-talpe manorame /"
        },
        {
          "tag": "l",
          "attributes": {},
          "text": "suptāvatiṣṭhatāṃ tatra sevyamānau priyālibhiḥ // RKK_112 //"
        }
      ]
    },
    {
      "tag": "p",
      "attributes": {},
      "text": "iti rātri-sevā"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-nārada uvāca--"
        },
        {
          "tag": "l",
          "attributes": {},
          "text": "śrotum icchāmi bho deva vraja-rāja-sutasya ca /"
        },
        {
          "tag": "l",
          "attributes": {},
          "text": "vṛndāvane rasaṃ divyaṃ rādhayaikāntikaṃ saha // RKK_113 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-sadāśiva uvāca--"
        },
        {
          "tag": "l",
          "attributes": {},
          "text": "śṛṇu nārada vakṣyāmi rādhā-kṛṣṇa-rasaṃ śuciṃ /"
        },
        {
          "tag": "l",
          "attributes": {},
          "text": "su-gopyaṃ paramodāraṃ na vaktavyaṃ hi kasyacit // RKK_114 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aikāntika-rasāsvādaṃ kartuṃ vṛndāvane mune /"
        },
        {
          "tag": "l",
          "attributes": {},
          "text": "vraja-rāja-kumāraṃ ca bahu-kālam abhāvayam // RKK_115 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mayi prasannaḥ śrī-kṛṣṇo mantra-yugmam anuttamam /"
        },
        {
          "tag": "l",
          "attributes": {},
          "text": "yugalākhyaṃ dadau mahyaṃ svīyojjvala-rasāplutam // RKK_116 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "samabravīt tadā kṛṣṇaḥ sva-śiṣyaṃ māṃ svakaṃ rasam /"
        },
        {
          "tag": "l",
          "attributes": {},
          "text": "bravīmi tvāṃ śṛṇuṣvādya brahmādīnām agocaram // RKK_117 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vraja-rāja-suto vṛndā-vane pūrṇatamo vasan /"
        },
        {
          "tag": "l",
          "attributes": {},
          "text": "sampūrṇa-ṣoḍaśa-kalā vihāraṃ kurute sadā // RKK_118 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vāsudevaḥ pūrṇataro mathurāyāṃ vasan puri /"
        },
        {
          "tag": "l",
          "attributes": {},
          "text": "kalābhiḥ pañca-daśabhir yutaḥ krīḍati sarvadā // RKK_119 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dvārakādhipatir dvāra-vatyāṃ pūrṇas tv asau vasan /"
        },
        {
          "tag": "l",
          "attributes": {},
          "text": "catur-daśa-kalāyukto viharaty eva sarvadā // RKK_120 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ekayā kalayā dvābhyāṃ mathurā-dvārakādhipau /"
        },
        {
          "tag": "l",
          "attributes": {},
          "text": "vṛndāvana-pate rūpau pūrṇau sve sve pade rase // RKK_121 //"
        }
      ]
    },
    {
      "tag": "p",
      "attributes": {},
      "text": "mathurā-nātho vṛndāvanādhipāpekṣayā svarūpeṇa līlayā ca ekayā kalayā ūnaḥ /\nmathurā-līlāyāṃ mathurāyāṃ ca sampūrṇa-ṣoḍaśa-kalaḥ /\ntathā dvārakā-nātho vṛndāvanādhipāpekṣayā svarūpeṇa līlayā ca /\ndvābhyāṃ kalābhyām ūnaḥ /\ndvārakāyāṃ dvārakā-līlāyāṃ ca pūrṇa-ṣoḍaśa-kalaḥ /"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrīr bhū-līlā yogamāyā cintyācintyā tathaiva ca /"
        },
        {
          "tag": "l",
          "attributes": {},
          "text": "mohinī kauśalīty aṣṭau bahiraṅgāś ca śaktayaḥ // RKK_122 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "līlā prema-svarūpā casthāpany ākarṣaṇī tathā /"
        },
        {
          "tag": "l",
          "attributes": {},
          "text": "saṃyoginī viyoginyā-hlādinīty antaraṅgikā // RKK_123 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vraje śrī-kṛṣṇa-candrasya santi ṣoḍaśa-śaktayaḥ /"
        },
        {
          "tag": "l",
          "attributes": {},
          "text": "poṣikā madhurasyaiva tasyaitā vai sanātanāḥ // RKK_124 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "hlādinī ya mahā-śaktiḥ sarva-śakti-varīyasī /"
        },
        {
          "tag": "l",
          "attributes": {},
          "text": "tat-sāra-bhāva-rūpā śrī-rādhikā parikīrtitā // RKK_125 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tayā śrī-kṛṣṇa-candrasya kriḍāyāḥ samaye mune /"
        },
        {
          "tag": "l",
          "attributes": {},
          "text": "tad-āviṣṭaṃ vāsudevaṃ saha kṣīrābdhi-nāyakam // RKK_126 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "antarīkṣya-gataṃ kuryāc chaktir ākarṣaṇī hareḥ /"
        },
        {
          "tag": "l",
          "attributes": {},
          "text": "krīḍānte sthāpayet tantu sthāpanī kṛṣṇa-dehataḥ // RKK_127 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sampūrṇa-ṣoḍaśa-kalaḥ kevalo nanda-nandanaḥ /"
        },
        {
          "tag": "l",
          "attributes": {},
          "text": "vikrīḍan rādhayā sārdhaṃ labhate paramaṃ sukham // RKK_128 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-nārada uvāca--"
        },
        {
          "tag": "l",
          "attributes": {},
          "text": "gate madhu-purīṃ kṛṣṇe vipralambha-rasaḥ katham /"
        },
        {
          "tag": "l",
          "attributes": {},
          "text": "vāsudeve rādhikāyāḥ saṃśayaṃ chindhi me prabho // RKK_129 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-sadāśiva uvāca--"
        },
        {
          "tag": "l",
          "attributes": {},
          "text": "śaktiḥ saṃyoginī kāmā vāmā śaktir viyoginī /"
        },
        {
          "tag": "l",
          "attributes": {},
          "text": "hlādinī kīrtidā-putrī caivaṃ rādhā-trayaṃ vraje // RKK_130 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mama prāṇeśvaraḥ kṛṣṇas tyaktvā vṛndāvanaṃ kvacit /"
        },
        {
          "tag": "l",
          "attributes": {},
          "text": "kadācin naiva yātīti jānīte kīrtidā-sutā // RKK_131 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kāmā-vāme na jānīta iti ca brahma-nandana /"
        },
        {
          "tag": "l",
          "attributes": {},
          "text": "rāsārambha ivāntardhiṃ gatavān nanda-nandanaḥ // RKK_132 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mathurāṃ mathurā-nātho vāsudevo jagāma ha /"
        },
        {
          "tag": "l",
          "attributes": {},
          "text": "antar-hite nanda-sute śrīmad-vṛndāvane mune // RKK_133 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pravāsākhyaṃ rasaṃ lebhe rādhā vai kīrtidā-sutā /"
        },
        {
          "tag": "l",
          "attributes": {},
          "text": "tato vadanti munayaḥ pravāsaṃ saṅga-vicyutim // RKK_134 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mama jīvana-netā ca tyaktvā māṃ mathurāṃ gataḥ /"
        },
        {
          "tag": "l",
          "attributes": {},
          "text": "iti vihvalitā vāmā rādhā yā virahād abhūt // RKK_135 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yamunāyāṃ nimagnā sā prakāśaṃ gokulasya ca /"
        },
        {
          "tag": "l",
          "attributes": {},
          "text": "golakaṃ prāpya tatrābhūt saṃyoga-rasa-peśalā // RKK_136 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kāmā rādhā ca mathurā-viraheṇa nipīḍitā /"
        },
        {
          "tag": "l",
          "attributes": {},
          "text": "kurukṣetraṃ gatā tīrtha-yātrā-parama-lālasā // RKK_137 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nanda-nandana-bhāva-jña uddhavo vrajam āgataḥ /"
        },
        {
          "tag": "l",
          "attributes": {},
          "text": "sāntvayiṣyan kīrtidāyāḥ sutāṃ māsa-dvaye gate // RKK_138 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rādhām āsvādayāmāsa śrīmad-bhāgavatārthakaṃ /"
        },
        {
          "tag": "l",
          "attributes": {},
          "text": "kathāyāṃ bhāgavatyāntu jātāyāṃ muni-puṅgava // RKK_139 //"
        }
      ]
    },
    {
      "tag": "l",
      "attributes": {},
      "text": "vrajendra-nandanaḥ śrīmāṃs tadā pratyakṣatāṃ gataḥ // RKK_140 //"
    },
    {
      "tag": "p",
      "attributes": {},
      "text": "ataeva pādmottara-khaṇḍoktaṃ dvārakādhipater vṛndāvanaṃ prati-gamanaṃ kṣīrābdhiśāyy āviṣṭatvāt kṣīrābdhiśāyino droṇādīnāṃ labdha-vara-tvāt, teṣāṃ punaḥ sva-sthāna-prāpaṇārtham evety avagantavyam /\nśrīmad-bhāgavata-vākyānām evaṃ vicāro 'vagantavyaḥ padmottara-khaṇḍe tu ôkālindi-puline ramyeö ity atra śrī-dvārakā-nāthasya śrī-nanda-nandana-madhura-līlā-saṃdarśane sotkaṇṭhatvād vyoma-yānair etya śrī-vṛndāvane māsa-dvayam uvāsety abhiprāyo jñeyaḥ /\ntad yathā śrī-lalita-mādhave (8.34)--ôaparikalita-pūrvaḥö ityādi /"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti te sarvam ākhyātaṃ naityikaṃ caritaṃ hareḥ /"
        },
        {
          "tag": "l",
          "attributes": {},
          "text": "pāpino 'pi vimucyante smaraṇād yasya nārada // RKK_141 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aṣṭa-kālokta-śuśrūṣā-nantaraṃ sādhakaḥ kramāt /"
        },
        {
          "tag": "l",
          "attributes": {},
          "text": "dvātriṃśad-akṣara-mukhyān japen mantrān atandritaḥ // RKK_142 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mahā-mantraṃ japed ādau daśārṇaṃ tad-anantaram /"
        },
        {
          "tag": "l",
          "attributes": {},
          "text": "tataḥ śrī-rādhikā-mantraṃ gāyatrīṃ kāmakīṃ tathā // RKK_143 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tato yugala-mantraṃ ca japed rāsa-sthalī-pradam /"
        },
        {
          "tag": "l",
          "attributes": {},
          "text": "tato 'ṣṭānāṃ sakhīnāṃ ca japen mantrān yathā-kramam /"
        },
        {
          "tag": "l",
          "attributes": {},
          "text": "tataḥ ṣaṇ-mañjarīṇāṃ ca sva-sva-mantrān kramāj japet // RKK_144 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yathā ādi-purāṇe--"
        },
        {
          "tag": "l",
          "attributes": {},
          "text": "gopī-bhāvena ye bhaktā mām eva paryupāsate /"
        },
        {
          "tag": "l",
          "attributes": {},
          "text": "teṣu tāsv iva tuṣṭo 'smi satyaṃ satyaṃ dhanañjaya // RKK_145 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "veśa-bhūṣā-vayo-rūpair gopikā-bhāvam āśritāḥ /"
        },
        {
          "tag": "l",
          "attributes": {},
          "text": "bhāvukīyāś ca tad-bhāvaṃ yānti pāda-rajo 'rcanāt // RKK_146 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yathā ekāmra-purāṇe--"
        },
        {
          "tag": "l",
          "attributes": {},
          "text": "aho bhajana-māhātmyaṃ vṛndāvana-pater hareḥ /"
        },
        {
          "tag": "l",
          "attributes": {},
          "text": "pumān yoṣid bhaved yatra yoṣid-ātma-samānikā // RKK_147 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pādme ca (uttara-khaṇḍe)--"
        },
        {
          "tag": "l",
          "attributes": {},
          "text": "purā maharṣayaḥ sarve daṇḍakāraṇya-vāsinaḥ /"
        },
        {
          "tag": "l",
          "attributes": {},
          "text": "rāmaṃ dṛṣṭvā hariṃ tatra bhoktum aicchan su-vigraham // RKK_148 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "te sarve strītvam āpannāḥ samudbhūtāś ca gokule /"
        },
        {
          "tag": "l",
          "attributes": {},
          "text": "hariṃ samprāpya kāmena tato muktā bhavārṇavāt // RKK_149 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bṛhad-vāmana-siddhāś ca śrutayo 'pi yathā purā /"
        },
        {
          "tag": "l",
          "attributes": {},
          "text": "gopī-bhāvena saṃsevya samudbhūtā hi gokule // RKK_150 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yad-uktaṃ śrī-rūpa-gosvāmi-caraṇaiḥ--"
        },
        {
          "tag": "l",
          "attributes": {},
          "text": "hariṃ su-rāga-mārgeṇa sevate yo narottamaḥ /"
        },
        {
          "tag": "l",
          "attributes": {},
          "text": "kevalenaiva sa tadā gopikātvam iyād vraje // RKK_151 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhakti-tattva-kaumudyām--"
        },
        {
          "tag": "l",
          "attributes": {},
          "text": "ekasmin vāsanā-dehe yadi cānyasya bhāvanā /"
        },
        {
          "tag": "l",
          "attributes": {},
          "text": "tarhi tat sāmyam eva syāt yathā vai bharate nṛpe // RKK_152 //"
        }
      ]
    },
    {
      "tag": "p",
      "attributes": {},
      "text": "yathā sanat-kumāra-saṃhitāyām--",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "śrī-nārada uvāca--"
            },
            {
              "tag": "l",
              "attributes": {},
              "text": "dhanyo 'smy anugṛhīto 'smi tvayā devi na saṃśayaḥ /"
            },
            {
              "tag": "l",
              "attributes": {},
              "text": "harer me naityikī līlā yato me 'dya prakāśitā // RKK_153 //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-sanat-kumāra uvāca--"
        },
        {
          "tag": "l",
          "attributes": {},
          "text": "ity uktvā tāṃ parikramya tayā cāpi prapūjitaḥ /"
        },
        {
          "tag": "l",
          "attributes": {},
          "text": "antardhānaṃ gato rājan nārado muni-sattamaḥ // RKK_154 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mayāpy etad ānupūrvyaṃ sarvaṃ tat parikīrtitam /"
        },
        {
          "tag": "l",
          "attributes": {},
          "text": "japan nityaṃ prayatnena mantra-yugmam anuttamam // RKK_155 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kṛṣṇa-vaktrād idaṃ labdhaṃ purā rudreṇa yatnataḥ /"
        },
        {
          "tag": "l",
          "attributes": {},
          "text": "tenoktaṃ nāradāyātha nāradena mayoditam // RKK_156 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "saṃsārāgni-vināśāya mayāpy etat tavoditam /"
        },
        {
          "tag": "l",
          "attributes": {},
          "text": "tvayā caitad gopanīyaṃ rahasyaṃ paramādbhutam // RKK_157 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-ambarīṣa uvāca--"
        },
        {
          "tag": "l",
          "attributes": {},
          "text": "kṛta-kṛtyo 'bhavaṃ sākṣāt tvat prasādād ahaṃ guro /"
        },
        {
          "tag": "l",
          "attributes": {},
          "text": "rahasyātirahasyaṃ yat tvayā mahyaṃ prakāśitam // RKK_158 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrī-sanat-kumāra uvāca--"
        },
        {
          "tag": "l",
          "attributes": {},
          "text": "dharmān etān upādiṣṭo japan mantram ahar niśam /"
        },
        {
          "tag": "l",
          "attributes": {},
          "text": "acirād eva tad-dāsyam avāpsyasi na saṃśayaḥ // RKK_159 //"
        }
      ]
    },
    {
      "tag": "p",
      "attributes": {},
      "text": "ôetān dharmān--aṣṭa-kāla-sevā-rūpān; mantram--yugala-mantram; tad-dāsyam--tayoḥ śrī-rādhā-kṛṣṇayor dāsyaṃ dāsī-bhāvamö iti /"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mayāpi gamyate rājan guror āyatanaṃ mama /"
        },
        {
          "tag": "l",
          "attributes": {},
          "text": "vṛndāvane yatra nityaṃ gurur me 'sti sadāśivaḥ // RKK_160 //"
        }
      ]
    },
    {
      "tag": "p",
      "attributes": {},
      "text": "dvātriṃśad-akṣarādīnāṃ mantrāṇāṃ krameṇa phalaṃ yathā pādme--"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dvātriṃśad-akṣaraṃ mantraṃ nāma-ṣoḍaśakānvitam /"
        },
        {
          "tag": "l",
          "attributes": {},
          "text": "prajapan vaiṣṇavo nityaṃ rādhā-kṛṣṇa-sthalaṃ labhet // RKK_161 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "gautamīya-tantre ca--"
        },
        {
          "tag": "l",
          "attributes": {},
          "text": "ahar-niśaṃ japen mantraṃ mantrī niyata-mānasaḥ /"
        },
        {
          "tag": "l",
          "attributes": {},
          "text": "sa paśyati na sandeho gopa-rūpiṇam īśvaram // RKK_162 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "gaurī-tantre ca--"
        },
        {
          "tag": "l",
          "attributes": {},
          "text": "śrīmad-aṣṭākṣaraṃ mantraṃ rādhāyāḥ prema-siddhi-dam /"
        },
        {
          "tag": "l",
          "attributes": {},
          "text": "prajapet sādhako yas tu sa rādhāntikam āpnuyāt // RKK_163 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sanat-kumāra-saṃhitāyām--"
        },
        {
          "tag": "l",
          "attributes": {},
          "text": "japed yaḥ kāma-gāyatrīṃ kāma-bīja-samanvitām /"
        },
        {
          "tag": "l",
          "attributes": {},
          "text": "tasya siddhir bhavet prema rādhā-kṛṣṇa-sthalaṃ vrajet // RKK_164 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "etāṃ pañca-padīṃ japtvā śraddhayā 'śraddhayāsakṛt /"
        },
        {
          "tag": "l",
          "attributes": {},
          "text": "vṛndāvane tayor dāsyaṃ gacchaty eva na saṃśayaḥ // RKK_165 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kiśorī-tantre ca--"
        },
        {
          "tag": "l",
          "attributes": {},
          "text": "etān sakhīnām aṣṭānāṃ mantrān yaḥ sādhako japet /"
        },
        {
          "tag": "l",
          "attributes": {},
          "text": "śrī-rādhā-kṛṣṇayoḥ kṣipraṃ vihāra-sthalam āpnuyāt // RKK_166 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatraiva--"
        },
        {
          "tag": "l",
          "attributes": {},
          "text": "mantrān etān mañjarīṇām aṣṭānāṃ yo japet sadā /"
        },
        {
          "tag": "l",
          "attributes": {},
          "text": "prema-siddhir bhavet tasya śrī-vṛndāvanam āpnuyāt // RKK_167 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "smaraṇānantaraṃ siddha-dehasyaiva ca sādhakaḥ /"
        },
        {
          "tag": "l",
          "attributes": {},
          "text": "aṣṭa-kāloditāṃ līlāṃ saṃsmaret sādhakāṅgakaḥ // RKK_168 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kālau niśānta-pūrvāhnāv aparāhna-pradoṣakau /"
        },
        {
          "tag": "l",
          "attributes": {},
          "text": "vijñeyau tri-tri-ghaṭikau prātaḥ sāyaṃ dvayaṃ dvayam // RKK_169 //"
        }
      ]
    },
    {
      "tag": "l",
      "attributes": {},
      "text": "dvi-dvi-praghaṭikau jñeyau madhyāhna-rātrikāv iti // RKK_170 //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "eteṣu samayeṣv evaṃ yā yā līlā puroditā /"
        },
        {
          "tag": "l",
          "attributes": {},
          "text": "tāṃ tām eva yathā-kālaṃ saṃsmaret sādhako janaḥ // RKK_171 //"
        }
      ]
    },
    {
      "tag": "p",
      "attributes": {},
      "text": "iti śrī-dhyāna-candra-gosvāmi-viracitā\nśrī śrī rādhā-kṛṣṇāṣṭa-kālīya-līlā-smaraṇa-krama-paddhatiḥ /"
    }
  ]
}