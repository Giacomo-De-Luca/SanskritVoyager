{
  "file_title": "prajñāpāramitāhṛdayasūtra",
  "file_title_normal": "prajnaparamitahrdayasutra",
  "metadata": {
    "original_title": "Prajñāpāramitāhṛdayasūtra",
    "contributors": [
      {
        "role": "data entry",
        "name": "n.n.",
        "when": ""
      },
      {
        "role": "contribution to GRETIL",
        "name": "n.n.",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31"
  },
  "body": [
    {
      "tag": "p",
      "attributes": {},
      "text": "Prajñāpāramitā-hṛdaya-sūtra"
    },
    {
      "tag": "p",
      "attributes": {},
      "text": "Oṃ Namo Bhagavatyai Ārya-prajāpāramitāyai!"
    },
    {
      "tag": "p",
      "attributes": {},
      "text": "Ārya Āvalokiteśvaro bodhisattvo gambhīraṃ\nprajñāpāramitā-cāryāṃ caramāṇo\nvyavalokayati sma, pañca-skandhās tāṃś ca\nsvabhāva-śūnyān paśyati sma."
    },
    {
      "tag": "p",
      "attributes": {},
      "text": "Iha Śāriputra rūpaṃ śūnyatā, śūnyat'aiva rūpaṃ,\nrūpān na pṛthak śūnyatā,\nśūnyatāyā na pṛthag rūpaṃ,\nyad rūpaṃ sā śūnyatā,\nyā śūnyatā tad rūpaṃ.\nEvam eva vedanā-saṃjñā-saṃskārā-vijñānam."
    },
    {
      "tag": "p",
      "attributes": {},
      "text": "Iha Śāriputra sarva-dharmāḥ śūnyatā-lakṣaṇā\nanutpannā aniruddhā amalā avimalā anūnā aparipūrṇāḥ.\nTasmāc Chāriputra śūnyatāyāṃ na rūpaṃ\nna vedanā na saṃjñā na saṃskārāḥ na vijñānaṃ,\nna cakṣuḥ-śrotra-ghrāṇa-jihvā-kāya-manāṃsi,\nna rūpa-śabda-gandha-rasa-spraṣṭavya-dharmāḥ,\nna cakṣur-dhātur yāvan na mano-vijñāna-dhātuḥ,\nn'āvidyā n'āvidyā-kṣayo yāvan na jarā-maraṇaṃ\nna jarā-maraṇa-kṣayo na duḥkha-samudaya-nirodha-mārgā\nna jñānaṃ na prāptir n'āprāptiḥ."
    },
    {
      "tag": "p",
      "attributes": {},
      "text": "Tasmāc Chāriputra aprāptitvād bodhisattvo\nprajñā-pāramitām āśritya viharaty acitt'āvaraṇaḥ.\nCitt'āvaraṇa-nāstitvād atrasto\nviparyās'ātikrānto niṣṭhā-nirvāṇaḥ.\nTradhva-vyavasthitāḥ sarva-buddhāḥ\nprajñāpāramitām āśritya anuttarāṃ\nsamyak-sambodhim abhisambuddhāḥ."
    },
    {
      "tag": "p",
      "attributes": {},
      "text": "Tasmāj jñātavyaṃ prajñāpāramitā mahā-mantro\nmahā-vidyā-mantro'nuttara-mantro\nsamasama-mantraḥ sarva-duḥkha-praśamanaḥ satyam amithyatvāt.\nPrajñāpāramitāyām ukto mantraḥ, tadyathā -\nOṃ gate gate pāragate pārasaṃgate bodhi svāhā."
    },
    {
      "tag": "p",
      "attributes": {},
      "text": "Ity ārya-prajñāpāramitā-hṛdayaṃ samāptam."
    }
  ]
}