{
  "file_title": "harṣadeva-ratnāvalīnāṭikā",
  "file_title_normal": "harsadeva-ratnavalinatika",
  "metadata": {
    "original_title": "Ratnāvalīnāṭikā",
    "author": "Harṣadeva",
    "contributors": [
      {
        "role": "data entry",
        "name": "Martin Straube",
        "when": "2003"
      },
      {
        "role": "contribution to GRETIL",
        "name": "Martin Straube",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31",
    "source": "Carl Cappeller in: Otto Böhtlingk: Sanskrit-Chrestomathie, 3. verbesserte und vermehrte Auflage, herausgegeben von Richard Garbe, Leipzig 1909, pp. 326-382."
  },
  "body": [
    {
      "tag": "p",
      "attributes": {},
      "text": "Harṣadeva: Ratnāvalīnāṭikā"
    },
    {
      "tag": "p",
      "attributes": {},
      "text": "(Act I)"
    },
    {
      "tag": "p",
      "attributes": {},
      "text": "pādāgrasthitayā muhuḥ stanabhareṇānītayā namratāṃ\nśaṃbhoḥ saspṛhalocanatrayapathaṃ yāntyā tadārādhane |\nhrīmatyā śirasīhitaḥ sapulakasvedodgamotkampayā\nviśliṣyan kusumāñjalir girijayā kṣipto 'ntare pātu vaḥ || 1 || (1.1)\napi ca |\nautsukyena kṛtatvarā sahabhuvā vyāvartamānā hriyā\ntais tair bandhuvadhūjanasya vacanair nītābhimukhyaṃ punaḥ |\ndṛṣṭvāgre varam āttasādhvasarasā gaurī nave saṃgame\nsaṃrohatpulakā hareṇa hasatā śliṣṭā śivāyāstu vaḥ || 2 || (1.2)\napi ca |\nkrodheddhair dṛṣtipātais tribhir upaśamitā vahnayo 'mī trayo 'pi\ntrāsārtā ṛtvijo 'dhaś capalagaṇahṛtoṣṇīṣapaṭṭāḥ patanti |\ndakṣaḥ stautyasya patnī vilapati kṛpaṇaṃ vidrutaṃ cāpi devaiḥ\nśaṃsan nityāttahāso makhamathanavidhau pātu devyai śivo vaḥ || 3 || (1.3)\napi ca |\njitam uḍupatinā namaḥ surebhyo\ndvijavṛṣabhā nirupadravā bhavantu |\nbhavatu ca pṛthivī samṛddhasasyā\npratapatu candravapur narendracandraḥ || 4 || (1.4)"
    },
    {
      "tag": "p",
      "attributes": {},
      "text": "(1.1) nāndyante\nSūtradhāraḥ | alam ativistareṇa | adyāhaṃ vasantotsave sabahumānam āhūya nānādigdeśāgatena rājñaḥ śrīharṣadevasya pādapadmopajīvinā rājasamūhenokto yathā | asmatsvāminā śrīharṣadevenāpūrvavasturacanālaṅkṛtā ratnāvalī nāma nāṭikā kṛtety asmābhiḥ śrotraparamparayā śrutā na tu prayogato dṛṣṭā | tat tasyaiva rājñaḥ sakalajanahṛdayāhlādino bahumānād asmāsu cānugrahabuddhyā yathāvat prayogeṇa tvayā nāṭayitavyeti | tad yāvad idānīṃ nepathyaracanāṃ kṛtvā yathābhilaṣitaṃ saṃpādayāmi | parikramyāvalokya ca | aye | āvarjitāni sakalasāmājikānāṃ manāṃsīti me niścayaḥ | kutaḥ |\nśrīharṣo nipuṇaḥ kaviḥ pariṣad apy eṣā guṇagrāhiṇī\nloke hāri ca vatsarājacaritaṃ nāṭye ca dakṣā vayaṃ |\nvastv ekaikam apīha vāñchitaphalaprāpteḥ padaṃ kiṃ punar\nmadbhāgyopacayād ayaṃ samuditaḥ sarvo guṇānāṃ gaṇaḥ || 5 || (1.5)\ntad yāvad ahaṃ gṛhaṃ gatvā gṛhiṇīm āhūya saṃgītakam anutiṣṭhāmi | parikramya nepathyābhimukham avalokya ca | idam asmadīyaṃ gṛham | yāvat praviśāmi | uccaiḥ | ārye | itas tāvat |\n(1.2) praviśya\nNaṭī | ajjautta | iamhi | āṇavedu ajjo | ko ṇioo aṇuciṭṭhīadu tti |\n(1.3) Sūtradhāraḥ | ārye | ratnāvalīdarśanotsuko 'yaṃ rājalokaḥ | tad gṛhyatāṃ nepathyam |\n(1.4) Naṭī | sodvegam | ajja | ṇiccinto dāṇiṃ si tumaṃ | tā kīsa ṇa ṇaccasi | mama uṇa mandabhāiṇīe ekkā jjevva duhidā | sā vi tae kahiṃ pi desantare diṇṇā | dūraṭṭhideṇa jāmāduṇā se pāṇiggahaṇaṃ kadhaṃ bhavissadi tti imāe cintāe appā vi ṇa me paḍibhādi | kiṃ uṇa ṇaccidavvaṃ |\n(1.5) Sūtradhāraḥ | ārye | dūrasthitenety alam udvegena | paśya |\ndvīpād anyasmād api madhyād api jalanidher diśo 'py antāt |\nānīya jhaṭiti ghaṭayati vidhir abhimatam abhimukhībhūtaḥ || 6 || (1.6)\n(1.6) Nepathye | sādhu bharataputra sādhu | evam etat | kaḥ saṃdehaḥ | dvīpād anyasmād iti punaḥ paṭhati |\n(1.7) Sūtradhāraḥ | ākarṇya nepathyābhimukham avalokya ca | ārye | kim ataḥ paraṃ vilambase | nanv ayaṃ mama kanīyān bhrātā gṛhītayaugandharāyaṇabhūmikaḥ prāpta eva | tad ehi | nepathyagrahaṇāya sajjībhavāva | iti niṣkrāntau |\niti prastāvanā |"
    },
    {
      "tag": "p",
      "attributes": {},
      "text": "tataḥ praviśati yaugandharāyaṇaḥ |\n(1.8) Yaugandharāyaṇaḥ | evam etat | kaḥ saṃdehaḥ | dvīpād anyasmād iti punaḥ paṭhati | anyathā kva siddhādeśapratyayaprārthitāyāḥ siṃhaleśvaraduhituḥ samudre pravahaṇabhaṅganimagnāyāḥ phalakāsādanaṃ kva ca kauśāmbīyena vaṇijā siṃhalebhyaḥ pratyāgacchatā tadavasthāyāḥ saṃbhāvanaṃ ratnamālācihnāyāś cehānayanam | sarvathā spṛśanti naḥ svāminam abhyudayāḥ | vicintya | mayāpi caināṃ devīhaste sagauravaṃ nikṣipatā yuktam evānuṣṭhitam | śrutaṃ ca mayā | bābhravyo 'pi kañcukī vasubhūtinā siṃhaleśvarāmātyena saha kathaṃ katham api samudrād uttīrya kosalocchittaye gatasya rumaṇvato milita iti | tad evaṃ niṣpannaprāyam api prayojanaṃ na me dhṛtim āvahati | kaṣṭo 'yaṃ khalu bhṛtyabhāvaḥ | kutaḥ |\nprārambhe 'smin svāmino vṛddhihetau\ndaivenetthaṃ dattahastāvalambe |\nsiddher bhrāntir nāsti satyaṃ tathāpi\nsvecchācārī bhīta evāsmi bhartuḥ || 7 || (1.7)\nnepathye kalakalaḥ |\n(1.9) Yaugandharāyaṇaḥ | ākarṇya | aye | yathāyam abhihanyamānamṛdumṛdaṅgānugatasaṃgītamadhuraḥ puraḥ paurāṇām uccarati carcarīdhvanis tathā tarkayāmi | madanamahamahīyāṃsaṃ purajanapramodam avalokayituṃ prāsādābhimukhaṃ prasthito deva iti | ūrdhvam avalokya | aye katham | adhirūḍha eva devaḥ prāsādaṃ | ya eṣa\nviśrāntavigrahakatho ratimāñ janasya\ncitte vasan priyavasantaka eva sākṣāt |\nparyutsuko nijamahotsavadarśanāya\nvatseśvaraḥ kusumacāpa ivābhyupaiti || 8 || (1.8)\ntad yāvad gṛhaṃ gatvā kāryaśeṣaṃ cintayāmi | iti niṣkrāntaḥ |\niti viṣkambhakaḥ |"
    },
    {
      "tag": "p",
      "attributes": {},
      "text": "tataḥ praviśaty āsanastho gṛhītavasantotsavaveṣo rājā vasantakaś ca |\n(1.10) Rājā | sādaram | sakhe vasantaka |\n(1.11) Vidūṣakaḥ | āṇavedu bhavaṃ |\n(1.12) Rājā |\nrājyaṃ nirjitaśatru yogyasacive nyastaḥ samasto bharaḥ\nsamyakpālanalālitāḥ praśamitāśeṣopasargāḥ prajāḥ |\npradyotasya sutā vasantasamayas tvaṃ ceti nāmnā dhṛtiṃ\nkāmaḥ kāmam upaitv ayaṃ mama punar manye mahān utsavaḥ || 9 || (1.9)\n(1.13) Vidūṣakaḥ | saharṣam | bho vaassa | evvaṃ ṇedaṃ | ahaṃ uṇa jāṇāmi | ṇa bhavado ṇa kāmadevassa mama jjevva ekkassa bamhaṇassa aaṃ maaṇamahūsavo tti jeṇa piavaasseṇa tumaṃ ti mantīadi | vilokya | tā kiṃ imiṇā | pekkha dāva imassa mahumattakāmiṇījaṇasaaṅgāhagahidaṇaccantaṇāarajaṇajaṇidakodūhalassa samantado saṃvuttamaddaluddāmacaccarīsaddamuhararacchāmuhasohiṇo paiṇṇapaḍavāsapuñjapiñjarijjantadahadisāmuhassa sasirīattaṇaṃ maaṇamahūsavassa |\n(1.14) Rājā | saharṣaṃ samantād avalokya | aho | parāṃ koṭim adhirohati pramodaḥ puraḥ paurānām | tathā hi |\nkīrṇaiḥ piṣṭātakaughaiḥ kṛtadivasamukhaiḥ kuṅkumakṣodagaurair\nhemālaṅkārabhābhir bharanamitaśikhaiḥ śekharaiḥ kaiṅkirātaiḥ |\neṣā veṣābhilakṣyasvavibhavavijitāśeṣavitteśakośā\nkauśāmbī śātakumbhadravakhacitajanevaikapītā vibhāti || 10 || (1.10)\napi ca |dhārāyantravimuktasaṃtatapayaḥpūraplute sarvataḥ\nsadyaḥ sāndravimardakardamakṛtakrīḍe kṣaṇam prāṅgaṇe |\nuddāmapramadākapolanipatatsindūrarāgāruṇaiḥ\nsaindūrīkriyate janena caraṇanyāsaiḥ puraḥ kuṭṭimam || 11 || (1.11)\n(1.15) Vidūṣakaḥ | vilokya | edaṃ pi dāva suviaḍḍhajaṇāpūridasiṅgaajalapahāramukkasikkāramaṇoharaṃ vāravilāsiṇījaṇavilasidaṃ avaloedu piavaasso |\n(1.16) Rājā | vilokya | vayasya | samyag dṛṣṭaṃ tvayā | kutaḥ |",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "asmin prakīrṇapaṭavāsakṛtāndhakāre"
            },
            {
              "tag": "l",
              "attributes": {},
              "text": "dṛṣṭo manāṅ maṇivibhūṣaṇaraśṃijālaiḥ |"
            },
            {
              "tag": "l",
              "attributes": {},
              "text": "pātālam udyataphaṇākṛtiśṛṅgako 'yaṃ"
            },
            {
              "tag": "l",
              "attributes": {},
              "text": "mām adya saṃsmarayatīva bhujaṅgalokaḥ || 12 ||"
            }
          ]
        }
      ]
    },
    {
      "tag": "p",
      "attributes": {},
      "text": "(1.17) Vidūṣakaḥ | vilokya | bho vaassa | pekkha pekkha | esā khu maaṇiā maaṇasarisaṃ vasantāhiṇaaṃ ṇaccantī cūdaladiāe saha ido jjevva āacchadi |"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataḥ praviśato madalīlāṃ nāṭayantyau dvipadīkhaṇḍaṃ gāyantyau cetyau |"
        },
        {
          "tag": "l",
          "attributes": {},
          "text": "(1.18) Madanikā gāyati |"
        },
        {
          "tag": "l",
          "attributes": {},
          "text": "kusumāuhapiadūao maulāiabahucūao |"
        },
        {
          "tag": "l",
          "attributes": {},
          "text": "siḍhiliamāṇaggahaṇao vāai dāhiṇapavaṇao || 13 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "virahavivaḍḍhiasoao kaṅkhiapiaaṇamelao |"
        },
        {
          "tag": "l",
          "attributes": {},
          "text": "paḍivālaṇaasamatthao tammai juvaīsatthao || 14 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iha paḍhamaṃ mahumāso jaṇassa hiaāi kuṇai mauāiṃ |"
        },
        {
          "tag": "l",
          "attributes": {},
          "text": "pacchā vijjhai kāmo laddhappasarehi kusumabāṇehiṃ || 15 ||"
        }
      ]
    },
    {
      "tag": "p",
      "attributes": {},
      "text": "(1.19) Rājā | nirvarṇya | aho madhuro 'yam āsāṃ nirbharaḥ krīḍārasaḥ |",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "srastaḥ sragdāmaśobhāṃ tyajati viracitām ākulaḥ keśapāśaḥ"
            },
            {
              "tag": "l",
              "attributes": {},
              "text": "kṣībāyā nūpurau ca dviguṇataram imau krandataḥ pādalagnau |"
            },
            {
              "tag": "l",
              "attributes": {},
              "text": "vyastaḥ kampānubandhād anavaratam uro hanti hāro 'yam asyāḥ"
            },
            {
              "tag": "l",
              "attributes": {},
              "text": "krīḍantyāḥ pīḍayeva stanabharavinamanmadhyabhaṅgānapekṣam || 16 ||"
            }
          ]
        }
      ]
    },
    {
      "tag": "p",
      "attributes": {},
      "text": "(1.20) Vidūṣakaḥ | bho vaassa | ahaṃ pi edāṇaṃ baddhapariarāṇaṃ majjhe ṇaccanto maaṇamahūsavaṃ māṇaissaṃ |\n(1.21) Rājā | vayasya | evaṃ kriyatām |\n(1.22) Vidūṣakaḥ | jaṃ bhavaṃ āṇavedi | ity utthāya ceṭyor madhye nṛtyati | bhodi maaṇie | mama vi edaṃ caccariṃ sikkhāvehi |\n(1.23) Madanikā | ae hadāsa | ṇa esā caccarī |\n(1.24) Vidūṣakaḥ | bhodi | kiṃ khu edaṃ |\n(1.25) Madanikā | hadāsa | duvadīkhaṇḍaṃ kkhu edaṃ |\n(1.26) Vidūṣakaḥ | saharṣam | kiṃ ediṇā khaṇḍeṇa modaā karīanti |\n(1.27) Madanikā | vihasya | ṇa hi ṇa hi | paḍhīadi kkhu edaṃ |\n(1.28) Vidūṣakaḥ | saviṣādam | jai paḍhīadi tā alaṃ ediṇā | varaṃ piavaassassa jjevva saāsaṃ gamissaṃ | iti gantum udyataḥ |\n(1.29) Ubhe | haste gṛhītvā | hadāsa | kahiṃ gacchasi | idha jjevva kīlamha | iti ubhe vidūṣakaṃ bahuvidham ākarṣataḥ |\n(1.30) Vidūṣakaḥ | hastam ākṛṣya prapalāyya rājānam upasṛtya | vaassa | ṇaccido mhi |\n(1.31) Rājā | sādhu kṛtam |\n(1.32) Cūtalatikā | halā maaṇie | ciraṃ khu amhehiṃ kīlidaṃ | tā ehi | ṇivedemha dāva bhaṭṭiṇīe saṃdesaṃ mahārāassa |\n(1.33) Madanikā | ehi | tuvaramha | parikramyopasṛtya ca |\n(1.34) Ubhe | jaadu jaadu bhaṭṭā | devī āṇavedi | ity ardhokte lajjāṃ nāṭayantyau | ṇa hi ṇa hi | viṇṇavedi |\n(1.35) Rājā | saharṣaṃ vihasya sādaram | madanike | nanv ājñāpayatīty eva ramaṇīyaṃ viśeśato 'dya madanamahotsave | tad ucyatām | kim ājñāpayati devīti |\n(1.36) Vidūṣakaḥ | ā dāsīe dhīe | kiṃ devī āṇavedi |\n(1.37) Cetyau | evvaṃ bhaṭṭiṇī viṇṇavedi jadhā | ajja mae maarandujjāṇaṃ gadua rattāsoasaṃṭhidassa bhaavado kusumāuhassa pūā ṇivvattidavvā | tattha ajjautteṇa saṃṇihideṇa hodavvaṃ ti |\n(1.38) Rājā | vayasya | kiṃ vyaktavyam | utsavād utsavāntaram āpatitam |\n(1.39) Vidūṣakaḥ | tā uṭṭhehi | tahiṃ jevva gacchamha jeṇa tahiṃ gadassa mama vi bamhaṇassa sotthivāaṇaṃ kiṃ pi bhavissadi |\n(1.40) Rājā | madanike | gamyatāṃ devyai nivedayituṃ | ayam aham āgata eva makarandodyānam iti |\n(1.41) Ceṭyau | jaṃ bhaṭṭā āṇavedi | iti niṣkrānte |\n(1.42) Rājā | vayasya | ehi | avatarāva |\nity utthāya prāsādāvataraṇaṃ nāṭayataḥ |\n(1.43) Rājā | vayasya | ādeśaya makarandodyānasya mārgam |\n(1.44) Vidūṣakaḥ | edu edu bhavaṃ |\niti parikrāmataḥ |\n(1.45) Vidūṣakaḥ | agrato 'valokya | bho | edaṃ maarandujjāṇaṃ | tā ehi | pavisamha |\niti praviśataḥ |\n(1.46) Vidūṣakaḥ | savismayam | bho mahārāa | pekkha pekkha | edaṃ taṃ malaamārudandolidamaulantasahaāramañjarīreṇupaḍalapaḍibaddhapaḍavidāṇaṃ mattamahuaraṇiaramukkajhaṅkāramilidamahuradarakoilālāvasaṃgīdasuhāvahaṃ tuha āgamaṇadaṃsidāaraṃ via maarandujjāṇaṃ lakkhīadi | tā avaloedu piavaasso |\n(1.47) Rājā | samantād avalokya | aho ramyatā makarandodyānasya | iha hi\nudyadvidrumakāntibhiḥ kisalayais tāmrāṃ tviṣaṃ bibhrato\nbhṛṅgālīvirutaiḥ kalair aviśadavyāhāralīlābhṛtaḥ |\nghūrṇanto malayānilāhaticalaiḥ śākhāsamūhair muhur\nbhrāntiṃ prāpya madhuprasaṅgam adhunā mattā ivāmī drumāḥ || 17 || (1.17)\napi ca |mūle gaṇḍūṣasekāsava iva bakulair vamyate puṣpavṛṣtyā\nmadhvātāmre taruṇyā mukhaśaśini cirāc campakāny adya bhānti |\nākarṇyāśokapādāhatiṣu ca raṇatāṃ nirbharaṃ nūpurāṇāṃ\njhaṅkārasyānugītair anukaraṇam ivārabhyate bhṛṅgasārthaiḥ || 18 || (1.18)\n(1.48) Vidūṣakaḥ | ākarṇya | bho vaassa | ṇa ede mahuarā ṇeurasaddaṃ aṇuharanti | ṇeurasaddo jjevva eso devīe pariaṇassa |\n(1.49) Rājā | vayasya | samyag avadhāritam |\ntataḥ praviśati vāsavadattā kāñcanamālā sāgarikā vibhavataś ca parīvārāḥ |\n(1.50) Vāsavadattā | hañje kañcanamāle | ādesehi maarandujjāṇamaggaṃ |\n(1.51) Kāñcanamālā | edu edu bhaṭṭiṇī |\n(1.52) Vāsavadattā | parikramya | hañje kañcaṇamāle | adha kettia dūre dāṇiṃ so rattāsoapāavo jahiṃ mae bhaavado maaṇassa pūā ṇivvattidavvā |\n(1.53) Kāñcanamālā | bhaṭṭiṇi | āsaṇṇo jjevva | kiṃ ṇa pekkhadi bhaṭṭiṇī | iaṃ khu ṇirantarubbhiṇṇakusumasohiṇī bhaṭṭiṇīe parigahidā māhavīladā | esā khu avarā ṇomāliāladā jāe aālakusumasamuggamasaddhālueṇa bhaṭṭiṇā appā āāsīadi | tā edaṃ adikkamia dīsadi jjevva so rattāsoapāavo jahiṃ devī pūaṃ ṇivvattaissadi |\n(1.54) Vāsavadattā | tā ehi | tahiṃ gacchamha |\n(1.55) Kāñcanamālā | edu edu bhaṭṭiṇī |\nsarvāḥ parikrāmanti |\n(1.56) Vāsavadattā | aaṃ so rattāsoapāavo jahiṃ pūaṃ nivvattaissaṃ | teṇa hi me pūāṇimittāiṃ uvaaraṇāiṃ uvaṇehi |\n(1.57) Sāgarikā | upasṛtya | bhaṭṭiṇi | edaṃ savvaṃ sajjaṃ |\n(1.58) Vāsavadattā | nirūpyātmagatam | aho pamādo pariaṇassa | jassa daṃsaṇapadhādo rakkhīadi tassa jjevva diṭṭhigoaraṃ paḍidā bhave | bhodu evvaṃ dāva | prakāśam | hañje sāarie | kīsa tumaṃ ajja maaṇamahūsavaparāhīṇe pariaṇe sāriaṃ ujjhia idha āadā | tā tahiṃ jevva lahuṃ gaccha | edaṃ pi savvaṃ pūovaaraṇaṃ kañcaṇamālāe hatthe samappehi |\n(1.59) Sāgarikā | jaṃ bhaṭṭiṇī āṇavedi | tathā kṛtvā kati cit padāni gatvātmagatam | sāriā mae susaṃgadāe hatthe samappidā | evvaṃ pi atthi me kodūhalaṃ pekkhiduṃ | kiṃ jadhā tādassa anteure bhaavaṃ aṇaṅgo accīadi idha vi tadhā jevva kiṃ vā aṇṇadha tti | tā alakkhidā bhavia pekkhissaṃ | parikramyāvalokya ca | jāva idha pūāsamao bhodi tāva ahaṃ pi bhaavantaṃ maaṇaṃ jevva pūiduṃ kusumāiṃ avaciṇissaṃ | iti kusumāvacayaṃ nāṭayati |\n(1.60) Vāsavadattā | kañcaṇamāle | paḍiṭṭhāvehi bhaavantaṃ pajjuṇṇaṃ |\n(1.61) Kāñcanamālā | jaṃ bhaṭṭiṇī āṇavedi | iti tathā karoti |\n(1.62) Vidūṣakaḥ | parikramyāvalokya ca | bho vaassa | jadhā vīsanto ṇeurasaddo tadhā takkemi | āadā devī asoamūlaṃ ti |\n(1.63) Rājā | vayasya | samyag avadhāritam | paśya | eṣā",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kusumasukumāramūrtir dadhatī niyamena tanutaraṃ madhyam |"
            },
            {
              "tag": "l",
              "attributes": {},
              "text": "ābhāti makaraketoḥ pārśvasthā cāpayaṣtir iva || 19 ||"
            }
          ]
        }
      ]
    },
    {
      "tag": "p",
      "attributes": {},
      "text": "tad ehi | upasarpāva | upasṛtya | priye vāsavadatte |\n(1.64) Vāsavadattā | vilokya | kadhaṃ | ajjautto | jaadu jaadu ajjautto | alaṅkaredu imaṃ desaṃ āsaṇapaḍiggaheṇa | edaṃ āsaṇaṃ | ettha uvavisadu ajjautto |\nrājā nāṭyenopaviśati |\n(1.65) Kāñcanamālā | bhaṭṭiṇi | sahatthadiṇṇakusumakuṅkumacandaṇathāsaehiṃ sohidaṃ kadua rattāsoapāavaṃ accīadu bhaavaṃ pajjuṇṇo |\n(1.66) Vāsavadattā | teṇa uvaṇehi me pūovaaraṇāiṃ |\n(1.67) Kāñcanamālopanayati |\n(1.68) Vāsavadattā tathā karoti |\n(1.69) Rājā | priye vāsavadatte |\npratyagramajjanaviśeṣaviviktakāntiḥ\nkausumbharāgarucirasphuradaṃśukāntā |\nvibhrājase makaraketanam arcayantī\nbālapravālaviṭapiprabhavā lateva || 20 || (1.20)\napi ca |spṛṣṭas tvayaiṣa dayitesmarapūjāvyāpṛtena hastena |\nudbhinnāparamṛdutara-kisalaya iva lakṣyate 'śokaḥ || 21 || (1.21)\napi ca | anaṅgo 'yam anaṅgatvam adya nindiṣyati dhruvam |\nyad anena na saṃprāptaḥ pāṇisparśotsavas tava || 22 || (1.22)\n(1.70) Kāñcanamālā | bhaṭṭiṇi | accido bhaavaṃ pajjuṇṇo | tā karehi bhaṭṭiṇo pūāsakkāraṃ |\n(1.71) Vāsavadattā | teṇa hi uvaṇehi me kusumāiṃ vilevaṇaṃ ca |\n(1.72) Kāñcanamālā | bhaṭṭiṇi | edaṃ savvaṃ sajjaṃ |\n(1.73) Vāsavadattā nāṭyena rājānaṃ pūjayati |\n(1.74) Sāgarikā gṛhītakusumā | haddhī haddhī | kadhaṃ | kusumalohākkhittahiaāe adiciraṃ mae kadaṃ | tā imiṇā sinduvāraviḍavena vāridā bhavia pekkhāmi | vilokya | kadhaṃ | paccakkho jjevva bhaavaṃ kusumāuho pūaṃ paḍicchadi | tā ahaṃ pi imehiṃ kusumehiṃ idhaṭṭhidā jevva bhaavantaṃ kusumāuhaṃ pūaissaṃ | iti kusumāni prakṣipati | ṇamo de bhaavaṃ kusumāuha | amohadaṃsaṇo me bhavissasi | diṭṭhaṃ jaṃ daṭṭhavvaṃ | iti praṇamati | accharīaṃ | diṭṭho vi puṇo pekkhidavvo | tā jāva ṇa ko vi pekkhadi tāva jjevva gamissaṃ | iti niṣkrāmati |\n(1.75) Kāñcanamālā | ajja vasantaa | ehi | saṃpadaṃ tumaṃ sotthivāaṇaṃ paḍiccha |\n(1.76) Vidūṣaka upasarpati |\n(1.77) Vāsavadattā | vilepanakusumābharaṇadānapūrvakam | ajja vasantaa | edaṃ sotthivāaṇaṃ | ity arpayati |\n(1.78) Vidūṣakaḥ | saharṣaṃ gṛhītvā | sotthi bhodīe |\n(1.79) Nepathye vaitālikaḥ paṭhati |",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "astāpāstasamastabhāsi nabhasaḥ pāraṃ prayāte ravāv"
            },
            {
              "tag": "l",
              "attributes": {},
              "text": "āsthānīṃ samaye samaṃ nṛpajanaḥ sāyantane saṃpatan |"
            },
            {
              "tag": "l",
              "attributes": {},
              "text": "saṃpraty eva saroruhadyutim uṣaḥ pādāṃs tavāsevituṃ"
            },
            {
              "tag": "l",
              "attributes": {},
              "text": "prītyutkarṣakṛto dṛśām udayanasyendor ivodvīkṣate || 23 ||"
            }
          ]
        }
      ]
    },
    {
      "tag": "p",
      "attributes": {},
      "text": "(1.80) Sāgarikā | parivṛtya rājānam avalokya saspṛham | kadhaṃ | aaṃ so rāā udaaṇo jassa ahaṃ tādeṇa diṇṇā | tā parapesaṇakarisidaṃ me sarīraṃ edassa daṃsaṇeṇa bahumadaṃ samvuttaṃ |\n(1.81) Rājā | katham | utsavāpahṛtacetobhiḥ saṃdhyātikramo 'py asmābhir nopalakṣitaḥ | devi | paśya |",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "udayataṭāntaritam iyaṃprācī sūcayati diṅ niśānātham |"
            },
            {
              "tag": "l",
              "attributes": {},
              "text": "paripāṇḍunā mukhenapriyam iva hṛdayasthitaṃ ramaṇī || 24 ||"
            }
          ]
        }
      ]
    },
    {
      "tag": "p",
      "attributes": {},
      "text": "devi | tad uttiṣṭha | āvāsābhyantaraṃ praviśāva |\nSarva utthāya parikrāmanti |\n(1.82) Sāgarikā | kadhaṃ | patthidā devī | bhodu | turidaṃ gamissaṃ | rājānaṃ saspṛhaṃ dṛṣṭvā niḥśvasya ca | haddhī haddhī | mandabhāinīe mae pekkhiduṃ pi ciraṃ ṇa pārido aaṃ jaṇo | iti niṣkrāntā |\n(1.83) Rājā | parikrāman |",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "devi tvanmukhapaṅkajena śaśinaḥ śobhātiraskāriṇā"
            },
            {
              "tag": "l",
              "attributes": {},
              "text": "paśyābjāni vinirjitāni sahasā gacchanti vicchāyatām |"
            },
            {
              "tag": "l",
              "attributes": {},
              "text": "śrutvā te parivāravāravanitāgītāni bhṛṅgāṅganā"
            },
            {
              "tag": "l",
              "attributes": {},
              "text": "līyante mukulāntareṣu śanakaiḥ saṃjātalajjā iva || 25 ||"
            }
          ]
        }
      ]
    },
    {
      "tag": "p",
      "attributes": {},
      "text": "iti niṣkrāntāḥ sarve |"
    },
    {
      "tag": "p",
      "attributes": {},
      "text": "iti prathamo 'ṅkaḥ |"
    },
    {
      "tag": "p",
      "attributes": {},
      "text": "(Act II)"
    },
    {
      "tag": "p",
      "attributes": {},
      "text": "tataḥ praviśati śārikāpañjaravyagrahastā susaṃgatā |\n(2.1) Susaṃgatā | haddhī haddhī | adha kahiṃ dāṇiṃ mama hatthe imaṃ sāriaṃ ṇikkhivia gadā me piasahī sāariā bhavissadi | anyato dṛṣṭvā | esā khu ṇiuṇiā ido jjevva āacchadi |\ntataḥ praviśati nipuṇikā |\n(2.2) Nipuṇikā | uvaladdho kkhu mae bhaṭṭiṇo vuttanto | tā jāva gadua bhaṭṭiṇīe ṇivedemi | iti parikrāmati |\n(2.3) Susaṃgatā | halā ṇiuṇie | kahiṃ dāṇiṃ tumaṃ vimhaākhittahiaā via idhaṭṭhidaṃ maṃ avadhīria ido adikkamasi |\n(2.4) Nipuṇikā | kadhaṃ | susaṃgadā | halā susaṃgade | suṭṭhu tae jāṇidaṃ | edaṃ khu mama vimhaassa kāraṇaṃ | ajja kila bhaṭṭā siripavvadādo āadassa sirikhaṇḍadāsaṇāmadheassa dhammiassa saāsādo aālakusumasaṃjaṇaṇadohalaṃ sikkhia attaṇo parigahidaṃ ṇomāliaṃ kusumasamiddhisohidaṃ karissadi tti edaṃ vuttantaṃ devīe ṇivediduṃ pesida mhi | tumaṃ uṇa kahiṃ patthidā |\n(2.5) Susaṃgatā | piasahiṃ sāariaṃ aṇṇesiduṃ |\n(2.6) Nipuṇikā | diṭṭhā mae sāariā gahidasamuggaacittaphalaavaṭṭiā kaalīharaṃ pavisantī | tā gaccha piasahiṃ | ahaṃ pi devīsaāsaṃ gamissaṃ |\niti niṣkrānte |\niti praveśakaḥ |"
    },
    {
      "tag": "p",
      "attributes": {},
      "text": "tataḥ praviśati gṛhītacitraphalakā madanāvasthāṃ nāṭayantī sāgarikā |\n(2.7) Sāgarikā | hiaa | pasīda pasīda | kiṃ imiṇā āāsamettaphalaeṇa dullahajaṇapatthaṇāṇubandheṇa | aṇṇaṃ ca | jeṇa jjevva diṭṭhametteṇa īdiso saṃtāvo vaṭṭadi puṇo vi taṃ jevva pekkhiduṃ ahilasasi tti aho de mūḍhadā | adiṇisaṃsa hiaa | jammado pahudi saha saṃvaḍḍhidaṃ imaṃ jaṇaṃ pariccaia khaṇamettadaṃsaṇaparicidaṃ jaṇaṃ aṇuacchanto ṇa lajjasi | adha vā ko tuha doso | aṇaṅgasarapaḍaṇabhīdeṇa tae evvaṃ ajjhavasidaṃ | bhodu | aṇaṅgaṃ dāva uvālahissaṃ | sāsram | bhaavaṃ kusumāuha | ṇijjidasurāsuro bhavia itthījaṇaṃ paharanto ṇa lajjasi | savvadhā mama mandabhāiṇīe imiṇā duṇṇimitteṇa avassaṃ maraṇaṃ uvaṭṭhidaṃ | phalakam avalokya | tā jāva ṇa ko vi idha āacchadi tāva ālekkhasamappidaṃ taṃ ahimadaṃ jaṇaṃ pekkhia jadhāsamīhidaṃ karissaṃ | sāvaṣṭambham ekamanā bhūtvā nāṭyena phalakaṃ gṛhītvā niḥśvas\nya | jai vi adisaddhaseṇa vevadi aaṃ adimettaṃ me aggahattho tadhā vi tassa jaṇassa aṇṇo daṃsaṇovāo ṇatthi tti jadhā tadhā ālihia pekkhissaṃ | iti nāṭyena likhati |\ntataḥ praviśati susaṃgatā |\n(2.8) Susaṃgatā | edaṃ khu kaalīharaṃ | tā jāva pavisāmi | praviśyāvalokya ca savismayaṃ | kiṃ uṇa esā garuāṇurāākhittahiaā ālihantī ṇa maṃ pekkhadi | tā jāva diṭṭhipadhaṃ se pariharia ṇirūvaissaṃ | svairaṃ pṛṣṭhato 'syāḥ sthitvā dṛṣṭvā ca saharṣam | kadhaṃ | bhaṭṭā ālihido | sāhu sāarie sāhu | adha vā ṇa kamalāaraṃ vajjia rāahaṃsī aṇṇassiṃ ahiramadi |\n(2.9) Sāgarikā | sabāṣpam | ālihido mae eso | kiṃ uṇa ṇivaḍantabāhasalilā me diṭṭhī pekkhiduṃ ṇa pahavadi | ūrdhvam aśrūṇi saṃharantī susaṃgatāṃ dṛṣṭvottarīyeṇa pracchādayantī vilokya smitaṃ kṛtvā | kadhaṃ | susaṃgadā | sahi susaṃgade | ido uvavisa |\n(2.10) Susaṃgatā | upaviśya phalakaṃ dṛṣṭvā ca | sahi | ko eso tae ālihido |\n(2.11) Sāgarikā | sahi | ṇaṃ pauttamahūsavo bhaavaṃ aṇaṅgo |\n(2.12) Susaṃgatā | savismayaṃ | aho de ṇiuṇattaṇaṃ | kiṃ uṇa suṇṇaṃ via cittaṃ paḍibhādi | tā ahaṃ pi ālihia radisaṇādhaṃ karissaṃ | vartikāṃ gṛhītvā nāṭyena likhati |\n(2.13) Sāgarikā | vilokya sakrodham | sahi | kīsa tae ahaṃ ettha ālihidā |\n(2.14) Susaṃgatā | sahi | kiṃ aāraṇe kuppasi | jādiso tae kāmadevo ālihido tādisī mae radī ālihidā | tā aṇṇadhāsaṃbhāviṇi kiṃ tuha ediṇā ālavideṇa | kadhehi savvaṃ vuttantaṃ |\n(2.15) Sāgarikā | salajjā svagatam | ṇaṃ jāṇida mhi piasahīe | prakāśam | piasahi | mahadī khu me lajjā | tā tadhā karesu jadhā ṇa avaro ko vi edaṃ vuttantaṃ jāṇissadi |\n(2.16) Susaṃgatā | sahi | mā lajja mā lajja | īdisassa kaṇṇaāraanassa avassaṃ jevva īdise vare ahilāseṇa hodavvaṃ | tadhā vi jadhā ṇa ko vi avaro edaṃ vuttantaṃ jāṇissadi tadhā karemi | edāe uṇa medhāviṇīe sāriāe ettha kāraṇeṇa hodavvaṃ | kadā vi esā imassa ālāvassa gahidakkharā kassa vi purado mantaissadi tti |\n(2.17) Sāgarikā | sahi | ado vi me adhiadaraṃ saṃtāvo vaṭṭadi |\n(2.18) Susaṃgatā | sāgarikāyā hṛdaye hastaṃ dattvā | sahi | samassasa samassasa | jāva imādo digghiādo ṇaliṇīvattaāiṃ muṇāliāo a geṇhia lahuṃ lahuṃ āacchāmi | niṣkramya punaḥ praviṣṭā nāṭyena nalinīpattrāṇi sāgarikāyā hṛdaye nikṣipati |\n(2.19) Sāgarikā | sahi | avaṇehi imāiṃ ṇaliṇīvattāiṃ muṇāliāo a | alaṃ ediṇā | kīsa aāraṇe attāṇaaṃ āāsesi | ṇaṃ bhaṇāmi |\ndullahajaṇāṇurāolajjā garuī paravvaso appā |\npiasahi visamaṃ pemmaṃmaraṇaṃ saraṇaṃ ṇavaram ekkaṃ || 26 || (2.1)\niti mūrchati |\n(2.20) Nepathye kalakalaḥ |\nkaṇṭhe kṛttāvaśeṣaṃ kanakamayam adhaḥ śṛṅkhalādāma karṣan\nkrāntvā dvārāṇi helācalacaraṇaraṇatkiṅkiṇīcakravālaḥ |\ndattātaṅko 'ṅganānām anusṛtasaraṇiḥ saṃbhramād aśvapālaiḥ\nprabhraṣṭo 'yaṃ plavaṅgaḥ praviśati nṛpater mandiraṃ mandurāyāḥ || 27 || (2.2)\napi ca |naṣṭaṃ varṣavarair manuṣyagaṇanābhāvād apāsya trapām\nantaḥ kañcukikañcukasya viśati trāsād ayaṃ vāmanaḥ |\nparyantāśrayibhir nijasya sadṛśaṃ nāmnaḥ kirātaiḥ kṛtaṃ\nkubjā nīcatayaiva yānti śanakair ātmekṣaṇāśaṅkinaḥ || 28 || (2.3)\n(2.21) Susaṃgatā | ākarṇya sasaṃbhramam | sahi | uṭṭhehi uṭṭhehi | eso kkhu duṭṭhavāṇaro ido jjevva āacchadi |\n(2.22) Sāgarikā | kiṃ dāṇiṃ karissaṃ |\n(2.23) Susaṃgatā | ehi | imassiṃ tamālaviḍavandhaāre pavisia edaṃ adivāhemha |\niti parikramyaikānte paryavasthite |\n(2.24) Sāgarikā | susaṃgade | kadhaṃ | tae cittaphalao ujjhido | kadā vi ko vi taṃ pekkhissadi |\n(2.25) Susaṃgatā | ai suṭṭhide | kiṃ ajja vi cittaphalaeṇa karissasi | eso vi dadhibhattalampaḍo edaṃ pañjaraṃ ugghāḍia duṭṭhavāṇaro adikkanto | esā khu medhāviṇī uḍḍīṇā aṇnado gacchadi | tā ehi | lahuṃ aṇusaramha |\n(2.26) Sāgarikā | sahi | evvaṃ karemha |\niti parikrāmataḥ |\n(2.27) Nepthye | hī hī bho | accharīaṃ accharīaṃ |\n(2.28) Sāgarikā | sabhayaṃ vilokya | susaṃgade | jāṇīadi | puṇo vi duṭṭhavāṇaro jjevva āacchadi tti |\n(2.29) Susaṃgatā | dṛṣṭvā vihasya | ai kādare | mā bhāāhi | bhaṭṭiṇo parivāsavattī khu eso ajja vasantao |\ntataḥ praviśati vidūṣakaḥ |\n(2.30) Vidūṣakaḥ | hī hī bho | accharīaṃ accharīaṃ | sāhu re sirikaṇḍadāsa dhammia sāhu |\n(2.31) Sāgarikā saspṛham avalokayati |\n(2.32) Susaṃgatā | sahi | kiṃ ediṇā diṭṭheṇa | dūrībhūdā khu sāriā | tā aṇusaramha |\niti niṣkrānte |\n(2.33) Vidūṣakaḥ | sāhu re sirikaṇḍadāsa sāhu | jeṇa diṇṇametteṇa jjevva dohalaeṇa īdisī ṇomāliā saṃvuttā jeṇa ṇirantarubbhiṇṇakusumagucchacchādidaviḍavā uvahasantī via lakkhīadi devīparigahidaṃ māhavīladaṃ | tā jāva gadua piavaassassa ṇivedemi | parikramyāvalokya ca | eso kkhu piavaasso tassa dohalaassa laddhappaccaadāe parokkhaṃ pi taṃ ṇomāliaṃ paccakkhaṃ via kusumidaṃ pekkhanto harisupphullaloaṇo ido jjevva āacchadi | tā jāva ṇaṃ uvasappāmi | iti rājānaṃ prati gataḥ |\ntataḥ praviśati yathānirdiṣṭo rājā |\n(2.34) Rājā | saharṣaṃ |\nuddāmotkalikāṃ vipāṇḍurarucaṃ prārabdhajṛmbhāṃ kṣaṇād\nāyāsaṃ śvasanodgamair aviralair ātanvatīm ātmanaḥ |\nadyodyānalatām imāṃ samadanāṃ nārīm ivānyāṃ dhruvaṃ\npaśyan kopavipāṭaladyuti mukhaṃ devyāḥ kariṣyāmy aham || 29 || (2.4)\n(2.35) Vidūṣakaḥ | sahasopasṛtya | jaadu jaadu piavaasso | bho vaassa | diṭṭhiā vaḍḍhasi | jeṇa diṇṇametteṇa iti puṇaḥ paṭhati |\n(2.36) Rājā | kaḥ saṃdehaḥ | acintyo hi maṇimantrauṣadhīnāṃ prabhāvaḥ | tad ādeśaya mārgaṃ yena vayam api tadālokanena cakṣuṣaḥ phalam anubhavāmaḥ |\n(2.37) Vidūṣakaḥ | sāṭopam | edu edu bhavaṃ |\nity ubhau parikrāmataḥ |\n(2.38) Vidūṣakaḥ | ākarṇya sabhayaṃ nivṛtya rājānaṃ haste gṛhītvā sasaṃbhramam | bho vaassa | ehi | palāamha |\n(2.39) Rājā | kim artham |\n(2.40) Vidūṣakaḥ | bho | edassiṃ baulapāave ko vi bhūdo paḍivasadi |\n(2.41) Rājā | dhiṅ mūrkha | viśrabdhaṃ gamyatām | kuta īdṛśānām atra saṃbhavaḥ |\n(2.42) Vidūṣakaḥ | phuḍakkharaṃ jevva mantedi | jai mama vaaṇaṃ ṇa pattiāasi tā aggado bhavia saaṃ jevva āaṇṇehi |\n(2.43) Rājā | tathā kṛtvā śrutvā ca |\nspaṣtākṣaram idaṃ tāvan madhuraṃ strīsvabhāvataḥ |\nalpāṅgatvād anirhrādi manye vadati śārikā || 30 || (2.5)\nūrdhvaṃ nirūpya smitaṃ kṛtvā | śārikaiva |\n(2.44) Vidūṣakaḥ | ūrdhvaṃ nirūpya | kadhaṃ | saccaṃ jevva sāriā |\n(2.45) Rājā | vihasya | evam |\n(2.46) Vidūṣakaḥ | bho vaassa | tumaṃ bhaāluo jeṇa sāriaṃ bhūdaṃ ti mantesi |\n(2.47) Rājā | dhiṅ mūrkha | yad ātmanā kṛtam tan mayi saṃbhāvayasi |\n(2.48) Vidūṣakaḥ | bho | jai evvaṃ mā khu maṃ ṇivāresu | saroṣaṃ daṇḍakakāṣṭham udyamya | ā dāsīe dhīe sārie | tumaṃ jaṇāsi | saccaṃ jevva bamhaṇo bhaādi tti | tā ciṭṭha dāva | imiṇā pisuṇajaṇahiaakuḍileṇa daṇḍaaṭṭheṇa paripakkaṃ via phalaṃ imādo baulapāavādo tumaṃ pāḍaissaṃ | iti hantum udyataḥ |\n(2.49) Rājā | nivārayan | kim apy eṣā ramaṇīyaṃ vyāharati | tat kiṃ enāṃ trāsayasi | śṛṇuvas tāvat |\nity ākarṇayataḥ |\n(2.50) Vidūṣakaḥ | bho | esā bhaṇādi | sahi | ko eso tae ālihido | sahi | ṇaṃ pauttamahūsavo bhaavaṃ aṇaṅgo tti | puṇo vi esā bhaṇādi | sahi | kīsa tae ahaṃ ettha ālihidā | sahi | kiṃ aāraṇe kuppasi | jādiso tae kāmadevo ālihido tādisī mae radī ālihidā | tā aṇṇadhāsaṃbhāviṇi | kiṃ tue ediṇā ālavideṇa | kadhehi savvaṃ vuttantaṃ ti | bho vaassa | kiṃ ṇedaṃ |\n(2.51) Rājā | vayasya | evaṃ tarkayāmi | kayāpi hṛdayavallabho 'nurāgād ālikhya kāmadevavyapadeśena nihnutaḥ | tatsakhyāpi pratyabhijñāya vaidagdhyāt sāpi tatraiva rativyapadeśenālikhiteti |\n(2.52) Vidūṣakaḥ | choṭikāṃ dattvā | jujjadi kkhu edaṃ |\n(2.53) Rājā | vayasya | tūṣṇīṃ bhava | punar apy eṣā vyāharati |\n(2.54) Vidūṣakaḥ | punar ākarṇya | bho | esā bhaṇādi | mā lajjā mā lajjā | īdisassa kaṇṇaāraaṇassa avassaṃ jevva īdise vare ahilāseṇa hodavvaṃ ti | bho vaassa | jā esā ālihidā sā khu kaṇṇaā daṃsaṇīā |\n(2.55) Rājā | yady evam avahitau śṛṇuvas tāvat | asty avakāśo 'smākaṃ kautūhalasya |\n(2.56) Vidūṣakaḥ | punar ākarṇya | bho | sudaṃ tae jaṃ edāe mantidaṃ | sahi | avaṇehi imāiṃ ṇaliṇīvattāiṃ muṇāliāo a | alaṃ ediṇā | kīsa aāraṇe attāṇaaṃ āāsesi tti |\n(2.57) Rājā | vayasya | na kevala śrutam abhiprāyo 'pi lakṣita eva |\n(2.58) Vidūṣakaḥ | bho | mā paṇḍidagavvaṃ uvvaha | ahaṃ de savvaṃ suṇia vakkhāṇaissaṃ | suṇamha dāva | kiṃ kurukurāadi dāsīe dhīā sāriā |\n(2.59) Rājā | yuktam abhihitam |\npunar ākarṇayataḥ |\n(2.60) Vidūṣakaḥ | bho | esā dāsīe dhīā caduvvedī via bamhaṇo ricāiṃ paḍhiduṃ pauttā |\n(2.61) Rājā | vayasya | kim apy anyacetasā mayā nāvadhāritam | tat kathaya | kim anyoktam |\n(2.62) Vidūṣakaḥ | bho | edaṃ edāe paḍhidaṃ | dullaha ityādi punaḥ paṭhati |\n(2.63) Rājā | vihasya | sādhu mahābrāhmaṇa sādhu | ko 'nya evaṃvidhaṃ brāhmaṇaṃ bhavantaṃ muktvaivaṃvidhānām ṛcām abhijñaḥ |\n(2.64) Vidūṣakaḥ | kiṃ khu dāṇiṃ edaṃ |\n(2.65) Rājā | mūrkha | gāthikeyam | kayāpi ślāghyayauvanayā priyatamam anāsādayantyā jīvitanirapekṣayoktam |\n(2.66) Vidūṣakaḥ | uccair vihasya | ahaha | kiṃ edehiṃ vakkabhaṇidehiṃ | ujjuaṃ jevva kiṃ ṇa bhaṇāsi jadhā | maṃ aṇāsādaantīe tti | aṇṇadhā ko aṇṇo kusumacāvavavadeseṇa ṇiṇhūvīadi | uccair vihasya | ahaha |\n(2.67) Rājā | ūrdhvam avalokya | dhiṅ mūrkha | kim uccair vihasatā tyayeyam uttrāsitā yenoḍḍīyāny atra kvāpi gatā |\n(2.68) ubhau nirūpayataḥ |\n(2.69) Vidūṣakaḥ | vilokya | bho esā khu kaalīhara gadā | tā lahuṃ aṇusaramha |\n(2.70) Rājā | evaṃ bhavatu | parikramya |\ndurvārāṃ madanaśaravyathāṃ vahantyā\nkāminyā yad abhihitaṃ puraḥ sakhīnām |\ntad bhūyaḥ śiśuśukaśārikābhir uktaṃ\ndhanyānāṃ śravaṇapathātithitvam eti || 31 || (2.5)\n(2.71) Vidūṣakaḥ | bho vaassa | edaṃ kaalīharaṃ | jāva pavisamha |\nity ubhau praviśataḥ |\n(2.72) Vidūṣakaḥ | kiṃ edāe dāsīe dhīāe sāriāe | idha dāva mandamāruduvvellidabālakaalīdalasīdale silādale uvavisia muhuttaaṃ vīsamha |\n(2.73) Rājā | yad abhirucitaṃ bhavate |\nity upaviśataḥ |\n(2.74) rājā durvārāmityādi punaḥ paṭhati |\n(2.75) Vidūṣakaḥ | pārśvato 'valokya | ediṇā khu uṇa ugghāḍidaduvāreṇa tāe sāriāe pañjareṇa hodavvaṃ |\n(2.76) Rājā | vayasya | nirūpyatām |\n(2.77) Vidūṣakaḥ | jaṃ bhavaṃ āṇavedi | parikramyāvalokya ca | eso vi cittaphalao | jāva ṇaṃ geṇhāmi | phalakaṃ gṛhītvā nirūpya ca saharṣam | bho vaassa | diṭṭhiā vaḍḍhasi |\n(2.78) Rājā | sakautukam | vayasya | kim etat |\n(2.79) Vidūṣakaḥ | bho | edaṃ khu taṃ jaṃ mae bhaṇidaṃ | tumaṃ jevva ettha ālihido | aṇṇadhā ko aṇṇo kusumacāvavavadeseṇa ṇiṇhūvīadi tti |\n(2.80) Rājā | saharṣaṃ hastau prasārya | sakhe | upanaya |\n(2.81) Vidūṣakaḥ | bho | ṇa edaṃ daṃsaissaṃ | sā vi kaṇṇaā idha jjevva ālihidā ciṭṭhadi | tā kiṃ pāritosieṇa viṇā īdisaṃ kaṇṇaāraaṇaṃ daṃsīadi |\n(2.82) Rājā | kaṭakaṃ samarpayann eva balād gṛhītvā savismayaṃ paśyati | vayasya |\nlīlāvadhūtapadmākathayantī pakṣapātam adhikaṃ naḥ |\nmānasam upaiti keyañcitragatā rājahaṃsīva || 32 || (2.8)\napi ca |vidhāyāpūrvapūrṇendum asyā mukham abhūd dhruvam |\ndhātā nijāsanāmbhojavinimīlanaduḥsthitaḥ || 33 || (2.9)\ntataḥ praviśati sāgarikā susaṃgatā ca |\n(2.83) Susaṃgatā | sahi | ṇa samāsādidā sāriā | cittaphalaaṃ pi dāva imādo kaalīharādo geṇhia lahuṃ gacchamha |\n(2.84) Sāgarikā | sahi | evvaṃ karemha |\nity upasarpataḥ |\n(2.85) Vidūṣakaḥ | bho | kīsa uṇa esā avaṇadamuhī ālihidā |\n(2.86) Susaṃgatā | ākarṇya | sahi | jadhā vasantao mantedi tadhā takkemi | bhaṭṭiṇo vi idha jjevva hodavvaṃ ti | tā kaalīgummantaridāo bhavia pekkhamha |\nity ubhe ākarṇayataḥ |\n(2.87) Rājā | vayasya | paśya paśya | vidhāyāpūrvapūrṇendum ityādi punaḥ paṭhati |\n(2.88) Susaṃgatā | sahi | diṭṭhiā vaḍḍhasi | eso de piavallaho tumaṃ jevva ṇivvaṇṇaanto ciṭṭhadi |\n(2.89) Sāgarikā | sahi | kiṃ ettha parihāsasīladāe imaṃ jaṇaṃ lahuṃ karesi |\n(2.90) Vidūṣakaḥ | rājānaṃ cālayitvā | ṇaṃ bhaṇāmi | kīsa esā avaṇadamuhī ālihida tti |\n(2.91) Rājā | vayasya | nanu śārikayaiva sarvam āveditam |\n(2.92) Susaṃgatā | daṃsidaṃ khu medhāviṇīe attaṇo medhāvittaṇaṃ |\n(2.93) Vidūṣakaḥ | bho | avi suhaadi de esā loaṇāiṃ ṇa vā |\n(2.94) Sāgarikā | sasādhvasaṃ svagataṃ | kiṃ eso bhaṇissadi tti jaṃ saccaṃ maraṇajīvidāṇaṃ antare vaṭṭāmi |\n(2.95) Rājā | vayasya | kim ucyate | mukhayatīti | paśya |\nkṛccheṇoruyugaṃ vyatītya suciraṃ bhrāntvā nitambasyale\nmadhye 'syāstrīvalītaraṅgaviṣame niḥṣpandatām āgatā\nme dṛṣṭis tṛṣiteva saṃprati śanair āruhya tuṅgau stanau\nsākāṅkṣaṃ muhur īkṣate jalalavaprasyandinī locane || 34 || (2.9)\n(2.96) Susaṃgatā | sahi | sudaṃ tae |\n(2.97) Sāgarikā | sahi | tumaṃ jevva suṇa jāe ālekkhaviṇṇāṇaṃ vaṇṇīadi |\n(2.98) Vidūṣakaḥ | bho vaassa | jassa uṇa īdisīo vi piasamāgamaṃ bahumaṇṇanti tassa de attaṇo uvari ko parihavo jeṇa imāe jjevva ālihidaṃ attāṇaaṃ ṇa pekkhasi |\n(2.99) Rājā | nivarṇya | vayasya | anayālikhito 'ham iti yat satyam idānīm ātmany eva bahumānaḥ | tat kathaṃ na paśyāmi |\nbhāti patito likhantyās tasyā bāṣpāmbuśīkarakaṇaughaḥ |\nsvedodgama iva karatalasaṃsparśād eva me vapuṣi || 35 || (2.10)\n(2.100) Sāgarikā | ātmagatam | hiaa | samassasa samassasa | maṇoradho vi de ettiaṃ bhūmiṃ ṇa gado |\n(2.101) Susaṃgatā | sahi | tumaṃ jevva ekkā salāhaṇīā jāe bhaṭṭā evvaṃ saṃtosīadi |\n(2.102) Vidūṣakaḥ | pārśvato 'valokya | bho | edaṃ avaraṃ sarasakamaliṇīdalamuṇālaviraidaṃ tāe maaṇāvatthāsūaaṃ saaṇīaṃ lakkhīadi |\n(2.103) Rājā | nipuṇaṃ abhilakṣitam | tathā hi |\nparimlānaṃ pīnastanajaghanasaṅgādubhayata-\nstanor madhyasyāntaḥ parimilanam aprāpya haritam |\nidaṃ vyastanyāsaṃ ślathabhujalatākṣepavalanaiḥ\nkṛśāṅgyāḥ saṃtāpaṃ vadati bisinīpattraśayanam || 36 || (2.11)\napi casthitam urasi viśālaṃ padminīpattram etat\nkathayati na tathāntar manmathotthām avasthām |\natiśayaparitāpaglāpitābhyāṃ yathāsyāḥ\nstanayugapariṇāhaṃ maṇḍalābhyāṃ bravīti || 37 || (2.12)\n(2.104) Vidūṣakaḥ | nāṭyena mṛṇālikāṃ gṛhītvā | bho | aaṃ avaro tāe jjevva pīṇatthaṇakilissantakomalamuṇālahāro | tā pekkhadu bhavaṃ |\n(2.105) Rājā | gṛhītvorasi vinyasya | ayi jaḍaprakṛte |\nparicyutas tatkucakumbhamadhyāt\nkiṃ śoṣam āyāsi mṛṇālahāra |\nna sūkṣmatantor api tāvakasya\ntatrāvakāśo bhavataḥ kathaṃ syāt || 38 || (2.13)\n(2.106) Susaṃgatā | ātmagatam | haddhī haddhī | garuāṇurāākhittahiao asaṃbaddhaṃ bhaṭṭā mantiduṃ pautto | tā ṇa juttaṃ ado avaraṃ uvekkhiduṃ | bhodu evvaṃ dāva | prakāśam | sahi | jassa kade tumaṃ āadā so aaṃ de purado ciṭṭhadi |\n(2.107) Sāgarikā | sāsūyam | susaṃgade | kassa kade ahaṃ āadā |\n(2.108) Susaṃgatā | vihasya | ai aṇṇasaṅkide | ṇaṃ cittaphalaassa | tā geṇha edaṃ |\n(2.109) Sāgarikā | saroṣam | susaṃgade | ausala mhi tuha īdisāṇaṃ ālāvāṇaṃ | tā gamissaṃ | iti gantum iccati |\n(2.110) Susaṃgatā | sāgarikāṃ gṛhītvā | ai asahaṇe | idha dāva muhuttaaṃ ciṭṭha | jāva imādo kaalīharādo cittaphalaaṃ geṇhia āacchāmi | iti kadalīgṛhaṃ praviśati |\n(2.111) Vidūṣakaḥ | susaṃgatāṃ dṛṣṭvā sasaṃbhramam | bho vaassa | pacchādehi edaṃ cittaphalaaṃ | esā khu devīe paricāriā susaṃgadā āadā |\n(2.112) Rājā paṭāntena phalakaṃ pracchādayati |\n(2.113) Susaṃgatā | upasṛtya | jaadu jaadu bhaṭṭā |\n(2.114) Rājā | susaṃgate | katham aham ihastho bhavantyā jñātaḥ |\n(2.115) Susaṃgatā | bhaṭṭā | ṇa kevalaṃ tumaṃ cittaphalaeṇa samaṃ savvo vi vuttanto mae viṇṇādo | tā devīe gadua ṇivedaissaṃ | iti gantum icchati |\n(2.116) Vidūṣakaḥ | apavārya sabhayam | bho | savvaṃ saṃbhāvīadi | muharā khu esā gabbhadāsī | tā paritosehi ṇaṃ |\n(2.117) Rājā | yuktam abhihitam | susaṃgatāṃ haste gṛhītvā | susaṃgate | krīḍāmātram evaitat | tathāpi nākāraṇe tvayā devī khedayitavyā | karṇābharaṇaṃ samarpayati |\n(2.118) Susaṃgatā | praṇamya sasmitam | bhaṭṭā | alaṃ saṅkāe | mae vi bhaṭṭiṇo pasādeṇa kīlidaṃ jevva | tā kiṃ kaṇṇāharaṇaeṇa | eso jjevva me garuo pasādo | jaṃ kīsa tae ahaṃ ettha cittaphalae ālihida tti kuvidā me piasahī sāariā | tā esā jevva pasādīadu |\n(2.119) Rājā | sasaṃbhramam utthāya | kvāsau | kvāsau |\n(2.120) Susaṃgatā | edu edu bhaṭṭā |\nSarva uttiṣṭhanti |\n(2.121) Vidūṣakaḥ | bho | ahaṃ geṇhāmi cittaphalaaṃ | kadā vi imiṇā puṇo vi kajjaṃ bhavissadi |\nSarve kadalīgṛhān niṣkrāmanti |\n(2.122) Sāgarikā | rājānaṃ dṛṣṭvā saharṣaṃ samādhvasaṃ sakampaṃ cātmānaṃ prati | haddhī haddhī | edaṃ pekkhia ṇa sakkaṇomi padādo padaṃ pi gantuṃ | tā kiṃ dāṇiṃ ettha karissaṃ |\n(2.123) Vidūṣakaḥ | sāgarikāṃ dṛṣṭvā | accharīaṃ accharīaṃ | īdisaṃ pi ṇāma kaṇṇaāraaṇaṃ māṇusaloe dīsadi | tā takkemi | paāvadiṇo vi edaṃ ṇimmia vimhao samuppaṇṇo tti |\n(2.124) Rājā | vayasya | mamāpy etad eva manasi vartate |\ndṛśaḥ pṛthutarīkṛtā jitanijābjapattratviṣaś\ncaturbhir api sādhu sādhv iti mukhaiḥ samaṃ vyāhṛtam |\nśirāṃsi calitāni vismayavaśād dhruvaṃ vedhasā\nvidhāya lalanāṃ jagattrayalalām abhūtām imām || 39 || (2.14)\n(2.125) Sāgarikā | sāsūyaṃ susaṃgatām avalokya | susaṃgade | īdiso cittaphalao tae āṇido | iti gantum iccati |\n(2.126) Rājā |\ndṛṣṭiṃ ruṣā kṣipasi bhāmini yady apīmāṃ\nsnigdheyam eṣyati tathāpi na rūkṣabhāvam |\ntyaktvā tvarāṃ vraja padaskhalitair ayaṃ te\nkhedaṃ gamiṣyati gurur nitarāṃ nitambaḥ || 40 || (2.15)\n(2.127) Susaṃgatā | bhaṭṭā | adikovaṇā khu esā | tā hatthe geṇhia pasādehi ṇaṃ |\n(2.128) Rājā | sānanadam | yathāha bhvatī | sāgarikāṃ haste gṛhītvā sparśaṃ nāṭayati |\n(2.129) Vidūṣakaḥ | bho | esā khu tae apuvvā sirī samāsādidā |\n(2.130) Rājā | vayasya | satyam |\nśrīr eṣā pāṇir apy asyāḥ pārijātasya pallavaḥ |\nkuto 'nyathā pataty eṣa svedacchadmāmṛtadravaḥ || 41 || (2.16)\nayi | prasīda | na khalu sakhījane yuktam evaṃvidhaṃ kopānubandhaṃ kartum |\n(2.131) Susaṃgatā | sahi | adakkhiṇā si dāṇiṃ tumaṃ jā evvaṃ bhaṭṭiṇā hatthe avalambidā ajja vi kovaṃ ṇa muñcasi |\n(2.132) Vidūṣakaḥ | esā khu avarā devī vāsavadattā |\n(2.133) Rājā sacakitaṃ sāgarikāṃ muñcati |\n(2.134) Sāgarikā | susaṃgade | kiṃ dāṇiṃ ettha karissaṃ |\n(2.135) Susaṃgatā | sahi | edāe tamālavīdhiāe antaridāo bhavia ṇikkamamha |\niti niṣkrānte |\n(2.136) Rājā | vilokya savismayam | vayasya | kvāsau devī vāsavadattā |\n(2.137) Vidūṣakaḥ | edaṃ mae bhaṇidaṃ jadhā | esā khu avarā devī vāsavadattā adidīhakovaṇadāe saṃvutta tti |\n(2.138) Rājā | dhiṅ mūrkha |\nprāptā katham api daivātkaṇṭham anītaiva sā prakaṭarāgā |\nratnāvalīva kāntāmama hastād bhraṃṣitā bhvatā || 42 || (2.17)\ntataḥ praviśati vāsavadattā kāñcanamālā ca |\n(2.139) Vāsavadattā | hañje kañcaṇamāle | adha kettia dūre dāṇiṃ sā ajjauttaparigahidā ṇomāliā |\n(2.140) Kāñcanamālā | bhaṭṭiṇi | edaṃ kaalīharaṃ adikkamia dīsadi jjevva | tā edu bhaṭṭiṇī |\niti parikrāmataḥ |\n(2.141) Rājā | vayasya | kvedānīṃ priyatamā draṣṭavyā |\n(2.142) Kāñcanamālā | bhaṭṭiṇi | jadhā samīve bhaṭṭā mantedi tadhā takkemi | tumaṃ jevva paḍivālaanto ciṭṭhadi tti | tā uvasappadu bhaṭṭiṇī |\n(2.143) Vāsavadattā | upasṛtya | jaadu jaadu ajjautto |\n(2.144) Rājā | apavārya | vayasya | pracchādaya citraphalakam |\n(2.145) Vidūṣako gṛhītvottarīyeṇa pracchādayati |\n(2.146) Vāsavadattā | ajjautta | kusumidā ṇomāliā |\n(2.147) Rājā | devi | prathamam apy āgatair asmābhis tvaṃ cirayasīti naiva dṛṣṭā | tad ehi | sahitāv eva paśyāva |\n(2.148) Vāsavadattā | nivarṇya | ajjuttamuharāeṇa jjevva mae jāṇidaṃ jadhā | kusumidā sā ṇomālia tti | tā ṇa gamissaṃ |\n(2.149) Vidūṣakaḥ | bhodi | jai evvaṃ tā jidaṃ amhehiṃ | iti bāhū prasārya nṛṭyan kakṣataṭāt phalake nipatite viṣādaṃ nāṭayati |\n(2.150) Rājāpavārya vidūṣakam aṅgulyā tarjayati |\n(2.151) Vidūṣakaḥ | apavārya | bho | mā kuppa | ahaṃ jevva ettha jāṇissaṃ |\n(2.152) Kāñcanamālā | phalakaṃ gṛhītvā | pekkhadu pekkhadu bhaṭṭiṇī | kiṃ ettha ālihidaṃ |\n(2.153) Vāsavadattā | nirūpya | aaṃ ajjautto | iaṃ pi sāariā | rājānaṃ prati | ajjutta | kiṃ ṇedaṃ |\n(2.154) Rājā | savailakṣyam apavārya | vayasya | kiṃ bravīmi |\n(2.155) Vidūṣakaḥ | bhodi | appā kila dukkhaṃ ālihīadi tti mama vaaṇaṃ suṇia piavaasseṇa edaṃ viṇṇāṇaṃ daṃsidaṃ |\n(2.156) Rājā | yathāha vasantakas tathaivaitat |\n(2.157) Vāsavadattā | phalakaṃ nirdiśya | ajjutta | esā vi jā avarā tuha samīve dīsadi edaṃ kiṃ ajjavasantaassa viṇṇāṇaṃ |\n(2.158) Rājā | savailakṣyasmitam | devi | alam anyathā saṃbhāvitena | iyaṃ hi mayā svacetasaiva parikalpyālikhitā na tu dṛṣṭapūrvā |\n(2.159) Vidūṣakaḥ | bhodi | saccaṃ | savāmi bamhattaṇeṇa jai īdisī kadā vi diṭṭhapuvvā |\n(2.160) Kāñcanamālā | apavārya | bhaṭṭiṇi | ghuṇakkharaṃ pi kadā vi saṃvadadi |\n(2.161) Vāsavadattā | apavārya | ai ujjue | vasantao kkhu eso | ṇa jāṇāsi tumaṃ edassa vakkabhaṇidaṃ | prakāśam | ajjautta | mama uṇa edaṃ cittaphalaaṃ pekkhantīe sīsaveaṇā samuppaṇṇā | tā gamissaṃ |\n(2.162) Rājā | paṭāntena gṛhītvā | devi |\nprasīdeti brūyām idam asati kope na ghaṭate\nkariṣyāmy eva no punar iti bhaved abhyupagamaḥ |\nna me doṣo 'stīti tvam idam api ca jñāsyasi mṛṣā\nkim etasmin vaktuṃ kṣamam iti na vedmi priyatame || 43 || (2.18)\n(2.163) Vāsavadattā | savinayaṃ paṭāntam ākarṣantī | ajjautta | mā aṇṇadhā saṃbhāvehi | saccaṃ jevva sīsaveaṇā samuppaṇṇā | tā gamissaṃ |\niti niṣkrānte |\n(2.164) Vidūṣakaḥ | bho | diṭṭhiā vaḍḍhasi | khemeṇa amhāṇaṃ adikkantā aālavādāvalī |\n(2.165) Rājā | dhiṅ mūrkha | kṛtaṃ paritoṣeṇa | ābhijātyā nigūḍho na lakṣittas tvayā devyāḥ kopānubandhaḥ | tathā hi |\nbhṛūbhaṇge sahasodgate 'pi vadanaṃ nītaṃ parāṃ namratām\nīṣan māṃ prati bhedakāri hasitaṃ noktaṃ vaco niṣṭhuram |\nantarbāṣpajaḍikṛtaṃ prabhutayā cakṣur na vispharitaṃ\nkopaś ca prakaṭīkṛto dayitayā muktaś ca na praśrayaḥ || 44 || (2.19)\ntad ehi | devīsakāśam eva gacchāva |\niti niṣkrāntau |"
    },
    {
      "tag": "p",
      "attributes": {},
      "text": "iti dvitīyo 'ṅkaḥ |"
    },
    {
      "tag": "p",
      "attributes": {},
      "text": "(Act III)"
    },
    {
      "tag": "p",
      "attributes": {},
      "text": "tataḥ praviśati madanikā |\n(3.1) Madanikā | ākāśe | kosambie | avi diṭṭhā tae bhaṭṭiṇīsaāse kañcaṇamālā ṇa vā | ākarṇya | kiṃ bhaṇāsi | ko vi kālo tāe āacchia gadāe tti | tā kahiṃ dāṇiṃ pekkhissaṃ | agrato 'valokya | esā khu kañcaṇamālā ido jjevva āacchadi | tā jāva uvasappāmi |\ntataḥ praviati kāñcanamālā |\n(3.2) Kāñcanamālā | sotprāsam | sāhu re vasantaa sāhu | adisaido tae amaccajoandharāaṇao imāe saṃdhiviggahacintāe |\n(3.3) Madanikā | upasṛtya sasmitam | halā kañcaṇamāle | kiṃ ajjavasantaeṇa kadaṃ jeṇa so evvaṃ salāhīadi |\n(3.4) Kāñcanamālā | halā maaṇie | kiṃ tuha ediṇā pucchideṇa paoaṇaṃ | ṇa tumaṃ imaṃ rahassaṃ rakkhiduṃ pāresi |\n(3.5) Madanikā | savāmi devīe caraṇehiṃ jai kassa vi purado paāsemi |\n(3.6) Kāñcanamālā | jai evvaṃ tā suṇaṃ | ajja kkhu mae rāaulādo paḍiṇivattantīe cittasāliāduvāre ajjavasantaassa susaṃgadāe samaṃ ālāvo sudo |\n(3.7) Madanikā | sakautukaṃ | sahi | kīdiso |\n(3.8) Kāñcanamālā | jadhā | susaṃgade | ṇa kkhu sāariaṃ vajjia piavaassassa kiṃ pi assatthadāe kāraṇaṃ | tā cintehi ettha paḍiāraṃ ti |\n(3.9) Madanikā | tado susaṃgadāe kiṃ bhaṇidaṃ |\n(3.10) Kāñcanamālā | evvaṃ bhaṇidaṃ | ajja kkhu devīe cittaphalaavuttantasaṅkidāe sāariaṃ rakkhiduṃ mama hatthe samappaantīe jaṃ ṇevatthaṃ me pasādīkidaṃ teṇa jjevva viraidadevīvesaṃ sāariaṃ geṇhia ahaṃ pi kañcaṇamālāvesadhāriṇī bhavia padīse idha āgamissaṃ | tumaṃ pi cittasāliāduvāre maṃ paḍivālaissasi | tado māhavīladāmaṇḍave tāe saha bhaṭṭiṇo saṃgamo bhavissadi tti |\n(3.11) Madanikā | hadāsā tumaṃ susaṃgade jā evvaṃ pariaṇavacchalaṃ deviṃ vañcesi |\n(3.12) Kāñcanamālā | halā | tumaṃ dāṇiṃ kahiṃ patthidā |\n(3.13) Madanikā | assatthasarīrassa bhaṭṭiṇo kusalavuttantaṃ jāṇiduṃ gadā tumaṃ ciraasi tti uttammantīe devīe pesida mhi |\n(3.14) Kāñcanamālā | adiujjuā dāṇiṃ devī jā evvaṃ pattiāadi | parikramyāvalokya ca | eso kkhu bhaṭṭā assatthadāmiseṇa attaṇo maaṇāvatthaṃ pacchādaanto dantatoraṇavaḍabhīe uvaviṭṭho ciṭṭhadi | tā ehi | edaṃ vuttantaṃ bhaṭṭiṇīe ṇivedemha |\niti niṣkrānte |\niti praveśakaḥ |"
    },
    {
      "tag": "p",
      "attributes": {},
      "text": "(Act IV)"
    },
    {
      "tag": "p",
      "attributes": {},
      "text": "tataḥ praviśati gṛhītaratnamālā susaṃgatā |\n(4.1) Susaṃgatā | sakaruṇam | hā piasahi sāarie | hā lajjālue | hā sahījaṇavacchale | hā udārasīle | hā sommadaṃsaṇe | kahiṃ dāṇiṃ tumaṃ mae pekkhidavvā | iti roditi | ūrdhvam avalokya niḥśvasya ca | ai devvahadaa | jai sā asāmaṇṇarūvasohā tādisī tae ṇimmidā tā kīsa uṇa īdisaṃ avatthantaraṃ pāvidā | iaṃ ca raaṇamālā jīvidaṇirāsāe tāe kassa vi bamhaṇassa hatthe paḍivādesu tti bhaṇia mama hatthe samappidā | tā jāva kaṃ pi bamhaṇaṃ aṇṇesāmi | parikramyāvalokya ca | eso kkhu ajjavasantao ido jjevva āacchadi | tā jāva edassa jjevva paḍivādaissaṃ |\ntataḥ praviśati hṛṣṭo vasantakaḥ |\n(4.2) Vidūṣakaḥ | hī hī bho | ajja kkhu piavaasseṇa pasādidāe devīe vāsavadattāe bandhaṇādo moāvia sahatthadiṇṇehiṃ modaehiṃ udaraṃ me pūridaṃ | aṇṇaṃ ca | paṭṭaṃsuajualaṃ kaṇṇāharaṃ ca diṇṇaṃ | tā jāva piavaassaṃ pekkhāmi |\n(4.3) Susaṃgatā | rudatī sahasopasṛtya | ajjavasantaa | ciṭṭha dāva |\n(4.4) Vidūṣakaḥ | dṛṣṭvā | kadhaṃ | susaṃgadā | bhodi susaṃgade | kiṃ ṇimittaṃ rodīadi | kiṃ ṇu sāariāe accāhidaṃ saṃvuttaṃ |\n(4.5) Susaṃgatā | edaṃ jevva ṇivedaissaṃ | sā khu tavassiṇī devīe ujjaiṇiṃ pesida tti pavādaṃ kadua addharatte uvaṭṭhide ṇa jāṇīadi kahiṃ ṇīda tti |\n(4.6) Vidūṣakaḥ | sodvegam | hā bhodi sāarie | adiṇigghiṇaṃ devīe kadaṃ |\n(4.7) Susaṃgatā | iaṃ ca raaṇamālā tāe jīvidaṇirāsāe ajjavasantaassa hatthe paḍivādesu tti bhaṇia mama hatthe samappidā | tā geṇhadu ajjo edaṃ |\n(4.8) Vidūṣakaḥ | sakaruṇam | ṇa me īdise patthāve hatthe edaṃ geṇhiduṃ pasaradi | ubhau rudataḥ |\n(4.9) Susaṃgatā | kṛtāṇjaliḥ | tāe jjevva aṇuggahaṃ karanto aṅgīkaredu ajjo |\n(4.10) Vidūṣakaḥ | vicintya | adha vā uvaṇehi jeṇa imāe jjevva sāariāvirahadukkhidaṃ piavaassaṃ viṇodaissaṃ |\n(4.11) Susaṃgatopanayati |\n(4.12) Vidūṣakaḥ | gṛhītvā nirūpya savismayam | susaṃgade | kudo uṇa tāe īdissassa alaṅkārassa samāgamo |\n(4.13) Susaṃgatā | ajja | mae vi edaṃ jevva kodūhaleṇa pucchidā āsi |\n(4.14) Vidūṣakaḥ | tado tāe kiṃ bhaṇidaṃ |\n(4.15) Susaṃgatā | tado sā uddhaṃ pekkhia dīhaṃ ṇissasia susaṃgade kiṃ tuha edāe kadhāe tti bhaṇia rodiduṃ pauttā |\n(4.16) Vidūṣakaḥ | kadhidaṃ jevva sāmaṇṇajaṇadullaheṇa imiṇā paricchaeṇa | savvadhā mahāhijaṇasaṃbhavāe tāe hodavvaṃ ti | susaṃgade | piavaasso dāṇiṃ kahiṃ |\n(4.17) Susaṃgatā | ajja | eso kkhu bhaṭṭā devībhavaṇādo ṇikkamia phaḍiasilāmaṇḍavaṃ gado | tā gacchadu ajjo | ahaṃ pi devīe pāsavattiṇī bhavissaṃ |\niti niṣkrāntau |\niti praveśakaḥ |"
    },
    {
      "tag": "p",
      "attributes": {},
      "text": "tataḥ praviśaty āsanastho rājā |\n(4.18) Rājā | vicintya |\nsavyājaiḥ śapathaiḥ priyeṇa vacasā cittānuvṛttyādhikaṃ\nvailakṣyeṇa pareṇa pādapatanair vākyaiḥ sakhīnāṃ muhuḥ |\npratyāsattim upāgatā na hi tathā devī rudatyā yathā\nprakṣālyeva tayaiva bāṣpasalilaiḥ kopo 'panītaḥ svayam || 64 || (4.1)\nsotkaṇṭhaṃ niḥśvasya | idānīṃ devyāṃ prasannāyāṃ sāgarikācintaiva māṃ bādhate | tathā hi\nambhojagarbhasukumāratanus tad āsau\nkaṇṭhagrahe prathamarāgaghane vilīya |\nsadyaḥ patanmadanamārgaṇarandhramārgair\nmanye mama priyatamā hṛdayaṃ praviṣṭā || 65 || (4.2)\nyo 'pi me viśrāmasthānaṃ vasantakaḥ so 'pi devyā saṃyatas tiṣṭhati | tat kasyāgre bāṣpamokṣaṃ karomi | iti niḥśvasati |"
    },
    {
      "tag": "p",
      "attributes": {},
      "text": "tataḥ praviśati vidūṣakaḥ |\n(4.19) Vidūṣakaḥ | rājānaṃ dṛṣṭvā | eso kkhu ṇirantarukkaṇṭhāparikkhāmaṃ pi savisesasalāhaṇīaṃ taṇuṃ samuvvahanto udido via dudiācando adhiadaraṃ sohadi piavaasso | tā jāva ṇaṃ uvasappāmi | upasṛtya | sotthi bhavado | diṭṭhiā vaḍḍhasi devīhatthagadeṇāvi mae puṇo vi edehiṃ acchīhiṃ jaṃ diṭṭho si |\n(4.20) Rājā | dṛṣṭvā saharṣaṃ | katham | vasantakaḥ prāptaḥ | sakhe | pariṣvajasva mām |\n(4.21) Vidūṣakaḥ pariṣvajate |\n(4.22) Rājā | veṣeṇaiva niveditas te devyāḥ prasādaḥ | tat kathyatām idānīm | sāgarikāyāḥ kiṃ vartata iti |\n(4.23) Vidūṣako 'dhomukhas tiṣṭhati |\n(4.24) Rājā | vayasya | kiṃ na kathayasi |\n(4.25) Vidūṣakaḥ | bho | appiaṃ ti ṇivediduṃ ṇa pāremi |\n(4.26) Rājā | katham | apriyam | vyaktam utsṛṣṭaṃ jīvitaṃ tayā | hā priye sāgarike | iti mohaṃ nāṭayati |\n(4.27) Vidūṣakaḥ | sasaṃbhramam | samassasadu samassasadu piavaasso |\n(4.28) Rājā | samāśvasya sāsram |\nprāṇāḥ parityajata kāmam adakṣiṇaṃ māṃ\nhe dakṣiṇā bhavata madvacanaṃ kurudhvam |\nśīghraṃ na yātha yadi tanmuṣitāḥ stha nūnaṃ\nyātā sudūram adhunā gajagāminī sā || 66 || (4.3)\n(4.29) Vidūṣakaḥ | bho mā aṇṇadhā saṃbhāvehi | sā khu devīe ujjaiṇiṃ pesidā | ado mae appiaṃ ti bhaṇidaṃ |\n(4.30) Rājā | aho | niranurodhā mayi devī | vayasya | kenaitad ākhyātam |\n(4.31) Vidūṣakaḥ | bho +|, susaṃgadāe | aṇṇaṃ ca | tāe jjevva mama hatthe keṇāvi kajjeṇa iaṃ raaṇamālā pesidā |\n(4.32) Rājā | kim aparam | māṃ samāśvāsayitum | tad vayasyopanaya |\n(4.33) Vidūṣaka upanayati |\n(4.34) Rājā | gṛhītvā ratnamālāṃ nirvarṇya hṛdaye vinyasya | ahaha |\nkaṇṭhāśleṣaṃ samāsādya tasyāḥ prabhraṣṭayānayā |\ntulyāvasthā sakhīveyaṃ tanur āśvāsyate mama || 67 || (4.4)\nvayasya | tvam eva paridhatsva yena vayam enāṃ dṛṣṭvā dhṛtiṃ kariṣyāmaḥ |\n(4.35) Vidūṣakaḥ | jaṃ bhavaṃ āṇavedi | iti paridadhāti |\n(4.36) Rājā | sāsram | vayasya | durlabhaṃ punardarśanaṃ priyāyāḥ |\n(4.37) Vidūṣakaḥ | diśo 'valokya sabhayam | bho | mā evvaṃ mantehi | kadā vi ko vi idha saṃcaradi |"
    },
    {
      "tag": "p",
      "attributes": {},
      "text": "tataḥ praviśati khaḍgahastā vasuṃdharā |\n(4.38) Vasuṃdharā | upasṛtya | jaadu jaadu bhaṭṭā | eso kkhu rumaṇṇado bhāiṇeo vijaavammā piaṃ kiṃ pi ṇivedidukāmo duvāre ciṭṭhadi |\n(4.39) Rājā | vasuṃdhare | avilambitaṃ praveśaya |\n(4.40) Vasuṃdharā | jaṃ devo āṇavedi | iti niṣkramya vijayavarmaṇā saha punaḥ praviśya ca | vijaavammaṃ | eso kkhu bhaṭṭā | tā uvasappadu ajjo ṇaṃ |\n(4.41) Vijayavarmā | upasṛtya | jayati jayati devaḥ | deva | diṣṭyā vardhase rumaṇvato vijayena |\n(4.42) Rājā | saparitoṣam | vijayavarman | api jitāḥ kosalāḥ |\n(4.43) Vijayavarmā | devasya prasādena |\n(4.44) Rājā | sādhu rumaṇvan sādhu | acirān mahatprayojanam anuṣṭhitam | vijayavarman | tat kathaya kathām | ativistarataḥ śrotum icchāmi |\n(4.45) Vijayavarmā | deva | śrūyatām | ito devādeśāt katipayair eva vāsarair anekakarituragapadātidurnivāreṇa mahatā balasamūhena gatvā rumaṇvān vindhyadurgāvasthitasya kosalapater dvāram avaṣṭabhya samāvāsayitum ārabdhavān |\n(4.46) Rājā | tatas tataḥ |\n(4.47) Vijayavarmā | tataḥ kosaleśvaro 'pi darpāt paribhavam asahamāno hāstikaprāyam ātmasainyaṃ sajjīkṛtavān |\n(4.48) Vidūṣakaḥ | vijaavammaṃ | lahuṃ ācakkha | vedadi me hiaaṃ |\n(4.49) Rājā | tatas tataḥ |\n(4.50) Vijayavarmā | deva | kṛtaniścayaś cāsau\nyoddhuṃ nirgatya vindhyād abhavad abhimukhas tatkṣaṇaṃ digvibhāgān\nvindhyenevāpareṇa dvipapatipṛtanāpīḍabandhena rundhan |\nvegād bāṇān vimuñcann atha samadagajotpiṣṭapattir nipatya\npratyāyād vāñchitāptidviguṇitarabhasas taṃ rumaṇvān kṣaṇena || 68 || (4.5)\napi ca |astravyastaśirastraśastrakaṣaṇaiḥ kṛttottamāṅge muhur\nvyūḍhāsṛksariti svanatpraharaṇair gharmodvamadvahnini |\nāhūyājimukhe sa kosalapatir bhagne pradhāne bale\n(4.51) Rājā | katham | asmadīyāny api balāni bhagnāni |\n(4.52) Vijayavarmā | ekenaiva rumaṇvatā śaraśatair mattadvipastho hataḥ || 69 || (4.6)\n(4.53) Vidūṣakaḥ | jaadu jaadu bhavaṃ | jidaṃ amhehiḥ | iti nṛtyati |\n(4.54) Rājā | sādhu kosalapate sādhu | mṛtyur api te ślāghyo yasya śatravo 'py evaṃ puruṣakāraṃ varṇayanti |\n(4.55) Vijayavarmā | rumaṇvān api kosaleṣu madbhrātaraṃ jyāyāṃsaṃ jayavarmāṇaṃ sthāpayitvā prahāravraṇitaṃ hāstakaprāyam aśeṣasainyam anuvartamānaḥ śanaiḥ śanair āgata eva |\n(4.56) Rājā | vasuṃdhare | ucyatāṃ yaugandharāyaṇaḥ | pradīyatāṃ matprasādo 'syeti |\n(4.57) Vasuṃdharā | jaṃ devo āṇavedi | iti vijayavarmaṇā saha niṣkrāntā |"
    },
    {
      "tag": "p",
      "attributes": {},
      "text": "tataḥ praviśati kāñcanamālā |\n(4.58) Kāñcanamālā | āṇatta mhi devīe jadhā | hañje kañcaṇamāle | gaccha | edaṃ indaāliaṃ ajjautassa daṃsehi tti | parikramyāvalokya ca | eso kkhu bhaṭṭā | tā jāva ṇaṃ uvasappāmi | upasṛtya | jaadu jaadu bhaṭṭā | bhaṭṭā | devī viṇṇavedi | eso kkhu ujjaiṇīdo sambarasiddhī ṇāma indaālio āado | tā pekkhadu ṇaṃ ajjautto tti |\n(4.59) Rājā | asti naḥ kautukam aindrajālike | tac chīghraṃ praveśaya |\n(4.60) Kāñcanamālā | jaṃ devo āṇavedi | iti niṣkramya picchikāvyagrahastenaindrajālikena saha praviśya | edu edu ajjo |\n(4.61) Aindrajālikaḥ parikrāmati |\n(4.62) Kāñcanamālā | eso bhaṭṭā | tā uvasappadu ajjo |\n(4.63) Aindrajālikaḥ | jaadu jaadu bhaṭṭā | upasṛtya picchikāṃ bhrāmayitvā |\npaṇamaha calaṇe indassa indaālammi laddhaṇāmassa |\ntaha ajjasambarassa vimāāsupaḍiṭṭhiajasassa || 70 || (4.7)\ndeva |kiṃ dharaṇīe miaṅgoāāse mahiharo jale jalaṇo |\nmajjhaṇhammi paosodāvijjau dehi āṇattiṃ || 71 || (4.8)\n(4.64) Vidūṣakaḥ | bho vaassa | avihido hodi | bho | īdiso se avaṭṭhambho jeṇa savvaṃ saṃbhāvīadi |\n(4.65) Aindrajālikaḥ | deva |\nkiṃ jappieṇa bahuṇājaṃ jaṃ hiaeṇa mahasi saṃdaṭṭhu |\ntaṃ taṃ dāvemi ahaṅguruṇo mantappahāveṇa || 72 || (4.9)\n(4.66) Rājā | kāñcanamāle | ucyatāṃ devī | yuṣmadīya evāyam aindrajāliko vijanīkṛtaś cāyam uddeśaḥ | tad āgaccha | sahitāv evainaṃ paśyāva iti |\n(4.67) Kāñcanamālā | jaṃ bhaṭṭā āṇavedi | iti niṣkramya vāsavadattayā saha praviśya |\n(4.68) Vāsavadattā | hañje kañcaṇamāle | ujjaiṇīdo āado tti atthi me tassiṃ indaālie pakkhavādo |\n(4.69) Kāñcanamālā | ṇādikulabahumāṇo kkhu eso devīe | tā edu bhaṭṭiṇī |\niti parikrāmataḥ |\n(4.70) Kāñcanamālā | bhaṭṭiṇi | eso bhaṭṭā | tā uvasappadu devī |\n(4.71) Vāsavadattā | upasṛtya | jaadu jaadu ajjautto |\n(4.72) Rājā | devi | bahu tena garjitam | tad ihasthāv evainaṃ paśyāva |\n(4.73) Vāsavadattopaviśati |\n(4.74) Rājā | bhadra | prastūyatāṃ bahuvidham indrajālam |\n(4.75) Aindrajālikaḥ | jaṃ devo āṇavedi | iti bahuvidhaṃ nāṭyaṃ kṛṭvā picchikāṃ bhrāmayan |\nhariharabamhappamuhedeve dāvemi devarāaṃ ca |\ngaaṇammi siddhavijjāharabahusatthaṃ ca ṇaccantaṃ || 73 || (4.10)\nsarve savismayaṃ paśyanti |\n(4.76) Rājā | ūrdhvaṃ dṛṣṭvāsanād avataran | āścaryam āścaryam |\n(4.77) Vidūṣakaḥ | accharīaṃ accharīaṃ |\n(4.78) Rājā | devi | paśya |\neṣa brahmā saroje rajanikarakalāśekharaḥ śaṅkaro 'yaṃ\ndorbhir daityāntako 'yaṃ sadhanurasigadācakracihnaiś caturbhiḥ |\neṣo 'py airāvatasthas tridaśapatir amī devi devās tathānye\nnṛtyanti vyomni caitāś calacaraṇaraṇannūpurā divyanāryaḥ || 74 || (4.11)\n(4.79) Vāsavadattā | accharīaṃ accharīaṃ |\n(4.80) Vidūṣakaḥ | ā dāsīe putta indaālia | kiṃ edehiṃ devehiṃ accharāhiṃ ca daṃsidāhiṃ | jai ediṇā parituṭṭheṇa kajja tā sāariaṃ daṃsehi |"
    },
    {
      "tag": "p",
      "attributes": {},
      "text": "tataḥ praviśati vasuṃdharā |\n(4.81) Vasuṃdharā | jaadu jaadu bhaṭṭā | amacco joandharāaṇo viṇṇavedi | eso kkhu vikkamabāhuṇo padhāṇo amacco vasubhūdī kañcuiṇā saha aṇuppesido | taṃ arihadi devo imassiṃ jevva sundaramuhuttae pekkhiduṃ | ahaṃ pi kajjasesaṃ samāvia āado jjevva tti |\n(4.82) Vāsavadattā | ajjautta | ciṭṭhadu dāva pekkhaṇaṃ | māulakulādo padhāṇo amacco vasubhūdī āado | taṃ dāva pekkhadu ajjautto |\n(4.83) Rājā | yathāha devī | aindrajālikaṃ prati | bhadra | viśramyatām idānīm |\n(4.84) Aindrajālikaḥ | jaṃ devo āṇavedi | ekko uṇa kheḍaṇao avassaṃ deveṇa pekkhidavvo |\n(4.85) Rājā | bhadra | evam | drakṣyāmaḥ |\n(4.86) iti niṣkrānta aindrajālikaḥ |\n(4.87) Vāsavadattā | kañcaṇamāle | dehi se pāritosiaṃ |\n(4.88) Kāñjanamālā | jaṃ devī āṇavedi | iti niṣkrāntā |\n(4.89) Rājā | vasantaka | pratyudgamya praveśyatāṃ vasubhūtiḥ |\n(4.90) Vidūṣakaḥ | jaṃ bhaṭṭā āṇavedi | iti niṣkrāntaḥ |\ntataḥ praviśato vasantakena saha vasubhūtibābhravyau |\n(4.91) Vasubhūtiḥ | samantād avalokya | aho vatseśvarasya bhavanadvārabhāsaḥ | tathā hi\nākṣipto jayakuñjareṇa turagān nirvarṇayan vallabhān\nsaṃgītadhvaninā hṛtaḥ kṣitibhujāṃ goṣṭhīṣu tiṣṭhan kṣaṇam |\nsadyo vismṛtasiṃhalendravibhavaḥ kakṣāpradeśeṣv aho\ndvāḥsthenaiva kutūhalena mahatā grāmyo yathāhaṃ kṛtaḥ || 75 || (4.12)\n(4.92) Bābhravyaḥ | adya khalu cirāt svāminaṃ drakṣyāmīti yat satyam ānandātiśayena kim apy avasthāntaram anubhavāmi | kutaḥ |\nvivṛddhiṃ kampasya prathayatitarāṃ sādhvasavaśād\navispaṣṭāṃ dṛṣṭiṃ tirayatitarāṃ bāṣpapaṭalaiḥ |\nskhaladvarṇāṃ vāṇīṃ jaḍayatitarāṃ gadgadatayā\njarāyāḥ sāhāyyaṃ mama hi paritoṣo 'dya kurute || 76 || (4.13)\n(4.93) Vidūṣakaḥ | agre bhūtvā | edu edu amacco |\n(4.94) Vasubhūtiḥ | vidūṣakasya kaṇṭhe ratnamālāṃ dṛṣṭvāpavārya | bābhravya | jñāyate | saiveyaṃ ratnamālā yā devena rājaputryai prasthānakāle datteti |\n(4.95) Bābhravyaḥ | amātya | asti sādṛśyam | tat kiṃ vasantakād avagacchāmi prabhavam asyāḥ |\n(4.96) Vasubhūtiḥ | bābhravya | mā maivam | mahati rājakule ratnānāṃ bāhulyān na durlabho bhūṣaṇānāṃ saṃvādaḥ |\n(4.97) Vidūṣakaḥ | rājānam uddiśya | eso kkhu mahārāo | tā uvasappadu amacco |\n(4.98) Vasubhūtiḥ | upasṛtya | vijayatāṃ mahārājaḥ |\n(4.99) Rājā | utthāya | ārye | abhivādaye |\n(4.100) Vasubhūtiḥ | śreyān bhūyāḥ |\n(4.101) Rājā | āsanam āsanam āryāya |\n(4.102) Vidūṣakaḥ | āsanam ānīya | edaṃ āsaṇaṃ | tā uvavisadu amacco |\n(4.103) Vasubhūtir upaviśati |\n(4.104) Vidūṣakaḥ | amacca | esā devī vāsavadattā paṇāmaṃ karedi |\n(4.105) Vasubhūtiḥ | āyuṣmati | vatsarājasadṛśaṃ putram āpnuhi |\n(4.106) Bābhravyaḥ | deva | bābhravyaḥ praṇamati |\n(4.107) Rājā | pṛṣṭhe hastaṃ dattvā | bābhravya | ita āsyatām |\n(4.108) Bābhravya upaviśati |\n(4.109) Rājā | ārya vasubhūte | api kuśalaṃ tatrabhavataḥ siṃhaleśvarasya |\n(4.110) Vasubhūtiḥ | ūrdhvam avalokya niḥśvasya ca | deva | na jāne | kiṃ vijñāpayāmi mandabhāgya iti |\n(4.111) Vāsavadattā | saviṣādam ātmagatam | haddhī haddhī | kiṃ dāṇiṃ vasubhūdī kadhaissadi |\n(4.112) Rājā | vasubhūte | kathaya | paryākula ivāsmi |\n(4.113) Bābhravyaḥ | apavārya | amātya | ciram api sthitvā yat kathanīyaṃ tad idānīm eva kathyatām |\n(4.114) Vasubhūtiḥ | sāsram | na śakyaṃ nivedayitum | tathāpy eṣa kathayāmi mandabhāgyaḥ | deva | yāsau siṃhaleśvareṇa svaduhitā ratnāvalī nāmāyuṣmatī vāsavadattāṃ dagdhām upaśrutya devāya pūrvaprārthitā satī dattā |\n(4.115) Rājā | apavārya | devi | kim idam alīkaṃ tvanmātulāmātyaḥ kathayati |\n(4.116) Vāsavadattā | ajjautta | ahaṃ pi ṇa jāṇāmi | ko ettha aliaṃ mantedi tti |\n(4.117) Vidūṣakaḥ | tado tāe kiṃ saṃvuttaṃ |\n(4.118) Vasubhūtiḥ | sā ca yuṣmadantikam ānīyamānā yānabhaṅgāt sāgare nimagnā | iti rudann adhomukhas tiṣṭhati |\n(4.119) Vāsavadattā | sāsram | hā hadam hi mandabhāiṇī | hā bahiṇie | kahiṃ si | dehi me paḍivaaṇaṃ |\n(4.120) Rājā | devi | samāśvasihi samāśvasihi | duḥkhagrahā gatir daivasya | vahanabhaṅgapatitotthitau nanv etāv eva te nidarśanam | iti vasubhūtibābhravyau darśayati |\n(4.121) Vāsavadattā | ajjautta | jujjadi edaṃ | kudo uṇa me ettiāiṃ bhāadheāiṃ |\n(4.122) Rājā | apavārya | bābhravya | kathaya | kim etat |\n(4.123) Nepathye kalakalaḥ |\nharmyāṇāṃ hemaśṛṅgaśriyam iva nicayair arciṣām ādadhānaḥ\nsāndrodyānadrumāgraglapanapiśunitātyantatīvrābhitāpaḥ |\nkurvan krīḍāmahīdhraṃ sajalajaladharaśyāmalaṃ dhūmapātair\neṣa ploṣārtayoṣijjana iha sahasaivotthito 'ntaḥpure 'gniḥ || 77 || (4.14)\napi ca |devīdāhapravādo 'yaṃ yo 'bhūl lāvaṇake purā |\nkariṣyann iva taṃ satyaṃ manye 'gnir ayam utthitaḥ || 78 || (4.15)\n(4.124) Rājā | sasaṃbhramam utthāya | katham | antaḥpure 'gniḥ | kaṣṭam | devī vāsavadattā dagdhā | hā priye vāsavadatte |\n(4.125) Vāsavadattā | parittāadu parittāadu ajjautto |\n(4.126) Rājā | katham | atisaṃbhramād ihasthāpi devī nopalakṣitā | devi | samāśvasihi samāśvasihi |\n(4.127) Vāsavadattā | ajjautta | ṇa attaṇo kāraṇeṇa evvaṃ bhaṇāmi | esā khu mae ṇigghiṇāe idha saṃjamidā sāariā vivajjadi | tā parittāadu ajjautto |\n(4.128) Rājā | katham | sāgarikā vipadyate | devi | eṣa gacchāmi |\n(4.129) Vasubhūtiḥ | deva | kim akāraṇa eva pataṅgavṛttiḥ kriyate |\n(4.130) Bābhravyaḥ | deva | yuktam āha vasubhūtiḥ |\n(4.131) Vidūṣakaḥ | rājānam uttarīye gṛhītvā | bho | mā khu sāhasaṃ karehi |\n(4.132) Rājā | uttarīyam ākarṣan | dhiṅ mūrkha | sāgarikā vipadyate | kim adyāpi prāṇā dhāryante | dhūmābhibhavaṃ nāṭayan |\nvirama virama vahne muñca dhūmānubandhaṃ\nprakaṭayasi kim uccair arciṣāṃ cakravālam |\nvirahahutabhujāhaṃ yo na dagdhaḥ priyāyāḥ\npralayadahanabhāsā tasya kiṃ tvaṃ karoṣi || 79 || (4.16)\n(4.133) Vāsavadattā | kadhaṃ | mama dukkhakāriṇīe vaaṇādo evvaṃ ajjhavasidaṃ ajjautteṇa | tā ahaṃ pi aṇugamissaṃ |\n(4.134) Vidūṣakaḥ | parikrāmann agrato bhūtvā | ahaṃ pi padhovadesao homi |\n(4.135) Vasubhūtiḥ | katham | praviṣṭa eva jvalanaṃ vatsarājaḥ | tan mamāpi dṛṣṭarājaputrīvipatter yuktam ātmānam āhutīkartum |\n(4.136) Bābhravyaḥ | sāsram | hā mahārāja | kim idam akāraṇa eva bharatakulaṃ saṃśayatulām āropitam | atha vā kiṃ pralāpena | aham api bhaktisadṛśam ācarāmi |\niti sarve 'gnipraveśaṃ nāṭayanti |\ntataḥ praviśati nigaḍasaṃyatā sāgarikā |\n(4.137) Sāgarikā | haddhī haddhī | ā | samantado pajjalido hudavaho ajja dukkhāvasāṇaṃ me karissadi |\n(4.138) Rājā | aye | iyam āsannahutavahā sāgarikā vartate | tat tvaritam enāṃ saṃbhāvayāmi |\n(4.139) Sāgarikā | rājānaṃ dṛṣṭvātmagatam | kadhaṃ | ajjautto | tā edaṃ pekkhia puṇo me jīvidāsā saṃvuttā | prakāśam | parittāadu parittāadu bhaṭṭā |\n(4.140) Rājā | bhīru | alaṃ bhayena |\nmuhūrtam api sahyatāṃ bahula eṣa dhūmodgamo\nhahā dhig idam aṃśukaṃ jvalati te stanāt pracyutam |\nmuhuḥ skhalasi kiṃ kathaṃ nigaḍasaṃyatāsi drutaṃ\nnayāmi bhavatīm itaḥ priyatame 'valambasva mām || 80 || (4.17)\nkaṇṭhe gṛhītvā nimīlitākṣaḥ sparśaṃ nāṭayati | aho | kṣaṇād apagato me saṃtāpaḥ | ayi | samāśvasihi samāśvasihi |\nvyaktaṃ lagno 'pi bhavatīṃ na dhakṣati hutāśanaḥ |\nyataḥ saṃtāpam evāyaṃ sparśas te harati priye || 81 || (4.18)\nunmīlyākṣiṇī diśo 'valokya sāgarikāṃ ca muktvā | aho mahad āścaryam |\nkvāsau gato hutavahas tadavastham etad\nantaḥpuraṃ ...\nvāsavadattāṃ dṛṣṭvā | ... katham avantinṛpātmajeyam |\n(4.141) Vāsavadattā | rājñaḥ śarīraṃ parāmṛśya saharṣam | diṭṭhiā | akkhadasarīro ajjautto |\n(4.142) Rājā |\nbābhravyo eṣa ...\n(4.143) Bābhravyaḥ | deva | idānīṃ pratyujjīvito 'smi |\n(4.144) Rājā | ... vasubhūtir ayaṃ ...\n(4.145) Vasubhūtiḥ | vijayatāṃ mahārājaḥ |\n(4.146) Rājā | ... vayasya\n(4.147) Vidūṣakaḥ | jaadu jaadu bhavaṃ |\n(4.148) Rājā | vicintya savitarkam |\nsvapne matir bhramati kiṃ nv idam indrajālam || 82 || (4.19)\n(4.149) Vidūṣakaḥ | bho | mā saṃdehaṃ karehi | bhaṇidaṃ khu teṇa dāsīe puttaeṇa indajālieṇa jadhā | avassaṃ jevva deveṇa ekko me kheḍaṇao pekkhidavvo tti |\n(4.150) Rājā | devi | tvadvacanād iyam ānītā sāgarikā |\n(4.151) Vāsavadattā | vihasya | ajjautta | jāṇidaṃ mae |\n(4.152) Vasubhūtiḥ | sāgarikāṃ nivarṇyāpavārya | bābhravya | sadṛśīyaṃ rājaputryāḥ |\n(4.153) Bābhravyaḥ | amātya | mamāpy etad evaṃ manasi vartate |\n(4.154) Vasubhūtiḥ | rājānam uddiśya | deva | kuta iyaṃ kanyakā |\n(4.155) Rājā | devī jānāti |\n(4.156) Vasubhūtiḥ | devi | kutaḥ punar iyaṃ kanyakā |\n(4.157) Vāsavadattā | amacca | esā khu sāariādo pāvida tti bhaṇia amaccajoandharāaṇeṇa mama hatthe ṇikkhittā | ado jjevva sāaria tti saddāvīadi |\n(4.158) Rājā | svagatam | yaugandharāyaṇena nyasteyam | katham asau mamānivedya kiṃ cit kariṣyati |\n(4.159) Vasubhūtiḥ | apavārya | bābhravya | yathā susadṛśī vasantakasya kaṇṭhe ratnamālā asyāś ca sāgarāt prāptis tathā vyaktam eveyaṃ siṃhaleśvarasya duhitā ratnāvalī | upasṛtya prakāśam | āyuṣmati ratnāvali | tvam etāvatīm avasthāṃ gatāsi |\n(4.160) Sāgarikā | dṛṣṭvā sāsram | kadhaṃ | amacco vasubhūdī |\n(4.161) Vasubhūtiḥ | hā hato 'smi mandabhāgyaḥ | iti bhumau patati |\n(4.162) Sāgarikā | vasubhūter upari patantī | hā tāda | hā amba | kahiṃ si | dehi me paḍivaaṇaṃ |\n(4.163) Vāsavadattā | sasaṃbhramam | ajjakañcui | iaṃ sā mama bahiṇiā raaṇāvalī |\n(4.164) Bābhravyaḥ | devi | iyam eva sā |\n(4.165) Vāsavadattā | ratnāvalīm āliṅgya | bahiṇie | samassasa samassasa |\n(4.166) Rājā | katham | udāttavaṃśaprabhavasya siṃhaleśvarasya vikramabahor ātmajeyam |\n(4.167) Vidūṣakaḥ | ratnāvalīṃ dṛṣṭvā svagatam | paḍhamaṃ jevva mae bhaṇidaṃ | ṇa kkhu īdiso sāmaṇṇajaṇassa paricchao bhodi tti |\n(4.168) Vāsavadattā | sāsraṃ bāhū prasārya | ai ehi | idāṇiṃ piabahiṇie | bandhusiṇehaṃ daṃsehi |\n(4.169) Vasubhūtiḥ | āyuṣmati | samāśvasihi samāśvasihi | nanv iyaṃ te jyāyasī bhaginī duḥkham āste | tat pariṣvajasvainām |\n(4.170) Ratnāvalī | samāśvasya rājānaṃ tiryag avalokya svagatam | kidāvarāhā khu ahaṃ devīe | tā ṇa sakkaṇomi muhaṃ daṃsiduṃ | ity adhomukhī tiṣṭhati |\n(4.171) Vāsavadattā | apavārya | ajjautta | lajjāmi ahaṃ imiṇā attaṇo ṇisaṃsattaṇeṇa | tā avaṇehi se bandhaṇaṃ |\n(4.172) Rājā | saparitoṣam | yathāha devī | iti sāgarikāṃ muñcati |\n(4.173) Vāsavadattā | ajjautta | amaccajoandharāaṇeṇa ettiaṃ kālaṃ dujjaṇīkida mhi jeṇa jāṇanteṇa vi ṇa me ṇivedidaṃ |\ntataḥ praviśati yaugandharāyaṇaḥ |\n(4.174) Yaugandharāyaṇaḥ |\ndevyā madvacanād yathābhyupagataḥ patyur viyogas tathā\nsā devasya kalatrasaṃghaṭanayā duḥkhaṃ mayā sthāpitā |\ntasyāḥ prītim ayaṃ kariṣyati jagatsvāmitvalābhaḥ prabhoḥ\nsatyaṃ darśayituṃ tathāpi vadanaṃ śaknomi no lajjayā || 83 || (4.20)\natha vā kiṃ kriyata īdṛśam atyantamānanīyeṣv api niranurodhavṛtti svāmibhaktivratam | nirūpya | ayaṃ devaḥ | yāvad upasarpāmi | upasṛtya | jayati jayati devaḥ | deva | kṣamyatāṃ yan mayānivedya kṛtam |\n(4.175) Rājā | yaugandharāyaṇa | kim anivedya kṛtam |\n(4.176) Yaugandharāyaṇaḥ | karotv āsanaparigrahaṃ devaḥ | sarvaṃ vijñāpayāmi |\nsarva upaviśanti |\n(4.177) Yaugandharāyaṇaḥ | deva | śruyatām | yeyaṃ siṃhaleśvaraduhitā sā siddhenādiṣṭā yathā | yo 'syāḥ pāṇigrahaṇaṃ kariṣyati sa sārvabhaumo rājā bhaviṣyatīti | tatas tatpratyayād asmābhiḥ svāmino 'rthe bahuśaḥ prārthyamānenāpi siṃhaleśvareṇa devyā vāsavadattāyāś cittakhedaṃ pariharatā yadā na dattā |\n(4.178) Rājā | tadā kim |\n(4.179) Yaugandharāyaṇaḥ | tadā lāvaṇake devī dagdheti prasiddhim utpādya tadantikaṃ bābhravyaḥ prahitaḥ |\n(4.180) Rājā | yaugandharāyaṇa | ataḥ paraṃ śrutam eva mayā | atheyaṃ devīhaste kim ity anucintya sthāpitā |\n(4.181) Vidūṣakaḥ | aṇācakkhidaṃ pi edaṃ jāṇīadi jjevva jadhā | anteuragadā suheṇa de daṃsaṇapadhaṃ gamissadi tti |\n(4.182) Rājā | gṛhīto 'bhiprāyas te vasantakena |\n(4.183) Yaugandharāyaṇaḥ | yathājñāpayati devaḥ |\n(4.184) Rājā | aindrajālikavṛttānto 'pi manye tvatprayoga eva |\n(4.185) Yaugandharāyaṇaḥ | anyathāntaḥpure baddhāyā asyāḥ kuto devena darśanam | adṛṣṭāyāś ca vasubhūtinā kutaḥ parijñānam | vihasya | parijñātāyāś ca bhaginyāḥ saṃprati yathā karaṇīyaṃ tatra devī pramāṇam |\n(4.186) Vāsavadattā | ajjautta | phuḍāṃ jevva kiṃ ṇa bhaṇāsi jadhā | paḍivādehi me raaṇāvaliṃ ti |\n(4.187) Vidūṣakaḥ | bhodi | suṭṭhu tae jāṇido amaccassa ahippāo |\n(4.188) Vāsavadattā | ehi raaṇāvali ehi | ettiaṃ pi dāva mama bahiṇiāṇurūvaṃ bhodu | iti ratnāvalīṃ svakīyair ābharaṇair alaṅkṛtya haste gṛhītvā rājānam upasṛtya | ajjautta | edaṃ raaṇāvaliṃ paḍiccha |\n(4.189) Rājā | saharṣaṃ hastau prasārya | ko devyāḥ prasādaṃ na bahu manyate |\n(4.190) Vāsavadattā | ajjautta | dūre kkhu edāe ṇādikulaṃ | tā tadhā karesu jadhā bandhujaṇaṃ ṇa sumaredi | iti samarpayati |\n(4.191) Rājā | yathājñāpayati devī |\n(4.192) Vidūṣakaḥ | saharṣaṃ nṛtyati | hī hī bho | jaadu jaadu bhavaṃ | puḍhavī khu dāṇiṃ hatthagadā piavaassassa |\n(4.193) Vasubhūtiḥ | devi | sthāne devīśabdam udvahasi |\n(4.194) Bābhravyaḥ | idānīṃ saphalapariśramo 'smi saṃvṛttaḥ |\n(4.195) Yaugandharāyaṇaḥ | deva | kiṃ te bhūyaḥ priyam upakaromi |\n(4.196) Rājā | kim ataḥ param api priyam asti | yataḥ |\nnīto vikramabāhur ātmasamatāṃ prāpteyam urvītale\nsāraṃ sāgarikā sasāgaramahīprāpty ekahetuḥ priyā |\ndevī prītim upāgatā ca bhaginīlābhāj jitāḥ kosalāḥ\nkiṃ nāsti tvayi saty amātyavṛṣabhe yasmin karomi spṛhām || 84 || (4.21)\ntathāpīdam astu bharatavākyam |\nurvīm uddāmasasyāṃ janayatu visṛjanvāsavo vṛṣṭim iṣṭām\niṣṭais traiviṣṭapānāṃ vidadhatu vidhivatprīṇanaṃ vipramukhyāḥ |\nākalpāntaṃ ca bhūyat samupacitasukhaḥ saṃgamaḥ sajjanānāṃ\nniḥśeṣā yāntu śāntiṃ piśunajanagiro durjayā vajralepāḥ || 84 || (4.22)\niti niṣkrāntāḥ sarve |"
    },
    {
      "tag": "p",
      "attributes": {},
      "text": "iti caturtho 'ṅkaḥ |"
    }
  ]
}