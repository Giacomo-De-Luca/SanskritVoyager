{
  "title": "sa_ānandabhaṭṭa-vallālacarita",
  "body": "<body xmlns='http://www.tei-c.org/ns/1.0'>\n<div>\n<lg>\n<l>[[001]]</l>\n<l>oṃ namo vighnavināyakāya |</l>\n<l>praṇamāmi jagatsṛṣṭisthitisaṃhārakāraṇam /</l>\n<l>viśveśvaraṃ viśvadharaṃ viśvaṃ ca viśvahetukam // Valc_1.1 //</l>\n</lg>\n\n<lg>\n<l>jagadvījaṃ satyarūpaṃ sarvasākṣiṇamavyayam /</l>\n<l>sarvvajñaṃ sarvabhūtasthaṃ sarvaśaktidharaṃ vibhum // Valc_1.2 //</l>\n</lg>\n\n<lg>\n<l>brāhmaṇebhyo namaskṛtya navadvīpanṛpājñayā /</l>\n<l>brāhmaṇānāṃ samutpattitadbhedādisamanvitam /</l>\n<l>rāḍhīyānāṃ varendrāṇāṃ gotragāñīsamanvitam /</l>\n<l>vallālacaritākhyaṃ tadrājacaritamucyate // Valc_1.3 //</l>\n</lg>\n\n<lg>\n<l>sisṛkṣorbrahmaṇo jātaḥ pulaho vāmakarṇataḥ /</l>\n<l>aṅgirā nāsikārandhradajāyata mukhādruciḥ // Valc_1.4 //</l>\n</lg>\n\n<lg>\n<l>marīciḥ skandhadeśācca pracetā adharoṣṭhataḥ /</l>\n<l>ekādaśa caiva rudrā lalāṭāt krodhasambhavāḥ // Valc_1.5 //</l>\n</lg>\n\n<lg>\n<l>pulahasya suto vātsyaḥ śāṇḍilyaśca ruceḥ sutaḥ /</l>\n<l>bṛhaspaterāṅgiraso bharadvājaḥ sutaḥ smṛtaḥ // Valc_1.6 //</l>\n</lg>\n\n<lg>\n<l>[[002]]</l>\n<l>marīcermanaso jātaḥ kaśyapaśca prajāpatiḥ /</l>\n<l>pracetasopi manaso gautamo bhagavānṛṣiḥ // Valc_1.7 //</l>\n</lg>\n\n<lg>\n<l>sāvarṇirgautamājjajñe munipravara eva saḥ /</l>\n<l>babhūvuḥ pañcagotrāṇi caiteṣāṃ pravarā bhave // Valc_1.8 //</l>\n</lg>\n\n<lg>\n<l>babhūvurbrahmaṇo vaktrādanyā brāhmaṇajātayaḥ /</l>\n<l>tāḥ sthitāḥ deśabhedena gotraśūnyāśca bhūpate // Valc_1.9 //</l>\n</lg>\n\n<lg>\n<l>adityāṃ dvādaśādityān janayāmāsa kaśyapaḥ /</l>\n<l>atrernetramalāccandraḥ kṣīrode ca babhūva ha // Valc_1.10 //</l>\n</lg>\n\n<lg>\n<l>candrādityamanūnāñca pravarāḥ kṣatriyāḥ smṛtāḥ /</l>\n<l>brahmaṇo vāhudeśāccaivānyāḥ kṣatriyajātayaḥ /</l>\n<l>ūrudeśācca vaiśyāśca pādataḥ śūdrajātayaḥ // Valc_1.11 //</l>\n</lg>\n\n<lg>\n<l>janmanā jāyate śūdraḥ saṃskārairdvija ucyate /</l>\n<l>vedapāṭhādbhavedvipro brāhmaṇo brahmavidyayā // Valc_1.12 //</l>\n</lg>\n\n<lg>\n<l>sārasvatāḥ kānyakubjā gauḍā maithilakolkalāḥ /</l>\n<l>pañcagauḍāḥ samākṣyātāḥ vindhyasyottaravāsinaḥ // Valc_1.13 //</l>\n</lg>\n\n<lg>\n<l>karṇāṭāścaiva tailaṅgāḥ gurjjarā rāṣṭravāsinaḥ /</l>\n<l>andhrāśca draviḍāḥ pañca vindhyadakṣiṇavāsinaḥ // Valc_1.14 //</l>\n</lg>\n\n<p>sarvve dvijāḥ kānyakujāḥ māthuraṃ māgadhaṃ vinā /\nmāgadho brahmaṇā parvvūṃ kalpito dvija eva ca /\n<l>varāhasya ca gharmmeṇa māthuro jāyate tathā // Valc_1.15 /</l>\n<lg>\n<l>vedavāṇāṅkaśaki tu gauḍe viprāḥ samāgatāḥ /</l>\n<l>hayayānaṃ samāruhya sarvaśāstraviśāradāḥ // Valc_1.16 //</l>\n</lg></p>\n\n<lg>\n<l>[[003]]</l>\n<l>medhātithiḥ kṣitīśaśca vītarāgasuṣeṇakau /</l>\n<l>saubhariratnagarbhau ca tathā vipraḥ sudhānidhiḥ // Valc_1.17 //</l>\n</lg>\n\n<lg>\n<l>tairūḍhā nṛpatervvākyāt sapta saptaśatātmajāḥ /</l>\n<l>taddevavaśato jātāstāsu sapta sutā varāḥ /</l>\n<l>varandaraṃ gatāḥ pañca kaniṣṭho rāḍhasaṃsthitau // Valc_1.18 //</l>\n</lg>\n\n<lg>\n<l>nṛpendrenādiśūreṇa cānītaṃ viprapañcakam /</l>\n<l>pañcagotrānvitaṃ teṣāṃ nāma gotrañca kathyate // Valc_1.19 //</l>\n</lg>\n\n<lg>\n<l>śrīharṣasya bharadvājo dakṣasya kāśyapaḥ smṛtaḥ /</l>\n<l>vedagarbhasya sāvarṇo vātsyaśca chāndaḍasya ca /</l>\n<l>śāṇḍilyagotraḥ kathito bhaṭṭanārāyaṇasya ca // Valc_1.20 //</l>\n</lg>\n\n<lg>\n<l>bhaṭṭataḥ ṣoḍaśodbhūtā dakṣataścāpi ṣoḍaśa /</l>\n<l>catvāraḥ śrīharṣajātā bharadvājakulodvahāḥ /</l>\n<l>dvādaśa vedagarbhācca tathaikādatha chāndaḍāt // Valc_1.21 //</l>\n</lg>\n\n<lg>\n<l>kecidviprā āgatāśca vaidikā vedapāragāḥ /</l>\n<l>pāścātyā dākṣiṇātyāśca śeṣoktā drāviḍāḥ smṛtāḥ // Valc_1.22 //</l>\n</lg>\n\n<lg>\n<l>ballālaviṣaye nūnaṃ kulīmā devatāḥ svayam /</l>\n<l>śrotriyā meravo jñeyā ghaṭakāḥ stutipāṭhakāḥ // Valc_1.23 //</l>\n</lg>\n\n<lg>\n<l>ācāro vinayo vidyā pratiṣṭhā tīrthadarśanam /</l>\n<l>niṣṭhāvṛttistapodānaṃ navadhā kulalakṣaṇam // Valc_1.24 //</l>\n</lg>\n\n<lg>\n<l>kāmamāmaraṇāt tiṣṭhet gṛhe kanyarttumatyapi /</l>\n<l>na caivaināṃ prayacchettu kulahīnāya karhicit // Valc_1.25 //</l>\n</lg>\n\n<lg>\n<l>[[004]]</l>\n<l>ekāṃ śākhāṃ sakalpāṃ vā ṣaḍbhiraṅgairadhītya ca /</l>\n<l>ṣaṭkarmmanirato vipraḥ śrotriyo nāma dharmmavit // Valc_1.26 //</l>\n</lg>\n\n<lg>\n<l>guṇānusārato'kāri kulīnaścaiva maulikaḥ /</l>\n<l>vaṃśajaśca purā rājñā vallālena suniścitam // Valc_1.27 //</l>\n</lg>\n\n<p>iti vallālacarite varṇānāmutpattikathanam |</p>\n\n<l rend='bold'>atha pratigrāhi-saṃjñā-kāraṇa-kathanama |</l>\n<lg>\n<l>dhenuṃ svarṇamayīṃ yajñe viprebhyaḥ pradadau nṛpaḥ /</l>\n<l>dhenostasyāḥ svarṇamayyāśchedane patito'bhavat // Valc_1.28 //</l>\n</lg>\n\n<lg>\n<l>tato nirvvāsito rājñā kaścana svarṇakārakaḥ /</l>\n<l>viprāḥ pratigrahājjātāḥ sarvvadharmmabahiṣkṛtāḥ // Valc_1.29 //</l>\n</lg>\n\n<p>iti pratigrāhikāraṇam |</p>\n\n<l rend='bold'>atha pratigrāhi-saṃjñakānāṃ sagrāmi-nāmāni |</l>\n<lg>\n<l>śaṅkare pītamuṇḍī ca gaḍopi ca divākaraḥ /</l>\n<l>guḍo dāḍakanāmā ca dokaḍiścaiva pippalī // Valc_1.30 //</l>\n</lg>\n\n<lg>\n<l>vandyo mārttaṇḍanāmā ca brāhmaṇo nāma nāmataḥ /</l>\n<l>āyāniśca gaṇāyiśca hāḍo gopī ca vandyajāḥ // Valc_1.31 //</l>\n</lg>\n\n<lg>\n<l>[[005]]</l>\n<l>māṣo dokaḍināmā ca rāyo ca madhusūdanaḥ /</l>\n<l>kuśiko yavanāmā ca haḍo nārāyaṇo 'pi ca // Valc_1.32 //</l>\n</lg>\n\n<lg>\n<l>mahintā dividho nāma dāvāriścaiva keśavaḥ /</l>\n<l>caṭṭaḥ śakunināmā ca tailavāṭīrnayārikaḥ // Valc_1.33 //</l>\n</lg>\n\n<lg>\n<l>kundo viśveśvaro nāma vandyajo viṭhusaṃjñakaḥ /</l>\n<l>ghoṣajau bhrātarāvetau madanaviśvarūpakau // Valc_1.34 //</l>\n</lg>\n\n<p>gāṅgulirhāsyanāmā ca pūtirgautamasaṃjñakaḥ /\n<l>parāśarākhyaḥ śimlī ca śaṅkaro ḍiṇḍisaṃjñakaḥ // Valc_1.35 /</l>\n<lg>\n<l>amī viprakulodbhatūā godānaṃ jagṛhurdvijāḥ /</l>\n<l>teṣāṃ sambandhamātreṇa paṅke gauriva sīdati // Valc_1.36 //</l>\n</lg></p>\n\n<lg>\n<l>sambandhe bhojane caiva dāne yajñe tathaiva ca /</l>\n<l>vidvadbhiḥ śrāddhakāle ca varjjyā ete punaḥ punaḥ // Valc_1.37 //</l>\n</lg>\n\n<p>iti pratigrāhiṇāṃ nāmādayaḥ |</p>\n\n<l rend='bold'>atha pratigrāhisutānāṃ vivāhakathanam |</l>\n<lg>\n<l>gaṇakanyā vaśiṣṭhena ṭoṭena śakuneḥ sutāḥ /</l>\n<l>hāḍkanyā dāyikena kubero hāsyajāpatiḥ // Valc_1.38 //</l>\n</lg>\n\n<p>cakrapāṇināpi kanyā gṛhītā dhanalobhataḥ /\n<lg>\n<l>[[006]]</l>\n<l>viṭhusutāpatirbhūtvā caṭṭajaḥ kulabhūṣaṇaḥ /</l>\n<l>pratigrāhisutodvāhāt ṣaḍete vaṃśajāḥ smṛtāḥ // Valc_1.39 //</l>\n</lg></p>\n\n<l>śrotriyāya sutāṃ dattvā kulīno vaṃśajaḥ punaḥ // Valc_1.40 //</l>\n\n<lg>\n<l>grāmaṃ labdhvā ca vallālāt kauṇḍilyastatpracāritaḥ /</l>\n<l>yavagrāmī kaḍāro ca kauṇḍilyo vaiduḍīstathā // Valc_1.41 //</l>\n</lg>\n\n<p>iti pratigrāhisutānāṃ vivāhakathanam |</p>\n\n<l rend='bold'>atha pañcagotrīyānāṃ sagrāmi-nāmādi-kathanam |</l>\n<lg>\n<l>atha śāṇḍilyagotrasya bhaṭṭanārāyaṇasya vaṃśadharāṇāṃ gāṁināmāni |</l>\n<l>ādau vandyo varāhaḥ syāt rāmo gaḍgaḍistathā /</l>\n<l>nṛpaḥ syāt keśaraścaiva nānaḥ kusumakaulikaḥ // Valc_1.42 //</l>\n</lg>\n\n<lg>\n<l>vāṭuḥ syāt pārihālosau kulabhirguināmakaḥ /</l>\n<l>gaṇo ghoṣalitāṃ prāptaḥ seyuḥ śāṇḍīśvarīstathā // Valc_1.43 //</l>\n</lg>\n\n<lg>\n<l>vuḍomāścarakaścaiva, vaṭavyālo vikarttanaḥ /</l>\n<l>vasurāyistathā nīlaḥ kaḍyālo madhusūdanaḥ // Valc_1.44 //</l>\n</lg>\n\n<lg>\n<l>kuśī ca koyanāmā ca kulisā caiva vāsukaḥ /</l>\n<l>ākāśo mādhavo dīrghagrāmī caiva mahāmatiḥ // Valc_1.45 //</l>\n</lg>\n\n<lg>\n<l>ete ṣoḍaśa śāṇḍilyāḥ kathitā rājapūjitāḥ /</l>\n<l>tataḥ kāśyapa-gotrīya-dakṣa-vaṃśaśca kathyate // Valc_1.46 //</l>\n</lg>\n\n<p>[[007]]\n<l rend='bold'>atha kāśyapagotrasya dakṣasya vaṃśadharāṇāṃ gāṁināmāni |</l>\n<lg>\n<l>dhīro 'bhavat guḍīgrāmī nīraḥ syādāmarūlikaḥ /</l>\n<l>bhūriṣṭālaḥ śubhaścaiva śambhuḥ syāttailavāṭikaḥ // Valc_1.47 //</l>\n</lg></p>\n\n<lg>\n<l>kautukaḥ pītamuṇḍī syāt caṭṭagrāmī sulocanaḥ /</l>\n<l>palaśāyī pālunāmā haḍḥkāko matastathā // Valc_1.48 //</l>\n</lg>\n\n<lg>\n<l>poḍāriḥ kṛṣṇasaṃjño 'sau pāladhī rāmanāmakaḥ /</l>\n<l>jananāmā koyāriḥ syāt parkkaṭirvanamālikaḥ // Valc_1.49 //</l>\n</lg>\n\n<lg>\n<l>simalāyī śrīhariḥ syāt jaṭaḥ pūṣalikastathā /</l>\n<l>bhaṭṭagrāmī śaśidharo mūlagrāmī ca keśavaḥ /</l>\n<l>ete ṣoḍaśa bhūdevāḥ jñeyāḥ kāśyapasaṃjñakāḥ // Valc_1.50 //</l>\n</lg>\n\n<l rend='bold'>atha bharadvājagotrasya śrīharṣasya vaṃśadharāṇām gāṁināmāni |</l>\n<lg>\n<l>dhāṁdunāmā mukhaiṭiḥ syāt janaḥ syāddīnasāyikaḥ /</l>\n<l>nānaḥ sāhariko jñeyo rāyī ca rāmanāmakaḥ // Valc_1.51 //</l>\n</lg>\n\n<lg>\n<l>śrīharṣasya sutā ete bharadvājakulodbhavāḥ /</l>\n<l>sarvvadeśeṣu viditamagravartacatuṣṭayam // Valc_1.52 //</l>\n</lg>\n\n<p>[[008]]\n<l rend='bold'>atha sāvarṇagotrasya vedagarbhasya vaṃśadharāṇāṃ gāṁināmāni |</l>\n<lg>\n<l>gāṅgulī halanāmā ca kundo rājyadharastathā /</l>\n<l>vaśiṣṭhaḥ siddhalo jñeyo dāyī ca madano bhavat // Valc_1.53 //</l>\n</lg></p>\n\n<lg>\n<l>viśvarūpastathā nandī vāligrāmī kumārakaḥ /</l>\n<l>yogī siyāriko jñeyaḥ puṃsiko rāmanāmakaḥ // Valc_1.54 //</l>\n</lg>\n\n<lg>\n<l>dakṣaḥ sākaṭasaṃjño 'sau pārī ca madhusūdanaḥ /</l>\n<l>ghaṇṭāgrāmī mādhavaśca nāyārī ca guṇākaraḥ /</l>\n<l>ete putrā mahāprājñāḥ sāvarṇā dvādaśa smṛtāḥ // Valc_1.55 //</l>\n</lg>\n\n<l rend='bold'>atha vātsyagotrasya chāndaḍsya vaṃśadharāṇāṃ gāṁināmāni |</l>\n<lg>\n<l>ravirmahintā surabhiśca ghoṣaḥ kaviḥ pṛthivyāṃ khalu śimbalālaḥ /</l>\n<l>mahāyaśā vāpulikaśca piplī dhīraśca pūtirnanu śaṅkarākhyaḥ // Valc_1.56 //</l>\n</lg>\n\n<p>viśvambharo 'bhūt khalu pūrbbagrāmī vātsyāśca tādarthanivāsadeśāḥ\n<lg>\n<l>[[009]]</l>\n<l>śrīśrīdharobhūt khalu kāñjivillī nārāyaṇo nāma ca kāñjiyārī /</l>\n<l>cautkhaṇḍiko nāma guṇākaraḥ syāt mano dīghālo bhuvi rudratulyaḥ // Valc_1.57 //</l>\n</lg></p>\n\n<l rend='bold'>atha gauṇakulīnānāmullekhanam |</l>\n<lg>\n<l>dīrghāṅgī pāriḥ kulabhī poḍārī rāiḥ keśarī /</l>\n<l>ghaṇṭā ḍiṇḍiḥ pītamuṇḍīr mahintā guḍpippalī /</l>\n<l>haḍśca gaḍgaḍiścaiva ime gauṇāḥ prakīrttitāḥ /</l>\n<l>ataḥparaṃ viśeṣaṃ yadatraiva varṇyate mayā // Valc_1.58 //</l>\n</lg>\n\n<lg>\n<l>ekadā rājavallālaḥ kaulinya-sthāpanāya ca /</l>\n<l>āmantrayāmāsa viprān sabhārohaṇa-karmmaṇi // Valc_1.59 //</l>\n</lg>\n\n<lg>\n<l>nityakarmmāṇi niṣpādya tatastanniścite 'hani /</l>\n<l>āyayurbrāhmaṇāḥ sarvve sabhāyāṃ nṛpasannidhau // Valc_1.60 //</l>\n</lg>\n\n<lg>\n<l>kecit praharamadhye ca sārddhapraharamadhyataḥ /</l>\n<l>sārddhadviprahare ke vā yayurnṛpatisannidhim // Valc_1.61 //</l>\n</lg>\n\n<lg>\n<l>[[010]]</l>\n<l>tatastu matimān rājā vivicya dvija-ceṣṭitān /</l>\n<l>kaulīnyādiyathāyogyaṃ tebhyastatra dadau mudā // Valc_1.62 //</l>\n</lg>\n\n<lg>\n<l>sārddhadvipraharātīte sabhāyāmāgatāstu ye /</l>\n<l>te samparṇūdharmma-niṣṭhāḥ kaulīnyaṃ lebhire dvijāḥ // Valc_1.63 //</l>\n</lg>\n\n<lg>\n<l>ye sārddhaprahare prāptāḥ śrotriyāste prakīrttitāḥ /</l>\n<l>babhūrgauṇakulīnāste yāmāntaragatāstu ye // Valc_1.64 //</l>\n</lg>\n\n<lg>\n<l>kālenādiśrotriyeṣu viśuddheṣu niveśitāḥ /</l>\n<l>āsan gauṇāśca vikhyātāḥ kaṣṭaśrotriyasaṃjñayā // Valc_1.65 //</l>\n</lg>\n\n<lg>\n<l>yathā gauṇāstathā kaṣṭā heyā eva samaṃ sadā /</l>\n<l>iti rāḍhīyaviprāṇāṃ kathitaḥ kulaniścayaḥ // Valc_1.66 //</l>\n</lg>\n\n<p>iti rāḍhīyaviprāṇām kaulīnyādiprāptikathanam /</p>\n\n<l rend='bold'>atha varendravaṃśakathanam /</l>\n<lg>\n<l>kāśyape 'ṣṭādaśa jñeyāḥ śāṇḍilyeṣu caturdaśa /</l>\n<l>caturvviṃśatirvātsyānām bharadvāje tathāvidhaḥ // Valc_1.67 //</l>\n</lg>\n\n<lg>\n<l>sāvarṇe viṃśatirjñeyāḥ kathitāḥ pañcagotrakāḥ /</l>\n<l>teṣāṃ grāmī savistāraṃ kathyate ca yathākramam // Valc_1.68 //</l>\n</lg>\n\n<p>[[011]]\n<l rend='bold'>atha kāśyapagotrasya kṛpānidhervaṃśadharāṇām gāṁināmāni /</l>\n<lg>\n<l>karañjo bhāduḍī maitro bālayaṣṭikakeralau /</l>\n<l>madhugrāmī balīhārī moyālī bījakuñjakaḥ // Valc_1.69 //</l>\n</lg></p>\n\n<lg>\n<l>koṭiḥ sarvvagrāmakoṭiḥ pareśaścaiva dhosakaḥ /</l>\n<l>bhadrayāmī cāśrukoṭiḥ śaragrāmī ca viśrutaḥ /</l>\n<l>velagrāmī camagrāmau vaṃśajāśca kṛpānidheḥ // Valc_1.70 //</l>\n</lg>\n\n<l rend='bold'>atha śāṇḍilyagotrasya dāmodarasya vaṃśadharāṇāṃ gāṁināmāni /</l>\n<lg>\n<l>rudravāgcī sādhuvāgcī lāhiḍī campaṭistathā /</l>\n<l>nandanāvāṭī kālindī caṭṭagrāmī ca pūṣaṇaḥ // Valc_1.71 //</l>\n</lg>\n\n<lg>\n<l>śiharirviśī matsyāśī veluḍīścampasaṃjñakaḥ /</l>\n<l>suvarṇatoṭaḥ śāṇḍilyodāmodarasya vaṃśajāḥ // Valc_1.72 //</l>\n</lg>\n\n<l rend='bold'>atha vātsyagotrasya dharādharasya vaṃśadharāṇāṃ gāṁināmāni /</l>\n<l>saṃyāminī bhīmakālī bhaṭṭaśālī ca kuḍmuḍiḥ // Valc_1.73 //</l>\n\n<lg>\n<l>[[012]]</l>\n<l>bhāḍiyālaḥ kāmakālī vātsyagrāmī ca lakṣakaḥ /</l>\n<l>voḍgrāmī jāmarūkhī kālīgrāmī kalīharaḥ // Valc_1.74 //</l>\n</lg>\n\n<lg>\n<l>śītalī dhosalī caiva tāluḍī kukkuṭī tathā /</l>\n<l>nidrālī cākṣuṣagrāmī deuli siharī tathā // Valc_1.75 //</l>\n</lg>\n\n<lg>\n<l>prauṇḍrīkākṣiḥ śrutavaṭī caturāndī tathā smṛtaḥ /</l>\n<l>kālindī vātsyagotrasya dharādharasya vaṃśajāḥ // Valc_1.76 //</l>\n</lg>\n\n<l rend='bold'>atha bharadvājagotrasya gautamasya vaṃśadharāṇāṃ gāṁināmāni /</l>\n<lg>\n<l>bhādaḍo lāḍḍela-jhāmā jhāmālī jhampaṭī ca vā /</l>\n<l>urttivāhī ugrarekhī ākhu-ratnābalī khaniḥ // Valc_1.70 //</l>\n</lg>\n\n<lg>\n<l>gosvāśirāthaḥ pisvīni ceṅgā cākhuri pippalī /</l>\n<l>viśālā kāñcanagrāmī asṛk śākoṭakastathā // Valc_1.78 //</l>\n</lg>\n\n<lg>\n<l>kṣetragrāmī rājagrāmī nandīgrāmī ca jadhyalaḥ /</l>\n<l>puktirvṛhatī gotreṣu bharadvājeṣu gotamāt // Valc_1.79 //</l>\n</lg>\n\n<l rend='bold'>atha sāvarṇagotrasya parāśarasya vaṃśadharāṇāṃ gāṁināmāni /</l>\n<lg>\n<l>siṃhaḍālaka unduḍī śṛṅgī pākaḍī ledhuḍī /</l>\n<l>dhundhuḍī tātoyā setuḥ kapālī lomapeṭarau // Valc_1.80 //</l>\n</lg>\n\n<lg>\n<l>[[013]]</l>\n<l>pañcavaṭī khaṇḍavaṭī nikaḍiśca samudrakaḥ /</l>\n<l>puṇḍariko yaśogrāmī ketugrāmī ca viśrutaḥ // Valc_1.81 //</l>\n</lg>\n\n<lg>\n<l>puṣpapo bhāduṣī caiva varendrā gāṁisaṃjñakāḥ /</l>\n<l>munikalpā amī jātā sāvarṇeṣu parāśarāt // Valc_1.82 //</l>\n</lg>\n\n<l rend='bold'>atha vaidikānāṃ kaulinyādivihīnatvakāraṇam |</l>\n<lg>\n<l>vaidikā brāhmaṇā āsan vaṇijāṃ pakṣapātiṇaḥ /</l>\n<l>tatastānsadasi krodhānnājuhāva mahīpatiḥ // Valc_1.83 //</l>\n</lg>\n\n<lg>\n<l>nākāṅkṣannabhihāraṃ te rājadattaṃ tapodhanāḥ /</l>\n<l>brāhmaṇāḥ brahmavidvāṃso vaidikā iti kecana // Valc_1.84 //</l>\n</lg>\n\n<p>iti vaidikānāṃ kaulīnyādirāhityakathanam /</p>\n\n<l rend='bold'>atha kānyakubjāgata-kāyasyānāṃ nāmagotrāṇi /</l>\n<lg>\n<l>kāśyape gotre sañjāto dakṣanāmā mahāmatiḥ /</l>\n<l>tasya dāso gautamasya gotre daśaratho vasuḥ // Valc_1.85 //</l>\n</lg>\n\n<lg>\n<l>śāṇḍilyagotre saṃbhūte bhaṭṭanārāyaṇaḥ kvatī /</l>\n<l>tasya saukālino dāso ghoṣajo makarandakaḥ // Valc_1.86 //</l>\n</lg>\n\n<lg>\n<l>bharadvājeṣu vikhyātaḥ śrīharṣo munisattamaḥ /</l>\n<l>dāsastasya virāṭākhyaḥ guhakaḥ kāśyapaḥ smṛtaḥ // Valc_1.87 //</l>\n</lg>\n\n<lg>\n<l>[[014]]</l>\n<l>sāvarṇagotro nirdiṣṭo vedagarbhastapodhanaḥ /</l>\n<l>tasya dāso mitravaṃśo viśvāmitrasya gotrakaḥ /</l>\n<l>kālidāsa iti khyātaḥ śūdravaṃśasamudbhavaḥ // Valc_1.88 //</l>\n</lg>\n\n<lg>\n<l>vātsyagotreṣu sambhūtaḥ chāndaḍ iti saṃjñitaḥ /</l>\n<l>maudgalyagotrakodattaḥ puruṣottamasaṃjñakaḥ /</l>\n<l>eteṣāṃ rakṣaṇārthāya svāgato gauḍhmaṇḍalam // Valc_1.89 //</l>\n</lg>\n\n<lg>\n<l>ye ghoṣavasumitrāstu kulīnāḥ sarvva eva te /</l>\n<l>deva-dattau senasiṃghau pālitaśca karo guhaḥ /</l>\n<l>dāsaśca madhyamā aṣṭau dvisaptatirgharāstataḥ // Valc_1.90 //</l>\n</lg>\n\n<lg>\n<l>aśīti rmaulikā rājavallālasena-sammatāḥ /</l>\n<l>dvisaptatirgharā ye te kāyastheṣvadhamāḥ smṛtāḥ // Valc_1.91 //</l>\n</lg>\n\n<l rend='bold'>atha guṇavatkāyasthapraśaṃsā /</l>\n<lg>\n<l>śūdrāstu ye dānaparā bhavanti vratānvitā vipraparāyaṇāśca /</l>\n<l>annaṃ hi teṣāṃ satataṃ subhojyaṃ bhavet dvijair dṛṣṭam idaṃ purātanaiḥ // Valc_1.92 //</l>\n</lg>\n\n<p>ityānandabhaṭṭaprokte vallālacarite pūrvvakhaṇḍaṃ sampūrṇam |</p>\n\n</div>\n<div>\n<p>[[015]]</p>\n\n<p>vallālacaritam\nuttarakhaṇḍam</p>\n\n<lg>\n<l>atha prathamo 'dhyāyaḥ |</l>\n<l>vallālacaritaṃ pūrbbakhaṇḍīyaṃ kathitaṃ mayā /</l>\n<l>śrūyatāmuttare khaṇḍe vistarāt kathyate 'dhunā // Valc_2,1.1 //</l>\n</lg>\n\n<lg>\n<l>senavaṃśadharo rājā vallālo nāma viśrutaḥ /</l>\n<l>puremāmabhunak pṛthvīṃ prabhāvākṣataśāsanaḥ // Valc_2,1.2 //</l>\n</lg>\n\n<lg>\n<l>prabhuśca yauvanastho 'pi tasminnāsīdvivekatā /</l>\n<l>nāhāri brāhmaṇī kanyā kadācidapi bhūbhṛtā // Valc_2,1.3</l>\n</lg>\n<lg>\n<l>kāmācāro 'pi dṛpto 'pi sa priyaṅkarakiṅkaraḥ /</l>\n<l>kadācicca parastrīṇāṃ jāratvaṃ nākaronnṛpaḥ // Valc_2,1.4 //</l>\n</lg>\n\n<lg>\n<l>asevi cāṇḍālakanyā rājñā dvādaśavārṣikī /</l>\n<l>naṭīkanyā ca siddhyarthaṃ pāṣaṇḍamatavarttinā // Valc_2,1.5 //</l>\n</lg>\n\n<lg>\n<l>yāvannāsīt bhaṭṭapādairupadiṣṭo mahīpatiḥ /</l>\n<l>tāvat sa kṛtavān karmma tattat sajjanagarhitam // Valc_2,1.6 //</l>\n</lg>\n\n<lg>\n<l>[[016]]</l>\n<l>bhaṭṭānuvratinā tena tato vimalabuddhinā /</l>\n<l>kiṃ kiṃ nānuṣṭhitaṃ karmma brāhmaṇānāṃ priyaṅkaram // Valc_2,1.7 //</l>\n</lg>\n\n<lg>\n<l>vaṅgavāgadaḍivārendrarāḍhābhūrmithilāpi ca /</l>\n<l>tasyāsīdvipulaṃ rāṣṭrametadviṣayapañcakam // Valc_2,1.8 //</l>\n</lg>\n\n<lg>\n<l>vasatisma nṛpaḥ śrīmān purā gauḍe purottame /</l>\n<l>kadācidvā yathākāmaṃ nagare vikrame pure // Valc_2,1.9 //</l>\n</lg>\n\n<lg>\n<l>svarṇagrāme kadācidvā prāsāde sumanohare /</l>\n<l>ramamānaḥ saha śrībhirdivīva tridiveśvaraḥ // Valc_2,1.10 //</l>\n</lg>\n\n<lg>\n<l>vaihārikāsu vidyāsu vājipṛṣṭhe ca paṇḍitaḥ /</l>\n<l>śastrāsteṣu paraṃ dakṣo dāne karṇa ivāparaḥ // Valc_2,1.11 //</l>\n</lg>\n\n<p>ityānandabhaṭṭaprokte vallālacarite vallālaparicayo nāma prathamo 'dhyāyaḥ |</p>\n\n</div>\n<div>\n\n<p>[[017]]</p>\n\n<lg>\n<l>atha dvitīyo 'dhyāyaḥ |</l>\n<l>purodantapurādhīśaṃ jigīṣuravanīpatiḥ /</l>\n<l>vittāḍhyādvallabhānandāgniṣkakoṭiṃ gṛhītavān // Valc_2,2.1 //</l>\n</lg>\n\n<lg>\n<l>vāraṃ vāraṃ jito rājā yato maṇipurāhave /</l>\n<l>tato 'bhiyānaṃ ghoraṃ sa karttumāsītsamudyataḥ // Valc_2,2.2 //</l>\n</lg>\n\n<lg>\n<l>vallabhe 'dātukāme 'pi dṛṣṭvā saṃvidvyatikramam /</l>\n<l>preṣayāmāsa dūtaṃ sa vaṇijāya mahātmane // Valc_2,2.3 //</l>\n</lg>\n\n<lg>\n<l>sa dūtaḥ saṅkakoṭasthaṃ vallabhaṃ samupāgataḥ /</l>\n<l>vijñāpayāmāsa tadā vallālanṛpaśāsanam // Valc_2,2.4 //</l>\n</lg>\n\n<lg>\n<l>vallāla uvāca:</l>\n<l>yathāsmābhi rhi karttavyaṃ saṃyānaṃ prati kīkaṭam /</l>\n<l>vidhāya sumahodyogaṃ ṣaḍṅgabalasaṃyutaiḥ // Valc_2,2.5 //</l>\n</lg>\n\n<lg>\n<l>tato vallabhacandraḥ sa gṛhṇan prāṇityalekhanam /</l>\n<l>preṣayan tu sārddhakoṭiṃ suvarṇamiti māciram // Valc_2,2.6 //</l>\n</lg>\n\n<lg>\n<l>vallabha uvāca:</l>\n<l>amitavyayinā rājñā kālikā pātitā sakṛt /</l>\n<l>kiṃ brūmo nṛpatiṃ naivaṃ mayā dṛṣṭaḥ satāṃ vidhiḥ // Valc_2,2.7 //</l>\n</lg>\n\n<lg>\n<l>[[018]]</l>\n<l>kasmādvā samarodyogaḥ labdhasya paripālanam /</l>\n<l>rāṣṭrasyaivocitaṃ karttuṃ yuddhametadakāraṇam // Valc_2,2.8 //</l>\n</lg>\n\n<lg>\n<l>tyajyatām grāṁvārabuddhiḥ prajānāṃ hitakāmyayā /</l>\n<l>prajākṣayakaraṃ yuddhamadharmmyaṃ nirayapradam // Valc_2,2.9 //</l>\n</lg>\n\n<lg>\n<l>yadṛcchācāro nṛpatī rājadharmmaṃ na paśyati /</l>\n<l>arakṣaṇe mahaddoṣaḥ kiṃ guṇo rāṣṭravarddhanaiḥ // Valc_2,2.10 //</l>\n</lg>\n\n<lg>\n<l>kṣetriyaṃ bhagavadbhaktamathavā muṣalaṃ dhanuḥ /</l>\n<l>na ko 'pi puruṣaḥ karttuṃ kadācidbhavati prabhuḥ // Valc_2,2.11 //</l>\n</lg>\n\n<lg>\n<l>arakṣitvā prajā rājā kevalaṃ valimādadat /</l>\n<l>ayaśo mahadāpnoti nirayañcaiva gacchati // Valc_2,2.12 //</l>\n</lg>\n\n<lg>\n<l>ityāhuḥ kośātakinaḥ kiṃ rājanayacarccayā /</l>\n<l>rājanīti rhi vijñeyaṃ śatrūṇāṃ parimardanam // Valc_2,2.13 //</l>\n</lg>\n\n<lg>\n<l>athavā vigrahairyasmāt pīḍyante 'smadvidhā janāḥ /</l>\n<l>ulapā iva sāmānyā bravīmi tena hetunā // Valc_2,2.14 //</l>\n</lg>\n\n<lg>\n<l>yadi syānnṛpati rddadyāt karādānasamanvitam /</l>\n<l>ādhitve harikelīyaṃ ṛṇaṃ dātuṃ tadotsahe // Valc_2,2.15 //</l>\n</lg>\n\n<lg>\n<l>tasya tadbhāṣitaṃ sarvvaṃ sa dūtaḥ śrāntavāhanaḥ /</l>\n<l>vikramaṃ puramāgatya vallālāya nyavedayat // Valc_2,2.16 //</l>\n</lg>\n\n<lg>\n<l>etacchrutvātha sandeśaṃ vallālaḥ pṛthivīpatiḥ /</l>\n<l>manyunā sa prajajvāla kuṭaṅko vahninā yathā // Valc_2,2.17 //</l>\n</lg>\n\n<lg>\n<l>tadāsya kopatāmrāsyāt susrāva svedaśambaram /</l>\n<l>agnisaṃyogataḥ svinnadahyamānendhanād yathā // Valc_2,2.18 //</l>\n</lg>\n\n<lg>\n<l>vallabhe jrātasaṃroṣo nirddoṣeṣu vaṇikṣvapi /</l>\n<l>kruddho bhūtvā sa vallālaḥ cakāra kadanaṃ bhṛśam // Valc_2,2.19 //</l>\n</lg>\n\n<lg>\n<l>śulkādānamiṣeṇāpi jahāra vaṇijāṃ balāt /</l>\n<l>vyavahāre dhṛtaṃ vastu keṣāñcit krośatāmapi // Valc_2,2.20 //</l>\n</lg>\n\n<lg>\n<l>asavarṇāvivāhastu niṣiddhopi kalau yuge /</l>\n<l>govindāḍhyasya kanyāṃ sa jahāra vaṇijo balāt // Valc_2,2.21 //</l>\n</lg>\n\n<lg>\n<l>naharddevo 'pi sauvarṇādanudarśaṃ cakāra ha /</l>\n<l>kulavṛddhaiḥ sahāgatya nāpi pratyagrahīcca tam // Valc_2,2.22 //</l>\n</lg>\n\n<lg>\n<l>tataḥ sa mantrayan rājā gūḍhṃ cāṭuviṭaiḥ saha /</l>\n<l>pīḍayāmāsa vaṇijo dūtañcedamuvāca ha // Valc_2,2.22 //</l>\n</lg>\n\n<lg>\n<l>vallāla uvāca:</l>\n<l>suvarṇā vaṇijo rāṣṭre duḥśīlā dhanagarvvitāḥ /</l>\n<l>brāhmaṇān te tūlayanti brahmakṣatrañca māmapi // Valc_2,2.23 //</l>\n</lg>\n\n<lg>\n<l>[[020]]</l>\n<l>vallabhānandanāmā ca vaṇiggaṇamahattaraḥ /</l>\n<l>aśiṣṭaḥ kulajanmanyo dāmbhikaśca viśeṣataḥ // Valc_2,2.24 //</l>\n</lg>\n\n<lg>\n<l>ityādīn suvahūn doṣānāropya paṇyajīviṣu /</l>\n<l>vallabhāya saṅkakoṭe rājā dūtaṃ vyasarjayat // Valc_2,2.25 //</l>\n</lg>\n\n<lg>\n<l>āsedhaṃ vipulaṃ cakre bhayaṃ maitraṃ ca darśayan /</l>\n<l>yena kena prakāreṇa taṃ vaśīkaraṇecchayā // Valc_2,2.26 //</l>\n</lg>\n\n<lg>\n<l>tadādade dviguṇitamanyāyena karaṃ bharam /</l>\n<l>māddādāvāharacchulkamasakṛcchaulkikacchalāt // Valc_2,2.27 //</l>\n</lg>\n\n<p>ityānandabhaṭṭaprokte vallālacarite vaṇigāvarṣaṇaṃ nāma dvitīyo 'dhyāyaḥ /</p>\n\n</div>\n<div>\n\n<lg>\n<l>atha tṛtīyo 'dhyāyaḥ /</l>\n<l>ekadāruhya javanamaśvaṃ rājā yadṛcchayā /</l>\n<l>prayayau dhavaleśvaryyāstīn rucirakānanam // Valc_2,3.1 //</l>\n</lg>\n\n<lg>\n<l>upakūleṣu ramyeṣu vaneṣu saikateṣu ca /</l>\n<l>bhramamāṇo dadarśāsau nadītīravicāriṇīm // Valc_2,3.2 //</l>\n</lg>\n\n<lg>\n<l>varttulau sphuṭakeśorau dṛḍhāvaviralau kucau /</l>\n<l>lajjayā vasanāntena chādayantīṃ sulocanām // Valc_2,3.3 //</l>\n</lg>\n\n<lg>\n<l>sukeśāṃ śuddhadaśanāṃ bālāṃ sarasijānanām /</l>\n<l>tanvaṅgīṃ sukomalāṅgīṃ sunāsāṃ mṛduhāsinīm // Valc_2,3.4 //</l>\n</lg>\n\n<lg>\n<l>vṛhannitambavimbāḍhyāṃ sukapolāṃ manoharām /</l>\n<l>sa hitāmekayā sakhyā sthalajāmiva padminīm // Valc_2,3.5 //</l>\n</lg>\n\n<lg>\n<l>tasyāḥ paramakāminyāḥ lalitādvadanāmbujāt /</l>\n<l>apivallāvaṇyarasaṃ rājño nayanaṣaṭpadaḥ // Valc_2,3.6 //</l>\n</lg>\n\n<lg>\n<l>unmādanakaṭākṣeṇa vividdhāṅgo mahīpatiḥ /</l>\n<l>tāṃ vilokya yayau tūrṇaṃ manmathasya vidheyatām // Valc_2,3.7 //</l>\n</lg>\n\n<lg>\n<l>[[022]]</l>\n<l>upaprayāya suśroṇiṃ sa tāṃ padmanibhekṣaṇām /</l>\n<l>paśyanneva nirnimeṣaṃ tiṣṭhantīṃ vākyamabravīt // Valc_2,3.8 //</l>\n</lg>\n\n<p>rājovāca:\n<lg>\n<l>netreṇa nīlakamalaṃ kamalaṃ mukhena</l>\n<l>kundena dantamadhareṇa supakvavimbam /</l>\n<l>gātreṇa campakadalaṃ paribhūya bhāsi</l>\n<l>kā tvaṃ sarittaṭavane vanadevateva // Valc_2,3.9 //</l>\n</lg></p>\n\n<lg>\n<l>sāmantasaṅghaparisevitapādapadmo</l>\n<l>vaidhavyakāraṇavidhiḥ parasundarīṇām /</l>\n<l>vallālasenanṛpatistava kundadanti</l>\n<l>yāto vidheyaviṣayaḥ kuru netrapātam // Valc_2,3.10 //</l>\n</lg>\n\n<lg>\n<l>tacchrutvā jātarāgā sā bhāvamāvṛṇvatī tadā /</l>\n<l>kiñcidavāṅmukhī prāha nṛpatiṃ mṛdususvanā // Valc_2,3.11 //</l>\n</lg>\n\n<lg>\n<l>kanyovāca:</l>\n<l>ācakṣva maivamavanīśvara māṃ kumārīm /</l>\n<l>vaṃśaḥ kva te vidhubhavaḥ kvaca sambhavo me // Valc_2,3.12 //</l>\n</lg>\n\n<lg>\n<l>carmmārakoritanayā viditāsmi loke /</l>\n<l>nāhaṃ tvayā hyakulajā pariṇetumarhā // Valc_2,3.13 //</l>\n</lg>\n\n<lg>\n<l>rājovāca:</l>\n<l>kiṃ vyāmohayase bāle korikanyetivādinī /</l>\n<l>carmmāryyā īdṛśaṃ rūpaṃ kiṃ syāt bhuvanamohanam // Valc_2,3.14 //</l>\n</lg>\n\n<lg>\n<l>carmmārasya nāsi kanyā pālakaḥ sa tu kevalam /</l>\n<l>rājakanyāsi bhadre tvaṃ dhruvameva na saṃśayaḥ // Valc_2,3.15 //</l>\n</lg>\n\n<lg>\n<l>ko vā kāpuruṣo loke bhavedīdṛk varānane /</l>\n<l>yastvāṃ nidhimiva prāpyāmūlyaṃ karagataṃ tyajet // Valc_2,3.16 //</l>\n</lg>\n\n<lg>\n<l>kulajākulajā vāsi tvameva hṛdayapriyā /</l>\n<l>āyāhi tvaṃ mayā sārddhaṃ tvāṃ nayāmi nijaṃ puram // Valc_2,3.17 //</l>\n</lg>\n\n<lg>\n<l>tacchratvā vacanaṃ tasya rājñaḥ sācīkṛtekṣaṇā /</l>\n<l>sā sakhīṃ nodayāmāsa vaktuṃ tatrocitaṃ tadā // Valc_2,3.18 //</l>\n</lg>\n\n<lg>\n<l>sakhyuvāca:</l>\n<l>yadyasyāḥ pāṇiṃ vidhinā grahītuṃ kṛtaniścayaḥ /</l>\n<l>tadaināṃ naya te sārddhameṣātmānaṃ dadāti te // Valc_2,3.19 //</l>\n</lg>\n\n<lg>\n<l>rājovāca:</l>\n<l>gāndharveṇa vidhānena iyaṃ prāptā svayaṃvarā /</l>\n<l>patitvena bhavāmyasyā iyaṃ me jīviteśvarī // Valc_2,3.20 //</l>\n</lg>\n\n<lg>\n<l>[[024]]</l>\n<l>ityuktvā korikanyāṃ sa punareva jagāda tām /</l>\n<l>sumukhīṃ paramānandasandohavikacānanaḥ // Valc_2,3.21 //</l>\n</lg>\n\n<lg>\n<l>rājovāca:</l>\n<l>cala mama sākaṃ bhava mama bhāryyā svārohedaṃ varayānam /</l>\n<l>avarodhe svāminī ca bhava mama caivāntaḥpurāṇām // Valc_2,3.22 //</l>\n</lg>\n\n<lg>\n<l>ityuktvā smayamānastvāṃ vepamānāṃ samagrahīt /</l>\n<l>sasakhīṃ yāpya yānena nināya vikramaṃ puram // Valc_2,3.23 //</l>\n</lg>\n\n<p>tatastāmanavadyāṅgīṃ svasya gehe nyaveśayan\n<l>bubhuje kāmato rājā rājakṛtye hatādaraḥ // Valc_2,3.24 //</l></p>\n\n<lg>\n<l>atyantaṃ lālitā sātu rājñā carmmāradārikā /</l>\n<l>siṣeve 'varodhamadhye calaccāmaramārutam // Valc_2,3.25 //</l>\n</lg>\n\n<lg>\n<l>śuddhāntagatayā sārddhaṃ viharan sa tayā sukham /</l>\n<l>nṛpatirbubudhe naiva kālātikramaṇaṃ mahat // Valc_2,3.26 //</l>\n</lg>\n\n<p>ityānandabhaṭṭaprokte vallālacarite sundarīsamāgamo nāma tṛtīyo 'dhyāyaḥ /</p>\n\n</div>\n<div>\n\n<lg>\n<l>caturtho 'dhyāyaḥ</l>\n<l>tataḥ kālena kiyatā krīḍāratnasamutsukaḥ /</l>\n<l>ekadāntaḥpuraṃ rājā viveśa rajanīmukhe // Valc_2,4.1 //</l>\n</lg>\n\n<lg>\n<l>praviśya śayanāgāraṃ dayitāṃ bhūmiśāyinīm /</l>\n<l>dadṛśe sukumārāṅgīṃ kṛttamūlalatāmiva // Valc_2,4.2 //</l>\n</lg>\n\n<lg>\n<l>vāsasā mukhamācchādya rudatīṃ kamalekṣaṇām /</l>\n<l>aduḥkhārhāṃ priyatarāmātmano jīvitādapi // Valc_2,4.3 //</l>\n</lg>\n\n<lg>\n<l>tāṃ dṛṣṭvā malinākārāṃ luṭhantīṃ dharaṇītale /</l>\n<l>jughūrṇa mastakaṃ tasya netrābhyāṃ dadṛśe tamaḥ // Valc_2,4.4 //</l>\n</lg>\n\n<lg>\n<l>vismayāno narapatistasyā nayanajaṃ jalaṃ /</l>\n<l>parimṛjyākulībhūtaḥ sabhayaṃ vākyamabravīt // Valc_2,4.5 //</l>\n</lg>\n\n<lg>\n<l>rājovāca:</l>\n<l>kiṃnvidaṃ mṛgaśāvākṣi netrābhyāṃ sravate jalam /</l>\n<l>avāṅmukhī kimarthaṃ tvaṃ bhūmāveva viluṇṭhase // Valc_2,4.6 //</l>\n</lg>\n\n<lg>\n<l>natvahaṃ vipriyaṃ kiñcidakārṣaṃ tava bhāmini /</l>\n<l>krandanena duḥkhayase kathaṃ māṃ tanumadhyame // Valc_2,4.7 //</l>\n</lg>\n\n<lg>\n<l>kathaṃ kausumbhavasanaṃ sauvarṇambā śucismite /</l>\n<l>nānugṛhṇāsi suśroṇi maṇivījapayodhare // Valc_2,4.8 //</l>\n</lg>\n\n<lg>\n<l>[[026]]</l>\n<l>dhammillaracanā subhru mallīdāmnā sugandhinā /</l>\n<l>kucayoścandralekheva patrāṅkā ca na kāritā // Valc_2,4.9 //</l>\n</lg>\n\n<lg>\n<l>purānitambasaṃsargāt yatte sārasanottamam /</l>\n<l>śobhitaṃ nādhunā bhūmau patitaṃ tadvirājate // Valc_2,4.10 //</l>\n</lg>\n\n<lg>\n<l>maktāvalī bhrājate na cyutā tava kucadvayāt /</l>\n<l>graiveyakaṃ cyutaṃ kaṇṭhādanābharaṇatāṃ gatam // Valc_2,4.11 //</l>\n</lg>\n\n<lg>\n<l>pūrṇimākaumudīkāntinirjjitasmitaśobhinā /</l>\n<l>kiṃ no vadasi vaktena kuśeśayasugandhinā // Valc_2,4.12 //</l>\n</lg>\n\n<lg>\n<l>sarvvathāmbujapatrākṣi tavāsmi vacanaṅkaraḥ /</l>\n<l>pratīkṣante tavādeśaṃ majjanāśca sadā priye // Valc_2,4.13 //</l>\n</lg>\n\n<lg>\n<l>kathaṃ nādiśase prāgvat smitapūrvvābhibhāṣiṇi /</l>\n<l>prapannaṃ prapade prāptaṃ dāsaṃ himakarānane // Valc_2,4.14 //</l>\n</lg>\n\n<lg>\n<l>tvattvaḥ priyatarā nānyā varttate mama sundari /</l>\n<l>tvaṃ hi me jīvanaṃ prāṇāḥ tvaṃ hi me paramā gatiḥ // Valc_2,4.15 //</l>\n</lg>\n\n<lg>\n<l>śravaṇāmṛtavākyena māṃ jīvaya suhāsini /</l>\n<l>kāyasthañcāpyakāyasthaṃ sphurantamapi māṃ mṛtam // Valc_2,4.16 //</l>\n</lg>\n\n<lg>\n<l>dāsye pratyayakāriṇyāḥ koṭiṃ pratyayakāriṇi /</l>\n<l>ratnālaṅkārabhāraṃ vā yatte manasi varttate // Valc_2,4.17 //</l>\n</lg>\n\n<lg>\n<l>apyahaṃ lakṣmaṇaṃ jahyām tvatpriyārthaṃ varānane /</l>\n<l>gāṅgeyaṃ sāgaraṃ bāle praviśeyam hutāśanam // Valc_2,4.18 //</l>\n</lg>\n\n<lg>\n<l>[[027]]</l>\n<l>kimābhīlakāraṇaṃ te jīviteśvari kathyatām /</l>\n<l>tatpriyaṃ prākariṣyāmi śape te lalitāṅghriṇā // Valc_2,4.19 //</l>\n</lg>\n\n<lg>\n<l>nirīkṣase kiṃ na subhru preṣya māṃ tava sundari /</l>\n<l>kenāvamānitāsi tvamagnau kaḥ śalabhāyate // Valc_2,4.20 //</l>\n</lg>\n\n<lg>\n<l>anāṭyaḥ ko bhavedāḍhyaḥ āḍhyo yāyādanāṭyatām /</l>\n<l>ko vaddho mucyatāmadya ko 'vadhyo vā nihanyatām // Valc_2,4.21 //</l>\n</lg>\n\n<lg>\n<l>śrutvaivaṃ bhāṣitaṃ tasya kāmasya vaśavarttinaḥ /</l>\n<l>sābhimānavatī rājñaḥ sthitā natamukhī tadā // Valc_2,4.22 //</l>\n</lg>\n\n<lg>\n<l>vyāvṛttavadanaṃ rāmā kiñcit sācīkṛtekṣaraṇā /</l>\n<l>sakṛdvilokya nṛpatiṃ tasthau natamukhī punaḥ // Valc_2,4.23 //</l>\n</lg>\n\n<lg>\n<l>śvāsakampadṛḍhorojā sphuradvimbādharā tataḥ /</l>\n<l>parimṛjyāñcalenāsraṃ babhāṣe gadgadasvanā // Valc_2,4.24 //</l>\n</lg>\n\n<lg>\n<l>padmākṣyuvāca:</l>\n<l>yadi te matpriyaṃ kāryyaṃ māṃ preṣaya piturgṛham /</l>\n<l>duḥkhārhāṃ duḥkhinīṃ nātha kānanāntaracāriṇīm // Valc_2,4.25 //</l>\n</lg>\n\n<lg>\n<l>bhoginīṃ kṛpāṇāṃ māṃ mannāmadheyañca vismara /</l>\n<l>rājyaṃ bhuṅkṣva mahārāja māṃ vihāya sukhaṃ sadā // Valc_2,4.26 //</l>\n</lg>\n\n<lg>\n<l>prāptosi sumahaddukhaṃ nṛpate mama kāraṇāt /</l>\n<l>deśadeśāntare kānta maddhaitostvaṃ kalaṅkabhāk // Valc_2,4.27 //</l>\n</lg>\n\n<lg>\n<l>[[028]]</l>\n<l>rājñāṃ vā rājaputrāṇāṃ prājñānāmabhijanmanām /</l>\n<l>purā nājñāsiṣaṃ nātha prakṛtiṃ vanacāriṇī // Valc_2,4.28 //</l>\n</lg>\n\n<lg>\n<l>adya lokacaritrāṇāṃ jātābhijñāvanīpate /</l>\n<l>jīveyaṃ yadi paśyeyaṃ tadā kiṃ kiṃ na kilbiṣam // Valc_2,4.29 //</l>\n</lg>\n\n<lg>\n<l>dhanādau nahi me kāryyaṃ kimalaṅkaraṇādinā /</l>\n<l>patitvā dhavaleśvaryyāṃ nimajjeyamahaṃ dhruvam // Valc_2,4.30 //</l>\n</lg>\n\n<lg>\n<l>evaṃ vilapamānāṃ tāṃ vallālaḥ kṣauṇipālakaḥ /</l>\n<l>praveśayan vakṣasīva tāṃ punarvākyamabravīt // Valc_2,4.31 //</l>\n</lg>\n\n<lg>\n<l>rājovāca:</l>\n<l>śiro me ghūrṇate jāye vadanañca viśuṣyati /</l>\n<l>kimu tatkāraṇaṃ yasmāt tvamevaṃ bhṛśamākulā // Valc_2,4.32 //</l>\n</lg>\n\n<lg>\n<l>tvaṃ hi me jīvanaṃ patni tvaṃ hi me paramaṃ tapaḥ /</l>\n<l>tvameva me rājadharmmaḥ prāṇānāmīśvarī ca me // Valc_2,4.33 //</l>\n</lg>\n\n<lg>\n<l>tvayā hīnaṃ na kāṅkṣeyaṃ kāñcīśatvamapi priye /</l>\n<l>tvayā saha viśālākṣi vane vāso varaṃ mama // Valc_2,4.34 //</l>\n</lg>\n\n<lg>\n<l>prāṇā api mayā śakyāstyaktuṃ na tvāṃ kadācana /</l>\n<l>śaknuyāmasitāpāṅgi kalaṅkeṣu ca kā kathā // Valc_2,4.35 //</l>\n</lg>\n\n<lg>\n<l>[[029]]</l>\n<l>pādānataṃ mahādevi kiṃ nānukampase patim /</l>\n<l>prāṇairmmama śāpitāsi vada trailokyasundari // Valc_2,4.36 //</l>\n</lg>\n\n<lg>\n<l>tvameva mahiṣī rājñi bharttāhaṃ te mahāguruḥ /</l>\n<l>ācakṣa hṛdgataṃ bhāvameṣohaṃ vihitāñjaliḥ // Valc_2,4.37 //</l>\n</lg>\n\n<lg>\n<l>patāmi tvatpadau mūrddhnā kasmānna dayase patim /</l>\n<l>bhaktamanyāsvanāsaktaṃ prasīdāmbajalocane // Valc_2,4.38 //</l>\n</lg>\n\n<lg>\n<l>evaṃ tadā vyāharantaṃ rājānamutpalekṣaṇā /</l>\n<l>uvāca dāruṇaṃ vākyamucchasantī muhurmuhuḥ // Valc_2,4.39 //</l>\n</lg>\n\n<lg>\n<l>rājñyuvāca:</l>\n<l>avaktavyamapi svāmin tvāṃ vadāmi śṛṇa prabho /</l>\n<l>ākarṇya ca prāṇanātha yatkarttavyaṃ tadācara // Valc_2,4.40 //</l>\n</lg>\n\n<lg>\n<l>bharttā hi rakṣakaḥ strīṇāṃ yuvatīnāṃ viśeṣataḥ /</l>\n<l>bharttāraṃ yadi no vacmi kaṃ vadāmi sayauvanā // Valc_2,4.41 //</l>\n</lg>\n\n<lg>\n<l>bharttā gatirhi nārīnāṃ bharttā paramadevatā /</l>\n<l>brāhmaṇasya mukhāt pitrālaye deva mayā śrutam // Valc_2,4.42 //</l>\n</lg>\n\n<lg>\n<l>pātivratyaṃ paro dharmmaḥ śrayate yoṣitāmiti /</l>\n<l>nāhamatyācarāmi tvāṃ manasāpi kadācana // Valc_2,4.43 //</l>\n</lg>\n\n<lg>\n<l>nāhaṃ prākṛtanārīva patibhaktivivarjjitā /</l>\n<l>hṛtpadmāsanamāsthāpya sadā tvāṃ pūjayāmyaham // Valc_2,4.44 //</l>\n</lg>\n\n<lg>\n<l>yenāhaṃ satataṃ pūjyā praṇipātena bhaktitaḥ /</l>\n<l>tenāhaṃ nīcavṛttena vimārgeṇāvamānitā // Valc_2,4.45 //</l>\n</lg>\n\n<lg>\n<l>[[030]]</l>\n<l>dhik taṃ sa kilviṣācāraḥ kāmāndho vyatthitendriyaḥ /</l>\n<l>mātaraṃ yaḥ kāmayate durātmā māṃ pativratām // Valc_2,4.46 //</l>\n</lg>\n\n<lg>\n<l>adya sāhaṃ gatā nātha pāyukṣālanamandiram /</l>\n<l>ekākinīmasau dṛṣṭvā smayannanusasāra mām // Valc_2,4.47 //</l>\n</lg>\n\n<lg>\n<l>bhītayā yanmayāhūtā sakhī tatra drutaṃ gatā /</l>\n<l>tato duṣṭātmanā nātha na tena malinīkṛtā // Valc_2,4.48 //</l>\n</lg>\n\n<lg>\n<l>dharmeṇa rakṣitā sāhaṃ tvām vadāmi yathāyatham /</l>\n<l>kampante mama gātrāṇi smṛtvā tasya kuceṣṭitam // Valc_2,4.49 //</l>\n</lg>\n\n<lg>\n<l>bhītāsmi kutsitācārāt tasmādahamarakṣitā /</l>\n<l>vipatsye nirṇāyakeva camūrāyodhanaṃ gatā // Valc_2,4.50 //</l>\n</lg>\n\n<lg>\n<l>ityuktvā dāruṇaṃ vākyaṃ krūrā vallālavallabhā /</l>\n<l>virarāmotsṛjantyasraṃ tadā vallabhavakṣasi // Valc_2,4.51 //</l>\n</lg>\n\n<lg>\n<l>tacchrutvā vacanaṃ rājā priyāsyakamalacyutam /</l>\n<l>kopenāsau prajajvāla dāveneva dharādharaḥ // Valc_2,4.52 //</l>\n</lg>\n\n<lg>\n<l>tadā kruddhasya mlecchāsyasadṛśāsyamahīkṣitaḥ /</l>\n<l>sphurat sarvvāṅgasya netrayugalaṃ lohitāyate // Valc_2,4.53 //</l>\n</lg>\n\n<lg>\n<l>tāṃ vāraṇavallabhoru vallālo vallabhāṃ tataḥ /</l>\n<l>putre daṇḍaṃ pratijñāya sāntvayāmāsa viklavām // Valc_2,4.54 //</l>\n</lg>\n\n<lg>\n<l>putraduśceṣṭitaṃ dhyāyan talpe kopākulo nṛpaḥ /</l>\n<l>jāgradeva yāminīṃ tāṃ kathañcidatyavāhayat // Valc_2,4.55 //</l>\n</lg>\n\n<p>ityānandabhaṭṭaprokte vallālacarite dayitāprasādhanaṃ nāma caturtho 'dhyāyaḥ /</p>\n\n</div>\n<div>\n\n<p>[[032]]</p>\n\n<p>atha pañcamo 'dhyāyaḥ</p>\n\n<lg>\n<l>utthāyāharmmukhe rājā krodhamāhārayan bhṛśam /</l>\n<l>ghātukānādiśaddhantumupāṃśu tanayaṃ priyam // Valc_2,5.1 //</l>\n</lg>\n\n<lg>\n<l>śrutvā svasya badhādeśaṃ tapasvī lakṣmaṇamastataḥ /</l>\n<l>vyākulo mantrayāmāsa kāntayā saha nirjjane // Valc_2,5.2 //</l>\n</lg>\n\n<lg>\n<l>rajanyāṃ gāhamānāyāmāmantrya rahasi priyām /</l>\n<l>guptāṃ taraṇimāruhya palāyata mahābhayāt // Valc_2,5.3 //</l>\n</lg>\n\n<lg>\n<l>prabhātāyāṃ vibhāvaryyāṃ jñātvā tasya palāyanam /</l>\n<l>durgāvāḍīṃ yayau rājā cintājṛmbhavilocanaḥ // Valc_2,5.4 //</l>\n</lg>\n\n<lg>\n<l>praviśan mandiraṃ tatra bhittikāyāṃ mahīpatiḥ /</l>\n<l>svasnuṣālikhitaṃ ślokaṃ dṛṣṭvemamapaṭhat svayam // Valc_2,5.5 //</l>\n</lg>\n\n<lg>\n<l>patatyavirataṃ vāri nṛtyanti śikhino mudā /</l>\n<l>adya kāntaḥ kṛtānto vā duḥkhasyāntaṃ kariṣyati // Valc_2,5.6 //</l>\n</lg>\n\n<lg>\n<l>ślokametaṃ vācayitvā vallālo dharaṇīpatiḥ /</l>\n<l>putrasnehacalaccittaḥ kaivarttānājuhāva ha // Valc_2,5.7 //</l>\n</lg>\n\n<lg>\n<l>tān prāptānabravīdrājā haṃho naukarmmajīvinaḥ /</l>\n<l>matpriyaṃ yadi karttavyaṃ śrayatāṃ vacanaṃ mama // Valc_2,5.8 //</l>\n</lg>\n\n<lg>\n<l>ito 'pakrāntastanayo lakṣmaṇaḥ krodhalakṣaṇaḥ /</l>\n<l>yuṣmabhyamīpsitaṃ dadyāmanviṣyānayatāñjasā // Valc_2,5.9 //</l>\n</lg>\n\n<lg>\n<l>nāvikā ūcuḥ:</l>\n<l>bhūdhare kandare durge kāntāre salileśvare /</l>\n<l>pātāle vānayiṣyāmastiṣṭhantamapi mācirāt // Valc_2,5.10 //</l>\n</lg>\n\n<lg>\n<l>ityuktvā cābhivādyātha rājānaṃ nāvikā mudā /</l>\n<l>ānetuṃ lakṣmaṇaṃ jagmuḥ kṛtvā kolāhalaṃ bhṛśam // Valc_2,5.11 //</l>\n</lg>\n\n<lg>\n<l>aritrāṇāṃ dvisaptatyā vāhayantastarīṃ drutam /</l>\n<l>āninyurlakṣmaṇaṃ dvābhyāmahobhyāṃ jālajīvinaḥ // Valc_2,5.12 //</l>\n</lg>\n\n<lg>\n<l>tatastebhyo dadau rājā santoṣavimalānanaḥ /</l>\n<l>dhanaratnavastrabhārān hālikyañcopajīvanam // Valc_2,5.13 //</l>\n</lg>\n\n<p>ityānandabhaṭṭaprokte vallālacarite lakṣmaṇānayanaṃ nāma pañcamo 'dhyāyaḥ /</p>\n\n</div>\n<div>\n\n<p>[[034]]</p>\n\n<p>atha ṣaṣṭhodhyāyaḥ</p>\n\n<lg>\n<l>athāsti śaivaiḥ sakalaiśca śāktaiḥ sauraistathā vaiṣṇavagāṇapatyaiḥ /</l>\n<l>upāsikopāsakadaṇḍibhiśca vandyaḥ sadā bhikṣukabhikṣuṇībhiḥ // Valc_2,6.1 //</l>\n</lg>\n\n<lg>\n<l>vipraiśca kṣetraiḥ varigajaiśca śūdraiḥ sannyāsibhi rmānuṣamānuṣībhiḥ /</l>\n<l>sarvvaiśca pūjyo varadaḥ prasiddha u mādhavograḥ kila devadevaḥ // Valc_2,6.2 //</l>\n</lg>\n\n<p>athānādimahāliṅgaṃ pūrvvasmin gauḍmaṇḍale /\n<l>gatāḥ sma pūjituṃ devaṃ mānavā ugramādhavam // Valc_2,6.3 /</l>\n<lg>\n<l>brāhmaṇāḥ kṣatriyāḥ sarvve vaiśyāśca manujādayaḥ /</l>\n<l>satśūdrādyāśca śūdrāśca mahāsthānamupāgatāḥ // Valc_2,6.4</l>\n</lg>\n<lg>\n<l>kecit puṣpāṇi saṃgṛhya dhūpadīpānathāpare /</l>\n<l>kecit gandhañca naivedyān kecit vyajanacāmarān // Valc_2,6.5 //</l>\n</lg></p>\n\n<lg>\n<l>kecicchatrāṇi ratnāni dāmnaśca vasanāni ca /</l>\n<l>ityādīni samāgṛhya te dravyāṇi samāgatāḥ // Valc_2,6.6 //</l>\n</lg>\n\n<lg>\n<l>ṣaḍārttavaiḥ prasūnaiśca karavīrādibhirjanāḥ /</l>\n<l>svabhuvaṃ pūjayāmāsa rdhūpaiśca candanādibhiḥ // Valc_2,6.7 //</l>\n</lg>\n\n<lg>\n<l>vāribhistīrthajaiḥ svacchaiḥ kuṅkumaiḥ saha rañjitaiḥ /</l>\n<l>śaṅkaraṃ snāpayāmāsuḥ śītalaiśca sugandhibhiḥ // Valc_2,6.8 //</l>\n</lg>\n\n<lg>\n<l>dadu rghṛtapradīpān ca tailadīpānathāpare /</l>\n<l>kṣīrārghañca dadustatra pādyañcāmalavāribhiḥ // Valc_2,6.9 //</l>\n</lg>\n\n<lg>\n<l>gopāyasai rgoghṛtaiśca madhukuṅkumakarpūraiḥ /</l>\n<l>pañcāmṛtaiḥ keśaraiśca guḍaiśca śarkarairapi // Valc_2,6.10 //</l>\n</lg>\n\n<lg>\n<l>candanaśca sugandhaśca pañcagandhai rmudāpare /</l>\n<l>śaṅkaraṃ lepayāmāsu rmānavā bhaktitatparāḥ // Valc_2,6.11 //</l>\n</lg>\n\n<lg>\n<l>śālyannamodanairyuktaṃ paramānnaṃ dadu rmudā /</l>\n<l>laḍḍukāñca piṣṭakāñca naivedyān vividhānapi // Valc_2,6.12 //</l>\n</lg>\n\n<lg>\n<l>patākān sthāpayāmāsuścalaccīnāṃśukān tathā /</l>\n<l>nanṛtuśca jaguḥ kecit kecit ghaṇṭāmavīvadan // Valc_2,6.13 //</l>\n</lg>\n\n<lg>\n<l>suvarṇaṃ rajataṃ tāmraṃ daduḥ kecit svayambhuve /</l>\n<l>daduśca pañcaratnāni saha lājākṣatai rnarāḥ // Valc_2,6.14 //</l>\n</lg>\n\n<lg>\n<l>karoddharttanatāmbalamukhavāsān dadustathā /</l>\n<l>devasyārūrupan mūrddhni durvvāpuṣpākṣatāni ca // Valc_2,6.15 //</l>\n</lg>\n\n<lg>\n<l>evaṃ pañcopacāreṇa mānavā bhūsurādayaḥ /</l>\n<l>śivamīju rjapañcakruḥ pracakruśca pradakṣiṇām // Valc_2,6.16 //</l>\n</lg>\n\n<lg>\n<l>nṛtyai rgītai rmahotsāhaiḥ vādyaiśca madhurasvanaiḥ /</l>\n<l>hāṃ huṅkāraiḥ samullāsairvāhayannugramādhavam // Valc_2,6.17 //</l>\n</lg>\n\n<lg>\n<l>[[036]]</l>\n<l>kecitpañcāṅgayuktena sāṣṭāṅgena tathāpare /</l>\n<l>praṇemuścārpayāmāsuḥ stotrañca madhurasvanaiḥ // Valc_2,6.18 //</l>\n</lg>\n\n<lg>\n<l>bhallakai rjhallarībhiśca mṛdaṅgairmarddalaistathā /</l>\n<l>muralībhiśca tantrībhiḥ kecidījuḥ svayambhuvam // Valc_2,6.19 //</l>\n</lg>\n\n<lg>\n<l>jayamaṅgalagāthābhirdhāraṇībhiśca gītibhiḥ /</l>\n<l>śaṅkaraṃ bhikṣubhikṣuṇyarījurgānaiśca bhāṣajaiḥ // Valc_2,6.20 //</l>\n</lg>\n\n<lg>\n<l>susvarai rvedapāṭhaiśca viprā vedavidāṃ varāḥ /</l>\n<l>kṣatriyā svarṇaratnādichatrakaiśca mahottamaiḥ // Valc_2,6.21 //</l>\n</lg>\n\n<lg>\n<l>vaṇikāścūḍāmaṇibhiḥ sauvarṇai rbilvapatrakaiḥ /</l>\n<l>śūdrāśca pūjayāmāsu rvividhaiśca kriyāphalaiḥ // Valc_2,6.22 //</l>\n</lg>\n\n<lg>\n<l>athānye āgatā ye ca jātayo rajakādayaḥ /</l>\n<l>te sarvve dūrataḥ sthitvā praṇemuśca punaḥ punaḥ // Valc_2,6.23 //</l>\n</lg>\n\n<p>ityānandabhaṭṭaprokte vallālacarite ugramādhavapūjanaṃ nāma ṣaṣṭhodhyāyaḥ /</p>\n\n</div>\n<div>\n\n<p>atha saptamā 'dhyāyaḥ</p>\n\n<lg>\n<l>kasmiṃścit kāle padmākṣī vallāladayitā purā /</l>\n<l>śaṅkaraṃ pūjituṃ tatra mahāsthānamupāgatā // Valc_2,7.1 //</l>\n</lg>\n\n<lg>\n<l>gṛhītvā bahudravyāṇi haimāni rājatāni ca /</l>\n<l>ātapatrañca devasya devyāśca karṇapālikām // Valc_2,7.2 //</l>\n</lg>\n\n<lg>\n<l>prālambikāñca kaṭakaṃ kirīṭaṃ kaṇṭhabhūṣaṇam /</l>\n<l>aṅgadaṃ kaṅkaṇaṃ sāraśanañca nūpurādikam // Valc_2,7.3 //</l>\n</lg>\n\n<lg>\n<l>vastrāṇi ca mahārhāṇi patākāśca dhvajāni ca /</l>\n<l>yajñasūtrāṇi gandhāni nānopakaraṇāni ca // Valc_2,7.4 //</l>\n</lg>\n\n<lg>\n<l>arcayāmāsa devaṃ sā devīṃ ca sa purohitaḥ /</l>\n<l>naivedye stairalaṅkāraicchatreṇa ca paraṃ mudā // Valc_2,7.5 //</l>\n</lg>\n\n<lg>\n<l>pūjayitvā gatā devī sāruhya hayanaṃ varam /</l>\n<l>purohitaḥ sthitastatra dravyāṇāmaṃśakāṅkṣayā // Valc_2,7.6 //</l>\n</lg>\n\n<lg>\n<l>sa mahāntam dharmmagiriṃ valadeva uvāca ha /</l>\n<l>bhadanta dehi me bhāgam matprāpyamacireṇa bhoḥ // Valc_2,7.7 //</l>\n</lg>\n\n<lg>\n<l>tacchratvā tadvacaḥ sthānādhipaḥ sa pratyuvāca tam /</l>\n<l>adadāma na kasmaicit bhāgameva kadācana // Valc_2,7.8 //</l>\n</lg>\n\n<lg>\n<l>[[038]]</l>\n<l>ato na dadyāṃ bhavate gaccha gaccha gṛhaṃ vraja /</l>\n<l>itthaṃ tābhyāmabhūttatra vākpāruṣyaṃ kiyatkṣaṇam // Valc_2,7.9 //</l>\n</lg>\n\n<lg>\n<l>valadevastataḥ kraddho devaleśaṃ śaśāpa ha /</l>\n<l>nipatadhvamare mūḍha na te bhadraṃ bhaviṣyati // Valc_2,7.10 //</l>\n</lg>\n\n<lg>\n<l>śrutvā taddevaleśastvaṃ krodhamlecchānanānanaḥ /</l>\n<l>valadevaṃ gaṇḍadeśe capeṭena vyatītaḍat // Valc_2,7.11 //</l>\n</lg>\n\n<lg>\n<l>ādiśat vyāyatān śiṣyān eṣopasāryyatāmiti /</l>\n<l>tataste puruṣāścakruḥ gurorājñāprapālanam /</l>\n<l>valadevastato 'gacchadrudannṛpatisannidhim // Valc_2,7.12 //</l>\n</lg>\n\n<lg>\n<l>ādyopāntaṃ yathāvṛttaṃ nṛpe sarvvamacīkathat /</l>\n<l>pārṣadyā brāhmaṇāścāpi cakrustasya samarthanam // Valc_2,7.13 //</l>\n</lg>\n\n<lg>\n<l>valadevasya vākyasya procuśca daṇḍyatāṃ gireḥ /</l>\n<l>evaṃ vijñāya rājāsāvapamānaṃ purodhasaḥ /</l>\n<l>manyunā sa prajajvāla vahninā paṭalaṃ yathā // Valc_2,7.14 //</l>\n</lg>\n\n<lg>\n<l>nirvvāsyatāṃ dharmmagirī rāṣṭrānme svagaṇaiḥ saha /</l>\n<l>iti rājā rudranāgamanvaśāt daṇḍanāyakam // Valc_2,7.15 //</l>\n</lg>\n\n<lg>\n<l>nidhirguṇānāṃ svajanaikabandhuḥ satyaṃ vidhāturdvijavaryyavākyam /</l>\n<l>cakāra rāṣṭrāt sa vahiṣkṛtaṃ taṃ gaṇena sārddhaṃ kila rājasiṃhaḥ // Valc_2,7.16 //</l>\n</lg>\n\n<p>ityānandabhaṭṭaprokte vallālacarite devalānāṃ nirvvāsanaṃ nāma saptamo 'dhyāyaḥ /</p>\n\n</div>\n<div>\n\n<p>[[040]]\natha aṣṭamo 'dhyāyaḥ</p>\n\n<lg>\n<l>oṁ namaḥ śivāya |</l>\n<l>nārāyaṇaṃ namaskṛtya narañcaiva narottamam /</l>\n<l>devīṃ svarasvatīṃ vyāsaṃ tatojayamudīrayet // Valc_2,8.1 //</l>\n</lg>\n\n<lg>\n<l>oṁ namo bhagavate vāsudevāya |</l>\n<l>namo 'stu siṃhagiraye prabhave 'dbhutaśaktaye /</l>\n<l>vallālabhūpati rninye mārge yena sanātane // Valc_2,8.2 //</l>\n</lg>\n\n<lg>\n<l>atha śrīvallālasenaḥ purā gauḍe purottame /</l>\n<l>nānāratnajvalatśobhāsabhāyāṃ sukhamāsata // Valc_2,8.3 //</l>\n</lg>\n\n<lg>\n<l>nīlakuñcitakeśāntavyālolacūrṇakuntalāḥ /</l>\n<l>sabhājanākṣibhramaraiḥ pīyamānamukhāmbujāḥ // Valc_2,8.4 //</l>\n</lg>\n\n<lg>\n<l>kañcukitastanābhogāḥ kvanadvalayakaṅkaṇāḥ /</l>\n<l>suvastrāścārusarvvāṅgyaḥ āraktadaśanacchadāḥ // Valc_2,8.5 //</l>\n</lg>\n\n<lg>\n<l>āviṣkurvvadvāhumūlā nṛtyaddhastā iva striyaḥ /</l>\n<l>sevayanti nṛpaṃ tatra calaccāmaramārutaiḥ // Valc_2,8.6 //</l>\n</lg>\n\n<lg>\n<l>rājanyā rājaputrāśca vāvadūkaviṭādayaḥ /</l>\n<l>upāsate sma vallālaṃ brāhmaṇāśca mahaujasaḥ // Valc_2,8.7 //</l>\n</lg>\n\n<lg>\n<l>gītai rhallīṣai rlāsyaiśca naṭyo hariṇalocanāḥ /</l>\n<l>bhrukuṃśāśca vādyavido vādyaiścaramayanti tam // Valc_2,8.8 //</l>\n</lg>\n\n<lg>\n<l>kadācidvedavedāṅgopaniṣaddharmmaśāstravit /</l>\n<l>itihāsapurāṇānāṃ vettā lokanamaskṛtaḥ // Valc_2,8.9 //</l>\n</lg>\n\n<lg>\n<l>medhāvī nayavān vāgmī mahārājagururmuniḥ /</l>\n<l>yogīśvaro mahāprājñaḥ sarvvaśāstraviśāradaḥ // Valc_2,8.10 //</l>\n</lg>\n\n<lg>\n<l>bhaṭṭaḥ siṃhagiri rnāma śiṣyaiḥ parivṛtastadā /</l>\n<l>udbhāsayan diśaḥ sarvvāḥ śriyā paramayā jvalan // Valc_2,8.11 //</l>\n</lg>\n\n<lg>\n<l>sabhāsthaṃ rājavallālaṃ draṣṭukāmo manojavaḥ /</l>\n<l>vadarikāśramoddeśaṃ bhraman tāmagamat sabhāṃ // Valc_2,8.12 //</l>\n</lg>\n\n<lg>\n<l>jayāśīrbhi rvarddhayantaṃ vilokya nṛpati rmunim /</l>\n<l>pratyutpatyāsanāt tūrṇaṃ babande caraṇau muneḥ // Valc_2,8.13 //</l>\n</lg>\n\n<lg>\n<l>dattvāsanaṃ tatastasmai bhaktyā prītyā ca pārthivaḥ /</l>\n<l>dhanaiḥ ratnai ryathākāmaiḥ pūjayāmāsa yatnataḥ // Valc_2,8.14 //</l>\n</lg>\n\n<lg>\n<l>vallālenārccito rājñā muniḥ prītamanāstadā /</l>\n<l>anāmayañcāvyayañya paryyapṛcchajjaneśvaram // Valc_2,8.15 //</l>\n</lg>\n\n<lg>\n<l>valadevaṃ samāgamya sasmito munisattamaḥ /</l>\n<l>pratipūjya yathānyāyaṃ papraccha kuśalaṃ tadā // Valc_2,8.16 //</l>\n</lg>\n\n<lg>\n<l>sa hṛṣṭamānaso rājā bhaṭṭasiṃhagiriṃ munim /</l>\n<l>uvāca paramaprītastāpasaṃ dyotitaprabham // Valc_2,8.17 //</l>\n</lg>\n\n<lg>\n<l>[[042]]</l>\n<l>adya me saphalaṃ janma mahadgṛñca pavitritam /</l>\n<l>bhavadabhyāgamenaiva suprabhātā vibhāvarī // Valc_2,8.18 //</l>\n</lg>\n\n<lg>\n<l>tato viśrāntamālakṣya taṃ muniṃ saṃśitavratam /</l>\n<l>sukhāsīnamupāsīna uvāca bhuvaneśvaraḥ // Valc_2,8.19 //</l>\n</lg>\n\n<lg>\n<l>rājovāca:</l>\n<l>bhagavan sarvvaśāstrajñaḥ sarvajñaḥ sarvatattvavit /</l>\n<l>bhavato 'viditaṃ kiñcinnāstīti kṛpayā vada // Valc_2,8.20 //</l>\n</lg>\n\n<lg>\n<l>caturvvarṇasamutpattiṃ gotravaṃśādikaṃ śubham /</l>\n<l>varṇānāṃ śaṅkarotpattiṃ kathayasva ca me mune // Valc_2,8.21 //</l>\n</lg>\n\n<lg>\n<l>iti rājño vacaḥ śrutvā santoṣaviśadānanaḥ /</l>\n<l>pratyuvāca mahātejā stato nārāyaṇātmajaḥ // Valc_2,8.22 //</l>\n</lg>\n\n<lg>\n<l>siṃhagiriruvāca:</l>\n<l>śuśrūṣubhyo yathā rājan rājarṣibhyastaponidhiḥ /</l>\n<l>kṛṣṇadvaipāyaragaḥ prāha tathādya kathayāmi te // Valc_2,8.23 //</l>\n</lg>\n\n<lg>\n<l>vadarikāśrame puṇye devadāruvanālaye /</l>\n<l>nānāpakṣimṛgākīrṇe śāntikāntiniketane // Valc_2,8.24 //</l>\n</lg>\n\n<lg>\n<l>hutahavyaṃ trikālajñaṃ maharṣiṃ cirajīvinam /</l>\n<l>vyāsaṃ rājarṣayaḥ susthaṃ praṇipatyopatasthire // Valc_2,8.25 //</l>\n</lg>\n\n<lg>\n<l>rājarṣaya ūcuḥ:</l>\n<l>gatāḥ sma naimiṣāraṇyaṃ purīṃ vārāṇasīmapi /</l>\n<l>bhavān na ca śuko dṛṣṭaḥ sauti vāṃ śaunakādayaḥ // Valc_2,8.26 //</l>\n</lg>\n\n<lg>\n<l>diṣṭyā dṛṣṭo 'si bhagavaṃ ścireṇādya girāviha /</l>\n<l>suciraṃ mārgamāṇānāṃ kṛṣṇo bhaktimatāmiva // Valc_2,8.27 //</l>\n</lg>\n\n<lg>\n<l>vibhājitastvayā vedaḥ purā satyavatīsuta /</l>\n<l>itihāsapurāṇāni kathitānyanukampayā // Valc_2,8.28 //</l>\n</lg>\n\n<lg>\n<l>kathitaṃ dharmmaśāstrañca kaliḥ samprati varttate /</l>\n<l>kṛṣṇo 'pi palitaiḥ keśaiḥ śuklatāṃ gatavānasi // Valc_2,8.29 //</l>\n</lg>\n\n<lg>\n<l>atodya kathaya brahman svayameva mahāmune /</l>\n<l>purāṇaṃ dharmmatatvajña hyanugrāhyā vayaṃ tava // Valc_2,8.30 //</l>\n</lg>\n\n<lg>\n<l>bhavantaṃ nahi tyakṣyāmaḥ purāṇakathanaṃ vinā /</l>\n<l>baddho 'sti padayo rbhaktidāmabhi stvavaśo bhavān // Valc_2,8.31 //</l>\n</lg>\n\n<lg>\n<l>iti teṣāṃ vacaḥ śrutvā sa kiñcit prahasanniva /</l>\n<l>uvāca vāgvidāṃ śreṣṭhaḥ śrūyatāṃ kathayāmi vaḥ // Valc_2,8.32 //</l>\n</lg>\n\n<p>iti vallālacarite vyāsapurāṇe aṣṭamo 'dhyāyaḥ /</p>\n\n</div>\n<div>\n\n<p>[[044]]</p>\n\n<p>atha navamā 'dhyāyaḥ</p>\n\n<lg>\n<l>vyāsa uvāca:</l>\n<l>sahasraśīrṣā puruṣaḥ sahasrākṣaḥ sahasrapāt /</l>\n<l>sa bhūmiṃ viśvato vṛttvā atyatiṣṭhadaśāṅgulam // Valc_2,9.1 //</l>\n</lg>\n\n<lg>\n<l>tasmādvirāḍajāyata virājo 'dhipūruṣaḥ /</l>\n<l>tato 'bhidhyāyato rudro lalāṭācca vyajāyata // Valc_2,9.2 //</l>\n</lg>\n\n<lg>\n<l>candramā manaso jātaścakṣoḥ sūryyo 'jāyata /</l>\n<l>mukhādindraśca agniśca prāṇādvāyurajāyata // Valc_2,9.3 //</l>\n</lg>\n\n<lg>\n<l>marīcimatryaṅgirasaṃ pulastyaṃ pulahaṃ kratum /</l>\n<l>vaśiṣṭhañca mahātejāḥ so 'sṛjatsapta mānasān // Valc_2,9.4 //</l>\n</lg>\n\n<lg>\n<l>lokānāntu vivṛddhyarthaṃ mukhavāhūrupādataḥ /</l>\n<l>brāhmaṇaṃ kṣatriyaṃ vaiśyaṃ śūdrañca niravarttayat // Valc_2,9.5 //</l>\n</lg>\n\n<lg>\n<l>sṛjyamāmāḥ prajā naiva vivarddhante yadā yadā /</l>\n<l>dvidhā kṛtvātmano dehamarddhena puruṣo 'bhavat /</l>\n<l>arddhena nārī tasyāṃ sa sasṛje vividhāḥ prajāḥ // Valc_2,9.6 //</l>\n</lg>\n\n<lg>\n<l>divañca pṛthivīñcaiva mahimnā vyāpya tiṣṭhataḥ /</l>\n<l>pitḥṇāntu gaṇāḥ sapta purāṇe kathitā mayā // Valc_2,9.7 //</l>\n</lg>\n\n<lg>\n<l>vairājā agniṣvāttāśca tathā varhiṣadaḥ smṛtāḥ /</l>\n<l>sukālāśca haviṣmanta susvadhāścava somapāḥ // Valc_2,9.8 //</l>\n</lg>\n\n<lg>\n<l>eṣāmādyāstrayo bhūpāḥ pitaro 'mūrttayaḥ smṛtāḥ /</l>\n<l>sakālādyāśca catvāraḥ saptaivaite gaṇāḥ smṛtāḥ // Valc_2,9.9 //</l>\n</lg>\n\n<lg>\n<l>virāṭsutāḥ somasadaḥ agniṣvāttā marīcijāḥ /</l>\n<l>paulastyāśca barhiṣadaḥ sukālāśca vaśiṣṭhajāḥ /</l>\n<l>susvadhāḥ pulahājjātāḥ somapāstu kaveḥ sutāḥ // Valc_2,9.10 //</l>\n</lg>\n\n<lg>\n<l>sukālāñca haviṣyantān susvadhāñcaiva somapān /</l>\n<l>brahmakṣatriyaviṭśūdrā bhāvayanti phalārthinaḥ // Valc_2,9.11 //</l>\n</lg>\n\n<lg>\n<l>yatra te tu gaṇā mukhyāḥ pitḥṇāṃ parikīrttitāḥ /</l>\n<l>teṣāmapi ha vijñeyaṃ putrapautramanantakam // Valc_2,9.12 //</l>\n</lg>\n\n<lg>\n<l>viśvo viśvabhugārādhyo dharmmo dhanyaḥ śubhānanaḥ /</l>\n<l>bhūtido bhūtikṛdbhatiḥ pitḥṇāñca gaṇā nava // Valc_2,9.13 //</l>\n</lg>\n\n<lg>\n<l>kalyāṇa kalyatākarttā kalyaḥ kalyatarāśrayaḥ /</l>\n<l>kalyatāheturanaghaḥ ṣaḍime ca gaṇāḥ smṛtāḥ // Valc_2,9.14 //</l>\n</lg>\n\n<lg>\n<l>varo vareṇyo varadaḥ puṣṭidastuṣṭidastathā /</l>\n<l>viśvapātā tathā dhātā saptaivaite tathā gaṇāḥ // Valc_2,9.15 //</l>\n</lg>\n\n<lg>\n<l>mahān mahātmā mahito mahimāvān mahābalaḥ /</l>\n<l>gaṇāḥ pañca tathaivaite pitḥṇāṃ pāpanāśanāḥ // Valc_2,9.16 //</l>\n</lg>\n\n<lg>\n<l>sukhado dhanadaścānyo dharmmado nyaśca bhūtidaḥ /</l>\n<l>pitḥṇāṃ kathyate caitat tathā gaṇacatuṣṭayam // Valc_2,9.17 //</l>\n</lg>\n\n<p>iti vallālacarite vyāsapurāṇe sṛṣṭivisṛṣṭikathanaṃ nāma navamo 'dhyāyaḥ /</p>\n\n</div>\n<div>\n\n<p>[[046]]</p>\n\n<p>atha daśamā 'dhyāyaḥ</p>\n\n<lg>\n<l>vyāsa uvāca:</l>\n<l>virājamasṛjatkālaḥ so 'sṛjat puruṣaṃ virāṭ /</l>\n<l>puruṣaṃ taṃ manuṃ viddhi virāja ūrusambhavam // Valc_2,10.1 //</l>\n</lg>\n\n<lg>\n<l>sa sṛṣṭvā tu prajāstveva āpavaḥ sa prajāpatiḥ /</l>\n<l>labdhavān puruṣaḥ patnīm śatarūpāmayonijām // Valc_2,10.2 //</l>\n</lg>\n\n<lg>\n<l>vairājāt puruṣāt vīraṃ śatarūpā vyajāyata /</l>\n<l>priyavratottānapādau vīrāt kāmyā vyajāyata // Valc_2,10.3 //</l>\n</lg>\n\n<lg>\n<l>kāmyā nāma mahābhāgā kardamasya prajāpateḥ /</l>\n<l>kanyā putrāśca catvāraḥ samrāṭ kukṣi rvirāṭ prabhuḥ // Valc_2,10.4 //</l>\n</lg>\n\n<lg>\n<l>priyavrataṃ samāsādya patiṃ sā janayat sutān /</l>\n<l>uttānapādaṃ jagrāha puttramatriḥ prajāpatiḥ // Valc_2,10.5 //</l>\n</lg>\n\n<lg>\n<l>uttānapādāccaturaḥ sunṛtā suṣuve sutān /</l>\n<l>dharmmasya kanyā suśroṇī sunṛtā nāma viśrutā // Valc_2,10.6 //</l>\n</lg>\n\n<lg>\n<l>utpannā vājimedhena dhruvasya jananī śubhā /</l>\n<l>dhruvañca kīrttimantañca āyuṣmantaṃ vasuntathā /</l>\n<l>uttānapādo 'janayat sunṛtāyāṃ prajāpatiḥ // Valc_2,10.7 //</l>\n</lg>\n\n<lg>\n<l>saptarṣīṇāṃ puraḥsthānaṃ dhruvaśca tapasāptavān /</l>\n<l>tasmāt śliṣṭiñca bhavyañca dhruvācchambhurvyajāyata // Valc_2,10.8 //</l>\n</lg>\n\n<lg>\n<l>śliṣṭerādhatta succhāyā pañcaputrānakalmaṣān /</l>\n<l>ripuṃ ripuñjayaṃ ripraṃ vṛkalaṃ vṛkatejasam // Valc_2,10.9 //</l>\n</lg>\n\n<lg>\n<l>riporādhatta vṛhatī cākṣuṣaṃ sarvvatejasam /</l>\n<l>ajījanat puṣkariṇyāṃ vīraṇyāṃ cākṣuṣo manum // Valc_2,10.10 //</l>\n</lg>\n\n<lg>\n<l>prajāpetarātmajāyāmaraṇyasya mahātmanaḥ /</l>\n<l>manorajāyanta daśa naḍvalāyāṃ mahaujasaḥ // Valc_2,10.11 //</l>\n</lg>\n\n<lg>\n<l>kanyāyāṃ mānavaśreṣṭhā vairājasya prajāpateḥ /</l>\n<l>ūruḥ puruḥ śatadyumnastapasvī satyavāk kaviḥ // Valc_2,10.12 //</l>\n</lg>\n\n<lg>\n<l>agniṣṭuratirātraśca sudyumnaścetyamī nava /</l>\n<l>abhimanyuśca daśamo naḍvalāyāṃ mahaujasaḥ // Valc_2,10.13 //</l>\n</lg>\n\n<lg>\n<l>ūrorajanayat putrān ṣaḍāgneyī mahāprabhān /</l>\n<l>aṅgaṃ sumanasaṃ svātiṃ kratumaṅgirasaṃ gayam // Valc_2,10.14 //</l>\n</lg>\n\n<lg>\n<l>aṅgāt sunīthakanyāyāṃ veṇa eko vyajāyata /</l>\n<l>veṇasya mathite pāṇau sambabhūva pṛthurnṛpaḥ // Valc_2,10.15 //</l>\n</lg>\n\n<lg>\n<l>pṛthu rvaiṇyastadā cemāṃ rarakṣa kṣatrapūrvvajaḥ /</l>\n<l>rājasūyābhiṣiktānāmādyaḥ sa pṛthivīpatiḥ // Valc_2,10.16 //</l>\n</lg>\n\n<lg>\n<l>tasmāccaiva samutpannau nipuṇau sutamāgadhau /</l>\n<l>pṛthoḥ putrau tu dharmmajñau jajñāte 'ntarddhipālinau // Valc_2,10.17 //</l>\n</lg>\n\n<lg>\n<l>[[048]]</l>\n<l>śikhaṇḍinī havirdhānamantarddhāmādvyajāyata /</l>\n<l>havirdhānāt ṣaḍāgneyī dhīṣaṇā janayat sutān // Valc_2,10.18 //</l>\n</lg>\n\n<lg>\n<l>prācīnavarhiṣaṃ śukraṃ gayaṃ kṛṣṇaṃ vrajājinau /</l>\n<l>prācīnavarhirbhagavān mahānāsīt prajāpatiḥ // Valc_2,10.19 //</l>\n</lg>\n\n<lg>\n<l>samudratanayāyāntu kṛtadāro 'bhavat prabhuḥ /</l>\n<l>suvarṇādhatta sāmudrī daśa prācīnavarhiṣaḥ // Valc_2,10.20 //</l>\n</lg>\n\n<lg>\n<l>sarvve pracetaso nāma dhanurvedasya pāragāḥ /</l>\n<l>prajāpatitvaṃ samprāpya tuṣṭāḥ prācīnavarhiṣaḥ // Valc_2,10.21 //</l>\n</lg>\n\n<lg>\n<l>bhū khaṃ vyāptaṃ hi tarubhistāṃstarūnadahaṃśca te /</l>\n<l>drumakṣayamatho buddhvā kiñcicchiṣṭeṣu śākhiṣu /</l>\n<l>upagamyābravīdetān rājā somaḥ prajāpatīn // Valc_2,10.22 //</l>\n</lg>\n\n<lg>\n<l>kopaṃ yacchata dāsyanti kanyāṃ vo māriṣāṃ varām /</l>\n<l>tapasvino muneḥ kaṇḍoḥ pramlocāyāṃ mamaiva ca // Valc_2,10.23 //</l>\n</lg>\n\n<lg>\n<l>bhaviṣyaṃ jānatā sṛṣṭā bhāryyā vo 'stu kulaṅkarī /</l>\n<l>asyāmutpatsyate dakṣaḥ prajāḥ saṃvarddhayiṣyati // Valc_2,10.24 //</l>\n</lg>\n\n<lg>\n<l>pracetasastāṃ jagṛha daṃkṣo 'syāñca tato 'bhavat /</l>\n<l>daśabhyastu pracetobhyo māriṣāyāṃ prajāpatiḥ // Valc_2,10.25 //</l>\n</lg>\n\n<lg>\n<l>dakṣo jajñe mahātejāḥ somasyāṃśena bhūmipāḥ putrānutpādayāmāsa śataśo 'tha sahasraśaḥ /</l>\n<l>haryyaśya nāma dakṣasya sahasrāṇi ca pañca ca putrāṇāṃ vedituṃ pṛthvyāḥ pramāṇaṃ hi gatādiśaḥ // Valc_2,10.26 //</l>\n</lg>\n\n<lg>\n<l>tato 'nyaputrasāhasraṃ teṣāmanveṣaṇe gatam /</l>\n<l>adyāpi na nivarttante samudrebhya ivāpagāḥ // Valc_2,10.27 //</l>\n</lg>\n\n<p>iti vallālacarite vyāsapurāṇe svāyambhuvavaṃśakathanaṃ nāma daśamo 'dhyāyaḥ /</p>\n\n</div>\n<div>\n\n<p>[[050]]\nekādaśo 'dhyāyaḥ</p>\n\n<lg>\n<l>siṃhagiriruvāca:</l>\n<l>brahmaṇo mānasādatriḥ somastatputratāṃ gataḥ /</l>\n<l>tasya vaṃśaṃ pravakṣyāmi yatra jāto 'si pārthiva // Valc_2,11.1 //</l>\n</lg>\n\n<lg>\n<l>vyāsa uvāca:</l>\n<l>kṛtvā somo rājasūyaṃ trailokyaṃ dakṣiṇāṃ dadau /</l>\n<l>sadasyebhyaśca mukhyebhyo brahmarṣiḥ parantapāḥ // Valc_2,11.2 //</l>\n</lg>\n\n<lg>\n<l>samāptevabhṛthe somaṃ tadrūpālokanepsavaḥ /</l>\n<l>kāmavāṇābhitaptāṅgyo navadevyaḥ siṣevire // Valc_2,11.3 //</l>\n</lg>\n\n<lg>\n<l>śinīvālī karddamañca haviṣmantaṃ kratuḥ svayam /</l>\n<l>dyutirvibhāvasuṃ tyaktvā puṣṭirdhātāramavyayam // Valc_2,11.4 //</l>\n</lg>\n\n<lg>\n<l>prabhā prabhākaraṃ tyaktvā vasurmārīcikāśyapam /</l>\n<l>kīrttirjayantaṃ bharttāraṃ nandīṃ tyaktvā patiṃ dhṛtiḥ /</l>\n<l>lakṣmīnārāyaṇaṃ tyaktvā somamevābhajat tadā // Valc_2,11.5 //</l>\n</lg>\n\n<lg>\n<l>somo 'pi kāmayāmāsa svakīyā iva tāstadā /</l>\n<l>vṛhaspateḥ sa vai bhāryyāṃ tārāṃ nāma yaśasvinīm // Valc_2,11.6 //</l>\n</lg>\n\n<lg>\n<l>jahāra tarasā somo hyavamatyāṅgiraḥ sutam /</l>\n<l>sa yācyamāno devaiśca somo devarṣirbhiḥ saha // Valc_2,11.7 //</l>\n</lg>\n\n<lg>\n<l>āṅgirase tadā tasmai tārāṃ naiva vyavasarjjayat /</l>\n<l>sa saṃrabdhastatastasmin devācāryo vṛhaspatiḥ // Valc_2,11.8 //</l>\n</lg>\n\n<lg>\n<l>uśanāstasya jagrāha pārṣṇimāṅgirasastadā /</l>\n<l>sa hi śiṣyo mahātejāḥ pituḥ pūrvvo vṛhaspateḥ // Valc_2,11.9 //</l>\n</lg>\n\n<lg>\n<l>tena snehena bhagavān rudrastasya vṛhaspateḥ /</l>\n<l>pārṣṇigrāho 'bhavaddevaḥ pragṛhmāyagavaṃ dhanuḥ // Valc_2,11.10 //</l>\n</lg>\n\n<p>tena brahmaśiro nāma paramāstraṃ mahātmanā /\n<l>uddiśya daityānutsṛṣṭaṃ yenaiṣāṃ nāśitaṃ yaśaḥ // Valc_2,11.11 /</l>\n<lg>\n<l>tatra yuddhamabhūdghoraṃ prakhyātaṃ tārakāmayam /</l>\n<l>devānāṃ dānavānāñca lokakṣayakaraṃ mahat // Valc_2,11.12 //</l>\n</lg></p>\n\n<lg>\n<l>tatra śiṣṭāstu ye devāḥ tuṣitāścaiva pārthivāḥ /</l>\n<l>brahmāṇaṃ śaraṇaṃ jagmurādidevaṃ sanātanam // Valc_2,11.13 //</l>\n</lg>\n\n<lg>\n<l>brahmā nivāryośanasaṃ tārāmāṅgirase dadau /</l>\n<l>tāmantaḥprasavāṃ dṛṣṭvā garbhaṃ tyajābravīdguruḥ // Valc_2,11.14 //</l>\n</lg>\n\n<lg>\n<l>garbhastyaktaḥ pradīpto 'tha prāhāhaṃ somasambhavaḥ /</l>\n<l>evaṃ somādvudhaḥ putraḥ putrastasya purūravāḥ // Valc_2,11.15 //</l>\n</lg>\n\n<lg>\n<l>urvvaśyāṃ jajñire yasya putrāḥ sapta mahātmanaḥ /</l>\n<l>gandharvyāṃ sumahātmānaḥ āyurdhīmānamāvasuḥ // Valc_2,11.15 //</l>\n</lg>\n\n<lg>\n<l>viśvāyuścaiva dharmmātmā śrutāyuśca tathāparaḥ /</l>\n<l>dṛḍhāyuśca vanāyuśca śatāyuścorvvaśīsutāḥ // Valc_2,11.16 //</l>\n</lg>\n\n<p>svarbhānutanayāyāṃ tu prabhāyāṃ jajñire purā /\n[[052]]</p>\n\n<lg>\n<l>siṃhagiriruvāca:</l>\n<l>teṣāṃ vaṃśeṣu vallāla mahātmāno mahaujasaḥ /</l>\n<l>brāhmaṇāḥ kṣatriyā vaiśyāḥ śūdrā jātāḥ sahasraśaḥ // Valc_2,11.17 //</l>\n</lg>\n\n<lg>\n<l>vyāsa uvāca:</l>\n<l>āyuṣaḥ nahuṣaḥ putro vṛddhaśarmmā tataḥ param /</l>\n<l>rambho rajiranenāśca rajeḥ putraśataṃ hyabhūt // Valc_2,11.18 //</l>\n</lg>\n\n<lg>\n<l>rājeyamiti vikhyātaṃ viṣṇudattavaro rajiḥ /</l>\n<l>yuddhe devāsure daityānabadhīt surayācitaḥ // Valc_2,11.19 //</l>\n</lg>\n\n<lg>\n<l>utpannā pitṛkanyāyāṃ virajāyāṃ mahaujasaḥ /</l>\n<l>nahuṣasya sutāḥ sapta ṣaḍindropamatejasaḥ // Valc_2,11.20 //</l>\n</lg>\n\n<lg>\n<l>yatiryayātiḥ saṃyāti rāyātiḥ pāñciko bhavaḥ /</l>\n<l>suyātiḥ ṣaṣṭasteṣāṃ vai yayātiḥ pārthivo 'bhavat // Valc_2,11.21 //</l>\n</lg>\n\n<lg>\n<l>yatistu mokṣamāsthāya brahmabhūto 'bhavanmuniḥ /</l>\n<l>teṣāṃ yayātiḥ pañcānāṃ vijitya vasudhāmimām /</l>\n<l>devayānīmuśanasaḥ sutāṃ bhāryyāmavāpa saḥ // Valc_2,11.22 //</l>\n</lg>\n\n<lg>\n<l>śarmmiṣṭhāmāsurīṃ caiva tanayāṃ vṛṣaparvvaṇaḥ /</l>\n<l>yaduñca turvvasuñcaiva devayānī vyajāyata /</l>\n<l>duhyuṃ cānuṃ puruñcaiva śarmmiṣṭhā vārṣaparvvaṇī // Valc_2,11.23 //</l>\n</lg>\n\n<lg>\n<l>yaduḥ puruścābhavatāṃ teṣāṃ vaṃśavivarddhanau /</l>\n<l>śṛṇutātha yadostasya vaṃśamadbhutapauruṣam // Valc_2,11.24 //</l>\n</lg>\n\n<lg>\n<l>babhūvustu yadoḥ putrāḥ pañca devasutopamāḥ /</l>\n<l>sahasradaḥ payodaśca kroṣṭā nīlo 'ñjikastathā // Valc_2,11.25 //</l>\n</lg>\n\n<lg>\n<l>sahasradasya dāyādāstrayaḥ paramadhārmmikāḥ /</l>\n<l>haihayaśca hayaścaiva rājā veṇuhayastathā // Valc_2,11.26 //</l>\n</lg>\n\n<lg>\n<l>haihayasyābhavatpatnī dharmmanetra iti śrutaḥ /</l>\n<l>dharmmanetrasya kārttastu sāhañjastasya cātmajaḥ /</l>\n<l>sāhañjanī nāma purī tena rājñā niveśitā // Valc_2,11.27 //</l>\n</lg>\n\n<lg>\n<l>sāhañjasya tu dāyādo mahiṣmānnāma pārthivaḥ /</l>\n<l>māhīṣmatī nāma purī tena rājñā niveśitā // Valc_2,11.28 //</l>\n</lg>\n\n<lg>\n<l>āsīnmahiṣmataḥ putro bhadraśreṇyaḥ pratāpavān /</l>\n<l>vārāṇasyadhipo rājā purāṇe parikīrttitaḥ // Valc_2,11.29 //</l>\n</lg>\n\n<lg>\n<l>bhadraśreṇyasya dāyādo durdamo nāma viśrutaḥ /</l>\n<l>durdamasya suto rājā kaṇako nāma viśrutaḥ // Valc_2,11.30 //</l>\n</lg>\n\n<lg>\n<l>kaṇakāt kṛtavīryyastu kṛtāgniḥ karavīrakaḥ /</l>\n<l>kṛtaujāśca caturtho 'bhūt kṛtavīryyādathārjjunaḥ // Valc_2,11.31 //</l>\n</lg>\n\n<lg>\n<l>yaḥ sa bāhusahasreṇa saptadvīpeśvaro bhavat /</l>\n<l>jigāya pṛthivīmeko rathenādityavarccasā // Valc_2,11.32 //</l>\n</lg>\n\n<lg>\n<l>laṅkeśaṃ mohayitvā tu sabalaṃ rāvaṇaṃ balāt /</l>\n<l>asau baddhvā dhanurjyābhi rutsiktaṃ pañcabhiḥ śaraiḥ // Valc_2,11.33 //</l>\n</lg>\n\n<lg>\n<l>nirjjityaiva samānīya māhiṣmatyāṃ babandha tam /</l>\n<l>tasya bāhusahasrantu yudhyato bhuvaneśvarāḥ /</l>\n<l>yogādyogeśvarasyaiva prādurbhavati māyayā // Valc_2,11.34 //</l>\n</lg>\n\n<lg>\n<l>aho vata mṛdhe vīryyaṃ bhārgavo 'sya yadācchinat /</l>\n<l>rājño bāhusahasrantu haimatālavanaṃ yathā // Valc_2,11.35 //</l>\n</lg>\n\n<lg>\n<l>[[054]]</l>\n<l>jāmadagnāttadā rāmāt bāhujān kṣatriyān ghnataḥ /</l>\n<l>kārttavīryyasya mahiṣī palāyata sudāruṇāt // Valc_2,11.36 //</l>\n</lg>\n\n<lg>\n<l>antarvvatnī tu sā devī suṣuve kauśikāśrame /</l>\n<l>putraṃ subhaumanāmānam bālārkamiva sundaram // Valc_2,11.37 //</l>\n</lg>\n\n<lg>\n<l>sa mātrā varddhitaḥ kāle putraḥ sarasijānanaḥ /</l>\n<l>kauśikāt pratijagrāha dhanurvedaṃ mahābhujaḥ // Valc_2,11.38 //</l>\n</lg>\n\n<lg>\n<l>brāhmaṇaṃ pitṛhantāraṃ śrutvā mātṛmukhādyuvā /</l>\n<l>jagāma brāhmaṇān hantuṃ dikṣu krodhāruṇekṣaṇaḥ // Valc_2,11.39 //</l>\n</lg>\n\n<lg>\n<l>ekaviṃśativārān sa mahīmabrāhmaṇāmimām /</l>\n<l>cakārāto na vidyante brāhmaṇā mukhajāḥ kalau // Valc_2,11.40 //</l>\n</lg>\n\n<lg>\n<l>śavarān kaḍhukaivarttān vilokya bhārgavastataḥ /</l>\n<l>abrāhmaṇye tadā deśe teṣāṃ sūtramakalpayat // Valc_2,11.41 //</l>\n</lg>\n\n<lg>\n<l>tuṣyanti bhūṣaṇairnāryyo gāvaḥ svacchandacārataḥ /</l>\n<l>kuñjarāḥ pāṃśuvarṣeṇa kiṃ tvete paranindayā // Valc_2,11.42 //</l>\n</lg>\n\n<lg>\n<l>jāmadagnyaṃ tato yuddhe jaghānārjjunanandanaḥ /</l>\n<l>evaṃ sa brāhmaṇān jitvā subhīmo 'bhūjjayadhvajaḥ // Valc_2,11.43 //</l>\n</lg>\n\n<lg>\n<l>tato viprāḥ sutārthinyaḥ kṣatriyānupatasthire /</l>\n<l>jātayo jajñire tāsu kadambapallavādayaḥ // Valc_2,11.44 //</l>\n</lg>\n\n<lg>\n<l>brahmahatyā pāpaviddho nirvṛtiṃ so 'labhannṛpaḥ /</l>\n<l>ayaṣṭa vājimedhena yajñaṃ pāpavināśanam // Valc_2,11.45 //</l>\n</lg>\n\n<lg>\n<l>tasya yayoḥ pratikṛtiradyāpyasti śilāmayī /</l>\n<l>māhiṣmatīpure ramye narmmadātaṭinītaṭe // Valc_2,11.46 //</l>\n</lg>\n\n<lg>\n<l>kārttavīryyasya tu śataṃ putrāṇām pañca vai parāḥ /</l>\n<l>śūrasenaśca śūraśca dhṛṣṭoktaḥ kṛṣṇa eva ca /</l>\n<l>jayadhvaja iti khyātaḥ subhaumaśca mahāvalaḥ // Valc_2,11.47 //</l>\n</lg>\n\n<lg>\n<l>jayadhvajāt tālajaṅghaḥ tālajaṅghāt śataṃ sutāḥ /</l>\n<l>tālajaṅghā iti khyātāḥ śūrā uttamapauruṣāḥ // Valc_2,11.48 //</l>\n</lg>\n\n<lg>\n<l>teṣāṃ kule 'tivimale hehayānāṃ mahātmanām /</l>\n<l>vītihotrāḥ svayaṃ jātāḥ bhojāścāvantayaḥ smṛtāḥ // Valc_2,11.59 //</l>\n</lg>\n\n<lg>\n<l>tauṇḍikeyāśca vikhyātāstālajaṅghāstathaiva ca /</l>\n<l>bharatāśca sujātāśca purāṇe kathitā mayā // Valc_2,11.50 //</l>\n</lg>\n\n<lg>\n<l>vṛṣaprabhṛtayo vīrāḥ yādavāḥ puṇyakarmmiṇaḥ /</l>\n<l>vṛṣo vaṃśadharastatra tasya putro 'bhavanmadhuḥ // Valc_2,11.51 //</l>\n</lg>\n\n<lg>\n<l>madhoḥ putraśataṃ tvāsīt vṛṣaṇastasya vaṃśakṛt /</l>\n<l>vṛṣaṇāt vṛṣṇayaḥ sarvve madhostu mādhavāḥ smṛtāḥ // Valc_2,11.52 //</l>\n</lg>\n\n<lg>\n<l>yādavāśca yadorjātā vahutvānnānukīrttyate /</l>\n<l>turvvasoryavanā jātā bhojā druhyoḥ sutāḥ smṛtāḥ /</l>\n<l>anormlecchajātayastu purostu pauravāḥ smṛtāḥ // Valc_2,11.53 //</l>\n</lg>\n\n<p>iti vallālacarite vyāsapurāṇe somavaṃśavarṇanaṃ nāma ekādaśo 'dhyāyaḥ /</p>\n\n</div>\n<div>\n\n<p>[[056]]</p>\n\n<p>atha dvādaśo 'dhyāyaḥ |</p>\n\n<lg>\n<l>siṃhagiriruvāca:</l>\n<l>śṛṇu rājan vyāsaproktaṃ vaṃśamuttamapauruṣam /</l>\n<l>vistareṇānupūrvvyā ca yatra jāto 'si pārthiva // Valc_2,12.1 //</l>\n</lg>\n\n<lg>\n<l>vyāsa uvāca:</l>\n<l>puroḥ putro mahāvīryyo rājāsījjanamejayaḥ /</l>\n<l>pracinvāṃstu sutastasya yaḥ prācīmajayaddiśam // Valc_2,12.2 //</l>\n</lg>\n\n<lg>\n<l>pracinvataḥ pravīro 'bhut manasyustasya cātmajaḥ /</l>\n<l>rājā cābhayado nāma manasyorabhavat sutaḥ // Valc_2,12.3 //</l>\n</lg>\n\n<lg>\n<l>tathaivābhayadasyāsīt sudhanvā nāma pārthivaḥ /</l>\n<l>sudhanvano vahugavaḥ sampātistasya cātmajaḥ // Valc_2,12.4 //</l>\n</lg>\n\n<lg>\n<l>sampātestu rahampātī raudrāśvastasya vai sutaḥ /</l>\n<l>raudrāśvasya ghṛtācyāṃ vai daśāpsarasi sūnavaḥ // Valc_2,12.5 //</l>\n</lg>\n\n<lg>\n<l>ṛceyuḥ prathamasteṣāṃ kṛkaneyu rdvitīyakaḥ /</l>\n<l>kakṣeyuḥ sthaṇḍileyuśca sannateyurmahāmatiḥ // Valc_2,12.6 //</l>\n</lg>\n\n<lg>\n<l>daśārṇeyurjaleyuśca sthaleyuśca mahābalaḥ /</l>\n<l>balanityo baleyuśca rodrāśvasūnavo daśa // Valc_2,12.7 //</l>\n</lg>\n\n<lg>\n<l>kakṣeyostanayāstvāsan traya eva mahāvalāḥ /</l>\n<l>sabhānaraścākṣuṣaśca paramanthustathaiva ca // Valc_2,12.8 //</l>\n</lg>\n\n<lg>\n<l>sabhānarasya puttrastu vidvān kālānalo nṛpaḥ /</l>\n<l>kālānalasya dharmmajñaḥ sṛñjayo nāma vai sutaḥ // Valc_2,12.9 //</l>\n</lg>\n\n<lg>\n<l>sṛñjayasyābhavat putro vīro rājā purañjayaḥ /</l>\n<l>purañjayātmajaḥ śrīmān rājābhūjjanamejayaḥ // Valc_2,12.10 //</l>\n</lg>\n\n<lg>\n<l>mahāśālastu rājarṣirjanamejayadehajaḥ /</l>\n<l>deveṣu sa parijñātaḥ pratiṣṭhitayaśā bhuvi // Valc_2,12.11 //</l>\n</lg>\n\n<lg>\n<l>mahāmanā nāma suto mahāśālasya dhārmmikaḥ /</l>\n<l>jajñe vīraḥ śūragaṇaiḥ pūjitaḥ sa mahāmanāḥ // Valc_2,12.12 //</l>\n</lg>\n\n<lg>\n<l>mahāmanāstu putrau dvau janayāmāsa sattamaḥ /</l>\n<l>uśīnarañca dharmmajñaṃ titikṣuñca mahābalam // Valc_2,12.13 //</l>\n</lg>\n\n<lg>\n<l>uśīnarasya patnyastu pañcarājarṣivaṃśajāḥ /</l>\n<l>mṛgā kṛmirnavā darvvā pañcamī ca dṛṣadvatī // Valc_2,12.14 //</l>\n</lg>\n\n<lg>\n<l>uśīnarasya putrāstu pañca tāsu kulodvahāḥ /</l>\n<l>tapasā caiva mahatā jātā vṛddhasya cātmajāḥ // Valc_2,12.15 //</l>\n</lg>\n\n<lg>\n<l>nṛgāyāntu nṛgaḥ putraḥ kṛmyāṃ kṛmirajāyata /</l>\n<l>navāyāstu navaḥ putro darvvāyāḥ suvrato 'bhavat // Valc_2,12.16 //</l>\n</lg>\n\n<lg>\n<l>dṛṣadvatyāstu saṃjajñe śivirauśīnaro nṛpaḥ /</l>\n<l>śivestu śivayaḥ khyātāḥ yaudheyāstu mṛgasya ha // Valc_2,12.17 //</l>\n</lg>\n\n<lg>\n<l>[[058]]</l>\n<l>navasya navarāṣṭrantu kṛmestu kṛmilā purī /</l>\n<l>suvratasya tathāmbaṣṭhāḥ śiviputrān nibodhata // Valc_2,12.18 //</l>\n</lg>\n\n<lg>\n<l>śivestu śivayaḥ putrāścatvāro lokaviśrutāḥ /</l>\n<l>vṛṣadarbhaḥ suvīraśca kaikeyo madrakastathā // Valc_2,12.19 //</l>\n</lg>\n\n<lg>\n<l>teṣāṃ janapadāḥ sphītāḥ kaikeyā madrakāstathā /</l>\n<l>vṛṣadarbhāḥ suvīrāśca titikṣoḥ śṛṇuta prajāḥ // Valc_2,12.20 //</l>\n</lg>\n\n<lg>\n<l>taitikṣavo bhavadrājā pūrvasyāṃ diśi pārthivāḥ /</l>\n<l>uṣadratho mahāsatvaḥ pheṇastasya suto 'bhavat // Valc_2,12.21 //</l>\n</lg>\n\n<lg>\n<l>pheṇātta sutapā jajñe sutaḥ sutapaso valiḥ /</l>\n<l>jāto mānuṣayaunau sa nṛpatiḥ kāñcaneṣudhiḥ // Valc_2,12.22 //</l>\n</lg>\n\n<lg>\n<l>mahāyogī sa tu balirbabhūva nṛpatiḥ purā /</l>\n<l>putrānutpādayāmāsa pañca vaṃśakarān bhuvi // Valc_2,12.23 //</l>\n</lg>\n\n<lg>\n<l>aṅgaḥ prathamato jajñe vaṅgaḥ suhmastathaiva ca /</l>\n<l>puṇḍraḥ kaliṅgaśca tathā bāleyaṃ kṣatramucyate // Valc_2,12.24 //</l>\n</lg>\n\n<lg>\n<l>bāleyā brāhmaṇāścaiva tasya vaṃśakarā bhuvi /</l>\n<l>balestu brahmaṇā datto varaḥ prītena dhīmatā // Valc_2,12.25 //</l>\n</lg>\n\n<lg>\n<l>mahāyogitvamāyuśca kalpasya parimāṇataḥ /</l>\n<l>saṃgrāme cāpyajeyatvaṃ dharmme caiva pradhānatā /</l>\n<l>trailokyadarśanañcāpi prādhānyaṃ prasave tathā // Valc_2,12.26 //</l>\n</lg>\n\n<lg>\n<l>bale cāpratimatvaṃ vai dharmmatattvābhidarśanam /</l>\n<l>caturo niyatān varṇān tvañca sthāpayiteti ha // Valc_2,12.27 //</l>\n</lg>\n\n<p>ityukte vibhunā rājā baliḥ śāntiṃ parāṃ yayau /\n<l>balistānabhiṣicyeha pañcaputrānakalmaṣān // Valc_2,12.28 /</l>\n<lg>\n<l>kṛtārtho yogayuktātmā yogamāśritya sa prabhuḥ /</l>\n<l>adhṛṣyaḥ sarvvabhūtānām kālāpekṣī carannṛṣiḥ // Valc_2,12.29 //</l>\n</lg></p>\n\n<lg>\n<l>kālena mahatā dhīraḥ svañca sthānamupāgamat /</l>\n<l>teṣāṃ janapadāḥ pañca aṅgā vaṅgā sasuhmakā // Valc_2,12.30 //</l>\n</lg>\n\n<lg>\n<l>kaliṅgāḥ puṇḍrakāścaiva tvaṅgasya śṛṇuta prajāḥ /</l>\n<l>aṅgaputro mahānāsīt rājendro dadhivāhanaḥ // Valc_2,12.31 //</l>\n</lg>\n\n<lg>\n<l>dadhivāhanaputrastu rājā diviratho 'bhavat /</l>\n<l>vidvān dharmmaratho nāma tasya citrarathaḥ sutaḥ // Valc_2,12.32 //</l>\n</lg>\n\n<lg>\n<l>tena dharmmarathenātha tadā viṣṇupade girau /</l>\n<l>yajatā saha śakreṇa somaḥ pīto mahātmanā // Valc_2,12.33 //</l>\n</lg>\n\n<lg>\n<l>atha citrarathasyāpi putro daśaratho 'bhavat /</l>\n<l>lomapāda iti khyāto yasya śāntā sutābhavat // Valc_2,12.34 //</l>\n</lg>\n\n<lg>\n<l>tasya dāśarathirvīraḥ caturaṅgo mahāyaśāḥ /</l>\n<l>ṛṣvaśṛṅgaprasādena jajñe kulavivarddhanaḥ // Valc_2,12.35 //</l>\n</lg>\n\n<lg>\n<l>caturaṅgasya putrastu pṛthulākṣa iti śrutaḥ /</l>\n<l>pṛthulākṣasuto rājā campo nāma mahāyaśāḥ // Valc_2,12.36 //</l>\n</lg>\n\n<lg>\n<l>campasya tu purī campā yā mālinyabhavatpurā /</l>\n<l>pūrṇabhadraprasādena haryyakṣosya suto 'bhavat // Valc_2,12.37 //</l>\n</lg>\n\n<lg>\n<l>tato vaibhāṇḍakistasya vāraṇaṃ śatruvāraṇam /</l>\n<l>bhuvyavatārayāmāsa mantrairvāhanamuttamam // Valc_2,12.38 //</l>\n</lg>\n\n<lg>\n<l>[[060]]</l>\n<l>haryyakṣasya tu dāyādo rājā bhadrarathaḥ smṛtaḥ /</l>\n<l>putro bhadrarathasyāsīt vṛhatkarmmā prajeśvaraḥ // Valc_2,12.39 //</l>\n</lg>\n\n<lg>\n<l>vṛhadarbhaḥ sutastasya yasmāt yajñe vṛhanmanāḥ /</l>\n<l>vṛhanmanāstu rājendro janayāmāsa vai sutam // Valc_2,12.40 //</l>\n</lg>\n\n<lg>\n<l>nāmnā jayadrathaṃ vīraṃ yasmāddṛḍharatho nṛpaḥ /</l>\n<l>āsīt dṛḍharathasyāpi viśvajit kulanandanaḥ // Valc_2,12.41 //</l>\n</lg>\n\n<lg>\n<l>dāyādastasya karṇastu vikarṇastasya cātmajaḥ /</l>\n<l>tasya putraśatantvāsīdaṅgānāṃ kulavardhanam // Valc_2,12.42 //</l>\n</lg>\n\n<lg>\n<l>vṛhadarbhasuto yastu rājā nāmnā vṛhanmanāḥ /</l>\n<l>tasya patnīdvayaṃ cāsīt vainateyasute śubhe // Valc_2,12.43 //</l>\n</lg>\n\n<lg>\n<l>yaśodevī ca satyā ca tābhyāṃ vaṃśastu vidyate /</l>\n<l>jayadrathastu rājendro yaśodevyāṃ vyajāyata // Valc_2,12.44 //</l>\n</lg>\n\n<lg>\n<l>satyāyāṃ vijayo nāma brahmakṣatrottaraḥ smṛtaḥ /</l>\n<l>vijayasya dhṛtiḥ putrastasya putro dhṛtavrataḥ // Valc_2,12.45 //</l>\n</lg>\n\n<lg>\n<l>dhṛtavratasya putrastu satyakarmmā mahāyaśāḥ /</l>\n<l>tasya putrastvadhirathaḥ suta ityaparābhidhaḥ // Valc_2,12.46 //</l>\n</lg>\n\n<lg>\n<l>yaḥ karṇaṃ pratijagrāha tena karṇastu sūtajaḥ /</l>\n<l>karṇasya vṛṣasenastu pṛthusenastadātmajaḥ // Valc_2,12.47 //</l>\n</lg>\n\n<lg>\n<l>pṛthusenānvaye vīro vīraseno bhaviṣyati /</l>\n<l>gauḍabrāhmaṇakanyāṃ yaḥ somaṭāmudvahiṣyati // Valc_2,12.48 //</l>\n</lg>\n\n<lg>\n<l>tadanvavāyajanmāno rājāno 'mitapauruṣāḥ /</l>\n<l>saptadvīpapatīn vīrāḥ kariṣyanti vaśānugān // Valc_2,12.49 //</l>\n</lg>\n\n<lg>\n<l>tadvaṃśe sāmantaseno bhūtvā pālayitā valī /</l>\n<l>āvindhyādāsetubandhāddharitrīṃ sāgarāmbarām // Valc_2,12.50 //</l>\n</lg>\n\n<lg>\n<l>siṃhagiriruvāca:</l>\n<l>tasmāddhemantaseno 'bhūdrājan tava pitāmahaḥ /</l>\n<l>dhāma dhāmnāṃ mahimnāñca dviṣadbalahutāśanaḥ // Valc_2,12.51 //</l>\n</lg>\n\n<lg>\n<l>tasmādvijayaseno 'bhūccoḍagaṅgasakho nṛpaḥ /</l>\n<l>yo 'jayat pṛthivīṃ kṛtsnāṃ catuḥsāgaramekhalām // Valc_2,12.52 //</l>\n</lg>\n\n<lg>\n<l>tasya putro 'si vallāla sārvvabhaumamahīkṣitaḥ /</l>\n<l>pratyarthi-pṛthivīpālā yasya te śaraṇaṃ gatāḥ // Valc_2,12.53 //</l>\n</lg>\n\n<lg>\n<l>brahmakṣatrasya yo yonirvvaṃśaḥ kṣatriyapūrvvajaḥ /</l>\n<l>senavaṃśastatojātaḥ yasmiñjāto 'pi pāṇḍava // Valc_2,12.54 //</l>\n</lg>\n\n<lg>\n<l>dveṣṭi yaḥ pāṇḍavaṃ mūḍho durbuddhiśca vinindati /</l>\n<l>sa viṣṭhāyāṃ kṛmirbhūtvā pacyeta narake ciram // Valc_2,12.55 //</l>\n</lg>\n\n<lg>\n<l>sa vallabhānandacandraścandramāyutavallabhaḥ /</l>\n<l>tasyedānīṃ mahārāja kāryyaṃ bhavati śāsanam // Valc_2,12.56 //</l>\n</lg>\n\n<lg>\n<l>tasyāsti kanyakāratnaṃ rūpeṇānupamaṃ bhuvi /</l>\n<l>suprabhāmiva nābhāgastāṃ kanyāṃ hara paurava // Valc_2,12.57 //</l>\n</lg>\n\n<lg>\n<l>[[062]]</l>\n<l>uccandre sā yāti vālā gaurīṃ snātuṃ yadā yadā /</l>\n<l>tadā tadā tvarayati draṣṭuṃ tāmaruṇo 'ruṇam // Valc_2,12.58 //</l>\n</lg>\n\n<lg>\n<l>daṇḍadvayāvaśeṣāyāṃ rajanyāmaruṇodayam /</l>\n<l>vilokya ghariyāreṣu viśvasanti na naigamāḥ // Valc_2,12.59 //</l>\n</lg>\n\n<p>iti vallālacarite vyāsapurāṇe puruvaṃśakīrttanaṃ nāma dvādaśo 'dhyāyaḥ |</p>\n\n</div>\n<div>\n\n<p>atha trayodaśo 'dhyāyaḥ |</p>\n\n<lg>\n<l>vyāsa uvāca:</l>\n<l>vedaḥ smṛtiḥ sadācāraḥ svasya ca priyamātmanaḥ /</l>\n<l>samyaksaṃkalpajaḥ kāmo dharmmamūlamidaṃ smṛtam // Valc_2,13.1 //</l>\n</lg>\n\n<lg>\n<l>adhyāpanañcādhyayanaṃ yajanaṃ yājanaṃ tathā /</l>\n<l>dānaṃ pratigrahaṃ karmma brāhmaṇānāmudāhṛtam // Valc_2,13.2 //</l>\n</lg>\n\n<lg>\n<l>śrūtismṛtī ca viprāṇāṃ cakṣuṣī devanirmmite /</l>\n<l>kāṇastatraikayā hīnaḥ dvābhyāmandhaḥ prakīrttitaḥ // Valc_2,13.3 //</l>\n</lg>\n\n<lg>\n<l>vaivāhikegnau kurvvīta gṛhyakarmma yathāvidhi /</l>\n<l>pañcayajñavidhānañca paktiñcānvahikīṃ gṛhī // Valc_2,13.4 //</l>\n</lg>\n\n<lg>\n<l>adhyāpanaṃ brahmayajñaḥ pitṛyajñastu tarpaṇam /</l>\n<l>homo daivo balibhoto nṛyajño 'tithipūjanam // Valc_2,13.5 //</l>\n</lg>\n\n<lg>\n<l>devatātithibhṛtyānāṃ pitḥṇāmātmanaśca yaḥ /</l>\n<l>na nirvvapati pañcānāmucchvasanna sa jīvati // Valc_2,13.6 //</l>\n</lg>\n\n<lg>\n<l>ekarātraṃ vasan vipraḥ kṣatriyaścātithiḥ smṛtaḥ /</l>\n<l>anityā hi sthiti ryasmāttasmādatithirucyate // Valc_2,13.7 //</l>\n</lg>\n\n<lg>\n<l>vaiśyaśūdrāvapi prāptau kuṭumbe 'tithidharmmiṇau /</l>\n<l>bhojayet sahabhṛtyai stāvānṛśaṃsyaṃ pradarśayan // Valc_2,13.8 //</l>\n</lg>\n\n<lg>\n<l>[[064]]</l>\n<l>svadāranirato nityaṃ paradāravivarjjitaḥ /</l>\n<l>kṛtahomastu bhuñjīta sāyaṃprātarudāradhīḥ // Valc_2,13.9 //</l>\n</lg>\n\n<lg>\n<l>sarvvataḥ pratigṛhṇīyādavṛttyā karṣito dvijaḥ /</l>\n<l>na bhaveddoṣabhāk tena jvalanārkasamo hi saḥ // Valc_2,13.10 //</l>\n</lg>\n\n<lg>\n<l>bhūtānāṃ rakṣaṇaṃ dānamijyādhyayanameva ca /</l>\n<l>śivārcanaṃ kṣatriyāṇāṃ tathā nārāyaṇārccanam // Valc_2,13.11 //</l>\n</lg>\n\n<lg>\n<l>nityodyukto dasyuvadhe raṇe kuryyāt parākramam /</l>\n<l>nāsya kṛtyatamaṃ kiñcit rājño dasyuvinigrahāt // Valc_2,13.12 //</l>\n</lg>\n\n<lg>\n<l>cāṭabhāṭataskarebhyo mahāsāhasikādibhiḥ /</l>\n<l>pīḍyamānāḥ prajā rakṣet kāyasthaiśca viśeṣataḥ // Valc_2,13.13 //</l>\n</lg>\n\n<lg>\n<l>sammānadānasatkāraiḥ vaidikān vāsayet sadā /</l>\n<l>rājanyo dharmmakṛtyañca kuryyādeva prayatnataḥ // Valc_2,13.14 //</l>\n</lg>\n\n<lg>\n<l>paṇḍitaṃ nītiśāstrajñaṃ nityañca pratipālayet /</l>\n<l>niyojayet sabhāmadhye nityaṃ sadbhiśca saṃyutaḥ // Valc_2,13.15 //</l>\n</lg>\n\n<lg>\n<l>saṃviśet tūryyaghoṣeṇa pratibudhyettathaiva ca /</l>\n<l>śāstrāṇi cintayedbuddhyā sarvvakarttavyatāṃ tathā // Valc_2,13.16 //</l>\n</lg>\n\n<lg>\n<l>dṛṣṭvā jyotirvvido vaidyān dadyāt gāṃ kāñcanaṃ mahīm /</l>\n<l>niveśikāni ca tathā śrotriyāṇāṃ gṛhāni ca // Valc_2,13.17 //</l>\n</lg>\n\n<lg>\n<l>ya eva dharmmo nṛpateḥ svarāṣṭrapratipālane /</l>\n<l>tameva kṛtsnamāpnoti pararāṣṭraṃ vaśaṃ nayan // Valc_2,13.18 //</l>\n</lg>\n\n<lg>\n<l>devabrāhmaṇabhaktaśca pitṛkāryyaparāyaṇaḥ /</l>\n<l>svabhāryyānirato nityaṃ ṣaḍbhāgārhaḥ sadā nṛpaḥ // Valc_2,13.19 //</l>\n</lg>\n\n<lg>\n<l>ekāṃśena balaṃ dhāryyaṃ dānamaṃśadvayena ca /</l>\n<l>ekāṃśena prakṛtaya ekāṃśenādhikāriṇaḥ // Valc_2,13.20 //</l>\n</lg>\n\n<lg>\n<l>ekāṃśenātmabhogaśca kuṭumbādiprapālanam /</l>\n<l>āyasyaivaṃ ṣaḍavibhāgai rvyayaṃ kuryyānmahīpatiḥ // Valc_2,13.21 //</l>\n</lg>\n\n<lg>\n<l>sandhyāmupāsya kurute gītaṃ vādyaṃ manoharam /</l>\n<l>nṛtyagītaiśca jagdhīṃ vā strībhirniśi sukhāvahām // Valc_2,13.22 //</l>\n</lg>\n\n<lg>\n<l>gorakṣāṃ kṛṣivāṇijyaṃ kuryyādvaiśyo yathāvidhi /</l>\n<l>dānaṃ deyaṃ yathāśaktyā brāhmaṇānāñca bhojanam // Valc_2,13.23 //</l>\n</lg>\n\n<lg>\n<l>dambhamohavinirmmuktastathā vāganasūyakaḥ /</l>\n<l>svadāranirato dāntaḥ paradāravivarjjitaḥ // Valc_2,13.24 //</l>\n</lg>\n\n<lg>\n<l>dhanairviprān bhojayitvā yajñakāle tu yājakān /</l>\n<l>aprabhutvañca vartteta dharmmeṣvādehapātanāt // Valc_2,13.25 //</l>\n</lg>\n\n<lg>\n<l>yajñādhyayanadānāni kuryyānnityamatandritaḥ /</l>\n<l>pitṛkāryyaparaścaiva viṣṇuśivārccanāparaḥ // Valc_2,13.26 //</l>\n</lg>\n\n<lg>\n<l>varṇatrayasya śuśrūṣāṃ kuryyācchūdraḥ prayatnataḥ /</l>\n<l>dāsavadbrāhmaṇānāṃ ca viśeṣeṇa samācaret // Valc_2,13.27 //</l>\n</lg>\n\n<lg>\n<l>ayācitapradātā syāt kṛṣiṃ vṛttyarthamāśrayet /</l>\n<l>śuddhā tu vṛttistasyaiva kāru-cāraṇa-karmma ca // Valc_2,13.28 //</l>\n</lg>\n\n<lg>\n<l>pākayajñavidhānena yajeddevānatandritaḥ /</l>\n<l>tasya tu dvijaśuśrūṣā paro dharmmaḥ prakīrttitaḥ // Valc_2,13.29 //</l>\n</lg>\n\n<lg>\n<l>dhāraṇaṃ jīrṇavastrasya viprasyocchiṣṭabhojanam /</l>\n<l>svadāreṣu ratiścaiva paradāravivarjanam // Valc_2,13.30 //</l>\n</lg>\n\n<lg>\n<l>[[066]]</l>\n<l>lavaṇaṃ madhutailaṃ ca dadhi takraṃ ghṛtaṃ payaḥ /</l>\n<l>na duṣyecchūdrajātīnāṃ kuryyāt sarvvasya vikrayam // Valc_2,13.31 //</l>\n</lg>\n\n<lg>\n<l>kriyābhedaistu sarvveṣāṃ bhṛtivṛttiraninditā /</l>\n<l>sīrabhedaiḥ kṛṣiḥ proktā manvādyairbrāhmaṇādiṣu // Valc_2,13.32 //</l>\n</lg>\n\n<lg>\n<l>brāhmaṇaiḥ ṣoḍaśagabaṃ caturūnaṃ tathāparaiḥ /</l>\n<l>dvigavaṃ vāntyajaiḥ sīraṃ dṛṣṭvā bhūmārddavaṃ tathā // Valc_2,13.33 //</l>\n</lg>\n\n<lg>\n<l>bhūmiṃ bhitvauṣadhiṃ chitvā hatvā kīṭapipīlikām /</l>\n<l>punanti khalu yajñena karṣakā devapūjanāt // Valc_2,13.34 //</l>\n</lg>\n\n<lg>\n<l>vaidikaiḥ karmmabhiḥ puṇyairniṣekādirdvijanmanām /</l>\n<l>kāryyaḥ śarīrasaṃskāraḥ pāvanaḥ pretya ceha ca // Valc_2,13.35 //</l>\n</lg>\n\n<lg>\n<l>garbhādhānamṛtau puṃsaḥ savanaṃ spandanāt purā /</l>\n<l>turyye 'ṣṭame vā sīmanto janane jātakarmma ca // Valc_2,13.36 //</l>\n</lg>\n\n<lg>\n<l>niṣkramastṛtīyamāsi nāma vyuṣṭe śatāhani /</l>\n<l>ṣaṣṭhe 'nnaprāśanaṃ cūḍā janyabde vā yathākulam // Valc_2,13.37 //</l>\n</lg>\n\n<lg>\n<l>karṇavedho vratādeśo vedārambhaḥ kriyāvidhiḥ /</l>\n<l>keśāntaḥ snānamudvāho vivāhāgniparigrahaḥ // Valc_2,13.38 //</l>\n</lg>\n\n<lg>\n<l>tretāgnisaṃgrahaśceti saṃskārāḥ ṣoḍaśa smṛtāḥ /</l>\n<l>navaitāḥ karṇavedhāntāḥ mantravarjjaṃ kriyā striyāḥ // Valc_2,13.39 //</l>\n</lg>\n\n<lg>\n<l>vipro garbhāṣṭame varṣe kṣatra ekādaśe tathā /</l>\n<l>dvādaśe vaiśyajātistu vratopanayamarhati // Valc_2,13.40 //</l>\n</lg>\n\n<lg>\n<l>tasya prāptavratasyāyaṃ kālaḥ syādviguṇādhikaḥ /</l>\n<l>vedavratacyuto vrātyaḥ sa vrātyastomamarhati // Valc_2,13.41 //</l>\n</lg>\n\n<lg>\n<l>brāhmo daivastathaivārṣaḥ prājāpatyastathāsuraḥ /</l>\n<l>gāndharbbo rākṣasaścaiva paiśācaścāṣṭamo 'dhamaḥ // Valc_2,13.42 //</l>\n</lg>\n\n<lg>\n<l>ete dharmmāstu catvāraḥ pūrvvaṃ vipre prakīrttitāḥ /</l>\n<l>gāndharbbo rākṣasaścaiva kṣatriyasya praśasyate // Valc_2,13.43 //</l>\n</lg>\n\n<lg>\n<l>aprārthitaḥ prayatnena brāhmastu parikīrttitaḥ /</l>\n<l>prārthitārthapradānena prājāpatyaḥ prakīrttitaḥ // Valc_2,13.44 //</l>\n</lg>\n\n<lg>\n<l>āsuro draviṇādānāt gāndharbbaḥ samayānmithaḥ /</l>\n<l>rākṣaso yuddhaharaṇāt paiśācaḥ kanyakācchalāt // Valc_2,13.45 //</l>\n</lg>\n\n<lg>\n<l>tisrastu bhāryyāḥ kṣatrasya bhāryaikā brāhmaṇasya tu /</l>\n<l>ekaiva bhāryyā vaiśyasya śūdrasya ca vidhīyate // Valc_2,13.46 //</l>\n</lg>\n\n<lg>\n<l>kṣatriyā vaiśyā śūdrā ca kṣatriyasya prakīrttitā /</l>\n<l>ekaiva bhāryyā viprasya brāhmaṇī tu vidhīyate // Valc_2,13.47 //</l>\n</lg>\n\n<lg>\n<l>vaiśyaiva bhāryyā vaiśyasya śūdrā śūdrasya kīrttitā /</l>\n<l>brāhmaṇo nodvahet kanyāmasavarṇāṃ kadācana // Valc_2,13.48 //</l>\n</lg>\n\n<lg>\n<l>brāhmaṇādvaiśyakanyāyāmambaṣṭho yo vyajāyata /</l>\n<l>sa tu śūdratvamāpanno vivahenna tato viśām // Valc_2,13.49 //</l>\n</lg>\n\n<lg>\n<l>śūdrābhāryyasya pātityaṃ rājanyasya yaducyate /</l>\n<l>naitanmama mataṃ jñeyaṃ sā tenonnīyate yataḥ // Valc_2,13.50 //</l>\n</lg>\n\n<lg>\n<l>patet vipraśca vaiśyaśca śūdrāṃ kanyāmudāvahan /</l>\n<l>pātityaṃ nāsti kṣatrasya śadrūdāropasaṃgrahāt // Valc_2,13.51 //</l>\n</lg>\n\n<lg>\n<l>viprakanyāvivāho 'pi kṛto rājarṣibhiḥ purā /</l>\n<l>tejīyasāṃ na doṣāya vahneḥ sarvvabhujo yathā // Valc_2,13.52 //</l>\n</lg>\n\n<lg>\n<l>[[068]]</l>\n<l>rājā no nāvamantavyo nṛbuddhyā manurabravīt /</l>\n<l>mahatī devatā hyeṣā nararūpeṇa tiṣṭhati // Valc_2,13.53 //</l>\n</lg>\n\n<lg>\n<l>anuṣṭhitantu yaddevairmunibhiryadanuṣṭhitam /</l>\n<l>nānuṣṭheyaṃ manuṣyaistaduktaṃ karmma samācaret // Valc_2,13.54 //</l>\n</lg>\n\n<lg>\n<l>ūḍhāyāṃ hi savarṇāyāmaviprāṃ kāmamudvahet /</l>\n<l>tasyāmutpāditaḥ putro na savarṇāt prahīyate // Valc_2,13.55 //</l>\n</lg>\n\n<lg>\n<l>kṣatrājjātaḥ kṣatriyāyāṃ kṣatriyaḥ syāt na saṃśayaḥ /</l>\n<l>vaiśyāyāṃ ca tathaiva syāt śadrāyāmapi caiva hi // Valc_2,13.56 //</l>\n</lg>\n\n<lg>\n<l>yāvanna vindate jāyāṃ tāvadarddho bhavetpumān /</l>\n<l>nārddhaṃ prajāyate sarvvaṃ prajāyete iti śrutiḥ // Valc_2,13.57 //</l>\n</lg>\n\n<lg>\n<l>sakāmāyāntu kanyāyāṃ saṅgame nāstyatikramaḥ /</l>\n<l>kintvalaṃkṛtya satkṛtya sa evaināṃ samudvahet // Valc_2,13.58 //</l>\n</lg>\n\n<lg>\n<l>savarṇāmudvahet bhāryyāṃ prathamaṃ dharmmasiddhaye /</l>\n<l>tatohyapratilomena yathākāmaṃ vahennṛpaḥ // Valc_2,13.59 //</l>\n</lg>\n\n<lg>\n<l>viṣādyathāmṛtaṃ grāhyamamedhyāt kāñcanaṃ yathā /</l>\n<l>nīcādyathottamā vidyā strīratnaṃ duṣkulāttathā // Valc_2,13.60 //</l>\n</lg>\n\n<lg>\n<l>striyoratnānyatho vidyā dharmmaḥ śaucaṃ subhāṣitam /</l>\n<l>vividhāni ca śilpāni samādeyāni sarvvataḥ // Valc_2,13.61 //</l>\n</lg>\n\n<lg>\n<l>yatra nāryyastu pūjyante ramante tatra devatāḥ /</l>\n<l>yatraitāstu na pūjyante sarvvāstatrāphalāḥ kriyāḥ // Valc_2,13.62 //</l>\n</lg>\n\n<lg>\n<l>prajanārthaṃ mahābhāgā pūjārhā gṛhadīptayaḥ /</l>\n<l>striyaḥ śriyaśca geheṣu na viśeṣo 'sti kaścana // Valc_2,13.63 //</l>\n</lg>\n\n<lg>\n<l>utpādanamapatyasya jātasya paripālanam /</l>\n<l>pratyahaṃ lokayātrāyāḥ pratyakṣaṃ strī nibandhanam // Valc_2,13.64 //</l>\n</lg>\n\n<lg>\n<l>apatyaṃ dārakarmmāṇi śuśraṣā ratiruttamā /</l>\n<l>dārādhīnastathā svargaḥ pitḥṇāmātmanaśca vai // Valc_2,13.65 //</l>\n</lg>\n\n<p>iti vallālacarite vyāsapurāṇe varṇadharmmādikīrttanaṃ nāma trayodaśo 'dhyāyaḥ /</p>\n\n</div>\n<div>\n\n<p>[[070]]</p>\n\n<p>atha caturdaśo 'dhyāyaḥ</p>\n\n<lg>\n<l>vyāsa uvāca:</l>\n<l>śastā strī cārusarvvāṅgī mattamātaṅgagāminī /</l>\n<l>gurūrujaghanā yā ca kṛṣṇasāramṛgekṣaṇā // Valc_2,14.1 //</l>\n</lg>\n\n<lg>\n<l>sunīlakeśī tanvaṅgī vilomāṅgī manoharā /</l>\n<l>samabhūmispṛśau pādau saṃhatau ca tathā stanau // Valc_2,14.2 //</l>\n</lg>\n\n<lg>\n<l>nābhiḥ pradakṣiṇāvarttā guhyamaśvatthapatravat /</l>\n<l>gulphau nigūḍhau madhyena nābhiraṅguṣṭhamānikā // Valc_2,14.3</l>\n</lg>\n<lg>\n<l>gaṇḍairmadhūkapuṣpābhairna śirālā na lomaśā /</l>\n<l>na saṃhatabhrūkuṭilā patiprāṇā patipriyā // Valc_2,14.4 //</l>\n</lg>\n\n<p>bālā khelanakaiḥ kāle dattairdivyaphalāśanaiḥ\n<l>modate yuvatī vastrālaṅkārāliṅganādibhiḥ // Valc_2,14.5 //</l></p>\n\n<lg>\n<l>hṛṣyenmadhyavayāḥ prauḍhā ratakrīḍāsu kauśalaiḥ /</l>\n<l>vṛddhā tu madhurālāpai rgauraveṇa ca yujyate // Valc_2,14.6 //</l>\n</lg>\n\n<lg>\n<l>ṣoḍaśābdā bhavedbālā triṃśatādbhūtayauvanā /</l>\n<l>pañca pañcāśatā prauḍhā vṛddhā strī tadanantaram // Valc_2,14.7 //</l>\n</lg>\n\n<p>kāmādhīnā eva nāryyastadarthaṃ ratnasaṃgrahaḥ /\n<l>sevyāstā nātisevyāśca bhūbhujā viṣayaiṣiṇā // Valc_2,14.8 /</l>\n<lg>\n<l>striyāṃ ṣoḍaśavarṣāyāṃ caturvviṃśatihāyanaḥ /</l>\n<l>buddhimānudyamaṃ kuryyādviśiṣṭasukhakāṅkṣayā // Valc_2,14.9 //</l>\n</lg></p>\n\n<lg>\n<l>tathā pūrṇāṅgavīryyau tau puttraṃ janayataḥ param /</l>\n<l>sarvvendriyasamāyuktaṃ balavantaṃ śatāyuṣam // Valc_2,14.10 //</l>\n</lg>\n\n<lg>\n<l>nidāghaśaradorbbalā hitā viṣayiṇī matā /</l>\n<l>taruṇī śītasamaye madhyā varṣāvasantayoḥ // Valc_2,14.11 //</l>\n</lg>\n\n<lg>\n<l>nityaṃ bālā sevyamānā nityaṃ varddhayate balam /</l>\n<l>yuvatī hrāsayecchaktiṃ madhyodbhāvayate jarām // Valc_2,14.12 //</l>\n</lg>\n\n<lg>\n<l>sadyo māṃsaṃ ca śālyannaṃ bālāstrīsevanaṃ ghṛtam /</l>\n<l>kṣīramuṣṇodake snānaṃ sadyaḥ prāṇakarāṇi ṣaṭ // Valc_2,14.13 //</l>\n</lg>\n\n<lg>\n<l>seveta kāmataḥ kāmī balāt vājīkṛto hime /</l>\n<l>prakāmaṃ tu niṣeveta surataṃ śiśirāgame // Valc_2,14.14 //</l>\n</lg>\n\n<lg>\n<l>śīte rātrau dine grīṣme vasante ca divāniśi /</l>\n<l>varṣāyāmambudadhvāne kāle śaradi sasmaraḥ // Valc_2,14.15 //</l>\n</lg>\n\n<lg>\n<l>abhikāmaḥ samullāsya pūrvvamāliṅganādibhiḥ /</l>\n<l>sameyāt pramadāṃ yuktyā vājīkaraṇavṛṃhitaḥ // Valc_2,14.16 //</l>\n</lg>\n\n<lg>\n<l>nityamuṣṇāmbhasā snānaṃ payaḥpānaṃ navā striyaḥ /</l>\n<l>rājānaḥ pathyametadvaḥ susnigdhamalpabhojanam // Valc_2,14.17 //</l>\n</lg>\n\n<lg>\n<l>kapitthacūrṇayogena tathā dadhnā sṛjā tathā /</l>\n<l>ghṛtaṃ sugandhi bhavati dugdhaiḥ kṣiptaistathā yavaiḥ // Valc_2,14.18 //</l>\n</lg>\n\n<lg>\n<l>[[072]]</l>\n<l>bhojyasya kalpanaivaṃ syādgandhamuktiḥ pradarśyate /</l>\n<l>śaucamācamanaṃ samyak tathaiva ca virecanam // Valc_2,14.19 //</l>\n</lg>\n\n<lg>\n<l>bhāvanā caiva pākaśca bodhanaṃ dhūpanaṃ tathā /</l>\n<l>vāsanañcaiva nirddiṣṭaṃ karmmāṣṭakamidaṃ smṛtam // Valc_2,14.20 //</l>\n</lg>\n\n<lg>\n<l>kapitthavilvajambvāmra-karavīraka pallavaiḥ /</l>\n<l>kṛtvodakantu yaddravyaṃ śocitaṃ śaucanantu tat // Valc_2,14.21 //</l>\n</lg>\n\n<lg>\n<l>teṣāmabhāve śaucantu mṛgadarpāmbhasā bhavet /</l>\n<l>nakhaṃ kuṣṭhaṃ ghanaṃ māṃsaṃ spṛkkā śaileyajaṃ jalam // Valc_2,14.22 //</l>\n</lg>\n\n<lg>\n<l>tathaiva kuṅkumaṃ lākṣā candanāgurunīradam /</l>\n<l>saralaṃ devakāṣṭhañca karparaṃ kāntayā saha // Valc_2,14.23 //</l>\n</lg>\n\n<lg>\n<l>bālā kundurakaścaiva gugguluḥ śrīnivāsakaḥ /</l>\n<l>saha sarjjarasenaiva dhūpadravyaikaviṃśatiḥ // Valc_2,14.24 //</l>\n</lg>\n\n<lg>\n<l>dhūpadravyagaṇādasmādekaviṃśādyathecchayā /</l>\n<l>dve dve dravye samādāya sarjjabhāgairniyojayet // Valc_2,14.25 //</l>\n</lg>\n\n<lg>\n<l>nakhapiṇyākamalayaiḥ saṃyojya madhunā tathā /</l>\n<l>dhūpayogā bhavantīha yathāvat svecchayā kṛtāḥ // Valc_2,14.26 //</l>\n</lg>\n\n<lg>\n<l>tvacaṃ nāḍīṃ phalaṃ tailaṃ kuṅkumaṃ granthiparṇakam /</l>\n<l>śaileyaṃ tagaraṃ kāntām colakarpūrameva ca // Valc_2,14.27 //</l>\n</lg>\n\n<lg>\n<l>māsīṃ murāñca kuṣṭhañca snānadravyāṇi nirdiśet /</l>\n<l>etabhyastu samādāya dravyatrayamathecchayā /</l>\n<l>mṛgadarpayutaṃ snānaṃ kāryyaṃ kandarpavarddhanam // Valc_2,14.28 //</l>\n</lg>\n\n<lg>\n<l>tvaṅmurānaladaistulyairvāsakārddhasamāyutaiḥ /</l>\n<l>snānamutpalagandhi syāt satailaṃ kuṅkumāyate // Valc_2,14.29 //</l>\n</lg>\n\n<lg>\n<l>jātipuṣpasugandhi syāt tagarārddhena yojitam /</l>\n<l>sadvāsakaṃ syādvakulaistulyagandhi manoharam // Valc_2,14.30 //</l>\n</lg>\n\n<lg>\n<l>mañjiṣṭhā tagaraṃ colaṃ tvacaṃ vyāghranakhaṃ nakham /</l>\n<l>gandhapatrañca vinyasya gandhatailaṃ bhavecchubham // Valc_2,14.31 //</l>\n</lg>\n\n<lg>\n<l>mallībhirgandhitāt tailaṃ tilāt syāt pramadāpriyam /</l>\n<l>tailaṃ nipīḍitaṃ ghānau tilaiḥ puṣpādhivāsitaiḥ /</l>\n<l>vāsanāt puṣpasadṛśaṃ gandhena tu bhaveddhruvam // Valc_2,14.32 //</l>\n</lg>\n\n<lg>\n<l>elā-lavaṅga-kakkola-jātīphala-niśākarāḥ /</l>\n<l>jātipatrikayā sārddhaṃ svatantrā mukhavāsakāḥ // Valc_2,14.33 //</l>\n</lg>\n\n<lg>\n<l>karpūraṃ kuṅkumaṃ kāntā mṛgadarpaṃ hareṇukam /</l>\n<l>kakkolailālavaṅgañca jātī kośakameva ca // Valc_2,14.34 //</l>\n</lg>\n\n<lg>\n<l>tvakpatraṃ truṭimustau ca latāṃ kasturikaṃ tathā /</l>\n<l>kaṇṭakāni lavaṅgasya phalapatre ca jātitaḥ // Valc_2,14.35 //</l>\n</lg>\n\n<lg>\n<l>kuṭakañca phalaṃ gṛhya kārṣikāṇyupakalpayet /</l>\n<l>taccūrṇe khadiraṃ sāraṃ dadyātturyyantu vāsitam // Valc_2,14.36 //</l>\n</lg>\n\n<lg>\n<l>sahakārarasenāsmāt karttavyā guṭikāḥ śubhāḥ /</l>\n<l>mukhe nyastā sugandhāstā mukharogavināśakāḥ // Valc_2,14.37 //</l>\n</lg>\n\n<lg>\n<l>pūgaṃ prakṣālitaṃ samyak pañcapallavavāriṇā /</l>\n<l>śaktyā tu guṭikā dravyairvāsitaṃ mukhavāsakam // Valc_2,14.38 //</l>\n</lg>\n\n<lg>\n<l>[[074]]</l>\n<l>kaṭukaṃ daṇḍakāṣṭhañca gomūtravāsitaṃ tryaham /</l>\n<l>kṛtañca pūgavat samyak mukhasaugandhikārakam // Valc_2,14.39 //</l>\n</lg>\n\n<lg>\n<l>tvakpathyayoḥ samāvaṃśau śaśibhāgārddhasaṃyutau /</l>\n<l>nāgavallīsamo bhāti mukhavāso manoharaḥ // Valc_2,14.40 //</l>\n</lg>\n\n<lg>\n<l>evaṃ kuryyāt sadā strīṇāṃ rakṣaṇaṃ pṛthivīpatiḥ /</l>\n<l>na cāsāṃ viśvasejjātu putramāturvviśeṣataḥ // Valc_2,14.41 //</l>\n</lg>\n\n<p>iti vallālacarite vyāsapurāṇe strīlakṣaṇādikīrttanaṃ nāma caturdaśo 'dhyāyaḥ /</p>\n\n</div>\n<div>\n\n<p>atha pañcadaśo 'dhyāyaḥ</p>\n\n<lg>\n<l>vyāsa uvāca:</l>\n<l>tapaḥ paraṃ kṛtayuge tretāyāṃ jñānamucyate /</l>\n<l>dvāpare yajñamevāhurdānamekaṃ kalauyuge // Valc_2,15.1 //</l>\n</lg>\n\n<lg>\n<l>dānadharmmāt paro dharmmo bhūtānāṃ neha vidyate /</l>\n<l>svargāyurbhūtikāmena deyaṃ pāpopaśāntaye // Valc_2,15.2 //</l>\n</lg>\n\n<lg>\n<l>na dānādadhikaṃ kiñciddṛśyate bhuvanatraye /</l>\n<l>dānena prāpyate svargaḥ śrī dānenaiva labhyate // Valc_2,15.3 //</l>\n</lg>\n\n<lg>\n<l>dānena śatruñjayati vyādhirdānena naśyati /</l>\n<l>dānena labhyate vidyā dānena yuvatījanaḥ // Valc_2,15.4 //</l>\n</lg>\n\n<lg>\n<l>dānena bhogānāpnoti dānenāyuśca vindati /</l>\n<l>dharmmārthakāmamokṣāṇāṃ sādhanaṃ paramaṃ smṛtam // Valc_2,15.5 //</l>\n</lg>\n\n<lg>\n<l>dadyāt pūrvvamukho dānaṃ ghṇīyāduttarāmukhaḥ /</l>\n<l>āyurvvivarddhate dāturgṛhītuḥ kṣīyate na tat // Valc_2,15.6 //</l>\n</lg>\n\n<lg>\n<l>mātuḥ śataguṇaṃ dānaṃ sahasraṃ piturucyate /</l>\n<l>anantaṃ duhiturdānaṃ sodarye dattamakṣayam // Valc_2,15.7 //</l>\n</lg>\n\n<lg>\n<l>amanuṣye samaṃ dānaṃ pāpe jñeyaṃ mahāphalam /</l>\n<l>varṇasaṅkare dviguṇaṃ śūdre dānaṃ caturguṇam // Valc_2,15.8 //</l>\n</lg>\n\n<lg>\n<l>[[076]]</l>\n<l>vaiśye cāṣṭaguṇaṃ kṣatre ṣoḍaśatvaṃ dvijabruve /</l>\n<l>vedādhyāye śataguṇamanantaṃ vedabodhake // Valc_2,15.9 //</l>\n</lg>\n\n<lg>\n<l>gurau purohitādau ca dānamakṣayamucyate /</l>\n<l>śrīvihīneṣu yaddattantadanantañca yajvani // Valc_2,15.10 //</l>\n</lg>\n\n<p>abhayaṃ sarvadaivatyaṃ bhūmi rvai viṣṇudevatā /\n<l>kanyā dāsāstathā dāsī prājāpatyāḥ prakīrttitāḥ // Valc_2,15.11 /</l>\n<lg>\n<l>prājāpatyo gajaḥ proktasturago yamadaivataḥ /</l>\n<l>tathā caikaśaphāḥ sarvve yāmyaśca mahiṣastathā // Valc_2,15.12 //</l>\n</lg></p>\n\n<lg>\n<l>uṣṭraśca nairṛto dhenū raudrīchāgonalastathā /</l>\n<l>āpyo meṣo hariḥ kroḍaḥ āraṇyāḥ paśavo nilāḥ // Valc_2,15.13 //</l>\n</lg>\n\n<lg>\n<l>jalāśayaṃ vāruṇaṃ syāt vāridhānī ghaṭādayaḥ /</l>\n<l>samudrajāni ratnāni hemalauhāni cānalaḥ // Valc_2,15.14 //</l>\n</lg>\n\n<lg>\n<l>prājāpatyāni śasyāni pakvānnamapi pārthivāḥ /</l>\n<l>gāndharbba gandhamityāhu rvastraṃ vārhaspataṃ smṛtam // Valc_2,15.15 //</l>\n</lg>\n\n<lg>\n<l>vāyavyāḥ pakṣiṇaḥ sarvve vidyā brāhmī tathāṅgakam /</l>\n<l>sārasvataṃ pustakādi viśvakarmmā tu śilpake // Valc_2,15.16 //</l>\n</lg>\n\n<lg>\n<l>vanaspatirdrumādīnāṃ dravyadevā harestanuḥ /</l>\n<l>chatraṃ kṛṣṇājinaṃ śayyā ratha āsanameva ca // Valc_2,15.17 //</l>\n</lg>\n\n<lg>\n<l>upānahau tathā yānamaṣṭāvāṅgira īritam /</l>\n<l>rathopakaraṇaṃ śastraṃ dhvajādyaṃ sarvvadaivatam // Valc_2,15.18 //</l>\n</lg>\n\n<p>gṛhañca sarvvadaivatyaṃ sarvveṣāṃ viṣṇudevatā /\n<l>śivo vā na tato dravyaṃ vyatiriktaṃ yato 'sti hi // Valc_2,15.19 /</l>\n<l>śṛṇatāhaṃ pravakṣyāmi mahādānāni ṣoḍaśa // Valc_2,15.20 //</l></p>\n\n<lg>\n<l>tulāpuruṣa ādyantu hiraṇyagarbhadānakam /</l>\n<l>brahmāṇḍaṃ kalpavṛkṣaśca gosahasrañca pañcamam // Valc_2,15.21 //</l>\n</lg>\n\n<lg>\n<l>hiraṇyakāmadhenuśca hiraṇyāśvaśca saptamam /</l>\n<l>hiraṇyāśvarathastadvaddhemahastirathastathā // Valc_2,15.22 //</l>\n</lg>\n\n<lg>\n<l>pañcalāṅgalakaṃ tadvaddharādānaṃ mahāphalam /</l>\n<l>dvādaśaṃ viṣnucakrañca tataḥ kalpalatātmakam // Valc_2,15.23 //</l>\n</lg>\n\n<lg>\n<l>saptasāgaradānañca ratradhenustathaiva ca /</l>\n<l>mahābhūtaghaṭastadvat dānaṃ śubhadine 'rpayet // Valc_2,15.24 //</l>\n</lg>\n\n<lg>\n<l>maṇḍape maṇḍale dānaṃ devān prācyārpayeddvije /</l>\n<l>dravyasya nāma gṛhṇīyāt dadāni ca tathā vadet // Valc_2,15.25 //</l>\n</lg>\n\n<lg>\n<l>toyaṃ dadyāttato haste dāne vidhirayaṃ smṛtaḥ /</l>\n<l>manasā pātramuddiśya jalaṃ bhūmau vinikṣapet // Valc_2,15.26 //</l>\n</lg>\n\n<l>vidyate sāgarasyānto dānasyānto na vidyate // Valc_2,15.27 //</l>\n\n<lg>\n<l>yathānāma sagotrāya pravarāyāmukāya ca /</l>\n<l>vedavedāṅgayuktāya pātrāya sumahātmane // Valc_2,15.28 //</l>\n</lg>\n\n<lg>\n<l>mātāpitrorātmanaśca puṇyayaśobhivṛddhaye /</l>\n<l>sarvvapāpopaśāntyarthaṃ svargārthaṃ bhuktimuktaye // Valc_2,15.29 //</l>\n</lg>\n\n<lg>\n<l>yathānāma mahādravyaṃ viṣṇurudrādidaivatam /</l>\n<l>etattubhyaṃ sampradade prīyatāṃ me hariḥ śivaḥ // Valc_2,15.30 //</l>\n</lg>\n\n<lg>\n<l>etaddānapratiṣṭhārthaṃ suvarṇaṃ dakṣiṇāṃ dade /</l>\n<l>anena dānavākyena sarvvadānāni vai dadet // Valc_2,15.31 //</l>\n</lg>\n\n<lg>\n<l>[[078]]</l>\n<l>suvarṇe dīyamāne tu rajataṃ dakṣiṇeṣyate /</l>\n<l>anyeṣāmapi dānānāṃ suvarṇaṃ dakṣiṇā smṛtā // Valc_2,15.32 //</l>\n</lg>\n\n<lg>\n<l>suvarṇaṃ rajataṃ tāmraṃ taṇḍulaṃ dhānyameva ca /</l>\n<l>nityaśrāddhaṃ devapūjā sarvvametadadakṣiṇam // Valc_2,15.33 //</l>\n</lg>\n\n<lg>\n<l>rajataṃ dakṣiṇā pitrye dharmmakāmārthasādhanam /</l>\n<l>suvarṇaṃ rajataṃ tāmraṃ maṇimuktāvasūni ca // Valc_2,15.34 //</l>\n</lg>\n\n<lg>\n<l>sarvvametat mahāprājñe dadāti vasudhāṃ dadat /</l>\n<l>pitḥśca pitṛlokasthāndevasthāne ca devatā // Valc_2,15.35 //</l>\n</lg>\n\n<lg>\n<l>santarpayati śāntātmā yo dadāti vasundharām /</l>\n<l>kharvvaṭaṃ kheṭakaṃ vāpi grāmaṃ vā śasyaśālinam // Valc_2,15.36 //</l>\n</lg>\n\n<lg>\n<l>nivarttanaśataṃ vāpi tadarddhaṃ vā gṛhādikam /</l>\n<l>apyāḍhāvāpamātraṃ vā dattvorvvīṃ phalabhāk bhavet // Valc_2,15.37 //</l>\n</lg>\n\n<lg>\n<l>ikṣubhiḥ santatāṃ bhūmiṃ yavagodhamaśālinīm /</l>\n<l>dadāti vedaviduṣe sa na bhūyobhijāyate // Valc_2,15.38 //</l>\n</lg>\n\n<lg>\n<l>phālakṛṣṭāṃ mahīṃ dattvā savṛkṣāṃ śasyaśālinīm /</l>\n<l>yāvat sūryyakarālokāstāvat svarge mahīyate // Valc_2,15.39 //</l>\n</lg>\n\n<lg>\n<l>viprāya dadyācca guṇānvitāya</l>\n<l>tapobhiyuktāya jitendriyāya /</l>\n<l>yāvanmahī tiṣṭhati sāgarāntā</l>\n<l>tāvat phalaṃ tasya bhavedanantam // Valc_2,15.40 //</l>\n</lg>\n\n<lg>\n<l>yathā vījāni rohanti prakīrṇāni mahītale /</l>\n<l>evaṃ kāmāḥ prarohanti bhūmidānasamārjitāḥ // Valc_2,15.41 //</l>\n</lg>\n\n<lg>\n<l>yathāpsu patitaḥ sadyastailavinduḥ prasarpati /</l>\n<l>evaṃ bhūmikṛtaṃ dānaṃ śasye śakṣye prarohati // Valc_2,15.42 //</l>\n</lg>\n\n<lg>\n<l>annadāḥ sukhino nityaṃ vastradaścaiva rūpavān /</l>\n<l>sa naraḥ sarvvado bhūpā yo dadāti vasundharām // Valc_2,15.43 //</l>\n</lg>\n\n<lg>\n<l>yathā gaurbharate vatsaṃ kṣīramutsṛjya kṣīriṇī /</l>\n<l>evaṃ dattā mahīpālā bhūmirbharati bhūmidam // Valc_2,15.44 //</l>\n</lg>\n\n<lg>\n<l>ādityo varuṇo viṣṇurbrahmā somo hutāśanaḥ /</l>\n<l>śūlapāṇiśca bhagavānabhinandati bhūmidam // Valc_2,15.45 //</l>\n</lg>\n\n<lg>\n<l>āsphoṭayanti pitaro varṇayanti pitāmahāḥ /</l>\n<l>bhūmidātā kule jātaḥ sa nastrātā bhaviṣyati // Valc_2,15.46 //</l>\n</lg>\n\n<lg>\n<l>bahubhirvasudhā dattā rājabhiḥ sagarādibhiḥ /</l>\n<l>yasya yasya yadā bhūmistasya tasya tadā phalam // Valc_2,15.47 //</l>\n</lg>\n\n<lg>\n<l>bhūmiṃ yaḥ pratigṛhṇāti yaśca bhūmiṃ prayacchati /</l>\n<l>ubhau tau puṇyakarmmāṇau niyatau svargagāmiṇau // Valc_2,15.48 //</l>\n</lg>\n\n<lg>\n<l>dadyādbhūmiṃ nibandhaṃ vā kṛtvā lekhyañca kārayet /</l>\n<l>āgāmibhadranṛpatiparijñānāya pārthivaḥ // Valc_2,15.49 //</l>\n</lg>\n\n<lg>\n<l>paṭe vā tāmrapaṭṭe vā svamudroparicihnitam /</l>\n<l>abhilekhyātmano vaṃśānātmānañca mahīpatiḥ // Valc_2,15.50 //</l>\n</lg>\n\n<lg>\n<l>pratigrahaparicchedadānācchedopavarṇanam /</l>\n<l>svahastakālasampannaṃ śāsanaṃ kārayet sthiram // Valc_2,15.51 //</l>\n</lg>\n\n<lg>\n<l>suvarṇadānaṃ godānaṃ bhūmidānañca pārthivāḥ /</l>\n<l>etat prayacchamānastu sarvvapāpaiḥ pramucyate // Valc_2,15.52 //</l>\n</lg>\n\n<p>[[080]]\n<lg>\n<l>agnerapatyaṃ prathamaṃ suvarṇam</l>\n<l>bhūrvaiṣṇavī sūryasutāśca gāvaḥ /</l>\n<l>yaḥ kāñcanaṃ gāñca mahīñca dadyāt</l>\n<l>dattāstrayastena bhavanti lokāḥ // Valc_2,15.53 //</l>\n</lg></p>\n\n<lg>\n<l>yastaṭākaṃ navaṃ kuryyāt purāṇaṃ vāpi khānayet /</l>\n<l>sa sarvvaṃ kulamuddhṛtya svarge loke mahīyate // Valc_2,15.54 //</l>\n</lg>\n\n<lg>\n<l>kṛtvāpi pāpakarmmāṇi yo dadyādannamarthine /</l>\n<l>brāhmaṇāya viśeṣeṇa sa pāpena na lipyate // Valc_2,15.55 //</l>\n</lg>\n\n<lg>\n<l>trisaptakulamuddhṛtya kanyādo brahmalokabhāk /</l>\n<l>devālayañca pratimāṃ kārayan sarvamāpnuyāt // Valc_2,15.56 //</l>\n</lg>\n\n<lg>\n<l>dāsīdastu dvijendrebhyo hyapsarolokamāpnuyāt /</l>\n<l>tasya śiśnendriyaṃ bhūpā nāgnirdahati karhicit // Valc_2,15.57 //</l>\n</lg>\n\n<lg>\n<l>siṃhagiriruvāca:</l>\n<l>svālaṅkṛtā vasanabhūṣaṇagandhapuṣpaiḥ kaiśoryyarūpakamanīyavapuḥsubhogyāḥ /</l>\n<l>dāsīḥ pradāya bahuśo dvijasattamebhyaḥ śrīlādiśūranṛpatīramate 'psarobhiḥ // Valc_2,15.58 //</l>\n</lg>\n\n<p>iti vallālacarite vyāsapurāṇe dānamāhātmādikīrttanaṃ nāma pañcadaśo 'dhyāyaḥ /</p>\n\n</div>\n<div>\n\n<p>atha ṣoḍaśo 'dhyāyaḥ</p>\n\n<lg>\n<l>vyāsa uvāca:</l>\n<l>upādhyāyaḥ pitā jyeṣṭhabhrātā caiva mahīpatiḥ /</l>\n<l>mātulaḥ śvaśurastrātā mātāmahapitāmahau // Valc_2,16.1 //</l>\n</lg>\n\n<lg>\n<l>bandhurjyeṣṭhaḥ pitṛvyaśca puṃsyete guravaḥ smṛtāḥ /</l>\n<l>mātā mātāmahī caiva pitṛmātṛṣvasādayaḥ // Valc_2,16.2 //</l>\n</lg>\n\n<lg>\n<l>śvaśrūḥ pitāmahī jyeṣṭhā dhātrī ca guravaḥ striyaḥ /</l>\n<l>ityukto guruvargo 'yaṃ mātṛtaḥ pitṛto nṛpāḥ /</l>\n<l>anuvarttanameteṣāṃ manovākkāyakarmmabhiḥ // Valc_2,16.3 //</l>\n</lg>\n\n<lg>\n<l>guruṃ dṛṣṭvā samuttiṣṭhedabhivādya kṛtāñjaliḥ /</l>\n<l>naitairupaviśet sārddhaṃ vivadet nātmakāraṇāt // Valc_2,16.4 //</l>\n</lg>\n\n<lg>\n<l>jīvitārthamapi dveṣāt gurubhirnaiva bhāṣaṇam /</l>\n<l>udito 'pi guṇairanyai rguruddheṣī patatyadhaḥ // Valc_2,16.5 //</l>\n</lg>\n\n<lg>\n<l>gurūṇāñcaiva sarvveṣāṃ pūjyāḥ pañca prayatnataḥ /</l>\n<l>teṣāmādyāstrayaḥ śreṣṭhāsteṣu mātā garīyasī // Valc_2,16.6 //</l>\n</lg>\n\n<lg>\n<l>yo bhāvayati yā sūte yena vidyopadiśyate /</l>\n<l>jyeṣṭhabhrātā ca bharttā ca pañcaite guravaḥ smṛtāḥ // Valc_2,16.7 //</l>\n</lg>\n\n<p>ātmanaḥ sarvvayatnena prāṇatyāgena vā punaḥ /\n<lg>\n<l>[[082]]</l>\n<l>pūjanīyā viśeṣeṇa pañcaite bhūtimicchatā /</l>\n<l>nāsti pitṛsamo devo nāsti mātṛsamo guruḥ // Valc_2,16.8 //</l>\n</lg></p>\n\n<lg>\n<l>tayornityaṃ priyaṃ kuryyāt karmmaṇā manasā girā /</l>\n<l>na tābhyāmananujñāto dharmmamanyaṃ samāśrayet // Valc_2,16.9 //</l>\n</lg>\n\n<lg>\n<l>gururagnirdvijātīnāṃ varṇānāṃ brāhmaṇo guruḥ /</l>\n<l>patireko guruḥ strīṇāṃ sarvvatrābhyāgato guruḥ // Valc_2,16.10 //</l>\n</lg>\n\n<lg>\n<l>brāhmaṇaṃ praṇamed yastu viṣṇubuddhyā narottamaḥ /</l>\n<l>āyuḥ putraśca kīrttiśca sampattistasya varddhate // Valc_2,16.11 //</l>\n</lg>\n\n<lg>\n<l>duḥśīlo 'pi dvijaḥ pūjyo na śūdro vijetendriyaḥ /</l>\n<l>viprā hi kṣatriyātmāno nāvajñeyāḥ kadācana // Valc_2,16.12 //</l>\n</lg>\n\n<lg>\n<l>dharmmaśāstrarathārūḍhā vedakhaḍgadharā dvijāḥ /</l>\n<l>krīḍārthamapi yadbrūyuḥ sa dharmmaḥ paramaḥ smṛtaḥ // Valc_2,16.13 //</l>\n</lg>\n\n<p>iti vallālacarite vyāsapurāṇe guruvargakīrttanaṃ nāma ṣoḍaśo 'dhyāyaḥ /</p>\n\n</div>\n<div>\n\n<p>atha saptadaśo 'dhyāyaḥ</p>\n\n<lg>\n<l>vyāsa uvāca:</l>\n<l>mānavyaśca kāśyapaśca kāṅkāyana-rahūgaṇau /</l>\n<l>bharadvājo gautamaśca kalviṣaśca sukālinaḥ // Valc_2,17.1 //</l>\n</lg>\n\n<lg>\n<l>ārṣṭiṣeṇo 'gniveśaśca kṛṣṇaciyavaśiṣṭhakau /</l>\n<l>viśvāmitro gālavaśca candrātreyaśca kauśikaḥ // Valc_2,17.2 //</l>\n</lg>\n\n<lg>\n<l>ghṛtakauśika-maudgalyau lābhāyana-parāśarau /</l>\n<l>saupāyanātrikuhalāḥ vāsukī rohitastathā // Valc_2,17.3 //</l>\n</lg>\n\n<lg>\n<l>vārdhyaśvo vaiyāghrapadyo darbhaḥśālāvataḥ kapiḥ /</l>\n<l>jamadagniḥ kāñcanaśca kātyāyana-vṛhaspatī // Valc_2,17.4 //</l>\n</lg>\n\n<lg>\n<l>viśuvṛddhaśca sāṅkṛtyo gargaḥ kauṇḍinya-baṃpulau /</l>\n<l>sāvarṇāṅgirasau maunaḥ kauśyo yaugana-jaiminī // Valc_2,17.5 //</l>\n</lg>\n\n<lg>\n<l>śaktriḥ kātyāyano vātsyo logākṣiḥ śunakastathā /</l>\n<l>agastiḥ somarājaśca sandāno mādhavo bhṛguḥ // Valc_2,17.6 //</l>\n</lg>\n\n<lg>\n<l>maitrāyaṇiśca śāṇḍilya upamanyurdhanañjayaḥ /</l>\n<l>madhukulyo hāritaśca vidalo gobhilastathā // Valc_2,17.7 //</l>\n</lg>\n\n<lg>\n<l>kāskāyanaśca yāskaśca vārṣṇeyo brahmakṣatrakaḥ /</l>\n<l>yuvanāśvaśca vaiṇyaśca jātūkarṇo 'ghamarṣaṇaḥ // Valc_2,17.8 //</l>\n</lg>\n\n<lg>\n<l>[[084]]</l>\n<l>ambarīṣa idhmavāho lauhitya indrakauśikaḥ /</l>\n<l>ajaśca nidhruvo rebha ṛṣayo gotrakārakāḥ // Valc_2,17.9 //</l>\n</lg>\n\n<p>iti vallālacarite vyāsapurāṇe gotrakīrttanaṃ nāma saptadaśo 'dhyāyaḥ /</p>\n\n</div>\n<div>\n\n<p>athāṣṭādaśo 'dhyāyaḥ</p>\n\n<lg>\n<l>rājarṣaya ūcuḥ:</l>\n<l>brāhmaṇānāṃ kṣatriyāṇāṃ vaiśyāmāñcāntyajanmanām /</l>\n<l>bhedān brūhi mahāprājña śrotuṃ kautuhalaṃ param // Valc_2,18.1 //</l>\n</lg>\n\n<lg>\n<l>vyāsa uvāca:</l>\n<l>sārasvatāḥ kānyakubjāḥ gauḍā maithilakotkalāḥ /</l>\n<l>pañca gauḍā iti khyātā vindhyasyottaravāsinaḥ // Valc_2,18.2 //</l>\n</lg>\n\n<lg>\n<l>karṇāṭāścaiva tailaṅgā gurjjarā rāṣṭravāsinaḥ /</l>\n<l>andhrāśca drāviḍāḥ pañca vindhyadakṣiṇavāsinaḥ // Valc_2,18.3 //</l>\n</lg>\n\n<lg>\n<l>magāstu brāhmaṇāḥ pūrvvaṃ niḥsṛtāḥ sūryamaṇḍalāt /</l>\n<l>jvaladarkapratīkāśāḥ śākadvīpamavātaran // Valc_2,18.4 //</l>\n</lg>\n\n<lg>\n<l>iti brahmavargāḥ /</l>\n<l>pāṇḍavāḥ pauravā baudhāḥ sahasrārjjunahaihayāḥ /</l>\n<l>candrātreya-kalacuri-raṭṭa-yādava-tomarāḥ // Valc_2,18.5 //</l>\n</lg>\n\n<lg>\n<l>kauśikāḥ kaukurāḥ kuśyā ete saumyāḥ prakīrttitāḥ /</l>\n<l>aikṣvākavo nikumbhāśca mauryyāśca sāgarāstathā // Valc_2,18.6 //</l>\n</lg>\n\n<lg>\n<l>[[086]]</l>\n<l>tathā kacchapaghātāśca rāghavā gobhilāstathā /</l>\n<l>tathā gāhaḍavālāśca ete saurāḥ prakīrttitāḥ // Valc_2,18.7 //</l>\n</lg>\n\n<lg>\n<l>cāhamānāśca mallāśca chindāścāpotkaṭāstathā /</l>\n<l>caulūkyāśca silārāśca hūnāśca brahmavāhujāḥ // Valc_2,18.8 //</l>\n</lg>\n\n<lg>\n<l>agnikuṇḍasamutpannāḥ paramārā mahābalāḥ /</l>\n<l>śālukikāḥ sendrakāśca kādraveyā iti smṛtāḥ // Valc_2,18.9 //</l>\n</lg>\n\n<lg>\n<l>veṇādvaiṇyaḥ pṛthu rjātaḥ pṛṣvīhārāstato 'bhavan /</l>\n<l>vainateyāstu tārkṣyā vai pālāstu kṣatriyādhamāḥ // Valc_2,18.10 //</l>\n</lg>\n\n<lg>\n<l>iti kṣatriyavargāḥ /</l>\n<l>upakeśāśva prākvāṭā rohitāśca mahotsavāḥ /</l>\n<l>māhiṣmatyāśca vaiśālyāḥ kauśāmbyāḥ śrāvakāstathā // Valc_2,18.11 //</l>\n</lg>\n\n<lg>\n<l>āyodhyikāśca vaṇijo gurjjarā bhuvi viśrutāḥ /</l>\n<l>ujānikāśca dhaninaḥ suvarṇā vaṇijādhamāḥ // Valc_2,18.12 //</l>\n</lg>\n\n<l>jejātutīyā vaṇijaścandraraśmisamudbhavāḥ // Valc_2,18.13 //</l>\n\n<p>iti vaiśvavargāḥ |</p>\n\n<p>iti vallālacarite vyāsapurāṇe traivarṇikavargakīrttanaṃ nāmāṣṭādaśo 'dhyāyaḥ /</p>\n\n</div>\n<div>\n\n<p>athonaviṃśo 'dhyāyaḥ</p>\n\n<lg>\n<l>vyāsa uvāca:</l>\n<l>satśūdraścaiva śūdraśca śūdrastu dvividho mataḥ /</l>\n<l>ādyo vipraviśoḥ śūdryāṃ dvitīyaḥ pādajaḥ smṛtaḥ // Valc_2,19.1 //</l>\n</lg>\n\n<lg>\n<l>brāhmaṇāt kṣattrakanyāyāṃ maulo nāma prajāyate /</l>\n<l>brāhmaṇāt vaiśyakanyāyāmambaṣṭhastanayaḥ smṛtaḥ // Valc_2,19.2 //</l>\n</lg>\n\n<p>ambaṣṭhādvaiśyakanyāyāṃ vaidyo nāma prajāyate /\n<lg>\n<l>śūdrāyāṃ karaṇo vaiśyāt karaṇyāñca tataḥ punaḥ /</l>\n<l>sthitaḥ karaṇakāyeṣu tataḥ kāyasya ucyate /</l>\n<l>pādajāḥ santi kāyasthāstathaivāmbaṣṭhajā api /</l>\n<l>ye tu kirātakāyasthā te sarvve ninditāḥ smṛtā // Valc_2,19.3 //</l>\n</lg></p>\n\n<lg>\n<l>nigamaśca gandhikaśca vaiśyavaṃśasamudbhavau /</l>\n<l>śanaiḥ śūdratvamāpannau kriyālopādihetunā // Valc_2,19.4 //</l>\n</lg>\n\n<lg>\n<l>[[088]]</l>\n<l>ratnakārāḥ svarṇakārā rūpyakāralipīkarau /</l>\n<l>tāmrakārā lohakārāḥ śaṅkhakārāśca tantriṇaḥ // Valc_2,19.5 //</l>\n</lg>\n\n<lg>\n<l>taṇḍulino vyañjaninaḥ satśūdrāśca prakīrttitāḥ /</l>\n<l>vaiśyādrāmakavaidehau brāhmaṇīkṣatriyāsutau // Valc_2,19.6 //</l>\n</lg>\n\n<lg>\n<l>rāmakāt kṣatrakanyāyāmugro nāma prajāyate /</l>\n<l>brāhmaṇādugrakanyāyāmāvṛto nāma jāyate // Valc_2,19.7 //</l>\n</lg>\n\n<lg>\n<l>ābhīraḥ śūdraḥ śūdrāyāṃ brātyakṣatraviśorapi /</l>\n<l>vaiśyādvaidehakanyāyāṃ kāṃsakāraḥ prajāyate // Valc_2,19.8 //</l>\n</lg>\n\n<lg>\n<l>vaiśyādambaṣṭhakanyāyāṃ gopagopālakau sutau /</l>\n<l>jajñe vaidehakanyāyāṃ leṣakārastu rāmakāt // Valc_2,19.9 //</l>\n</lg>\n\n<lg>\n<l>vaiśyāyāṃ jāyate śūdrāt tailakāra iti smṛtaḥ /</l>\n<l>ambaṣṭhāyāṃ svarṇakārāt śauciko nāma jāyate // Valc_2,19.10 //</l>\n</lg>\n\n<lg>\n<l>viśaḥ kuvindakanyāyāṃ kṛṣiko nāma jāyate /</l>\n<l>kṛṣikātgopakanyāyāṃ tāmboliriti naḥśrutam // Valc_2,19.11 //</l>\n</lg>\n\n<lg>\n<l>vaṇijaḥ śūdrakanyāyāṃ kanduko nāma jāyate /</l>\n<l>kandukādviprakanyāyāṃ kalupālo vyajāyata // Valc_2,19.12 //</l>\n</lg>\n\n<lg>\n<l>śūdrādāyogavo vaiṇaścāṇḍālaścādhamo nṛṇām /</l>\n<l>vaiśyarājanyaviprāsu jāyante varṇasaṅkarāḥ // Valc_2,19.13 //</l>\n</lg>\n\n<lg>\n<l>kadācidvījamāhātmāt kṣetramāhātmataḥ kvacit /</l>\n<l>nīcottamatvaṃ bhavati śreṣṭhatvaṃ kṣetravījataḥ // Valc_2,19.14 //</l>\n</lg>\n\n<p>[[089]]\n[[verse number jumps from '14' to '16']]</p>\n\n<lg>\n<l>kadācidānulomyena jātirmātṛsamā smṛtā /</l>\n<l>karmmaṇottamanīcatvaṃ kālataśca bhavedguṇaiḥ // Valc_2,19.16 //</l>\n</lg>\n\n<lg>\n<l>jāto nāryyāmanāryyāyāmāryyādāryyobhavedguṇaiḥ /</l>\n<l>anāryyājjāta āryyāyāmanāyya iti niścayaḥ // Valc_2,19.17 //</l>\n</lg>\n\n<lg>\n<l>ambaṣṭhāyāntu kṛṣikādvyajāyanta kuṭumbinaḥ /</l>\n<l>kuṭumbinaśca gopālyāṃ kumbhakāro vyajāyata // Valc_2,19.18 //</l>\n</lg>\n\n<lg>\n<l>karaṇyāṃ lohakārāttu varddhaki rnāma jāyate /</l>\n<l>varddhakestāmrakāriṇyāṃ vāraki rnāma jāyate // Valc_2,19.19 //</l>\n</lg>\n\n<lg>\n<l>kumbhakāreṇa śūdrāyāṃ janitaḥ palagaṇḍakaḥ /</l>\n<l>śūdrāt kumbhakāranāryyāṃ mālākāraḥ prajāyate // Valc_2,19.20 //</l>\n</lg>\n\n<lg>\n<l>krayakrītāsu kanyāsu bhavanti dāsajātayaḥ /</l>\n<l>brāhmaṇācchūdrakanyāyāṃ nāpito nāma jāyate // Valc_2,19.21 //</l>\n</lg>\n\n<lg>\n<l>ajāyanta ca kṣetreṣu hatānāṃ mukhajanmanām /</l>\n<l>śūdraviṭ kṣatraiścaṇḍālāḥ kirātābharajātayaḥ // Valc_2,19.22 //</l>\n</lg>\n\n<lg>\n<l>kirātāvellohakāriṇyāṃ karmmāraḥ śastravikrayī /</l>\n<l>tāmrakuṭyāṃ tantuvāyāt paṭṭakāraḥ prajāyate // Valc_2,19.23 //</l>\n</lg>\n\n<lg>\n<l>śūdrādāyogavaṃ vaiśyā janayāmāsa vai sutam /</l>\n<l>kalupālāt kuvindāyāṃ śauṇḍikonāma jāyate // Valc_2,19.24 //</l>\n</lg>\n\n<lg>\n<l>[[090]]</l>\n<l>raṅgājīvastu śauṇḍikyāṃ suto varddhakisambhavaḥ /</l>\n<l>saṅkarāṇāntu sāṅkaryyāsāṅkaryyācca punaḥ punaḥ // Valc_2,19.25 //</l>\n</lg>\n\n<lg>\n<l>jātyānantyantu saṃprāptaṃ sarvvaṃ vaktuṃ na śakyate /</l>\n<l>pauṇḍrāḥ suhmāśca palhāśca pulindāśca kinārayaḥ // Valc_2,19.26 //</l>\n</lg>\n\n<lg>\n<l>kolā bhūṣārā varaṭāsturkānāḥ śavarāḥ śakāḥ /</l>\n<l>pāradā daradā vyādhā niṣādāḥ pukkaśā amī // Valc_2,19.27 //</l>\n</lg>\n\n<l>mlecchavācaścāryyavāco dasyavaḥ ṣoḍaśa smṛtāḥ // Valc_2,19.28 //</l>\n\n<lg>\n<l>rajakaścarmmakāraśca naṭo varuḍ eva ca /</l>\n<l>kaivarttamedabhillāśca saptaite cāntyajāḥ smṛtāḥ // Valc_2,19.29 //</l>\n</lg>\n\n<lg>\n<l>antyajānāṃ gṛhe toyaṃ bhāṇḍe paryyuṣitantu yat /</l>\n<l>prāyaścittaṃ yadā pītaṃ tadaiva hi samācaret // Valc_2,19.30 //</l>\n</lg>\n\n<p>iti vallālacarite śūdravargakathanaṃ nāma ūnaviṃśo 'dhyāyaḥ /</p>\n\n</div>\n<div>\n\n<p>atha viṃśo 'dhyāyaḥ</p>\n\n<lg>\n<l>vyāsa uvāca:</l>\n<l>ataḥparaṃ rudragītā kathyate manujeśvarāḥ /</l>\n<l>śṛṇatāvahitā bhūtvā imāṃ gītāṃ sanātanīm // Valc_2,20.1 //</l>\n</lg>\n\n<lg>\n<l>namaste manyave rudra utota iṣave namaḥ /</l>\n<l>namāmi tava vāhubhyāṃ giriśanta girīśvara // Valc_2,20.2 //</l>\n</lg>\n\n<lg>\n<l>rudraste 'pāpakāśinyā śivayā ghorarūpayā /</l>\n<l>tanvāno 'bhi cākaśīhi sukhaṃ śantamayā śiva // Valc_2,20.3 //</l>\n</lg>\n\n<lg>\n<l>yāmiṣumastave haste giriśanta vibharṣi ca /</l>\n<l>tāṃ giritra kuru śivāṃ mā hiṃsīḥ puruṣaṃ jagat // Valc_2,20.4 //</l>\n</lg>\n\n<lg>\n<l>śivena vacasācchatvā vadāmo giriśa prabho /</l>\n<l>yathā yakṣmaṃ sumanaso jagatsarvvamidaṃ bhavet // Valc_2,20.5 //</l>\n</lg>\n\n<lg>\n<l>adhyavocadadhivaktā prathamo devyako bhiṣak /</l>\n<l>ahīṃśca jambhayan sarvvān yātudhānīḥ parāsuva // Valc_2,20.6 //</l>\n</lg>\n\n<lg>\n<l>asau yastāmra āditya uta vabhrūḥ sumaṅgalaḥ /</l>\n<l>ye cainaṃ rudrā abhito dikṣveṣāṃ heḍaīmahe // Valc_2,20.7 //</l>\n</lg>\n\n<lg>\n<l>asāvavasarpati yo nīlagrīvo vilohitaḥ /</l>\n<l>gopāḥstriyo 'pyadṛśran yaṃ sa dṛṣṭomṛḍayāti naḥ // Valc_2,20.8 //</l>\n</lg>\n\n<lg>\n<l>[[092]]</l>\n<l>namo 'stu nīlagrīvāya sahasrākṣāya mīḍhuṣe /</l>\n<l>santyatho ye 'sya satvā nastebhyo 'hamakaraṃ namaḥ // Valc_2,20.9 //</l>\n</lg>\n\n<lg>\n<l>dhanvanastvaṃ pramuñcārtnyo rubhayorjyāmumādhava /</l>\n<l>yāśca te hasta iṣavo bhagavan tāḥ parā vapa /</l>\n<l>kaparddino dhanurdivyaṃ viśalyo vāṇavānuta /</l>\n<l>aneśanniṣavaścāsya cābhurastu niṣaṅgadhīḥ // Valc_2,20.10 //</l>\n</lg>\n\n<lg>\n<l>yā mīḍhuṣṭama te hetirhaste pravidyate dhanuḥ /</l>\n<l>ayakṣan yā tathāsmān tvaṃ viśvataḥ paripālaya // Valc_2,20.11 //</l>\n</lg>\n\n<lg>\n<l>asmān te dhanvano hetiḥ parivṛṇaktu viśvataḥ /</l>\n<l>atho yaśceṣudhī rudra asmadāre nidhehi tam // Valc_2,20.12 //</l>\n</lg>\n\n<lg>\n<l>avatatya dhanuḥ śalyamukhāni viniśīryya ca /</l>\n<l>śateṣudhe sahasrākṣa śivo naḥ sumanā bhava // Valc_2,20.13 //</l>\n</lg>\n\n<lg>\n<l>āyudhāya namaste 'stu dhṛṣṇave 'nātatāya ca /</l>\n<l>ubhābhyāmuta vāhubhyāṃ namaste 'stu ca dhanvane // Valc_2,20.14 //</l>\n</lg>\n\n<lg>\n<l>mā no mahānta muta mā no arbhakam</l>\n<l>mā na ukṣantamutamā na ukṣitam /</l>\n<l>mā no vadhīḥ pitarammota mātaram</l>\n<l>mā naḥ priyāstanvo rudra rīriṣaḥ // Valc_2,20.15 //</l>\n</lg>\n\n<lg>\n<l>mānastoke ca tanaye gavāśveṣu ca rīriṣaḥ /</l>\n<l>āyūṃṣi bhāmino vīrān māvadhīstvāṃ havāmahe // Valc_2,20.16 //</l>\n</lg>\n\n<lg>\n<l>senānye diśām pataye namo hiraṇyavāhave /</l>\n<l>vṛkṣebhyo harikeśebhyaḥ paśūnāmyataye namaḥ // Valc_2,20.17 //</l>\n</lg>\n\n<lg>\n<l>śaṣyiñjāya tviṣīmate pathīnāmpataye namaḥ /</l>\n<l>sūtriṇe harikeśāya puṣṭānāmpataye namaḥ // Valc_2,20.18 //</l>\n</lg>\n\n<lg>\n<l>vabhluśāya namo vyādhine 'nnānāmpataye namaḥ /</l>\n<l>bhavasya hetyai jagatām pataye ca namo namaḥ // Valc_2,20.19 //</l>\n</lg>\n\n<lg>\n<l>rudrāyātatāyine ca kṣetrāṇāmpataye namaḥ /</l>\n<l>namostvahantre sūtāya vanānāmpataye namaḥ // Valc_2,20.20 //</l>\n</lg>\n\n<lg>\n<l>rohitāya sthapataye vṛkṣāṇampataye namaḥ /</l>\n<l>bhuvantaye namastasmai varivasyakṛtāya ca // Valc_2,20.21 //</l>\n</lg>\n\n<lg>\n<l>mantriṇe vai vāṇijāya kakṣāṇāmpataye namaḥ /</l>\n<l>ghoṣāyoccaiḥ krandayate pattīnāmpataye namaḥ // Valc_2,20.22 //</l>\n</lg>\n\n<lg>\n<l>dhāvate kṛtsnavītāya satvānāmpataye namaḥ /</l>\n<l>namo 'stu sahamānāya namo nivyādhine namaḥ // Valc_2,20.23 //</l>\n</lg>\n\n<lg>\n<l>āvyādhinīnāmpataye kakubhāya niṣaṅgiṇe /</l>\n<l>nicerave namastubhyaṃ stenānāmpataye namaḥ // Valc_2,20.24 //</l>\n</lg>\n\n<lg>\n<l>namo 'raṇyānāmpataye namaḥ paricarāya ca /</l>\n<l>stāyūnāmpataye tubhyaṃ vañcate parivañcate // Valc_2,20.25 //</l>\n</lg>\n\n<lg>\n<l>praṇamāmīṣudhimate namastubhyaṃ niṣaṅgiṇe /</l>\n<l>taskarāṇānte pataye namāmi ca punaḥ punaḥ // Valc_2,20.26 //</l>\n</lg>\n\n<lg>\n<l>sṛkāyibhyo jighāṃsadbhyo muṣṇatāmpataye namaḥ /</l>\n<l>asimadbhyo vikṛntānām pataye te namonamaḥ // Valc_2,20.27 //</l>\n</lg>\n\n<lg>\n<l>naktañcarebhyo rudrebhyo dhāvadbhyaśca namonamaḥ /</l>\n<l>uṣṇīṣiṇe kuluñcānāmpataye te namonamaḥ // Valc_2,20.28 //</l>\n</lg>\n\n<lg>\n<l>[[094]]</l>\n<l>dhanvāyibhya iṣumadbhyo namo giricarāya te /</l>\n<l>ātanvābhyo vaśca pratidadhānebhyo namonamaḥ // Valc_2,20.29 //</l>\n</lg>\n\n<lg>\n<l>āyacchadbhyo namo 'syadbhyo visṛjadbhyo namo namaḥ /</l>\n<l>vidhyadbhyaśca svapadbhyaśca jāgradbhyaśca namonamaḥ // Valc_2,20.30 //</l>\n</lg>\n\n<lg>\n<l>śayānebhya āsīnebhyastiṣṭhadbhyo vo namo namaḥ /</l>\n<l>namaḥ sabhāpatibhyo vaḥ sabhābhyaśca namonamaḥ // Valc_2,20.31 //</l>\n</lg>\n\n<lg>\n<l>aśvebhyo 'śvapatibhyaścāvyādhinībhyo namonamaḥ /</l>\n<l>vividhyantībhyaśca namaḥ ugaṇābhyo namonamaḥ // Valc_2,20.32 //</l>\n</lg>\n\n<lg>\n<l>tṛṃhatībhyo gaṇebhyaśca vrātebhyaśca namonamaḥ /</l>\n<l>namo gaṇapati-vrātapatibhyaśca namonamaḥ // Valc_2,20.33 //</l>\n</lg>\n\n<lg>\n<l>gṛtsapatibhyo gṛtsebhyo virūpebhyo namonamaḥ /</l>\n<l>viśvarūpebhyaśca namaḥ senābhyaśca namonamaḥ // Valc_2,20.34 //</l>\n</lg>\n\n<lg>\n<l>senānībhyo rathibhyo vo arathebhyo namonamaḥ /</l>\n<l>kṣattṛbhyaḥ saṃgrahītṛbhyo mahadbhyaśca namonamaḥ // Valc_2,20.35 //</l>\n</lg>\n\n<lg>\n<l>arbhakebhyastakṣakebhyo rathakṛdbhyo namonamaḥ /</l>\n<l>karmmārebhyaḥ kulālebhyo niṣādebhyo namonamaḥ // Valc_2,20.36 //</l>\n</lg>\n\n<lg>\n<l>puñjiṣṭhebhyaḥ śvanibhyaśca mṛgayubhyaśca vo namaḥ /</l>\n<l>śvabhyaśca śvapatibhyaśca rudrāya ca bhavāya ca // Valc_2,20.37 //</l>\n</lg>\n\n<lg>\n<l>nīlagrīvāya sarvvāya paśūnāmpataye namaḥ /</l>\n<l>namaste śitikaṇṭhāya namastestu kaparddine // Valc_2,20.38 //</l>\n</lg>\n\n<lg>\n<l>sahasrākṣāya ca vyaptakeśāya śatadhanvane /</l>\n<l>giriśāya namastubhyaṃ śipiviṣṭāya te namaḥ // Valc_2,20.39 //</l>\n</lg>\n\n<lg>\n<l>mīḍhuṣṭamāyeṣumate hrasvāya vāmanāya ca /</l>\n<l>vṛhate ca varṣīyase vṛddhāya savṛdhe namaḥ // Valc_2,20.40 //</l>\n</lg>\n\n<lg>\n<l>prathamāya namo 'grāya āśave cājirāya ca /</l>\n<l>namaḥ śīghrāya śībhyāya ūrmmāyāvasvanāya ca // Valc_2,20.41 //</l>\n</lg>\n\n<lg>\n<l>nādeyāya namastubhyaṃ dvīpyāya ca namonamaḥ /</l>\n<l>jyeṣṭhāya ca kaniṣṭhāya pūrvvajāya namonamaḥ // Valc_2,20.42 //</l>\n</lg>\n\n<lg>\n<l>madhyamāyāpagalbhāya vudhnyāyāparajāya ca /</l>\n<l>jaghanyāya ca somyāya pratisaryyāya te namaḥ // Valc_2,20.47 //</l>\n</lg>\n\n<lg>\n<l>namo yāmyāya kṣemyāya ślokyāya ca namonamaḥ /</l>\n<l>urvaryyāyāvasānyāya khalyāya ca namastu te // Valc_2,20.44 //</l>\n</lg>\n\n<lg>\n<l>namo vandyāya kakṣyāya śravāya ca namonamaḥ /</l>\n<l>pratiśravāya ca namaḥ āśuṣeṇāya te namaḥ // Valc_2,20.45 //</l>\n</lg>\n\n<lg>\n<l>āśurathāya ca namaḥ śūrāya cāvabhedine /</l>\n<l>vilmine ca kavacine varmmiṇe ca varūthine // Valc_2,20.46 //</l>\n</lg>\n\n<lg>\n<l>śrutāya śrutasenāya dundubhyāya namonamaḥ /</l>\n<l>ahanyāya dhṛṣṇave ca pramṛṣāya namonamaḥ // Valc_2,20.47 //</l>\n</lg>\n\n<lg>\n<l>tīkṣṇoṣave cāyudhine svāyudhāya sudhanvane /</l>\n<l>namaḥ satyāya pathyāya kāṭyāya ca namonamaḥ // Valc_2,20.48 //</l>\n</lg>\n\n<lg>\n<l>nīpyāya ca namastubhyaṃ kulyāya ca namonamaḥ /</l>\n<l>sarasyāya nādeyāya vaiśantāya namonamaḥ // Valc_2,20.49 //</l>\n</lg>\n\n<lg>\n<l>avaṭyāya ca kupyāya vīghrāya ca namonamaḥ /</l>\n<l>ātapyāya ca medhyāya vidyutyāya namonamaḥ // Valc_2,20.50 //</l>\n</lg>\n\n<lg>\n<l>[[096]]</l>\n<l>avarṣyāya ca varṣāya vātyāya ca namonamaḥ /</l>\n<l>namo brātyāya reṣmāya vāstavyāya namonamaḥ // Valc_2,20.51 //</l>\n</lg>\n\n<lg>\n<l>vāstupāya ca somāya rudrāya ca namonamaḥ /</l>\n<l>aruṇāya ca tāmrāya śaṅgave ca namonamaḥ // Valc_2,20.52 //</l>\n</lg>\n\n<lg>\n<l>nama ugrāya bhīmāyāgrevadhāya namo 'stu te /</l>\n<l>dūrevadhāya hantre ca namo hanīyase namaḥ // Valc_2,20.53 //</l>\n</lg>\n\n<lg>\n<l>sambhavāya śaṅkarāya mayobhavāya te namaḥ /</l>\n<l>mayaskarāya ca śivatarāya ca śivāya ca // Valc_2,20.54 //</l>\n</lg>\n\n<lg>\n<l>avāryyāya ca pāryyāya namaḥ prataraṇāya ca /</l>\n<l>uttaraṇāya tīryyāya kubjāya ca namonamaḥ // Valc_2,20.55 //</l>\n</lg>\n\n<lg>\n<l>namaḥ śaṣyāya pheṇyāya sikatyāya namonamaḥ /</l>\n<l>pravāhyāya kiṃśilāya kṣayaṇāya namonamaḥ // Valc_2,20.56 //</l>\n</lg>\n\n<lg>\n<l>iriṇyāya prapathyāya namastubhyaṃ pulastaye /</l>\n<l>namo vrajyāya goṣṭhāya talpāya ca namonamaḥ // Valc_2,20.57 //</l>\n</lg>\n\n<lg>\n<l>gehyāya ca hṛdayyāya niveṣyāya ca te namaḥ /</l>\n<l>gahvareṣṭhāya śuṣkāya harityāya namonamaḥ // Valc_2,20.58 //</l>\n</lg>\n\n<lg>\n<l>pāṃsavyāya rajasyāya lopyāya ca namo 'stu te /</l>\n<l>ulapyāya ca ūrvvāya sarvvāya ca namonamaḥ // Valc_2,20.59 //</l>\n</lg>\n\n<lg>\n<l>parṇaśadāya parṇāya namaścābhighnate namaḥ /</l>\n<l>nama udguramāṇāya namaḥ ākhidate namaḥ // Valc_2,20.60 //</l>\n</lg>\n\n<lg>\n<l>iṣukṛdbho dhanuṣkṛdbhyo namaḥ prakhidate namaḥ /</l>\n<l>kirikebhyaśca devānāṃ hṛdayebhyo namonamaḥ // Valc_2,20.61 //</l>\n</lg>\n\n<lg>\n<l>vicinvatkebhyo vo vikṣiṇatkebhyaśca namo namaḥ /</l>\n<l>ānirhatebhyo yuṣmabhyaṃ namāmi ca punaḥ punaḥ // Valc_2,20.62 //</l>\n</lg>\n\n<lg>\n<l>bho andhasaspate drāpe daridra nīlalohita /</l>\n<l>prajānāṃ naḥ paśūnāñca mābhermārok kathañcana // Valc_2,20.63 //</l>\n</lg>\n\n<lg>\n<l>imā no rudrāya matīstavase prabharāmahe /</l>\n<l>grāme viśve yathā śaṃsvādvipade ca catuṣpade // Valc_2,20.64 //</l>\n</lg>\n\n<lg>\n<l>yā te rudra śivatanūḥ śivaviśvāhabheṣajī /</l>\n<l>rudrasya bheṣajī rudra tayā no mṛḍ jīvase // Valc_2,20.65 //</l>\n</lg>\n\n<lg>\n<l>rudrasya hetiḥ parito vṛṇakta tveṣasya cāsmāsu na durmmatiśca /</l>\n<l>sthirāṇi rudra avatāraya tvam tokāya pautrāya sukhaṃ yathā syāt // Valc_2,20.66 //</l>\n</lg>\n\n<lg>\n<l>mīḍhuṣṭama śivatama śivo naḥ sumanā bhava /</l>\n<l>nidhāya parame vṛkṣe āyudhaṃ tava śaṅkara // Valc_2,20.67 //</l>\n</lg>\n\n<lg>\n<l>kṛttiṃ vasāna āgaccha pinākaṃ dhārayan śivaḥ /</l>\n<l>namastubhyaṃ bhagavate vikiridravilohita // Valc_2,20.68 //</l>\n</lg>\n\n<lg>\n<l>yā hetayaḥ sahasrante 'smadanyaṃ nivapantu tāḥ /</l>\n<l>yāstava hetayo vāhvoḥ sahasrāṇi sahasraśaḥ // Valc_2,20.69 //</l>\n</lg>\n\n<lg>\n<l>tāsāmīśāno bhagavan parācīnā mukhākṛdhi /</l>\n<l>asaṃkhyātāḥ sahasrāṇi ye rudrā adhi bhūtale // Valc_2,20.70 //</l>\n</lg>\n\n<lg>\n<l>teṣāṃ sahasrayojane dhanvāni hyavatanmasi /</l>\n<l>asminmahatyantarīkṣe 'rṇave santi bhavāstu ye // Valc_2,20.71 //</l>\n</lg>\n\n<lg>\n<l>[[098]]</l>\n<l>teṣāṃ sahasrayojane dhanvāni cāvatanmasi /</l>\n<l>nīlagrīvāḥ śvetakaṇṭhāḥ divaṃ rudrā upaśritāḥ // Valc_2,20.72 //</l>\n</lg>\n\n<lg>\n<l>teṣāṃ sahasrayojane dhanvāni cāvatanmasi /</l>\n<l>nīlagrīvāḥ śvetakaṇṭhāḥ adhaḥ śarvvāḥ kṣamācarāḥ /</l>\n<l>teṣāṃ sahasrayojane dhanvāni cāvatanmasi // Valc_2,20.73 //</l>\n</lg>\n\n<lg>\n<l>śaṣpiñjarā vṛkṣeṣu ye nīlagrīvā vilohitāḥ /</l>\n<l>teṣāṃ sahasrayoje dhanvāni cāvatanmasi // Valc_2,20.74 //</l>\n</lg>\n\n<lg>\n<l>ye ca bhūtānāmadhipā viśikhāsaḥ kapardinaḥ /</l>\n<l>teṣāṃ sahasrayojane dhanvāni cāvatanmasi // Valc_2,20.75 //</l>\n</lg>\n\n<lg>\n<l>ailavṛdā āyuryudho ye pathāmyatirakṣasaḥ /</l>\n<l>teṣāṃ sahasrayojane dhanvāni cāvatanmasi // Valc_2,20.76 //</l>\n</lg>\n\n<lg>\n<l>ye ca caranti tīrthāni sṛkāhastā niṣaṅgiṇaḥ /</l>\n<l>teṣāṃ sahasrayojane dhanvāni cāvatanmasi // Valc_2,20.77 //</l>\n</lg>\n\n<lg>\n<l>ye cānneṣu vividhyanti pātreṣu pivato janān /</l>\n<l>teṣāṃ sahasrayojane dhanvāni cāvatanmasi // Valc_2,20.78 //</l>\n</lg>\n\n<lg>\n<l>etāvantaśca bhūyāṃso diśo rudrā vitasthire /</l>\n<l>teṣāṃ sahasrayojane dhanvāni cāvatanmasi // Valc_2,20.79 //</l>\n</lg>\n\n<lg>\n<l>namo rudrebhyo duḥsthebhyo yeṣāṃ varṣantu sāyakāḥ /</l>\n<l>sarvadik vidikṣu ca teṣāṃ kurvve daśāṅgulīḥ // Valc_2,20.80 //</l>\n</lg>\n\n<lg>\n<l>namo 'stu tebhyo no 'vantu tathāsmān mṛḍayantu te /</l>\n<l>jambhe dadhmastameteṣāṃ yandviṣmo yaśca dveṣṭi naḥ // Valc_2,20.81 //</l>\n</lg>\n\n<lg>\n<l>namastebhyo 'ntarikṣe ye yeṣāṃ vātastu sāyakāḥ /</l>\n<l>sarvvadikṣu vidikṣveva teṣāṃ kurvve daśāṅgulī // Valc_2,20.82 //</l>\n</lg>\n\n<lg>\n<l>namastu tebhyo no 'vantu tathāsmān mṛḍayantu te /</l>\n<l>jambhe dadhmastameteṣāṃ yaṃdviṣmo yaśca dveṣṭi naḥ // Valc_2,20.83 //</l>\n</lg>\n\n<lg>\n<l>namo rudrebhyo ye pṛṣvyāṃ yeṣāmannantu sāyakāḥ /</l>\n<l>sarvvadikṣu vidikṣeva teṣāṃ kurvve daśāṅgulī // Valc_2,20.84 //</l>\n</lg>\n\n<lg>\n<l>namastu tebhyo no 'vantu tathāsmān mṛḍayantu te /</l>\n<l>jambhedadhmastameteṣāṃ yaṃdviṣmo yaśca dveṣṭi naḥ // Valc_2,20.85 //</l>\n</lg>\n\n<lg>\n<l>imāṃ gītāṃ naro raudrīṃ paṭhaṃścāpi śravan smaran /</l>\n<l>prayāti rudrasālokyaṃ na cāsau jāyate punaḥ // Valc_2,20.86 //</l>\n</lg>\n\n<p>iti vallālacarite vyāsapurāṇe rudragītopaniṣatsu viṃśo 'dhyāyaḥ /</p>\n\n</div>\n<div>\n\n<p>[[100]]</p>\n\n<p>ekaviṃśo 'dhyāyaḥ</p>\n\n<lg>\n<l>siṃhagiriruvāca:</l>\n<l>etatte kathitaṃ vyāsa purāṇaṃ manujeśvara /</l>\n<l>rājarṣibhyo yathā prāha purā vyāso mahāmuniḥ // Valc_2,21.1 //</l>\n</lg>\n\n<lg>\n<l>bhuṅkṣa bhogān yathākāmaṃ pitḥn devān ca tarpaya /</l>\n<l>brāhmaṇāṃśca prajānātha dānairvahuvidhaiḥ sadā // Valc_2,21.2 //</l>\n</lg>\n\n<lg>\n<l>kurupitṛpiṇḍayajñaṃ saha rājñyā navīnayā /</l>\n<l>śilādevyā mahīpāla tasyāṃ putro bhaviṣyati // Valc_2,21.3 //</l>\n</lg>\n\n<lg>\n<l>tulāpuruṣadānañca yajñe tatra parantapa /</l>\n<l>vidhatsva niyataḥ kṛcchrañcaritvā dharaṇīpate // Valc_2,21.4 //</l>\n</lg>\n\n<lg>\n<l>svastyastu te gamiṣyāmi jagannāthapurīṃ prati /</l>\n<l>punarevāgamiṣyāmi yadā māṃ saṃsmariṣyasi // Valc_2,21.5 //</l>\n</lg>\n\n<lg>\n<l>śaraṇadatta uvāca:</l>\n<l>ākhyāyaivaṃ pārthivāya muniḥ siṃhagiristataḥ /</l>\n<l>jagāma tairvṛtaḥ śiṣye ryaiḥ sa rājan samāgataḥ // Valc_2,21.6 //</l>\n</lg>\n\n<lg>\n<l>gate siṃhagirau rājā cintayan manasi kṣaṇam /</l>\n<l>piṇḍayajñe ca dāneṣu mano dadhre punaḥ punaḥ // Valc_2,21.7 //</l>\n</lg>\n\n<lg>\n<l>yajñādīnāṃ phalaṃ dhyāyan mantriṇā ca purodhasā /</l>\n<l>valadevena vipraiśca mantrayāmāśca pārthivaḥ // Valc_2,21.8 //</l>\n</lg>\n\n<lg>\n<l>mantrayitvā tato rājā tadānīṃ brāhmaṇaiḥ saha /</l>\n<l>yajñañca dānāni karttuṃ karaṇāṇyupacakrame // Valc_2,21.9 //</l>\n</lg>\n\n<lg>\n<l>ājñāpayat tato bhūpa ādidevaṃ rahasvinam /</l>\n<l>mantriṇaṃ sadguṇairyuktaṃ karttavyāni ca sarvvaśaḥ // Valc_2,21.10 //</l>\n</lg>\n\n<lg>\n<l>rājovāca:</l>\n<l>ānayantu yathā proktaṃ valadevādibhirdvijaiḥ /</l>\n<l>sarvvadravyaṃ yathāyogaṃ yajñe caiva vihāpite // Valc_2,21.11 //</l>\n</lg>\n\n<lg>\n<l>haradāso viṣṇudāso durgāsiṃhaśca satvaram /</l>\n<l>annādīnāñca sambhārān śakaṭaiśca yathākramam // Valc_2,21.12 //</l>\n</lg>\n\n<lg>\n<l>vidhīyatāṃ yajñavāṭaḥ patākādivibhūṣitaḥ /</l>\n<l>kāryyantāmupakāryyāśca rājanyānāṃ mahātmanām // Valc_2,21.13 //</l>\n</lg>\n\n<lg>\n<l>śatañca sūtrakaṇṭānāṃ pāke ca pariveśane /</l>\n<l>vīṇāvādañca gāyantām nṛtyantāṃ naṭanarttakāḥ // Valc_2,21.14 //</l>\n</lg>\n\n<lg>\n<l>prekṣāgṛhāśca kāryyantāṃ sarvvāntaḥpurayoṣitām /</l>\n<l>āmantryantāṃ brahmakṣatraveśyasatśūdrajātayaḥ // Valc_2,21.15 //</l>\n</lg>\n\n<lg>\n<l>annādisusamṛddhāni kāryyantāṃ śaraṇānyuta /</l>\n<l>brāhmaṇā vedavettāro vaseyuryyeṣu pūjitāḥ // Valc_2,21.16 //</l>\n</lg>\n\n<lg>\n<l>[[102]]</l>\n<l>āhūya lakṣmaṇaṃ rājā prāhedaṃ vacanaṃ tataḥ /</l>\n<l>āmantrayasva yajñāya gatvā tvaṃ vikramaṃ puram // Valc_2,21.17 //</l>\n</lg>\n\n<lg>\n<l>śrīsukhasenaṃ pitṛvyaṃ kumārañca dhruvaṃ tathā /</l>\n<l>āgacchantu ca sarvvāṇi tayo rantaḥpurāṇi ca // Valc_2,21.18 //</l>\n</lg>\n\n<lg>\n<l>śaraṇadatta uvāca:</l>\n<l>gatvāsau vikramapuraṃ lakṣmaṇaḥ paravīrahā /</l>\n<l>sukhamāmantrayāñcakre abhivādya kṛtāñjaliḥ // Valc_2,21.19 //</l>\n</lg>\n\n<lg>\n<l>dhruvaśca sukhasenaśca satkṛtyāmantrito mudā /</l>\n<l>yajñāya jagmaturgauḍaṃ gṛhītvāntaḥpurāṇi tau // Valc_2,21.20 //</l>\n</lg>\n\n<lg>\n<l>yajñaṃ vallālasenasya saṃśrutya vaidikā dvijāḥ /</l>\n<l>jagmuḥ prahṛṣṭamanaso yajñaṃ yajñavidastadā // Valc_2,21.21 //</l>\n</lg>\n\n<lg>\n<l>anāhūtā ravāhūtā brāhmaṇāśca dhanāśayā /</l>\n<l>samāpetuḥ sarvvadigbhyaḥ śataśo 'tha sahasraśaḥ // Valc_2,21.22 //</l>\n</lg>\n\n<lg>\n<l>yayuḥ sāmantarājāno gṛhītvopāyanāni ca /</l>\n<l>sānugā vividhairyānairanubhoktuṃ mahotsavam // Valc_2,21.23 //</l>\n</lg>\n\n<lg>\n<l>āvasathān dadusteṣāṃ nṛpateradhikāriṇaḥ /</l>\n<l>suvahūn śobhanākārān bhakṣyabhojyasamanvitān // Valc_2,21.24 //</l>\n</lg>\n\n<lg>\n<l>vallālaṃ te tato dṛṣṭvā tenātha pratipūjitāḥ /</l>\n<l>yathoddiṣṭānāvasathān jagmuste maṇḍaleśvarāḥ // Valc_2,21.25 //</l>\n</lg>\n\n<lg>\n<l>saṃviśramya tataḥ kāmaṃ rājarājanyakādayaḥ /</l>\n<l>dadṛśuste prajānāthaṃ pāṇḍavaṃ taṃ sadogatam // Valc_2,21.26 //</l>\n</lg>\n\n<lg>\n<l>tato viprā yathākāle vedavedāṅgapāragāḥ /</l>\n<l>dīkṣayāmāsurnṛpatiṃ vallālaṃ malhanātmajam // Valc_2,21.27 //</l>\n</lg>\n\n<lg>\n<l>sukhasenaṃ viṣṇumallaṃ pratyudgamya dharāpatiḥ /</l>\n<l>abhivādyābhivādārhau idaṃ vacanamabravīt // Valc_2,21.28 //</l>\n</lg>\n\n<lg>\n<l>dharasenaṃ yajñasenaṃ dharmmasiṃhaṃ dhravaṃ tathā /</l>\n<l>prasīdantu bhavanto māṃ yajñādidānakarmmasu // Valc_2,21.29 //</l>\n</lg>\n\n<lg>\n<l>evamuktvā tatastān sa dhārmmiko dharaṇīpatiḥ /</l>\n<l>yathāyogyādhikāreṣu yuyojādhikṛtān tadā // Valc_2,21.30 //</l>\n</lg>\n\n<lg>\n<l>bhakṣyabhojyādhikāreṣu bhīmasenamayojayat /</l>\n<l>ayujaddānādhikāre dānācāryyaṃ vṛhaspatim // Valc_2,21.31 //</l>\n</lg>\n\n<lg>\n<l>anyeṣvapyadhikāreṣu puruṣān saṃnyayojayat /</l>\n<l>parigrahe brahmakṣatraviśāṃ lakṣmaṇamuktavān // Valc_2,21.32 //</l>\n</lg>\n\n<lg>\n<l>rājño yajñasabhā gauḍe nānāpādapaśobhitā /</l>\n<l>bhrājiṣṇu rviśrāmaveśmavatī ramyā surūpiṇī // Valc_2,21.33 //</l>\n</lg>\n\n<lg>\n<l>nānāratnaiḥ kupyaratnaiḥ kuthaiścitrairvitānakaiḥ /</l>\n<l>paryyaṅkaiśca patākābhirdhvajaiśca paryyaśobhata // Valc_2,21.34 //</l>\n</lg>\n\n<lg>\n<l>sthānānyapakalpitāni sagaṇānāṃ pṛthak pṛthak /</l>\n<l>brāhmaṇānāṃ kṣatriyāṇāṃ vaṇijāñcāntyajanmanām // Valc_2,21.35 //</l>\n</lg>\n\n<lg>\n<l>[[104]]</l>\n<l>brāhmaṇāḥ kṣatriyā vaiśyāstathā satśūdrajātayaḥ /</l>\n<l>nṛpeṇāmantritāḥ sarvve tatra rāse rasaṃ gatāḥ // Valc_2,21.36 //</l>\n</lg>\n\n<lg>\n<l>bhojakā rājaputrāśca rājarājanyakādayaḥ /</l>\n<l>mahāmāṇḍalikāḥ sarvve cāntaraṅgā mahāpadāḥ // Valc_2,21.37 //</l>\n</lg>\n\n<lg>\n<l>yathāyogyeṣvāsaneṣu niṣeduḥ pratipūjitāḥ /</l>\n<l>vallālena sabhāyāṃ te divīva tridivaukasaḥ // Valc_2,21.38 //</l>\n</lg>\n\n<lg>\n<l>bhrājamānaḥ sabhāmadhye sutrāmeva sudharmmaṇi /</l>\n<l>devān pitḥṃśca yajñena pāpaghnenāyajannṛpaḥ // Valc_2,21.39 //</l>\n</lg>\n\n<lg>\n<l>atha sakhaḍgaḥ soṣṇīṣaḥ sarvvābharaṇabhūṣitaḥ /</l>\n<l>puṣṭikāmo 'karodrājā dānaṃ karṇa ivāparaḥ // Valc_2,21.40 //</l>\n</lg>\n\n<lg>\n<l>tatrātmaparimāṇena kāñcanena dharāmarān /</l>\n<l>dānena toṣayāmāsa sahasradakṣiṇāvatā // Valc_2,21.41 //</l>\n</lg>\n\n<lg>\n<l>apavarge 'bhirūpān sa brāhmaṇān nṛpatistataḥ /</l>\n<l>anyāṃśca bhojayāmāsa śataśo 'tha sahasraśaḥ // Valc_2,21.42 //</l>\n</lg>\n\n<lg>\n<l>devā vabhūvuḥ pitaraśca tatra hṛdyaiśca kavyai rnitarāṃ sutṛptāḥ /</l>\n<l>bhūdeva vargāstapanīyadānairbhojyānnapānairvahudakṣiṇābhiḥ // Valc_2,21.43 //</l>\n</lg>\n\n<p>ityānandabhaṭṭaprokte śaraṇadattīye vallālacarive yajñotsavo nāma ekaviṃśo 'dhyāyaḥ /</p>\n\n</div>\n<div>\n\n<p>atha dvāviṃśo 'dhyāyaḥ</p>\n\n<lg>\n<l>jñātayaśca kuṭumbāśca militāśca tato 'nyadā /</l>\n<l>bhojyaśālāṃ praviviśūrāṇakā rājaputrakāḥ // Valc_2,22.1 //</l>\n</lg>\n\n<lg>\n<l>āsaneṣūpaviṣṭeṣu tatasteṣu mahātmasu /</l>\n<l>bhujyamāneṣu sarveṣu vallālena mudā saha // Valc_2,22.2 //</l>\n</lg>\n\n<lg>\n<l>satśūdrāṇāṃ gaṇāstatrāparā bhojanaśālikāḥ /</l>\n<l>sparddhayā viviśurbhoktuṃ viśāṃ na dṛśyate sthalī // Valc_2,22.3 //</l>\n</lg>\n\n<lg>\n<l>tasminnavasare vaiśyā mantrayantaḥ parasparam /</l>\n<l>uttasthu rniryyātukāmāstadānīṃ rājasadmanaḥ // Valc_2,22.4 //</l>\n</lg>\n\n<lg>\n<l>yadā kecidvahiryātāḥ kecidvā gamanodyatāḥ /</l>\n<l>tadā tānanugatyāha bhīmaseno vinītavat // Valc_2,22.5 //</l>\n</lg>\n\n<lg>\n<l>anāhārāḥ kimarthaṃ bho nirgacchatha mahājanāḥ /</l>\n<l>asmāsu vo yadākūtaṃ sarvvathārhatha bhāṣitum // Valc_2,22.6 //</l>\n</lg>\n\n<lg>\n<l>tacchrutvā vaṇijaḥ prāhuḥ śrūyatāṃ bho mahāśaya /</l>\n<l>spṛṣṭāspṛṣṭiḥ samabhavat tadarthaṃ bhoktumakṣamāḥ // Valc_2,22.7 //</l>\n</lg>\n\n<lg>\n<l>anāhatya yatasteṣāṃ bhīmaseno 'tikopanaḥ /</l>\n<l>śūdrāṇāmīdṛśī sparddhā ityuktvā tānavākṣipat // Valc_2,22.8 //</l>\n</lg>\n\n<lg>\n<l>[[106]]</l>\n<l>tato vādātivādāśca babhūvuḥ kupitastadā /</l>\n<l>bhīmaseno 'bravīdvākyaṃ paruṣaṃ rājavallabhaḥ // Valc_2,22.9 //</l>\n</lg>\n\n<lg>\n<l>tataste vaṇijaḥ sarvve niryayūrājasadmanaḥ /</l>\n<l>ākrośanto vikrośanto varṣānte vāridā iva // Valc_2,22.10 //</l>\n</lg>\n\n<p>ityānandabhaṭṭaprokte śaraṇadattīye vallālacarite vaṇijāvamānanaṃ nāma dvāviṃśo 'dhyāyaḥ /</p>\n\n</div>\n<div>\n\n<p>atha trayoviṃśo 'dhyāyaḥ</p>\n\n<lg>\n<l>athānyedyuḥ sabhāsīnamabhyetya pṛthivīśvaraṃ /</l>\n<l>ūce bhūminyastajānurbhīmo nṛpativallabhaḥ // Valc_2,23.1 //</l>\n</lg>\n\n<lg>\n<l>deva sarvve śūdragaṇa bhojanaiḥ paritoṣitāḥ /</l>\n<l>suvarṇā vaṇijo darpādabhuktvaiva vinirgatāḥ // Valc_2,23.2 //</l>\n</lg>\n\n<lg>\n<l>vaṇijo 'tidurātmāno 'vinītāḥ kulagarvvitāḥ /</l>\n<l>brahmakṣatrapaṃktibhojyaṃ te kāṅkṣanti durāśayāḥ // Valc_2,23.3 //</l>\n</lg>\n\n<lg>\n<l>bhojyabhūmiṃ vilokyāpi vihīnaṃ vṛṣalairjanaiḥ /</l>\n<l>śrīmantamavajānanto gatavanto yathāgatam // Valc_2,23.4 //</l>\n</lg>\n\n<lg>\n<l>sarvveṣāṃ vaṇijāṃ netā vallabhaḥ sa durāśayaḥ /</l>\n<l>pālairhṛto mahārāja tvayā saha virudhyate // Valc_2,23.5 //</l>\n</lg>\n\n<lg>\n<l>varṇamāno 'sya bhavati jāmātā magadheśvaraḥ /</l>\n<l>dharāṃ sa manyate tena śarāvamiva garvitaḥ // Valc_2,23.6 //</l>\n</lg>\n\n<lg>\n<l>etadākarṇya nṛpatirbhīmasenavacastadā /</l>\n<l>jvalano havaneneva prajajvāla sa manyunā // Valc_2,23.7 //</l>\n</lg>\n\n<lg>\n<l>dantān kaṭakaṭāyyāsau rājā rājāsanopari /</l>\n<l>cakāśe gagaṇarūḍhastaḍitvāniva ghoṣavān // Valc_2,23.8 //</l>\n</lg>\n\n<lg>\n<l>papāta mastakāttasya kirīṭaṃ hīrakojjvalam /</l>\n<l>kampamānatanoḥ sāyamulkāpiṇḍamivāmbarāt // Valc_2,23.9 //</l>\n</lg>\n\n<lg>\n<l>[[108]]</l>\n<l>tadānīṃ rājavallālaḥ krodhaghūrṇadvilocanaḥ /</l>\n<l>vaṇijāṃ darpacūrṇārthaṃ śapathaṃ kṛtavān bhṛśam // Valc_2,23.10 //</l>\n</lg>\n\n<p>rājovāca:\nyadi dāmbhikhān suvarṇān vaṇijaḥ śūdratve na pātayiṣyāmi, vallabhacandrasaudāgirasya durātmano daṇḍaṃ na vidhāsyāmi, tadā gobrāhmaṇaghātena yāni pātakāni bhavitavyāni tāni me bhaviṣyantīti / dhārttarāṣṭrāṇāṃ vināśāya bhīmasenena yādṛśaḥ śapathaḥ kṛtaḥ eteṣāṃ pātanāya śapatho me tādṛśo jñātavyaḥ, adyāvadhi ete satre śūdravadgrāhyāḥ / vyarthameṣāṃ yajñasūtnadhāraṇamataḥparameteṣāṃ yājanādhyāpane pratigrahañca ye brāhmaṇāḥ kariṣyanti, te jvalanto 'pi patiṣyanti, nānyathā || Valc_2,23.11 ||</p>\n\n<lg>\n<l>acireṇāyamādeśo 'bhavadrāṣṭre pracāritaḥ /</l>\n<l>tacchrutvā mantrayāmāsu rvaṇijo militāstadā // Valc_2,23.12 //</l>\n</lg>\n\n<lg>\n<l>avicārāttato rājñaḥ krodhakampatkalevarāḥ /</l>\n<l>rurudhurnagarādgauḍād dāsānāṃ vyavasāyinaḥ // Valc_2,23.13 //</l>\n</lg>\n\n<lg>\n<l>dviguṇaṃ triguṇaṃ mūlyaṃ dāsānāṃ pradadurviśaḥ /</l>\n<l>dāsābhāvāt mahākaṣṭaṃ babhūva sarvvajātiṣu // Valc_2,23.14 //</l>\n</lg>\n\n<lg>\n<l>evambhūte mahākaṣṭe prajāvargairniveditaḥ /</l>\n<l>karttavyaṃ cintayāmāsa tadānīṃ bhuvaneśvaraḥ // Valc_2,23.15 //</l>\n</lg>\n\n<lg>\n<l>nānyopāyaṃ tadā dṛṣṭvā brāhmaṇānanvaśādidam /</l>\n<l>kāryyā lokahitārthāya kaivarttā dāsyakarmmasu // Valc_2,23.16 //</l>\n</lg>\n\n<lg>\n<l>dāsyakāmāstu kaivarttā śrutvā nṛpatiśāsanam /</l>\n<l>ājagmuste rājakulaṃ śataśo 'tha sahasraśaḥ // Valc_2,23.17 //</l>\n</lg>\n\n<lg>\n<l>tān cābravīttato rājā galavastrakṛtāñjalīn /</l>\n<l>vṛttirvo dīyate sevā gacchadhvaṃ vyavahāratām // Valc_2,23.18 //</l>\n</lg>\n\n<lg>\n<l>mahāmāṇḍalikaṃ kṛtvā tatasteṣāṃ mahattaraṃ /</l>\n<l>maheśaṃ dakṣiṇāghāṭe prerayāmāsa pārthivaḥ // Valc_2,23.19 //</l>\n</lg>\n\n<lg>\n<l>mālākārāḥ kumbhakārāḥ karmmārāśca tato 'nyadā /</l>\n<l>yuktahastā galevastrāḥ purastasthurmahīkṣitaḥ // Valc_2,23.20 //</l>\n</lg>\n\n<lg>\n<l>santuṣṭaḥ sevayā teṣāṃ vyājahāra vaco nṛpaḥ /</l>\n<l>yūyaṃ satśūdravadgrahyā bhaveta vacanānmama // Valc_2,23.21 //</l>\n</lg>\n\n<lg>\n<l>aśucirvacanādyasya śucirbhavati mānavaḥ /</l>\n<l>śuciścaivāśuciḥ samyak kathaṃ rājā na daivatam // Valc_2,23.22 //</l>\n</lg>\n\n<lg>\n<l>kālena gacchatā rājā dāsānāṃ vyavasāyinaḥ /</l>\n<l>brahmatvāccyāvayāmāsa brahmabandhūn sudurmmatīn // Valc_2,23.23 //</l>\n</lg>\n\n<lg>\n<l>svasevāyāṃ niyuktaśca dhāvañcakre mahattaram /</l>\n<l>ṭhakkuraṃ ca cakārāsau prasanno rājanāpitam // Valc_2,23.24 //</l>\n</lg>\n\n<lg>\n<l>[[110]]</l>\n<l>anāhatasvadharmmān sa vilokya vaṇijastataḥ /</l>\n<l>ādiśat tān nṛpaḥ sarvvān yajñasūtrāṇi varjjitum // Valc_2,23.25 //</l>\n</lg>\n\n<lg>\n<l>tyajantu yajñasūtrāṇi vaṇijo rāṣṭravāsinaḥ /</l>\n<l>tyajedyo na sa daṇḍyaḥ syāt sevakānnṛpa ityaśāt // Valc_2,23.26 //</l>\n</lg>\n\n<lg>\n<l>āhatya ḍiṇḍimān bhṛtyā nagare nagare viśām /</l>\n<l>rājājñāṃ ghoṣayāmāsuścatvareṣu ca vīthiṣu // Valc_2,23.27 //</l>\n</lg>\n\n<lg>\n<l>rājājñāmavajānanto dharmmabhītā mahājanāḥ /</l>\n<l>tvaramāṇā diśo jagmuḥ sadārādiparicchadāḥ // Valc_2,23.28 //</l>\n</lg>\n\n<lg>\n<l>ayodhyāṃ prayayuḥ kecit kecinmudgagiriṃ tathā /</l>\n<l>candramāyutaṃ pāṭlīñca tāmraliptīñca kecana // Valc_2,23.29 //</l>\n</lg>\n\n<p>tathodayaṃ puraṃ kecit kecinmānagaḍhaṃ yayuḥ,\n<l>vinītañca puraṃ kecicchriṅkhalāmapi kecana // Valc_2,23.30 //</l></p>\n\n<lg>\n<l>yena yātāstu te sarvve rājadaṇḍabhayārdditāḥ /</l>\n<l>tatyajuryajñasūtrāṇi haimāni tāntavāṇi ca // Valc_2,23.31 //</l>\n</lg>\n\n<lg>\n<l>tatrānehasi vallālo vilokya vyākulaṃ kulam /</l>\n<l>brahmaṇāñca kṣatriyāṇāṃ mantrayāmāsa vaidikaiḥ // Valc_2,23.32 //</l>\n</lg>\n\n<lg>\n<l>vivicya vījamāhātmyaṃ tataḥ saṃskārayaṃśca tān /</l>\n<l>brahmatvaṃ kṣatriyatvañca kalpayāmāsa sa prabhuḥ // Valc_2,23.33 //</l>\n</lg>\n\n<p>ityāndabhaṭṭaprokte śaraṇadattīye vallālacarite jātīnāṃ pātanonnayanādināma trayoviṃśo 'dhyāyaḥ |</p>\n\n</div>\n<div>\n\n<p>[[112]]</p>\n\n<p>atha caturviṃśo 'dhyāyaḥ</p>\n\n<lg>\n<l>purā śrīrājavallālo vasan gauḍe purottame /</l>\n<l>arhatāmanurūpāṇāmupācakre pṛthuprathaḥ // Valc_2,24.1 //</l>\n</lg>\n\n<lg>\n<l>kārayitvā maṭhaṃ saumyaṃ nyastacitraśilātalam /</l>\n<l>pakveṣṭakāmayaṃ divyaṃ śayanāsanasaṃyutam // Valc_2,24.2 //</l>\n</lg>\n\n<lg>\n<l>subhaumaṃ citraśālāḍhyam dṛḍhastambham manoharam /</l>\n<l>nyastagranthādhārabhūtapratyagranāgadantakam // Valc_2,24.3 //</l>\n</lg>\n\n<lg>\n<l>nānāpuṣpaphalālolaramyārāmavibhūṣitam /</l>\n<l>atyacchasvādupānīya-sampannasalilāśayam // Valc_2,24.4 //</l>\n</lg>\n\n<lg>\n<l>dvāravātāyanopetaṃ nānopaskarasaṃyutam /</l>\n<l>sudhopaliptam śvetābham sadannādiprapūritam // Valc_2,24.5 //</l>\n</lg>\n\n<lg>\n<l>vyākhyānadhyānahomādipaṭhanasthalaśobhitam /</l>\n<l>yatīnāṃ pathikānāñca vāsaveśmasamanvitam // Valc_2,24.6 //</l>\n</lg>\n\n<lg>\n<l>guhyāpacarakairyuktaṃ pradyumneśvarasannidhau /</l>\n<l>yoginaḥ śrīsiṃhagirervidhināsau nyavedayat // Valc_2,24.7 //</l>\n</lg>\n\n<lg>\n<l>kaupīnendhanavastrādivastūnāṃ prāptaye tathā /</l>\n<l>pradadau vipulāṃ bhūmiṃ rājā śraddhāsamanvitaḥ // Valc_2,24.8 //</l>\n</lg>\n\n<lg>\n<l>tataḥ sarvvaguṇotkarṣaśuddhabuddhirnṛpottamaḥ /</l>\n<l>tāmrapaṭṭe kārayitvā śāsanaṃ paraśāsanaḥ // Valc_2,24.9 //</l>\n</lg>\n\n<lg>\n<l>suvarṇamuktikasyāntargrāmaṃ kāsārakaṃ dadau /</l>\n<l>varṣavṛddhau mahārājo gautamānantaśarmmaṇe // Valc_2,24.10 //</l>\n</lg>\n\n<lg>\n<l>upakṛptabhakṣyabhojyasarvvadhānyasamanvitam /</l>\n<l>dāsadāsīsamāyuktaṃ sarvvopaskarasaṃyutam // Valc_2,24.11 //</l>\n</lg>\n\n<lg>\n<l>sudhāvaliptaṃ sudṛḍhaṃ kapāṭārgalayantritam /</l>\n<l>śubhapraveśaniṣkāśaṃ jālādipariśobhitam // Valc_2,24.12 //</l>\n</lg>\n\n<lg>\n<l>evaṃvidhaṃ kārayitvā bahuśo bhavanaṃ nṛpaḥ /</l>\n<l>dākṣiṇātyān tatasteṣu vāsayāmāsa bhūsurān // Valc_2,24.13 //</l>\n</lg>\n\n<lg>\n<l>svarṇadānaṃ raupyadānaṃ godānañca dharāpatiḥ /</l>\n<l>dānañca vividhañcakre nityanaimittikādikam // Valc_2,24.14 //</l>\n</lg>\n\n<lg>\n<l>nānopabhogānupabhuñjataḥ satpātreṣu dānaṃ dadataśca nityam /</l>\n<l>jagāma kālaḥ sukhataḥ samāno bhūto na kaścidbhavitāsti cāsya // Valc_2,24.15 //</l>\n</lg>\n\n<lg>\n<l>[[114]]</l>\n<l>na yena bhuktāḥ sukhadāḥ subhogāḥ dānaṃ na dattaṃ dhaninārhatāñca /</l>\n<l>avāpyate tena kaṭhoraghora duḥsahyaduḥkhamadhikaṃ paratra // Valc_2,24.16 //</l>\n</lg>\n\n<p>ityānandabhaṭṭaprokte vallālacarite dānavarmmānuṣṭhānaṃ nāma caturviṃśo 'dhyāyaḥ |</p>\n\n</div>\n<div>\n\n<p>atha pañcaviṃśo 'dhyāyaḥ</p>\n\n<lg>\n<l>oṃnamaḥ śivāya /</l>\n<l>ādityavarṇastamasaḥ parastāt hiraṇyagarbho jagadantarātmā /</l>\n<l>tvatto 'sti jātaḥ puruṣaḥ purāṇaḥ tvatto 'pi vedā jaya deva deva // Valc_2,25.1 //</l>\n</lg>\n\n<lg>\n<l>tvattaḥ prasūtā jagataḥ prasūtiḥ sarvvānubhūstvaṃ paramāṇubhūtaḥ /</l>\n<l>anoraṇīyān mahato mahīyān ānandarupa jaya deva śambho // Valc_2,25.2 //</l>\n</lg>\n\n<lg>\n<l>tvameva viṣṇuścaturānanastvam</l>\n<l>tvameva rudro bhagavān maheśaḥ /</l>\n<l>khaṃ brahma śūnyaṃ saguṇoguṇaśca</l>\n<l>cinmātrarupo jaya deva sarvva // Valc_2,25.3 //</l>\n</lg>\n\n<lg>\n<l>ekorudrastvaṃ karoṣīha viśvam</l>\n<l>tvaṃ pālayasyakhilaṃ viśvarūpam /</l>\n<l>tvāmevānte nilayaṃ vindatīdam</l>\n<l>vandāmahe jayadevādideva // Valc_2,25.4 //</l>\n</lg>\n\n<p>[[116]]\n<lg>\n<l>pramuñcamāna amṛtasya dhārāṃ</l>\n<l>samehi tāpaṃ suramānuṣāṇām /</l>\n<l>anantarupaṃ khalu bodhayanti</l>\n<l>tvāmeva vedā jaya viśvanātha // Valc_2,25.5 //</l>\n</lg></p>\n\n<lg>\n<l>adhimuktivimuktipradaṃ bhavam</l>\n<l>mahāmuniṃ brahmaparaṃ pavitram /</l>\n<l>śirasā vandāmahe jagadgurum</l>\n<l>svayambhavaṃ deva jaya lokanātha // Valc_2,25.6 //</l>\n</lg>\n\n<lg>\n<l>trātāsi dīptosi parāyaṇesi</l>\n<l>nāthosi loke praṇato 'smi tubhyam /</l>\n<l>vaidyottamastvaṃ khalu śalyaharttā</l>\n<l>cikitsakastvaṃ jaya devadeva // Valc_2,25.7 //</l>\n</lg>\n\n<lg>\n<l>amalaṃ vimalaṃ rajatādrinibham</l>\n<l>bhavapārakāraṃ jagadarthakaram /</l>\n<l>pañcadhā vimokṣavara cakṣuḥpradam</l>\n<l>vandāmahe trinayanaṃ jaya deva // Valc_2,25.8 //</l>\n</lg>\n\n<lg>\n<l>sahasrapādākṣiśirobhiyuktam</l>\n<l>sahasravāhuṃ parataḥ parastāt /</l>\n<l>tvāṃ brahmapāraṃ praṇamāmi śambhum</l>\n<l>pinākinaṃ tvāṃ jaya devadeva // Valc_2,25.9 //</l>\n</lg>\n\n<lg>\n<l>umādhavogrāya bhavodbhavāya</l>\n<l>namāmi sarvvāya harāya tubhyam /</l>\n<l>kālāya bhagāya prabhākarāya</l>\n<l>sarvvātmane deva namaḥ śivāya // Valc_2,25.10 //</l>\n</lg>\n\n<p>iti śrīmadānandabhaṭṭaprokte vallālacarite kālidāsanandilikhita-śrījayamaṅgalagāthā-kīrttanaṃ nāma pañcaviṃśo 'dhyāyaḥ |</p>\n\n</div>\n<div>\n\n<p>[[118]]</p>\n\n<p>atha ṣaḍviṃśo 'dhyāyaḥ</p>\n\n<lg>\n<l>atha nirvvāsitaḥ pūrvvaṃ gaṇairdharmmagiriḥ saha |</l>\n<l>vṛttihīno yayau dūraṃ deśāddeśāntaraṃ bhraman // Valc_2,26.1 //</l>\n</lg>\n\n<lg>\n<l>rājājñayā kṛtaṃ dhyāyannavamānaṃ ca pīḍanam /</l>\n<l>svasya bhraṣṭādhikārañca na lebhe nirvṛtiṃ giriḥ // Valc_2,26.2 //</l>\n</lg>\n\n<lg>\n<l>vairasyāntaṃ cintayāna āvarttya vatsarān tataḥ /</l>\n<l>vāyādumbaṃ dadarśāsau mleccheśaṃ svagaṇairvṛtam // Valc_2,26.3 //</l>\n</lg>\n\n<lg>\n<l>vallāladhanaratnānāṃ utthāpya paṇanāt sa tam /</l>\n<l>mleccheśaṃ niśi tat sainyairnyaruṇadvikramaṃ puram // Valc_2,26.4 //</l>\n</lg>\n\n<lg>\n<l>dhūmravarṇo dhanurddhārī dhanuṣmāniva vāridaḥ /</l>\n<l>vāyādumbaḥ sainyamadhye jagarja ca lalampha ca // Valc_2,26.5 //</l>\n</lg>\n\n<lg>\n<l>kuddālaparaśugrāhaṃ kurdanormmimahāsvanam /</l>\n<l>aṭṭahāsavārihāsaṃ tatsainyaṃ sāgarāyate // Valc_2,26.6 //</l>\n</lg>\n\n<lg>\n<l>padghātaiḥ kampayan pṛthvīṃ huṅkāraiśca diśo daśa /</l>\n<l>nādayan pañcasāhasraṃ mlecchasainyaṃ nanartta ha // Valc_2,26.7 //</l>\n</lg>\n\n<lg>\n<l>atha bhogasukhācchanno rājāntaḥpuramadhyagaḥ /</l>\n<l>kāle 'viditavṛttāntaścirāya pratyabudhyata // Valc_2,26.8 //</l>\n</lg>\n\n<lg>\n<l>prabhāte pārthivaḥ śrutvā mahāhalahalāravam /</l>\n<l>kāntābhujalatāṃ hitvā jagrāhāsilatāṃ tadā // Valc_2,26.9 //</l>\n</lg>\n\n<lg>\n<l>aśodhitāmbuparikhāñcāṭṭayantravivarjjitām /</l>\n<l>cintayan puramātmānamamaṃsta nihataṃ nṛpaḥ // Valc_2,26.10 //</l>\n</lg>\n\n<lg>\n<l>tato vilokya rājānaṃ yuddhayātrāsamudyatam /</l>\n<l>sarvvā rājasīmantinyo vāṣpākulavilocanāḥ // Valc_2,26.11 //</l>\n</lg>\n\n<lg>\n<l>śilādevī ca padmākṣī subhagā hemamālikā /</l>\n<l>sonadevā ca caṇḍelī tamupetya vabhāṣire /</l>\n<l>mābhūdabhadraṃ yuddhe 'smin bhadrābhadraṃ bhavedyadi // Valc_2,26.12 //</l>\n</lg>\n\n<lg>\n<l>anāthāḥ kiṃ kariṣyāmo vada nātha tadāvalāḥ /</l>\n<l>tacchratvā vacanaṃ tāsāṃ rājā vāṣpāvilekṣaṇaḥ // Valc_2,26.13 //</l>\n</lg>\n\n<lg>\n<l>pariṣyajya kramāttāśca cumbitvā vadaneṣu ca /</l>\n<l>pratyūce mukhapadmāni tāsāṃ paśyan mahīpatiḥ // Valc_2,26.14 //</l>\n</lg>\n\n<lg>\n<l>pārāvatadvayaṃ yāti preyasyaḥ samarāṅgaṇam /</l>\n<l>yadi tau pratyāgacchetām khagau prāvṛttikāviva // Valc_2,26.15 //</l>\n</lg>\n\n<lg>\n<l>tadānīṃ jñāsyathāsmākaṃ raṇakṣetre parājayam /</l>\n<l>rakṣitaṃ vo satīdharmmaṃ yavanebhyo varānanāḥ /</l>\n<l>vahniṃ prajvālayiṣyanti bhṛtyā dattājñayā mayā // Valc_2,26.16 //</l>\n</lg>\n\n<lg>\n<l>ityuktā punarāliṅgya cumbitvā ca punaḥ punaḥ /</l>\n<l>sannaddho yuddhayātrāṃ sa cakāra svavalairvṛtaḥ // Valc_2,26.17 //</l>\n</lg>\n\n<lg>\n<l>tasyābhiṣeṇanaṃ reje nānāpraharaṇāyutam /</l>\n<l>hastyārohairaśvavārai rathibhiśca padātibhiḥ // Valc_2,26.18 //</l>\n</lg>\n\n<lg>\n<l>[[120]]</l>\n<l>tatobhūttumulaṃ yuddhaṃ mlecchakṣayakaraṃ mahat /</l>\n<l>hatāhatayoddhṛvargaraktaplāvitabhūtalam // Valc_2,26.19 //</l>\n</lg>\n\n<lg>\n<l>jajaṃ naṣṭabalaṃ tatra vāyādumbam mahāvalam /</l>\n<l>rurodha kṣmāpatiryuddhe śrīrāma iva rāvaṇam // Valc_2,26.20 //</l>\n</lg>\n\n<lg>\n<l>tatastarasā vikramya śīghrahasto mahīpatiḥ /</l>\n<l>mastakaṃ tasya ciccheda namūceriva vāsavaḥ // Valc_2,26.21 //</l>\n</lg>\n\n<lg>\n<l>jayaśrīrvarayāmāsa dāmahastā nṛpaṃ yadā /</l>\n<l>dāmahastāstadā dumbamavadhnan yamakiṅkarāḥ // Valc_2,26.22 //</l>\n</lg>\n\n<lg>\n<l>kāle tasmin bhāgyadoṣāt piñjarānniḥsṛtau khagau /</l>\n<l>unmaktau kenacidvā cet rāmapālapuraṃ gatau // Valc_2,26.23 //</l>\n</lg>\n\n<lg>\n<l>tatra pārāvatau dṛṣṭvā yamadūtāvivāgatau /</l>\n<l>sarvvā jvaladvahnikuṇḍe peturnṛpatiyoṣitaḥ // Valc_2,26.24 //</l>\n</lg>\n\n<p>iti vallālacarite śrīmadānandabhaṭṭakṛtaṃ khilavallālacaritaṃ nāma ṣaḍvaviṃśo 'dhyāyaḥ |</p>\n\n</div>\n<div>\n\n<p>atha saptaviṃśo 'dhyāyaḥ</p>\n\n<lg>\n<l>piñjaraṃ śūnyamālakṣya raṇakṣetre mahīpatiḥ /</l>\n<l>atyantamaśubhāśaṅkī tvarayā sa parāvṛtat // Valc_2,27.1 //</l>\n</lg>\n\n<lg>\n<l>vahnidhvajaṃ paśyamāno dūrataḥ paramākulaḥ /</l>\n<l>tataḥ svaṃ prāviśadveśma sarvvanāśaṃ vilokitum // Valc_2,27.2 //</l>\n</lg>\n\n<lg>\n<l>dṛṣṭvārddhadagdhā jvalane svapatnī rummattarūpo nitarāṃ babhūva /</l>\n<l>nivāryyamānopi janaiḥ prayatnāt papāta rājā jvaladagnikuṇḍe // Valc_2,27.3 //</l>\n</lg>\n\n<lg>\n<l>sahasre 'ṣṭaviṃśayute śakābde pṛthivīpatiḥ /</l>\n<l>strībhiḥ sārddhaṃ mahābhāga utpapāta divaṃ prati // Valc_2,27.4 //</l>\n</lg>\n\n<lg>\n<l>śrūyate 'tra pravacanaṃ pāramyaryyakramāgatam /</l>\n<l>vallālo 'nuyayau yuddhe pitaraṃ śauryyaśālinam // Valc_2,27.5 //</l>\n</lg>\n\n<lg>\n<l>mithilāyāṃ sthitastatra kaścidyogī dhṛtavrataḥ /</l>\n<l>vallālo yuddhayātrāyāṃ tarasā tamalaṅghayat // Valc_2,27.6 //</l>\n</lg>\n\n<lg>\n<l>[[122]]</l>\n<l>aśvapādenābhihato vallālamaśapanmuniḥ /</l>\n<l>sakalatro vahnikuṇḍe patitvā tvaṃ mariṣyasi // Valc_2,27.7 //</l>\n</lg>\n\n<lg>\n<l>tat smṛtvā brahmaśāpaṃ sa vijayaṃ labdhavānapi /</l>\n<l>cintayāmāsa manasi mṛtyukāla upasthitaḥ // Valc_2,27.8 //</l>\n</lg>\n\n<lg>\n<l>tenaiva vivaśo rājā dhruvaṃ jvalanamāviśat /</l>\n<l>brahmaśāpādṛte naiva vipattirbhavedīdṛśī // Valc_2,27.9 //</l>\n</lg>\n\n<lg>\n<l>sa brahmadaṇḍena purā hato 'bhūt dāraiśca sārddhamavanīśvaraḥ saḥ /</l>\n<l>kapotapratyāgamanañca mṛtyau rājñaśca śoko na hi mukhyahetuḥ // Valc_2,27.10 //</l>\n</lg>\n\n</div>\n<div>\n\n<lg>\n<l>rājan jānāsi bhadraṃ te iyaṃ śivajalā śubhā /</l>\n<l>kīrttiśeṣaṃ gatavataḥ kīrttiṃ vadati dīrghikā // Valc_2,27*.1 //</l>\n</lg>\n\n<p>[[verse number jumps from '1' to '4']]</p>\n\n<lg>\n<l>rājño vinaṣṭīkṛtakīrttijāte gavāśanaiḥ kālavaśācca pāpaḥ /</l>\n<l>kīrttyānayāsāviva vidyamānaḥ hāhā gataḥ kvāvanināthavaṃśaḥ // Valc_2,27*.4 //</l>\n</lg>\n\n<lg>\n<l>ānandabhaṭṭakavinā kalitaṃ prayatnairvyāsāsyapaṅkajaviniḥsṛtavāgupetam /</l>\n<l>vallālarājacaritam navacandrarūpaṃ sallokahṛtkumudinīṃ vikasīkarotu // Valc_2,27*.5 //</l>\n</lg>\n\n<lg>\n<l>yadvyāhṛtaṃ bhaṭṭapādairuktaṃ yaccānyasūribhiḥ /</l>\n<l>tattadrājacaritre 'smin vāllāle prakaṭīkṛtam // Valc_2,27*.6 //</l>\n</lg>\n\n<lg>\n<l>nirbrāhmaṇeyaṃ pṛyivī subhaumena kṛteti yat /</l>\n<l>uktaṃ tattu rājabhayāditi manyāmahe vayam // Valc_2,27*.7 //</l>\n</lg>\n\n<lg>\n<l>tattu krīḍārthamathavā bhaṭṭapādairudāhṛtam /</l>\n<l>madhye vyāsapurāṇasya bhavedvā tannirarthakam // Valc_2,27*.8 //</l>\n</lg>\n\n<lg>\n<l>niḥkṣatriyeyaṃ vasudhā bhārgaveṇa kṛtā purā /</l>\n<l>evaṃ hi bhārate prāha svayaṃ vyāso mahāmuniḥ // Valc_2,27*.9 //</l>\n</lg>\n\n<lg>\n<l>kṣatrāyāṃ brāhmaṇācchetrī rājaputro ya ucyate /</l>\n<l>suvarṇā nopanayanādvaṇijo vrātyatāṃ gatāḥ // Valc_2,27*.10 //</l>\n</lg>\n\n<lg>\n<l>gopo mālī ca tāmbalī kāṃsāratantriśaṃkhikāḥ /</l>\n<l>kulālaḥ karmmakāraśca nāpito nava śāyakāḥ // Valc_2,27*.11 //</l>\n</lg>\n\n<lg>\n<l>tailiko gāndhiko vaidyaḥ satśūdrāśca prakīrttitāḥ /</l>\n<l>satśūdrānāntu sarvveṣāṃ kāyastha uttamaḥ smṛtaḥ // Valc_2,27*.12 //</l>\n</lg>\n\n<p>viṣṇupādodbhavā gaṅgā punāti bhuvanatrayaṃ\n<l>śataṃ jīva mahārāja tasyāḥ sahajavaṃśaja // Valc_2,27*.13 //</l></p>\n\n<lg>\n<l>yadyat priyatamaṃ loke yasmiṃśca ramate manaḥ /</l>\n<l>tattadacyutamuddiśya viprebhyaḥ pratipādaya // Valc_2,27*.14 //</l>\n</lg>\n\n<lg>\n<l>navadvīpapateḥ śrīmadbuddhimantasya bhūbhujaḥ /</l>\n<l>sabhāsīnasya sadbuddheragre paṭhanapūrvvakam // Valc_2,27*.15 //</l>\n</lg>\n\n<lg>\n<l>śāke caturddaśaśate manuṣyaradanāyute /</l>\n<l>pauṣaśukladvitīyāyāṃ tajjanmatithivāsare // Valc_2,27*.16 //</l>\n</lg>\n\n<lg>\n<l>[[124]]</l>\n<l>ānandabhaṭṭaviduṣā vidagdhakulavedhasā /</l>\n<l>vallālacaritaṃ tasmai mayā dattaṃ sahāśiṣā // Valc_2,27*.17 //</l>\n</lg>\n\n<lg>\n<l>yasyedaṃ vidyate gehe vallālacaritaṃ śubham /</l>\n<l>iha puṇyaṃ sa labhate paratra ca parāṃ gatim // Valc_2,27*.18 //</l>\n</lg>\n\n<p>iti dākṣiṇātyadrāviḍaśrīmadanantabhaṭṭavaṃśodbhavaśrīmadānandabhaṭṭamahāmahopādhyāyakṛtakhilavallālacaritaṃ samāptamiti /</p>\n\n</div>\n<div>\n\n<p>[colophon in MS ka:]\ngurave namaḥ |\nśubhamastu śakābdāḥ 1629 |\nkāmadevacakravarttiṇaḥ ātmaja\nśrīlakṣmīnārāyaṇadevaśarmaṇaḥ svākṣaram |\nśrīrāmajīvanarāyasya svīyapustakamiti |\nsāhāraṃdevapañcatvābde samāptaścāyaṃ granthaḥ |\nśrīkṛṣṇāya namaḥ śrīrastu mayi lekhake |\ngaurīśo jayati |</p>\n\n<lg>\n<l>[colophon in MS kha:]</l>\n<l>nāmānyathā yadi punaśca kaścin mithyānuvādaṃ harate ca pustim /</l>\n<l>netrasya hāniṃ tanayasya śokaṃ sarvvāṅgakuṣṭhaṃ labhate ca nūnam //</l>\n</lg>\n\n<lg>\n<l>rudraśeṣasamāyāṃ ca śubhamastvekamārganāḥ /</l>\n<l>grahastu vasunā sārddhaṃ prauṣṭhapadyāṃ divā site //</l>\n</lg>\n\n<lg>\n<l>lekhako viṣṇuputraśca tataḥ śāṇḍilyavandyakaḥ /</l>\n<l>nāmnā prakīrttayellokaḥ śrīmān muralīdharaḥ //</l>\n</lg>\n\n<lg>\n<l>bhādre māsi site pakṣe ekādaśyāṃ budhavāsare /</l>\n<l>likhitantu idaṃ yatnāt vallālacaritaṃ śubham //</l>\n</lg>\n\n<p>śrīśrīyugādyāyai namo 'stu satataṃ mama |\nśrīmuralīdharadevaśarmmaṇaḥ pustakamidam |</p>\n\n  </div>\n</body>\n\n"
}