{
  "file_title": "nāgārjuna-ratnāvalī",
  "file_title_normal": "nagarjuna-ratnavali",
  "metadata": {
    "original_title": "Ratnāvalī",
    "author": "Nāgārjuna",
    "contributors": [
      {
        "role": "data entry",
        "name": "members of the Digital Sanskrit Buddhist Canon Input Project",
        "when": ""
      },
      {
        "role": "contribution to GRETIL",
        "name": "members of the Digital Sanskrit Buddhist Canon Input Project",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31",
    "source": "P.L. Vaidya: Madhyamaka shastra,"
  },
  "body": [
    {
      "tag": "p",
      "attributes": {},
      "text": "Ratnāvalī / (NRa)"
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Vaidya 296"
        }
      ]
    },
    {
      "tag": "p",
      "attributes": {},
      "text": "/ namo ratnatrayāya //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvadoṣavinirmuktaṃ guṇaiḥ sarvairalaṃkṛtam /"
        },
        {
          "tag": "l",
          "attributes": {},
          "text": "praṇamya sarvajñamahaṃ sarvasattvaikabāndhavam // NRa_1.1 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dharmamekāntakalyāṇaṃ rāja[n dha]rmodayāya te /"
        },
        {
          "tag": "l",
          "attributes": {},
          "text": "vakṣyāmi dharmaḥ siddhiṃ hi yāti saddharmabhājane // NRa_1.2 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "prāgdharmābhyudayo yatra paścānaiḥśreyasodayaḥ /"
        },
        {
          "tag": "l",
          "attributes": {},
          "text": "saṃprāpyābhyudayaṃ yasmādeti naiḥśreyasaṃ kramāt // NRa_1.3 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sukhamabhyudaya[statra mokṣo]naiḥśreyaso mataḥ /"
        },
        {
          "tag": "l",
          "attributes": {},
          "text": "asya sādhanasaṃkṣepaḥ śraddhāprajñe samāsataḥ // NRa_1.4 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrāddhatvābhdajate dharmaṃ prājñatvādvetti tattvataḥ /"
        },
        {
          "tag": "l",
          "attributes": {},
          "text": "prajñā pradhānaṃ tvanayoḥ śraddhā pūrvaṃgamāsya tu // NRa_1.5 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "chandād dveṣābhdayānmohādyo dharmaṃ nātivartate /"
        },
        {
          "tag": "l",
          "attributes": {},
          "text": "sa śrāddha iti vijñeyaḥ śreyaso bhājanaṃ param // NRa_1.6 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kāyavāṅmānasaṃ karma sarvaṃ samyakparīkṣya yaḥ /"
        },
        {
          "tag": "l",
          "attributes": {},
          "text": "parātmahitamājñāya sadā kuryātsa paṇḍitaḥ // NRa_1.7 //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Vaidya 297"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ahiṃsā cauryaviratiḥ paradāravivarjanam /"
        },
        {
          "tag": "l",
          "attributes": {},
          "text": "mithyāpaiśunyapāruṣyābaddhavādeṣu saṃyamaḥ // NRa_1.8 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "lobhavyāpādanāstikyadṛṣṭīnāṃ parivarjanam /"
        },
        {
          "tag": "l",
          "attributes": {},
          "text": "ete karmapathāḥ śuklā daśa kṛṣṇā viparyayāt // NRa_1.9 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "amadyapānaṃ svājīvo 'vihiṃsā dānamādarāt /"
        },
        {
          "tag": "l",
          "attributes": {},
          "text": "pūjyapūjā ca maitrī ca dharmaścaiṣa samāsataḥ // NRa_1.10 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śarīratāpanāddharmaḥ kevalā(nnāsti tena hi) /"
        },
        {
          "tag": "l",
          "attributes": {},
          "text": "na paradrohaviratirna paresāmanugrahaḥ // NRa_1.11 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dānaśīlakṣamāspaṣṭaṃ yaḥ saddharmamahāpatham /"
        },
        {
          "tag": "l",
          "attributes": {},
          "text": "anādṛtya vrajet kāyakleśago daṇḍakotpathaiḥ // NRa_1.12 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sa saṃsārāṭavīṃ ghorāmanantajanapādapām /"
        },
        {
          "tag": "l",
          "attributes": {},
          "text": "kleśavyālāvalīḍhāṅgaḥ sudīrghaṃ pratipadyate // NRa_1.13 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "hiṃsayā jāyate 'lpāyuḥ bahavābādho vihiṃsayā /"
        },
        {
          "tag": "l",
          "attributes": {},
          "text": "cauryeṇa bhogavyasanī saśa(truḥ) pāradārikaḥ // NRa_1.14 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pratyākhyānaṃ mṛṣāvādāt paiśunyānmitrabhedanam /"
        },
        {
          "tag": "l",
          "attributes": {},
          "text": "apriyaśravaṇaṃ raukṣyādabāddhā(dapārthā?)ddurbhagaṃ vacaḥ // NRa_1.15 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "manorathān hantyamidhyā vyāpādo bhayadaḥ smṛtaḥ /"
        },
        {
          "tag": "l",
          "attributes": {},
          "text": "mithyādṛṣṭiḥ kudṛṣṭitvaṃ madyapānaṃ matibhramaḥ // NRa_1.16 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "apradānena dāridyaṃ mithyājīvena vañcanā /"
        },
        {
          "tag": "l",
          "attributes": {},
          "text": "stambhena duṣkulīnatvamalpaujaskatvamīrṣyayā // NRa_1.17 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "krodhāddurvarṇatā maurkhyamapraśnena vipaścitām /"
        },
        {
          "tag": "l",
          "attributes": {},
          "text": "phalametanmanuṣyatve sarvebhyaḥ prāk ca durgatiḥ // NRa_1.18 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "eṣāmakuśalākhyānāṃ vipāko yaḥ prakīrtitaḥ /"
        },
        {
          "tag": "l",
          "attributes": {},
          "text": "kuśalānāṃ ca sarveṣāṃ viparītaḥ phalodayaḥ // NRa_1.19 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "lobho dveṣaśca mohaśca tajjaṃ karmeti cāśubham /"
        },
        {
          "tag": "l",
          "attributes": {},
          "text": "alobhāmohādveṣāśca tajjaṃ karmetaracchubham // NRa_1.20 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "abhubhātsarvaduḥkhāni sarvadurgatayastathā /"
        },
        {
          "tag": "l",
          "attributes": {},
          "text": "śubhātsugatayaḥ sarvāḥ sarvajanmasukhāni ca // NRa_1.21 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nivṛttiraśubhātkṛtsnātpravṛttistu śubhe sadā /"
        },
        {
          "tag": "l",
          "attributes": {},
          "text": "manasā karmaṇā vācā dharmo 'yaṃ dvividhaḥ smṛtaḥ // NRa_1.22 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "narakapretatiryagbhyo dharmādasmādvimucyate /"
        },
        {
          "tag": "l",
          "attributes": {},
          "text": "nṛṣu deveṣu cāpnoti sukhaśrirājyavistarān // NRa_1.23 //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Vaidya 298"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dhyānāpramāṇārūpyaistu brahmādyasukhamaśnute /"
        },
        {
          "tag": "l",
          "attributes": {},
          "text": "ityabhyudayadharmo 'yaṃ phalaṃ cāsya samāsataḥ // NRa_1.24 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "naiḥśreyasaḥ punardharmaḥ sūkṣmo gambhīradarśanaḥ /"
        },
        {
          "tag": "l",
          "attributes": {},
          "text": "bālānāṃ[aśrotravatām] uktastrāsakaro jinaiḥ // NRa_1.25 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nāsmyahaṃ na bhaviṣyāmi na me 'sti na bhaviṣyati /"
        },
        {
          "tag": "l",
          "attributes": {},
          "text": "iti bālasya saṃtrāsaḥ paṇḍitasya bhayakṣayaḥ // NRa_1.26 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ahaṃkaraprasūteyaṃ mamakāropasaṃhitā /"
        },
        {
          "tag": "l",
          "attributes": {},
          "text": "prajā prajāhitaikāntavādinābhihitākhilā // NRa_1.27 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "astyahaṃ mama cāstīti mithyaitatparamārthibhiḥ /"
        },
        {
          "tag": "l",
          "attributes": {},
          "text": "yathābhūtaparijñānānna bhavatyubhayaṃ yataḥ // NRa_1.28 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ahaṃkārodbhavāḥ skandhāḥ so 'haṃkāro 'nṛto 'rthataḥ /"
        },
        {
          "tag": "l",
          "attributes": {},
          "text": "bījaṃ yasyānṛtaṃ tasya prarohaḥ satyataḥ kutaḥ // NRa_1.29 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "skandhānasatyān dṛṣṭvaivamahaṃkāraḥ prahīyate /"
        },
        {
          "tag": "l",
          "attributes": {},
          "text": "ahaṃkāraprahāṇācca na punaḥ skandhasaṃbhavaḥ // NRa_1.30 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yathādarśamupādāya(svamukhapratibimbakam /"
        },
        {
          "tag": "l",
          "attributes": {},
          "text": "dṛśya) te nāma taccaivaṃ na kiṃcidapi tattvataḥ // NRa_1.31 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ahaṃkārastathā skandhānupādāyopalabhyate /"
        },
        {
          "tag": "l",
          "attributes": {},
          "text": "na ca kaścitsa tattvena svamukhapratibimbavat // NRa_1.32 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yathādarśamanādāya svamukhapratibimbakam /"
        },
        {
          "tag": "l",
          "attributes": {},
          "text": "na dṛśyate tathā skandhānanādāyāhamityapi // NRa_1.33 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evaṃvidhārthaśravaṇāddharmacakṣuravāptavān /"
        },
        {
          "tag": "l",
          "attributes": {},
          "text": "āryānandaḥ svayaṃ caiva bhikṣubhyo 'bhīkṣṇamuktavān // NRa_1.34 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "skandhagrāho yāvadasti tāvadevāhamityapi /"
        },
        {
          "tag": "l",
          "attributes": {},
          "text": "ahaṃkāre sati punaḥ karma janma tataḥ punaḥ // NRa_1.35 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "trivartmaitadanādyantamadhyaṃ saṃsāramaṇḍalam /"
        },
        {
          "tag": "l",
          "attributes": {},
          "text": "alātamaṇḍalaprakhyaṃ bhramatyanyonyahetukam // NRa_1.36 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "svaparobhayatastasya traikālyato 'pyaprāptitaḥ /"
        },
        {
          "tag": "l",
          "attributes": {},
          "text": "ahaṃkāraḥ kṣayaṃ yāti tataḥ karma ca janma ca // NRa_1.37 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evaṃ hetuphalotpādaṃ paśyaṃstatkṣayameva ca /"
        },
        {
          "tag": "l",
          "attributes": {},
          "text": "nāstitāmastitāṃ caiva naiti lokasya tattvataḥ // NRa_1.38 //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Vaidya 299"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvaduḥkhakṣayaṃ dhama śrutvaivamaparīkṣakaḥ /"
        },
        {
          "tag": "l",
          "attributes": {},
          "text": "saṃkampatyaparijñānādabhayasthānakātaraḥ // NRa_1.39 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na bhaviṣyati nirvāṇe sarvametanna te bhayam /"
        },
        {
          "tag": "l",
          "attributes": {},
          "text": "ucyamāna ihābhāvastasya te kiṃ bhayaṃkaraḥ // NRa_1.40 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mokṣe nātmā na ca skandhā mokṣaścedīdṛśaḥ priyaḥ /"
        },
        {
          "tag": "l",
          "attributes": {},
          "text": "ātmaskandhāpanayanaṃ kimihaiva tavāpriyam // NRa_1.41 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na cābhāvo 'pi nirvānaṃ kuta eva tasya[vāsya] bhāvatā /"
        },
        {
          "tag": "l",
          "attributes": {},
          "text": "bhāvābhāvaparāmarśakṣayo nirvāṇamucyate // NRa_1.42 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "samāsānnāstitādṛṣṭiḥ phalaṃ nāstīti karmaṇaḥ /"
        },
        {
          "tag": "l",
          "attributes": {},
          "text": "apuṇyāpāyīkī caiṣā mithyādṛṣṭiriti smṛtā // NRa_1.43 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "samāsādastitādṛṣṭiḥ phalaṃ cāstīti karmaṇām /"
        },
        {
          "tag": "l",
          "attributes": {},
          "text": "puṇyā sugatiniṣyandā samyagdṛṣṭiriti smṛtā // NRa_1.44 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jñāne nāstyastitāśānteḥ pāpapuṇyavyatikramaḥ /"
        },
        {
          "tag": "l",
          "attributes": {},
          "text": "durgateḥ sugateścāsmāt sa mokṣaḥ sabhdirucyate // NRa_1.45 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sahetumudayaṃ paśyan nāstitāmativartate /"
        },
        {
          "tag": "l",
          "attributes": {},
          "text": "astitāmapi nopaiti nirodhaṃ saha hetunā // NRa_1.46 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "prāgjātaḥ sahajātaśca heturahetuko 'rthataḥ /"
        },
        {
          "tag": "l",
          "attributes": {},
          "text": "prajñapterapratītatvādutpatteścaiva tattvataḥ // NRa_1.47 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "asmin satīdaṃ bhavati dīrghe hrasvaṃ yathā sati /"
        },
        {
          "tag": "l",
          "attributes": {},
          "text": "[tasyotpādādudetīdaṃ dīpotpādādyathā] prabhā // NRa_1.48 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "hrasve 'sati punardīrghaṃ na bhavati svabhāvataḥ /"
        },
        {
          "tag": "l",
          "attributes": {},
          "text": "pradīpasyāpyanutpādātprabhāyā apyasaṃbhavaḥ // NRa_1.49 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evaṃ hetuphalotpādaṃ dṛṣṭvā nopaiti nāstikyam(nāstitām) /"
        },
        {
          "tag": "l",
          "attributes": {},
          "text": "abhyupetyāsya lokasya yāthābhūtyaṃ prapañcajam // NRa_1.50 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nirodhaṃ ca prapañcotthaṃ yāthābhūtyādupāgataḥ /"
        },
        {
          "tag": "l",
          "attributes": {},
          "text": "nopayātyastitāṃ tasmānmucyate 'dvayaniścitaḥ // NRa_1.51 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dūrādālokitaṃ rūpamāsannairdṛśyate sphuṭam /"
        },
        {
          "tag": "l",
          "attributes": {},
          "text": "marīciryadi vāri syādāsannaiḥ kiṃ na dṛśyate // NRa_1.52 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dūrībhūtairyathābhūto loko 'yaṃ dṛśayate tathā /"
        },
        {
          "tag": "l",
          "attributes": {},
          "text": "na dṛśyate tadāsannairanimitto marīcivat // NRa_1.53 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "[marīcistoyasadṛśī yathā nāmbu na] cārthataḥ /"
        },
        {
          "tag": "l",
          "attributes": {},
          "text": "skandhāstathātmasadṛśā nātmāno nāpi te 'rthataḥ // NRa_1.54 //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Vaidya 300"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "marīcīṃ toyamityetaditi matvāgato 'tra san /"
        },
        {
          "tag": "l",
          "attributes": {},
          "text": "yadi nāstīti tattoyaṃ [gṛṇhīyānmūḍha eva saḥ // NRa_1.55 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "marīcipratimaṃ lokamevamastīti gṛṇhataḥ /"
        },
        {
          "tag": "l",
          "attributes": {},
          "text": "nāstīti cāpi moho 'yaṃ sati mohe na mucyate // NRa_1.56 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nāstiko durgatiṃ yātiṃ sugatiṃ yati cāstikaḥ /"
        },
        {
          "tag": "l",
          "attributes": {},
          "text": "yathābhūtaparijñānānmokṣamadvayaniśritaḥ // NRa_1.57 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "anicchan nāstitāstitve yathābhūtaparijñayā /"
        },
        {
          "tag": "l",
          "attributes": {},
          "text": "nāstitāṃ labhate mohāt kasmānna labhate 'stitām // NRa_1.58 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "syādastidūṣaṇādasya nāstitākṣipyate 'rthataḥ /"
        },
        {
          "tag": "l",
          "attributes": {},
          "text": "nāstitādūṣaṇādeva kasmānnākṣipyate 'stitā // NRa_1.59 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na pratijñā na caritaṃ na cittaṃ bodhiniśrayāt /"
        },
        {
          "tag": "l",
          "attributes": {},
          "text": "nāstikatve 'rthato yeṣāṃ kathaṃ te nāstikāḥ smṛtāḥ // NRa_1.60 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sasāṃkhyaulūkyanirgranthapugdalaskandhavādinam /"
        },
        {
          "tag": "l",
          "attributes": {},
          "text": "pṛccha lokaṃ yadi vadatyastināstivyatikramam // NRa_1.61 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dharmayautakamityasmānnāstyastitvavyatikramam /"
        },
        {
          "tag": "l",
          "attributes": {},
          "text": "viddhi gambhīramityuktaṃ buddhānāṃ śāsanāmṛtam // NRa_1.62 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vibhavaṃ naiti nāyāti na tiṣṭhatyapi ca kṣaṇam /"
        },
        {
          "tag": "l",
          "attributes": {},
          "text": "traikālyavyativṛttātmā loka eva kuto 'rthataḥ // NRa_1.63 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dvayorapyāgatigatī prasthitiśca na tattvataḥ /"
        },
        {
          "tag": "l",
          "attributes": {},
          "text": "lokaniryāṇayostasmādviśeṣaḥ ka ivārthataḥ // NRa_1.64 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sthiterabhāvādudayo nirodhaśca na tattvataḥ /"
        },
        {
          "tag": "l",
          "attributes": {},
          "text": "uditaśca sthitaśceti niruddhaśca kuto 'rthataḥ // NRa_1.65 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kathamakṣaṇiko bhāvaḥ pariṇāmaḥ sadā yadi /"
        },
        {
          "tag": "l",
          "attributes": {},
          "text": "nāsti cetpariṇāmaḥ syādanyathātvaṃ kuto 'rthataḥ // NRa_1.66 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ekadeśe kṣayādvā syāt kṣaṇikaṃ sarvaśo 'pi vā /"
        },
        {
          "tag": "l",
          "attributes": {},
          "text": "vaiṣamyānupalabdheśca dvidhāpyetadayuktimat // NRa_1.67 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kṣaṇike sarvathā bhāve kutaḥ kācitpurāṇatā /"
        },
        {
          "tag": "l",
          "attributes": {},
          "text": "sthairyādakṣaṇike cāpi kutaḥ kācitpurāṇatā // NRa_1.68 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yathānto 'sti kṣaṇasyaivamādirmadhyaṃ ca kalpyatām /"
        },
        {
          "tag": "l",
          "attributes": {},
          "text": "tryātmakatvāt kṣaṇasyaivaṃ na lokasya kṣaṇaṃ sthitiḥ // NRa_1.69 //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Vaidya 301"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ādimadhyāvasānāni[cintyāni kṣaṇavatpunaḥ /"
        },
        {
          "tag": "l",
          "attributes": {},
          "text": "ādimadhyā] vasānatvaṃ na svataḥ parato 'pi vā // NRa_1.70 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "naiko 'nekapradeśatvānnāpradeśaśca kaścan /"
        },
        {
          "tag": "l",
          "attributes": {},
          "text": "vinaikamapi nāneko nāstitvamapi cāstitām // NRa_1.71 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vināśāt pratipakṣādvā syādastitvasya nāstitā /"
        },
        {
          "tag": "l",
          "attributes": {},
          "text": "vināśaḥ pratipakṣo vā kathaṃ syādastyasaṃbhavāt // NRa_1.72 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nirvṛtestena lokasya nopaityūnatvamarthataḥ /"
        },
        {
          "tag": "l",
          "attributes": {},
          "text": "antavāniti lokaśca pṛṣṭastūṣṇīṃ jino 'bhavat // NRa_1.73 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvajña iti sarvajño budhaistenaiva gamyate /"
        },
        {
          "tag": "l",
          "attributes": {},
          "text": "yenaitaddharmagāmbhīryaṃ novācābhajane loke // NRa_1.74 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti naiḥśreyaso dharmo gambhīro niṣparigrahaḥ /"
        },
        {
          "tag": "l",
          "attributes": {},
          "text": "anālaya iti proktaḥ saṃbuddhaistatvadarśibhiḥ // NRa_1.75 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "asmādanālayāddharmādāyalayābhiratā janāḥ /"
        },
        {
          "tag": "l",
          "attributes": {},
          "text": "astināstyavyatikrāntā bhītā naśyantyamedhasaḥ // NRa_1.76 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "te naṣṭā nāśayantyanyānabhayasthānabhīravaḥ /"
        },
        {
          "tag": "l",
          "attributes": {},
          "text": "tathā kuru yathā rājān naṣṭairna vipraṇāśyase // NRa_1.77 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "2"
        },
        {
          "tag": "l",
          "attributes": {},
          "text": "kadalī pāṭitā yadvanniḥśeṣāvayavaiḥ saha /"
        },
        {
          "tag": "l",
          "attributes": {},
          "text": "na kiṃcitpuruṣastadvatpāṭitaḥ saha dhātubhiḥ // NRa_2.1 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvadharmā anātmāna ityato bhāṣitaṃ jinaiḥ /"
        },
        {
          "tag": "l",
          "attributes": {},
          "text": "dhātuṣaṭkaṃ ca taiḥ sarvaṃ nirṇitaṃ tacca nārthataḥ // NRa_2.2 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "naivamātmā na cānātmā yāthābhūtyena labhyate /"
        },
        {
          "tag": "l",
          "attributes": {},
          "text": "ātmānātmakṛte dṛṣṭī vavārāsmānmahāmuniḥ // NRa_2.3 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dṛṣṭaśrutādyaṃ muninā na satyaṃ na mṛṣoditam /"
        },
        {
          "tag": "l",
          "attributes": {},
          "text": "pakṣāddhi pratipakṣaḥ syādubhayaṃ tacca nārthataḥ // NRa_2.4 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti satyānṛtātīto loko 'yaṃ paramārthataḥ /"
        },
        {
          "tag": "l",
          "attributes": {},
          "text": "asmādeva ca tattvena nopaityasti ca nāsti ca // NRa_2.5 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yaccaivaṃ sarvathā neti sarvajñastatkathaṃ vadet /"
        },
        {
          "tag": "l",
          "attributes": {},
          "text": "sāntamityathavānantaṃ dvayaṃ vādvayameva vā // NRa_2.6 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "asaṃkhyeyā gatā buddhāstathaiṣyantyatha sāṃpratāḥ /"
        },
        {
          "tag": "l",
          "attributes": {},
          "text": "koṭyagraśaśca sattvāntastebhyastraikālyajo mataḥ // NRa_2.7 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vṛddhiheturna lokasya kṣayastrikālyasaṃbhavaḥ /"
        },
        {
          "tag": "l",
          "attributes": {},
          "text": "sarvajñena kathaṃ tasya pūrvānto 'vyākṛtaḥ kṛtaḥ // NRa_2.8 //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Vaidya 302"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "etattu dharmagāmbhīya yattadguhyaṃ pṛthagjane /"
        },
        {
          "tag": "l",
          "attributes": {},
          "text": "māyopamatvaṃ lokasya buddhānāṃ śāsanāmṛtam // NRa_2.9 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "māyāgajasya dṛśyeta yathā janmānta eva ca /"
        },
        {
          "tag": "l",
          "attributes": {},
          "text": "na ca kaścitsa tattvena janmāntaścaiva vidyate // NRa_2.10 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "māyopamasya lokasya tathā janmānta eva ca /"
        },
        {
          "tag": "l",
          "attributes": {},
          "text": "dṛśyate paramārthena na ca janmānta eva ca // NRa_2.11 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yathā māyāgajo naiti kutaścidyāti na kvacit /"
        },
        {
          "tag": "l",
          "attributes": {},
          "text": "cittamohanamātratvādbhāvatvena na tiṣṭhati // NRa_2.12 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tathā māyopamo loko naiti yāti na kutracit /"
        },
        {
          "tag": "l",
          "attributes": {},
          "text": "cittamohanamātratvābhdāvatvena na tiṣṭhati // NRa_2.13 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "trakālyavyativṛttātmā loka evaṃ nu ko 'rthataḥ /"
        },
        {
          "tag": "l",
          "attributes": {},
          "text": "yo 'sti nāstyathavāpi syādanyatra vyavahārataḥ // NRa_2.14 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "catuṣprakāramityasmāt śānto 'nanto dvayo 'dvayaḥ /"
        },
        {
          "tag": "l",
          "attributes": {},
          "text": "buddhena hetornānyasmādayamavyākṛtaḥ kṛtaḥ // NRa_2.15 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śarīrāśucitā tāvat sthūlā pratyakṣagocarā /"
        },
        {
          "tag": "l",
          "attributes": {},
          "text": "satataṃ dṛśyamānāpi yadā citta na tiṣṭhati // NRa_2.16 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tadātisūkṣmo gambhīraḥ saddharmo 'yamanālayaḥ /"
        },
        {
          "tag": "l",
          "attributes": {},
          "text": "apratyakṣaḥ kathaṃ citte sukhenāvatariṣyati // NRa_2.17 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "saṃbudhyāsmānnivṛtto 'bhūddharmaṃ deśayituṃ muniḥ /"
        },
        {
          "tag": "l",
          "attributes": {},
          "text": "durjñānamatigāmbhīryād jñātvā dharmamimaṃ janaiḥ // NRa_2.18 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vināśayati durjñāto dharmo 'yamavipaścitam /"
        },
        {
          "tag": "l",
          "attributes": {},
          "text": "nāstitādṛṣṭisamale yasmādasminnimajjati // NRa_2.19 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aparo 'pyasya durjñānānmūrkhaḥ paṇḍitamānikaḥ /"
        },
        {
          "tag": "l",
          "attributes": {},
          "text": "pratikṣepavinaṣṭātmā yātyavīcimadhomukhaḥ // NRa_2.20 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "durbhuktena yathānnena vināśamadhigacchati /"
        },
        {
          "tag": "l",
          "attributes": {},
          "text": "subhuktenāyurārogyaṃ balaṃ saukhyāni cāśnute // NRa_2.21 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "durjñātena tathānena vināśamadhigacchati /"
        },
        {
          "tag": "l",
          "attributes": {},
          "text": "samyagjñātenātra suikhaṃ bodhiṃ cāpnotyanuttarām // NRa_2.22 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tasmādatra pratikṣepaṃ dṛṣṭiṃ tyaktvā ca nāstikīm /"
        },
        {
          "tag": "l",
          "attributes": {},
          "text": "samyagjñānaparaṃ yatnaṃ kuru sarvārthasiddhaye // NRa_2.23 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dharmasyāsyāparijñānādahaṃkāro 'nuvartate /"
        },
        {
          "tag": "l",
          "attributes": {},
          "text": "tataḥ śubhāśubhaṃ karma tato janma śubhāśubham // NRa_2.24 //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Vaidya 303"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tasmādyāvadavijñāto dharmo 'haṃkāraśātanaḥ /"
        },
        {
          "tag": "l",
          "attributes": {},
          "text": "dānaśīlakṣamādharme tāvadādaravān bhava // NRa_2.25 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dharmapūrvāṇi kāryāṇi dharmamadhyāni pārthiva /"
        },
        {
          "tag": "l",
          "attributes": {},
          "text": "sādhayan dharmaniṣṭhāni neha nāmutra sīdati // NRa_2.26 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dharmātkīrtiḥ sukhaṃ caiva neha bhīrna mumūrṣataḥ /"
        },
        {
          "tag": "l",
          "attributes": {},
          "text": "paralokasukhaṃ sphītaṃ tasmāddharma sadā bhaja // NRa_2.27 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dharma eva parā nītirdharmālloko 'nurajyate /"
        },
        {
          "tag": "l",
          "attributes": {},
          "text": "rañjitena hi lokena neha nāmutra vañcyate // NRa_2.28 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "adharmeṇa tu yā nītistayā loko 'parajyate /"
        },
        {
          "tag": "l",
          "attributes": {},
          "text": "lokoparañjanāccaiva neha nāmutra nandati // NRa_2.29 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "parātisaṃdhānaparā kaṣṭā durgatipaddhatiḥ /"
        },
        {
          "tag": "l",
          "attributes": {},
          "text": "anarthavidyā duṣprajñairarthavidyā kathaṃ kṛtā // NRa_2.30 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "parātisaṃdhānaparo nītimān kathamarthataḥ /"
        },
        {
          "tag": "l",
          "attributes": {},
          "text": "yena janmasahasrāṇi bahūnyātmaiva vañcyate // NRa_2.31 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "riporapriyamanvicchan doṣāṃstyaktvā guṇān śraya /"
        },
        {
          "tag": "l",
          "attributes": {},
          "text": "svahitāvāptirevam tu ripoścāpyapriyaṃ bhavet // NRa_2.32 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dānena priyavadyena hitenaikārthacaryayā /"
        },
        {
          "tag": "l",
          "attributes": {},
          "text": "ebhirācara lokasya dharmasyaiva ca saṃgraham // NRa_2.33 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "viśvāsaṃ janayatyekaṃ satyaṃ rājñāṃ yathā dṛḍham /"
        },
        {
          "tag": "l",
          "attributes": {},
          "text": "tathaivābhūtamapyeṣāmaviśvāsakaraṃ param // NRa_2.34 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nāvisaṃvādavatsatyaṃ [sattve] udgatamarthataḥ /"
        },
        {
          "tag": "l",
          "attributes": {},
          "text": "paraikāntahitaṃ satyamahitatvānmṛṣetarat // NRa_2.35 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "doṣān pracchādayatyekastyāgo rājñāṃ yathojjvalaḥ /"
        },
        {
          "tag": "l",
          "attributes": {},
          "text": "tathā kārpaṇyamapyeṣāṃ guṇasarvasvaghātakam // NRa_2.36 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "upaśāntasya gāmbhīryaṃ gāmbhīryādgauravaṃ param /"
        },
        {
          "tag": "l",
          "attributes": {},
          "text": "gauravāddīptirājñā ca tasmādupaśamaṃ bhaja // NRa_2.37 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ahāryabuddhiḥ prājñatvādaparapratyayaḥ sthiraḥ /"
        },
        {
          "tag": "l",
          "attributes": {},
          "text": "nātisaṃdhīyate rājā tasmātprajñāparo bhava // NRa_2.38 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "satyatyāgaśamaprajño caturbhadro narādhipaḥ /"
        },
        {
          "tag": "l",
          "attributes": {},
          "text": "dharmaścaturbhadra iva stūyate devamānuṣaiḥ // NRa_2.39 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nigṛhyavādibhiḥ suddhaiḥ prajñākāruṇyanirmalaiḥ /"
        },
        {
          "tag": "l",
          "attributes": {},
          "text": "sahāsīnasya satataṃ prajñā dharmaśca vardhate // NRa_2.40 //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Vaidya 304"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "durlabhāḥ pathyavaktāraḥ śrotārastvatidurlabhāḥ /"
        },
        {
          "tag": "l",
          "attributes": {},
          "text": "tebhyo 'tidurlabhatamā ye pathyasyāśukāriṇaḥ // NRa_2.41 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pathyamapyapriyaṃ tasmājñātvā śīghraṃ samācara /"
        },
        {
          "tag": "l",
          "attributes": {},
          "text": "pibedauṣadhamapyugramārogyāyātmavāniva // NRa_2.42 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jīvitārogyarājyānāṃ cintayānityatāṃ sadā /"
        },
        {
          "tag": "l",
          "attributes": {},
          "text": "tataḥ saṃvegavān dharmamekāntena prayāsyase // NRa_2.43 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "avaśyaṃ maraṇaṃ paśyan pāpadduḥkhaṃ mṛtasya ca /"
        },
        {
          "tag": "l",
          "attributes": {},
          "text": "ehikena sukhenāpi na pāpaṃ kṣātumarhasi // NRa_2.44 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kasmiṃścedabhyaṃ dṛṣṭaṃ bhayaṃ dṛṣṭaṃ kvacitkṣaṇe /"
        },
        {
          "tag": "l",
          "attributes": {},
          "text": "yadyekasmin samāśvāsaḥ kimekasminna te bhayam // NRa_2.45 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "madyātparibhavo loke kāryahānirdhanakṣayaḥ /"
        },
        {
          "tag": "l",
          "attributes": {},
          "text": "ākāryakaraṇaṃ mohāt[madyaṃ tyaja tataḥ sadā] // NRa_2.46 //"
        }
      ]
    },
    {
      "tag": "p",
      "attributes": {},
      "text": "..."
    },
    {
      "tag": "p",
      "attributes": {},
      "text": "(Sanskrit text of 2.47-95 and 3 lost!)"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "4"
        },
        {
          "tag": "l",
          "attributes": {},
          "text": "adharmamanvāyyamapi prāyo rājānujīvibhiḥ /"
        },
        {
          "tag": "l",
          "attributes": {},
          "text": "ācaran stūyate tasmāt kṛcchrādvetti kṣamākṣamam // NRa_4.1 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "anyo 'pi tāvadyaḥ kaściddurvacaḥ kṣamamapriyam /"
        },
        {
          "tag": "l",
          "attributes": {},
          "text": "kimu rājā mahābhaumastvaṃ mayā bhikṣuṇā satā // NRa_4.2 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tvatkṛtādeva tu snehājjagatāmanukampayā /"
        },
        {
          "tag": "l",
          "attributes": {},
          "text": "ahameko vadāmi tvāṃ pathyamapyapriyaṃ bhṛśam // NRa_4.3 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "satyaṃ ślakṣṇārthavatpathyaṃ śiṣyaḥ kāle 'nukampayā /"
        },
        {
          "tag": "l",
          "attributes": {},
          "text": "vācya ityāha bhagavāṃstadevamabhidhīyase // NRa_4.4 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "akrodhe satyavākye ca ślādhyamāno yadi sthitaḥ /"
        },
        {
          "tag": "l",
          "attributes": {},
          "text": "śravyaṃ saṃparigṛṇhīyāt sattoyaṃ snāpyamānavat // NRa_4.5 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tasya me vadato vākyaṃ tvamihāmutra ca kṣamam /"
        },
        {
          "tag": "l",
          "attributes": {},
          "text": "jñātvā kuru hitāyedamātmano jagato 'pi ca // NRa_4.6 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yācakebhyaḥ purā dānāt prāpyārthāṃścenna dāsyasi /"
        },
        {
          "tag": "l",
          "attributes": {},
          "text": "akṛtajñatvalobhābhyāṃ nārthān punaravāpsyasi // NRa_4.7 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iha pathyadanaṃ loke na vahatyabhṛto bhṛtaḥ /"
        },
        {
          "tag": "l",
          "attributes": {},
          "text": "yācakastvabhṛto 'mutra hīnaḥ śataguṇodvahaḥ // NRa_4.8 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "udāracittaḥ satataṃ bhavodārakriyārataḥ /"
        },
        {
          "tag": "l",
          "attributes": {},
          "text": "udārakarmaṇaḥ sarvamudāraṃ jāyate phalam // NRa_4.9 //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Vaidya 305"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "manorathairapi klībairanālīḍhaṃ narādhipaiḥ /"
        },
        {
          "tag": "l",
          "attributes": {},
          "text": "kuru dharmāspadaṃ śrīmatkhyātaṃ ratnatrayāspadam // NRa_4.10 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sāmantarājaromāñcakaraṃ dharmāspadaṃ na yat /"
        },
        {
          "tag": "l",
          "attributes": {},
          "text": "mṛtasyāpyapraśasyatvād rājaṃstadakṛtaṃ varam // NRa_4.11 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "atyaudāryādudārāṇāṃ vismayotsāhavardhanam /"
        },
        {
          "tag": "l",
          "attributes": {},
          "text": "utsāhanghaṃ ca mandānāṃ sarvasvenāpi kāraya // NRa_4.12 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "utsṛjyāmutra gantavyaṃ sarvasvamavaśena te /"
        },
        {
          "tag": "l",
          "attributes": {},
          "text": "dharme niyuktaṃ yātyeva purastātsarvameva tat // NRa_4.13 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvasvaṃ pūrvanṛpaternṛpasya vaśamāgatam /"
        },
        {
          "tag": "l",
          "attributes": {},
          "text": "kiṃ pūrvakasya dharmāya sukhāya yaśase 'pi vā // NRa_4.14 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhuktādarthādiha sukhaṃ dattātpāratrikaṃ sukham /"
        },
        {
          "tag": "l",
          "attributes": {},
          "text": "abhuktādattanaṣṭatvādduḥkhameva kutaḥ sukham // NRa_4.15 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vinaśyan sacivairdātumasvātantryānna śakyasi /"
        },
        {
          "tag": "l",
          "attributes": {},
          "text": "āpaticchedaniḥsnehairnavarājapriyaiṣibhiḥ // NRa_4.16 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvasvenāpyataḥ svasthaḥ śīghraṃ dharmāspadaṃ kuru /"
        },
        {
          "tag": "l",
          "attributes": {},
          "text": "mṛtyupratyayamadhyasthaḥ pravātasthapradīpavat // NRa_4.17 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dharmādhikārā ye cānye pūrvarājapravarvitāḥ /"
        },
        {
          "tag": "l",
          "attributes": {},
          "text": "devadroṇyādayaste 'pi pravartyantāṃ yathāsthitāḥ // NRa_4.18 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ahiṃsakaiḥ śubhācārairvratasthairatithipriyaiḥ /"
        },
        {
          "tag": "l",
          "attributes": {},
          "text": "sarvakṣamairakalahairbhajyeraṃstaiḥ sado(dya)taiḥ // NRa_4.19 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "andhavyādhitahīnāṅgadīnānāthavanīpakāḥ /"
        },
        {
          "tag": "l",
          "attributes": {},
          "text": "te 'pyannapānaṃ sāmyena labherannavighaṭṭitāḥ // NRa_4.20 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "anarthānāmapi satāṃ dhārmikāṇāmanugrahān /"
        },
        {
          "tag": "l",
          "attributes": {},
          "text": "apyanyarājyasaṃsthānāmanurūpān pravartaya // NRa_4.21 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvadharmādhikāreṣu dharmādhikṛtamutthitam /"
        },
        {
          "tag": "l",
          "attributes": {},
          "text": "alubdhaṃ paṇḍitaṃ dharmyaṃ kuru tesāmabādhakam // NRa_4.22 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nītijñān dhārmikān snigdhān śucīn bhaktānakātarān /"
        },
        {
          "tag": "l",
          "attributes": {},
          "text": "kulīnān śīlasaṃpannān kṛtajñān sacivān kuru // NRa_4.23 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "akṣudrāṃstyāginaḥ śūrān snigdhān saṃbhoginaḥ sthirān /"
        },
        {
          "tag": "l",
          "attributes": {},
          "text": "kuru nityāpramattāṃśca dhārmikān daṇḍanāyakān // NRa_4.24 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dharmaśīlān śūcīn dakṣān kāryajñān śāstrakovidān /"
        },
        {
          "tag": "l",
          "attributes": {},
          "text": "kṛtavṛttīn samān snigdhān vṛddhānadhikṛtān kuru // NRa_4.25 //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Vaidya 306"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pratimāsaṃ ca tebhyastvaṃ sarvamāyavyayaṃ śṛṇu /"
        },
        {
          "tag": "l",
          "attributes": {},
          "text": "śrutvā dharmādhikārādyaṃ kāryaṃ sarvaṃ svayaṃ vada // NRa_4.26 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dharmārthaṃ yadi te rājyaṃ na kīrtyarthaṃ na kāmataḥ /"
        },
        {
          "tag": "l",
          "attributes": {},
          "text": "tataḥ saphalamatyarthamanarthārthamato 'nyathā // NRa_4.27 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "parasparāmiṣībhūte loko 'smin prāyaśo nṛpa /"
        },
        {
          "tag": "l",
          "attributes": {},
          "text": "yathā rājyaṃ ca dharmaśca bhavettava tathā śṛṇu // NRa_4.28 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jñānavṛddhāḥ kule jātā nyāyajñāḥ pāpabhīravaḥ /"
        },
        {
          "tag": "l",
          "attributes": {},
          "text": "sametā bahavo nityaṃ santu te kāryadarśinaḥ // NRa_4.29 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "daṇḍabandhaprahāradīn kuryuste nyāyato 'pi cet /"
        },
        {
          "tag": "l",
          "attributes": {},
          "text": "kāruṇyārdraḥ sadā bhūtvā tvamanugrahavān bhava // NRa_4.30 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "hitāyaiva tvayā cittamunnāmyaṃ sarvadehinām /"
        },
        {
          "tag": "l",
          "attributes": {},
          "text": "kāruṇyātsatataṃ rājaṃstīvrapāpakṛtāmapi // NRa_4.31 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tīvrapāpeṣu hiṃsreṣu kṛpā kāryā viśeṣataḥ /"
        },
        {
          "tag": "l",
          "attributes": {},
          "text": "ta eva hi kṛpāsthānaṃ hatātmāno mahātmanām // NRa_4.32 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pratyahaṃ pañcarātraṃ vā baddhān kṣīṇān vimocaya /"
        },
        {
          "tag": "l",
          "attributes": {},
          "text": "śeṣānapi yathāyogaṃ mā kāṃścit naiva mocaya // NRa_4.33 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yeṣvamokṣaṇacittaṃ te jāyate teṣvasaṃvaraḥ /"
        },
        {
          "tag": "l",
          "attributes": {},
          "text": "tasmādasaṃvarāt pāpamajasramupacīyate // NRa_4.34 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yāvacca na vimucyeraṃstāvatsyuḥ sukhabandhanāḥ /"
        },
        {
          "tag": "l",
          "attributes": {},
          "text": "nāpitasnānapānānnabhaiṣajyavasanānvitāḥ // NRa_4.35 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "apātreṣviva putreṣu pātrīkaraṇakāṅkṣayā /"
        },
        {
          "tag": "l",
          "attributes": {},
          "text": "kāruṇyā[ttāḍanaṃ kāryaṃ na dveṣān]nārthalipsayā // NRa_4.36 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vimṛśya samyagvijñāya praduṣṭān ghātakānapi /"
        },
        {
          "tag": "l",
          "attributes": {},
          "text": "ahatvā pīḍayitvā ca kuru nirviṣayān narān // NRa_4.37 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "svatantraḥ paśya sarvaṃ ca viṣayaṃ cāracakṣuṣā /"
        },
        {
          "tag": "l",
          "attributes": {},
          "text": "nityāpramattaḥ smṛtimān kuru kāryaṃ ca dhārmikam // NRa_4.38 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pradānamānasatkārairguṇasthān satataṃ bhaja /"
        },
        {
          "tag": "l",
          "attributes": {},
          "text": "udārairanurūpaistu śeṣānapi yathāvidhi // NRa_4.39 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "saṃmānasphītakusumaḥ saṃpradānamahāphalaḥ /"
        },
        {
          "tag": "l",
          "attributes": {},
          "text": "rājavṛkṣaḥ kṣamācchāyaḥ sevyate bhṛtyapakṣibhiḥ // NRa_4.40 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tyāgaśīlamayo rājā tejasvī bhavati priyaḥ /"
        },
        {
          "tag": "l",
          "attributes": {},
          "text": "śarkarāmodako yadvadelāmaricakarkaśaḥ // NRa_4.41 //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Vaidya 307"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mātsyanyāyaśca te naivaṃ nyāyādrājyaṃ bhaviṣyati /"
        },
        {
          "tag": "l",
          "attributes": {},
          "text": "na cānyāyo na vādharmo dharmaścaivaṃ bhaviṣyati // NRa_4.42 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "paralokāttvayā rājyaṃ nānītaṃ nāpi neṣyasi /"
        },
        {
          "tag": "l",
          "attributes": {},
          "text": "dharmāt prāptamato 'syārthe nādharmaṃ kartumarhasi // NRa_4.43 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rājyena bhāṇḍamūlyena duḥkhabhāṇḍaparaṃparām /"
        },
        {
          "tag": "l",
          "attributes": {},
          "text": "rājan yathā nārjayasi prayatnaḥ kriyatāṃ tathā // NRa_4.44 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rājyena bhāṇḍamūlyena rājyabhāṇḍaparaṃparām /"
        },
        {
          "tag": "l",
          "attributes": {},
          "text": "rājan yathā nirviśasi prayatnaḥ kriyatāṃ tathā // NRa_4.45 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "caturdvīpamapi prāpya pṛthivīṃ cakravartinaḥ /"
        },
        {
          "tag": "l",
          "attributes": {},
          "text": "śārīraṃ mānasaṃ caiva sukhadvayamidaṃ matam // NRa_4.46 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "duḥkhapratikriyāmātraṃ śārīraṃ vedanāsukham /"
        },
        {
          "tag": "l",
          "attributes": {},
          "text": "saṃjñāmayaṃ mānasaṃ tu kevalaṃ kalpanākṛtam // NRa_4.47 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "duḥkhapratikriyāmātraṃ kalpanāmātrameva ca /"
        },
        {
          "tag": "l",
          "attributes": {},
          "text": "lokasya sukhasarvasvaṃ vyarthametadato 'rthataḥ // NRa_4.48 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dvīpadeśapurāvāsapradeśasthānavāsasām /"
        },
        {
          "tag": "l",
          "attributes": {},
          "text": "śayyānnapānahastyaśvastrīṇāṃ caikaikabhogyatā // NRa_4.49 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yadā ca yatra cittaṃ syāt tadānena sukhaṃ kila /"
        },
        {
          "tag": "l",
          "attributes": {},
          "text": "śeṣāṇāmamanaskārātteṣāṃ vyarthatvamarthataḥ // NRa_4.50 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "viṣayān pañcabhiḥ pañca cakṣurādibhirindriyaiḥ /"
        },
        {
          "tag": "l",
          "attributes": {},
          "text": "na kalpayati cedgaṇhan nāsmātteṣu tadā sukham // NRa_4.51 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jānīte viṣayaṃ yaṃ yaṃ yena yenendriyeṇa ca /"
        },
        {
          "tag": "l",
          "attributes": {},
          "text": "tadā na śeṣaiḥ śeṣāṇi vyarthānyeva yatastadā // NRa_4.52 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "indriyairupalabdhasya viṣayasyākṛtiṃ manaḥ /"
        },
        {
          "tag": "l",
          "attributes": {},
          "text": "upalabhya vyatītasya kalpayan manyate sukham // NRa_4.53 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ekamarthaṃ vijānāti yadyapyekamihendriyam /"
        },
        {
          "tag": "l",
          "attributes": {},
          "text": "tadapyarthaṃ vinā vyarthaṃ vyartho 'rtho 'pi ca tadvinā // NRa_4.54 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pratītya mātāpitarau yathoktaḥ putrasaṃbhavaḥ /"
        },
        {
          "tag": "l",
          "attributes": {},
          "text": "cakṣūrūpe pratītyaivamukto vijñānasaṃbhavaḥ // NRa_4.55 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "atītānāgatā vyarthā viṣayāḥ sārdhamindriyaiḥ /"
        },
        {
          "tag": "l",
          "attributes": {},
          "text": "tadudvayānatiriktatvād vyarthā ye 'pi ca sāṃpratāḥ // NRa_4.56 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "alātacakraṃ gṛṇhāti yathā cakṣurviparyayāt /"
        },
        {
          "tag": "l",
          "attributes": {},
          "text": "tathendriyāṇi gṛṇhanti viṣayān sāṃpratāniva // NRa_4.57 //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Vaidya 308"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "indriyāṇindriyāerthāśca pañcabhūtamayā matāḥ /"
        },
        {
          "tag": "l",
          "attributes": {},
          "text": "pratisvaṃ bhūtavaiyarthyādeṣāṃ vyarthatvamarthataḥ // NRa_4.58 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nirindhano 'gnirbhūtānāṃ vinirbhāge prasajyate /"
        },
        {
          "tag": "l",
          "attributes": {},
          "text": "saṃparke lakṣaṇābhāvaḥ śeṣeṣvapyeṣa nirṇayaḥ // NRa_4.59 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evaṃ dvidhāpi bhūtānāṃ vyarthatvātsaṃgatirvṛthā /"
        },
        {
          "tag": "l",
          "attributes": {},
          "text": "vyarthatvātsaṃgateścaivaṃ rūpaṃ vyarthamato 'rthataḥ // NRa_4.60 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vijñānavedanāsaṃjñāsaṃskārāṇāṃ ca sarvaśaḥ /"
        },
        {
          "tag": "l",
          "attributes": {},
          "text": "pratyekamātmavaiyarthyadvaiyarthyaṃ paramārthataḥ // NRa_4.61 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sukhābhimāno duḥkhasya pratīkāre yathārthataḥ /"
        },
        {
          "tag": "l",
          "attributes": {},
          "text": "tathā sukhābhimāno 'pi sukhasya pratighātajaḥ // NRa_4.62 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sukhe saṃyogatṛṣṇaivaṃ naiḥsvābhāvyātprahīyate /"
        },
        {
          "tag": "l",
          "attributes": {},
          "text": "duḥkhe viyogatṛṣṇā ca paśyatāṃ muktirityataḥ // NRa_4.63 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kaḥ paśyatīti ceccittaṃ vyahāreṇa kathyate /"
        },
        {
          "tag": "l",
          "attributes": {},
          "text": "na hi caittaṃ vinā cittaṃ vyarthatvānna saheṣyate // NRa_4.64 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vyarthamevaṃ jaganmatvā yāthābhūtyānnirāspadaḥ /"
        },
        {
          "tag": "l",
          "attributes": {},
          "text": "nirvāti nirupādāno nirupādānavanhivat // NRa_4.65 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bodhisattvo 'pi dṛṣṭaivaṃ saṃbodhau niyato mataḥ /"
        },
        {
          "tag": "l",
          "attributes": {},
          "text": "kevalaṃ tasya kāruṇyādā bodherbhavasaṃtatiḥ // NRa_4.66 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bodhisattvasya saṃbhāro mahāyāne tathāgataiḥ /"
        },
        {
          "tag": "l",
          "attributes": {},
          "text": "nirdiṣṭaḥ sa tu saṃmūḍhaiḥ pradviṣṭaścaiva nindyate // NRa_4.67 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "guṇadoṣānabhijño vā doṣasaṃjñī guṇeṣu vā /"
        },
        {
          "tag": "l",
          "attributes": {},
          "text": "athavāpi guṇadveṣī mahāyānasya nindakaḥ // NRa_4.68 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "paropaghātino doṣān parānugrāhiṇo guṇān /"
        },
        {
          "tag": "l",
          "attributes": {},
          "text": "jñātvocyate guṇadveṣī mahāyānasya nindakaḥ // NRa_4.69 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yatsvārthanirapekṣatvāt parārthaikarasapriyam /"
        },
        {
          "tag": "l",
          "attributes": {},
          "text": "guṇākaraṃ mahāyānaṃ taddviṣī tena dahyate // NRa_4.70 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrāddho 'pi durgṛhītena dviṣyāt kruddho 'thavetaraḥ /"
        },
        {
          "tag": "l",
          "attributes": {},
          "text": "śrāddho 'pi dagdha ityuktaḥ kā cintā dveṣābandhure // NRa_4.71 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "viṣeṇāpi viṣaṃ hanyādyathaivoktaṃ cikitsakaiḥ /"
        },
        {
          "tag": "l",
          "attributes": {},
          "text": "duḥkhenāpyahitaṃ hanyādityukte kiṃ virudhyate // NRa_4.72 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "manaḥpūrvaṃgamā dharmā manaḥśreṣṭhā iti śruteḥ /"
        },
        {
          "tag": "l",
          "attributes": {},
          "text": "hitaṃ hitamanāḥ kurvan duḥkhenāpyahitaṃ katham // NRa_4.73 //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Vaidya 309"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "duḥkhamapyāyatīpathyaṃ kāryaṃ kimu sukhaṃ hitam /"
        },
        {
          "tag": "l",
          "attributes": {},
          "text": "ātmanaśca pareṣāṃ ca dharma eṣā sanātanaḥ // NRa_4.74 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mātrāsukhaparityāgāt paścāccedvipulaṃ sukham /"
        },
        {
          "tag": "l",
          "attributes": {},
          "text": "tyajenmātrāsukhaṃ dhīraḥ saṃpaśyan vipulaṃ sukham // NRa_4.75 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na mṛśyate ca yadyetat kaṭubhaiṣajyadāyinaḥ /"
        },
        {
          "tag": "l",
          "attributes": {},
          "text": "tataścikitsakādyāśca hatā naivaṃ ca yujyate // NRa_4.76 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "apathyamapi yaddṛṣṭaṃ tatpathyaṃ paṇḍitaiḥ kvacit /"
        },
        {
          "tag": "l",
          "attributes": {},
          "text": "utsargaścāpavādaśca sarvaśāstreṣu śasyate // NRa_4.77 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "karuṇāpūrvakāḥ sarve niṣyandā jñānanirmalāḥ /"
        },
        {
          "tag": "l",
          "attributes": {},
          "text": "uktā yatra mahāyāne kastannindetsacetanaḥ // NRa_4.78 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "atyaudāryātigāmbhīryādviṣaṇṇairakṛtātmabhiḥ /"
        },
        {
          "tag": "l",
          "attributes": {},
          "text": "nindyate 'dya mahāyānaṃ mohāt svaparavairibhiḥ // NRa_4.79 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dānaśīlakṣamāvīryadhyānaprajñākṛpātmakam /"
        },
        {
          "tag": "l",
          "attributes": {},
          "text": "mahāyānamatastasmin kasmāddurbhāṣitaṃ vacaḥ // NRa_4.80 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "parārtho dānaśīlābhyāṃ kṣāntyā vīryeṇa cātmanaḥ /"
        },
        {
          "tag": "l",
          "attributes": {},
          "text": "dhyānaṃ prajñā ca mokṣāya mahāyānārthasaṃgrahaḥ // NRa_4.81 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "parā[tmahita]mokṣārthāḥ saṃkṣepādbuddhaśāsanam /"
        },
        {
          "tag": "l",
          "attributes": {},
          "text": "te ṣaṭpāramitāgarbhāstasmād bauddhamidaṃ vacaḥ // NRa_4.82 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "puṇyajñānamayo yatra buddhairbodhermahāpathaḥ /"
        },
        {
          "tag": "l",
          "attributes": {},
          "text": "deśitastanmahāyānamajñānādvai na dṛśyate // NRa_4.83 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "khamivācintyaguṇatvādukto 'cintyaguṇo jinaḥ /"
        },
        {
          "tag": "l",
          "attributes": {},
          "text": "mahāyāne yato buddhamāhātmyaṃ kṣamyatāmidam // NRa_4.84 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "āryaśāradvatasyāpi śīlamātre 'pyagocaraḥ /"
        },
        {
          "tag": "l",
          "attributes": {},
          "text": "yasmāt tadbuddhamāhātmyamacintyaṃ kiṃ na mṛṣyate // NRa_4.85 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "anutpādo mahāyāne paresāṃ śūnyatā kṣayaḥ /"
        },
        {
          "tag": "l",
          "attributes": {},
          "text": "kṣayānutpādayośrcaikyamarthataḥ kṣamyatāṃ yataḥ // NRa_4.86 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śūnyatā buddhamāhātmyamevaṃ yuktyānupaśyatām /"
        },
        {
          "tag": "l",
          "attributes": {},
          "text": "mahāyānetaroktāni na sameyuḥ kathaṃ satām // NRa_4.87 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tathāgatābhisaṃdhyoktānyasukhaṃ jñātumityataḥ /"
        },
        {
          "tag": "l",
          "attributes": {},
          "text": "ekayānatriyānoktādātmā rakṣya upekṣayā // NRa_4.88 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "upekṣayā hi nāpuṇyaṃ dvesātpāpaṃ kutaḥ śubham /"
        },
        {
          "tag": "l",
          "attributes": {},
          "text": "mahāyāne yato dveṣo nātmakāmaiḥ kṛto 'rhati // NRa_4.89 //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Vaidya 310"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na bodhisattvapraṇidhirna caryāpariṇāmanā /"
        },
        {
          "tag": "l",
          "attributes": {},
          "text": "uktāḥ śrāvakayāne 'smādbodhisattvaḥ kutastataḥ // NRa_4.90 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "adhiṣṭhānāni noktāni bodhisattvasya bodhaye /"
        },
        {
          "tag": "l",
          "attributes": {},
          "text": "buddhairanyatpramāṇaṃ ca ko 'sminnarthe jinādhikaḥ // NRa_4.91 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "adhiṣṭhānāryasatyārthabodhipakṣopasaṃhitāt /"
        },
        {
          "tag": "l",
          "attributes": {},
          "text": "mārgācchāvakasāmānyādbauddhaṃ kenādhikaṃ phalam // NRa_4.92 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bodhicaryāpratiṣṭhārtha na sūtre bhāṣitaṃ vacaḥ /"
        },
        {
          "tag": "l",
          "attributes": {},
          "text": "bhāṣitaṃ ca mahāyāne grāhyamasmādvicakṣaṇaiḥ // NRa_4.93 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yathaiva vaiyākaraṇo mātṛkāmapi pāṭhayet /"
        },
        {
          "tag": "l",
          "attributes": {},
          "text": "buddho 'vadattathā dharmaṃ vineyānāṃ yathākṣamam // NRa_4.94 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "keṣāṃcidavadaddharmaṃ pāpebhyo vinivṛttaye /"
        },
        {
          "tag": "l",
          "attributes": {},
          "text": "keṣāṃcitpuṇyasiddhayarthaṃ keṣāṃcidū dvayaniśritam // NRa_4.95 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dvayāniśritamekeṣāṃ gambhīraṃ bhīrubhīṣaṇam /"
        },
        {
          "tag": "l",
          "attributes": {},
          "text": "śūnyatākaruṇāgarbhamekeṣāṃ bodhisādhanam // NRa_4.96 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti sadbhirmahāyāne kartavyaḥ pratighakṣayaḥ /"
        },
        {
          "tag": "l",
          "attributes": {},
          "text": "prasādaścādhikaḥ kāryaḥ samyaksaṃbodhisiddhaye // NRa_4.97 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mahāyānaprasādena taduktācaraṇena ca /"
        },
        {
          "tag": "l",
          "attributes": {},
          "text": "prāpyate 'nuttarā bodhiḥ sarvasaukhyāni cāntarā // NRa_4.98 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dānaṃ śīlaṃ kṣamā satyaṃ gṛhasthasya viśeṣataḥ /"
        },
        {
          "tag": "l",
          "attributes": {},
          "text": "dharma uktaḥ kṛpāgarbhaḥ sa sātmīkriyatāṃ dṛḍham // NRa_4.99 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "atha lokasya vaidharmyādrājyaṃ dharmeṇa duṣkaram /"
        },
        {
          "tag": "l",
          "attributes": {},
          "text": "tato dharmayaśorthaṃ te pravrajyādhigamaḥ kṣamaḥ // NRa_4.100 //"
        }
      ]
    },
    {
      "tag": "p",
      "attributes": {},
      "text": "ratnāvalyāṃ rājavṛttopadeśo nāma caturthaḥ paricchedaḥ //"
    }
  ]
}