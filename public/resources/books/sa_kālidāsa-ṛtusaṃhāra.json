{
  "title": "sa_kālidāsa-ṛtusaṃhāra",
  "body": "<body xmlns='http://www.tei-c.org/ns/1.0'>\n\n<div type='sarga' n='1'>\n<head>prathamaḥ sargaḥ</head>\n<lg xml:id='KalRs_1.1'>\n<l><seg type='pāda' n='a'>pracaṇḍasūryaḥ spṛhaṇīyacandramāḥ</seg> <seg type='pāda' n='b'>sadāvagāhakṣatavārisaṃcayaḥ</seg> </l>\n<l><seg type='pāda' n='c'>dināntaramyo 'bhyupaśāntamanmatho</seg> <seg type='pāda' n='d'>nidāghakālo 'yamupāgataḥ priye</seg> //</l>\n</lg>\n\n<lg xml:id='KalRs_1.2'>\n<l><seg type='pāda' n='a'>niśāḥ śaśāṅkakṣatanīlarājayaḥ</seg> <seg type='pāda' n='b'>kvacidvicitraṃ jalayantramandiram</seg> </l>\n<l><seg type='pāda' n='c'>maṇiprakārāḥ sarasaṃ ca candanaṃ</seg> <seg type='pāda' n='d'>śucau priye yānti janasya sevyatām</seg> //</l>\n</lg>\n\n<lg xml:id='KalRs_1.3'>\n<l><seg type='pāda' n='a'>suvāsitaṃ harmyatalaṃ manoharaṃ</seg> <seg type='pāda' n='b'>priyāmukhocchvāsavikampitaṃ madhu</seg> </l>\n<l><seg type='pāda' n='c'>sutantrigītaṃ madanasya dīpanaṃ</seg> <seg type='pāda' n='d'>śucau niśīthe 'nubhavanti kāminaḥ</seg> //</l>\n</lg>\n\n<lg xml:id='KalRs_1.4'>\n<l><seg type='pāda' n='a'>nitambabimbaiḥ sadukūlamekhalaiḥ</seg> <seg type='pāda' n='b'>stanaiḥ sahārābharaṇaiḥ sacandanaiḥ</seg> </l>\n<l><seg type='pāda' n='c'>śiroruhaiḥ snānakaṣāyavāsitaiḥ</seg> <seg type='pāda' n='d'>striyo nidāghaṃ śamayanti kāminām</seg> //</l>\n</lg>\n\n<lg xml:id='KalRs_1.5'>\n<l><seg type='pāda' n='a'>nitāntalākṣārasarāgarañjitair</seg> <seg type='pāda' n='b'>nitambinīnāṃ caraṇaiḥ sanūpuraiḥ</seg> </l>\n<l><seg type='pāda' n='c'>pade pade haṃsarutānukāribhir</seg> <seg type='pāda' n='d'>janasya cittaṃ kriyate samanmatham</seg> //</l>\n</lg>\n\n<lg xml:id='KalRs_1.6'>\n<l><seg type='pāda' n='a'>payodharāścandanapaṅkacarcitās</seg> <seg type='pāda' n='b'>tuṣāragaurārpitahāraśekharāḥ</seg> </l>\n<l><seg type='pāda' n='c'>nitambadeśāśca sahemamekhalāḥ</seg> <seg type='pāda' n='d'>prakurvate kasya mano na sotsukam</seg> //</l>\n</lg>\n\n<lg xml:id='KalRs_1.7'>\n<l><seg type='pāda' n='a'>samudgatasvedacitāṅgasaṃdhayo</seg> <seg type='pāda' n='b'>vimucya vāsāṃsi gurūṇi sāmpratam</seg> </l>\n<l><seg type='pāda' n='c'>staneṣu tanvaṃśukamunnatastanā</seg> <seg type='pāda' n='d'>niveśayanti pramadāḥ sayauvanāḥ</seg> //</l>\n</lg>\n\n<lg xml:id='KalRs_1.8'>\n<l><seg type='pāda' n='a'>sacandanāmbuvyajanodbhavānilaiḥ</seg> <seg type='pāda' n='b'>sahārayaṣṭistanamaṇḍalārpaṇaiḥ</seg> </l>\n<l><seg type='pāda' n='c'>savallakīkākaligītanisvanair</seg> <seg type='pāda' n='d'>vibodhyate supta ivādya manmathaḥ</seg> //</l>\n</lg>\n\n<lg xml:id='KalRs_1.9'>\n<l><seg type='pāda' n='a'>siteṣu harmyeṣu niśāsu yoṣitāṃ</seg> <seg type='pāda' n='b'>sukhaprasuptāni mukhāni candramāḥ</seg> </l>\n<l><seg type='pāda' n='c'>vilokya nūnaṃ bhṛśamutsukaściraṃ</seg> <seg type='pāda' n='d'>niśākṣaye yāti hriyeva pāṇḍutām</seg> //</l>\n</lg>\n\n<lg xml:id='KalRs_1.10'>\n<l><seg type='pāda' n='a'>asahyavātoddhatareṇumaṇḍalā</seg> <seg type='pāda' n='b'>pracaṇḍasūryātapatāpitā mahī</seg> </l>\n<l><seg type='pāda' n='c'>na śakyate draṣṭumapi pravāsibhiḥ</seg> <seg type='pāda' n='d'>priyāviyogānaladagdhamānasaiḥ</seg> //</l>\n</lg>\n\n<lg xml:id='KalRs_1.11'>\n<l><seg type='pāda' n='a'>mṛgāḥ pracaṇḍātapatāpitā bhṛśaṃ</seg> <seg type='pāda' n='b'>tṛṣā mahatyā pariśuṣkatālavaḥ</seg> </l>\n<l><seg type='pāda' n='c'>vanāntare toyamiti pradhāvitā</seg> <seg type='pāda' n='d'>nirīkṣya bhinnāñjanasaṃnibhaṃ nabhaḥ</seg> //</l>\n</lg>\n\n<lg xml:id='KalRs_1.12'>\n<l><seg type='pāda' n='a'>savibhramaiḥ sasmitajihmavīkṣitair</seg> <seg type='pāda' n='b'>vilāsavatyo manasi pravāsinām</seg> </l>\n<l><seg type='pāda' n='c'>anaṅgasaṃdīpanamāśu kurvate</seg> <seg type='pāda' n='d'>yathā pradoṣāḥ śaśicārubhūṣaṇāḥ</seg> //</l>\n</lg>\n\n<lg xml:id='KalRs_1.13'>\n<l><seg type='pāda' n='a'>ravermayūkhair abhitāpito bhṛśaṃ</seg> <seg type='pāda' n='b'>vidahyamānaḥ pathi taptapāṃsubhiḥ</seg> </l>\n<l><seg type='pāda' n='c'>avāṅmukho jihmagatiḥ śvasanmuhuḥ</seg> <seg type='pāda' n='d'>phaṇī mayūrasya tale niṣīdati</seg> //</l>\n</lg>\n\n<lg xml:id='KalRs_1.14'>\n<l><seg type='pāda' n='a'>tṛṣā mahatyā hatavikramodyamaḥ</seg> <seg type='pāda' n='b'>śvasanmuhur dūravidāritānanaḥ</seg> </l>\n<l><seg type='pāda' n='c'>na hantyadūre 'pi gajānmṛgeśvaro</seg> <seg type='pāda' n='d'>vilolajihvaścalitāgrakesaraḥ</seg> //</l>\n</lg>\n\n<lg xml:id='KalRs_1.15'>\n<l><seg type='pāda' n='a'>viśuṣkakaṇṭhodgatasīkarāmbhaso</seg> <seg type='pāda' n='b'>gabhastibhir bhānumato 'nutāpitāḥ</seg> </l>\n<l><seg type='pāda' n='c'>pravṛddhatṛṣṇopahatā jalārthino</seg> <seg type='pāda' n='d'>na dantinaḥ kesariṇo 'pi bibhyati</seg> //</l>\n</lg>\n\n<lg xml:id='KalRs_1.16'>\n<l><seg type='pāda' n='a'>hutāgnikalpaiḥ saviturgabhastibhiḥ</seg> <seg type='pāda' n='b'>kalāpinaḥ klāntaśarīracetasaḥ</seg> </l>\n<l><seg type='pāda' n='c'>na bhoginaṃ ghnanti samīpavartinaṃ</seg> <seg type='pāda' n='d'>kalāpacakreṣu niveśitānanam</seg> //</l>\n</lg>\n\n<lg xml:id='KalRs_1.17'>\n<l><seg type='pāda' n='a'>sabhadramustaṃ pariśuṣkakardamaṃ</seg> <seg type='pāda' n='b'>saraḥ khanann āyatapotṛmaṇḍalaiḥ</seg> </l>\n<l><seg type='pāda' n='c'>ravermayūkhairabhitāpito bhṛśaṃ</seg> <seg type='pāda' n='d'>varāhayūtho viśatīva bhūtalam</seg> //</l>\n</lg>\n\n<lg xml:id='KalRs_1.18'>\n<l><seg type='pāda' n='a'>vivasvatā tīkṣṇatarāṃśumālinā</seg> <seg type='pāda' n='b'>sapaṅkatoyāt saraso 'bhitāpitaḥ</seg> </l>\n<l><seg type='pāda' n='c'>utplutya bhekastṛṣitasya bhoginaḥ</seg> <seg type='pāda' n='d'>phaṇātapatrasya tale niṣīdati</seg> //</l>\n</lg>\n\n<lg xml:id='KalRs_1.19'>\n<l><seg type='pāda' n='a'>samuddhṛtāśeṣamṛṇālajālakaṃ</seg> <seg type='pāda' n='b'>vipannamīnaṃ drutabhītasārasam</seg> </l>\n<l><seg type='pāda' n='c'>parasparotpīḍanasaṃhatairgajaiḥ</seg> <seg type='pāda' n='d'>kṛtaṃ saraḥ sāndravimardakardamam</seg> //</l>\n</lg>\n\n<lg xml:id='KalRs_1.20'>\n<l><seg type='pāda' n='a'>raviprabhodbhinnaśiromaṇiprabho</seg> <seg type='pāda' n='b'>vilolajihvādvayalīḍhamārutaḥ</seg> </l>\n<l><seg type='pāda' n='c'>viṣāgnisūryātapatāpitaḥ phaṇī</seg> <seg type='pāda' n='d'>na hanti maṇḍūkakulaṃ tṛṣākulaḥ</seg> //</l>\n</lg>\n\n<lg xml:id='KalRs_1.21'>\n<l><seg type='pāda' n='a'>saphenalālāvṛtavaktrasampuṭaṃ</seg> <seg type='pāda' n='b'>viniḥsṛtālohitajihvamunmukham</seg> </l>\n<l><seg type='pāda' n='c'>tṛṣākulaṃ niḥsṛtamadrigahvarād</seg> <seg type='pāda' n='d'>avekṣamāṇaṃ mahiṣīkulaṃ jalam</seg> //</l>\n</lg>\n\n<lg xml:id='KalRs_1.22'>\n<l><seg type='pāda' n='a'>paṭutaradavadāhocchuṣkasasya prarohāḥ</seg> <seg type='pāda' n='b'>paruṣapavanavegotkṣiptasaṃśuṣkaparṇāḥ</seg> </l>\n<l><seg type='pāda' n='c'>dinakaraparitāpakṣīṇatoyāḥ samantād</seg> <seg type='pāda' n='d'>vidadhati bhayamuccair vīkṣyamāṇā vanāntāḥ</seg> //</l>\n</lg>\n\n<lg xml:id='KalRs_1.23'>\n<l><seg type='pāda' n='a'>śvasiti vihagavargaḥ śīrṇaparṇadrumasthaḥ</seg> <seg type='pāda' n='b'>kapikulamupayāti klāntamadrer nikuñjam</seg> </l>\n<l><seg type='pāda' n='c'>bhramati gavayayūthaḥ sarvatastoyamicchañ</seg> <seg type='pāda' n='d'>śarabhakulamajihmaṃ proddharatyambu kūpāt</seg> //</l>\n</lg>\n\n<lg xml:id='KalRs_1.24'>\n<l><seg type='pāda' n='a'>vikacanavakusumbhasvacchasindūrabhāsā</seg> <seg type='pāda' n='b'>prabalapavanavegodbhūtavegena tūrṇam</seg> </l>\n<l><seg type='pāda' n='c'>taṭaviṭapalatāgrāliṅganavyākulena</seg> <seg type='pāda' n='d'>diśi diśi paridagdhā bhūmayaḥ pāvakena</seg> //</l>\n</lg>\n\n<lg xml:id='KalRs_1.25'>\n<l><seg type='pāda' n='a'>jvalati pavanavṛddhaḥ parvatānāṃ darīṣu</seg> <seg type='pāda' n='b'>sphuṭati paṭuninādaiḥ śuṣkavaṃśasthalīṣu</seg> </l>\n<l><seg type='pāda' n='c'>prasarati tṛṇamadhye labdhavṛddhiḥ kṣaṇena</seg> <seg type='pāda' n='d'>glapayati mṛgavargaṃ prāntalagno davāgniḥ</seg> //</l>\n</lg>\n\n<lg xml:id='KalRs_1.26'>\n<l><seg type='pāda' n='a'>bahutara iva jātaḥ śālmalīnāṃ vaneṣu</seg> <seg type='pāda' n='b'>sphurati kanakagauraḥ koṭareṣu drumāṇām</seg> </l>\n<l><seg type='pāda' n='c'>pariṇatadalaśākhānutpatanprāṃśuvṛkṣān</seg> <seg type='pāda' n='d'>bhramati pavanadhūtaḥ sarvato 'gnirvanānte</seg> //</l>\n</lg>\n\n<lg xml:id='KalRs_1.27'>\n<l><seg type='pāda' n='a'>gajagavayamṛgendrā vahnisaṃtaptadehāḥ</seg> <seg type='pāda' n='b'>suhṛda iva sametā dvaṃdvabhāvaṃ vihāya</seg> </l>\n<l><seg type='pāda' n='c'>hutavahaparikhedād āśu nirgatya kakṣād</seg> <seg type='pāda' n='d'>vipulapulinadeśāṃ nimnagāṃ saṃviśanti</seg> //</l>\n</lg>\n\n<lg xml:id='KalRs_1.28'>\n<l><seg type='pāda' n='a'>kamalavanacitāmbuḥ pāṭalāmodaramyaḥ</seg> <seg type='pāda' n='b'>sukhasalilaniṣekaḥ sevyacandrāṃśuhāraḥ</seg> </l>\n<l><seg type='pāda' n='c'>vrajatu tava nidāghaḥ kāminībhiḥ sameto</seg> <seg type='pāda' n='d'>niśi sulalitagīte harmyapṛṣṭhe sukhena</seg> //</l>\n</lg>\n\n</div>\n<div type='sarga' n='2'>\n  <head>dvitīyaḥ sargaḥ</head>\n<lg xml:id='KalRs_2.1'>\n<l><seg type='pāda' n='a'>sasīkarāmbhodharamattakuñjaras</seg> <seg type='pāda' n='b'>taḍitpatāko 'śaniśabdamardalaḥ</seg> </l>\n<l><seg type='pāda' n='c'>samāgato rājavad uddhatadyutir</seg> <seg type='pāda' n='d'>ghanāgamaḥ kāmijanapriyaḥ priye</seg> //</l>\n</lg>\n\n<lg xml:id='KalRs_2.2'>\n<l><seg type='pāda' n='a'>nitāntanīlotpalapattrakāntibhiḥ</seg> <seg type='pāda' n='b'>kvacit prabhinnāñjanarāśisaṃnibhaiḥ</seg> </l>\n<l><seg type='pāda' n='c'>kvacitsagarbhapramadāstanaprabhaiḥ</seg> <seg type='pāda' n='d'>samācitaṃ vyoma ghanaiḥ samantataḥ</seg> //</l>\n</lg>\n\n<lg xml:id='KalRs_2.3'>\n<l><seg type='pāda' n='a'>tṛṣākulaiścātakapakṣiṇāṃ kulaiḥ</seg> <seg type='pāda' n='b'>prayācitās toyabharāvalambinaḥ</seg> </l>\n<l><seg type='pāda' n='c'>prayānti mandaṃ bahudhāravarṣiṇo</seg> <seg type='pāda' n='d'>balāhakāḥ śrotramanoharasvanāḥ</seg> //</l>\n</lg>\n\n<lg xml:id='KalRs_2.4'>\n<l><seg type='pāda' n='a'>balāhakāścāśaniśabdamardalāḥ</seg> <seg type='pāda' n='b'>surendracāpaṃ dadhatastaḍidguṇam</seg> </l>\n<l><seg type='pāda' n='c'>sutīkṣṇadhārāpatanograsāyakais</seg> <seg type='pāda' n='d'>tudanti cetaḥ prasabhaṃ pravāsinām</seg> //</l>\n</lg>\n\n<lg xml:id='KalRs_2.5'>\n<l><seg type='pāda' n='a'>prabhinnavaiḍūryanibhais tṛṇāṅkuraiḥ</seg> <seg type='pāda' n='b'>samācitā protthitakandalīdalaiḥ</seg> </l>\n<l><seg type='pāda' n='c'>vibhāti śukletararatnabhūṣitā</seg> <seg type='pāda' n='d'>varāṅganeva kṣitirindragopakaiḥ</seg> //</l>\n</lg>\n\n<lg xml:id='KalRs_2.6'>\n<l><seg type='pāda' n='a'>sadā manojñaṃ svanadutsavotsukaṃ</seg> <seg type='pāda' n='b'>vikīrṇavistīrṇakalāpiśobhitam</seg> </l>\n<l><seg type='pāda' n='c'>sasaṃbhramāliṅganacumbanākulaṃ</seg> <seg type='pāda' n='d'>pravṛttanṛtyaṃ kulamadya barhiṇām</seg> //</l>\n</lg>\n\n<lg xml:id='KalRs_2.7'>\n<l><seg type='pāda' n='a'>nipātayantyaḥ paritastaṭadrumān</seg> <seg type='pāda' n='b'>pravṛddhavegaiḥ salilair anirmalaiḥ</seg> </l>\n<l><seg type='pāda' n='c'>striyaḥ suduṣṭā iva jātivibhramāḥ</seg> <seg type='pāda' n='d'>prayānti nadyastvaritaṃ payonidhim</seg> //</l>\n</lg>\n\n<lg xml:id='KalRs_2.8'>\n<l><seg type='pāda' n='a'>tṛṇotkarair udgatakomalāṅkuraiś</seg> <seg type='pāda' n='b'>citāni nīlair hariṇīmukhakṣataiḥ</seg> </l>\n<l><seg type='pāda' n='c'>vanāni vaindhyāni haranti mānasaṃ</seg> <seg type='pāda' n='d'>vibhūṣitānyudgatapallavair drumaiḥ</seg> //</l>\n</lg>\n\n<lg xml:id='KalRs_2.9'>\n<l><seg type='pāda' n='a'>vilolanetrotpalaśobhitānanair</seg> <seg type='pāda' n='b'>mṛgaiḥ samantādupajātasādhvasaiḥ</seg> </l>\n<l><seg type='pāda' n='c'>samācitā saikatinī vanasthalī</seg> <seg type='pāda' n='d'>samutsukatvaṃ prakaroti cetasaḥ</seg> //</l>\n</lg>\n\n<lg xml:id='KalRs_2.10'>\n<l><seg type='pāda' n='a'>abhīkṣṇamuccair dhvanatā payomucā</seg> <seg type='pāda' n='b'>ghanāndhakārīkṛtaśarvarīṣvapi</seg> </l>\n<l><seg type='pāda' n='c'>taḍitprabhādarśitamārgabhūmayaḥ</seg> <seg type='pāda' n='d'>prayānti rāgādabhisārikāḥ striyaḥ</seg> //</l>\n</lg>\n\n<lg xml:id='KalRs_2.11'>\n<l><seg type='pāda' n='a'>payodharair bhīmagabhīranisvanais</seg> <seg type='pāda' n='b'>taḍidbhir udvejitacetaso bhṛśam</seg> </l>\n<l><seg type='pāda' n='c'>kṛtāparādhānapi yoṣitaḥ priyān</seg> <seg type='pāda' n='d'>pariṣvajante śayane nirantaram</seg> //</l>\n</lg>\n\n<lg xml:id='KalRs_2.12'>\n<l><seg type='pāda' n='a'>vilocanendīvaravāribindubhir</seg> <seg type='pāda' n='b'>niṣiktabimbādharacārupallavāḥ</seg> </l>\n<l><seg type='pāda' n='c'>nirastamālyābharaṇānulepanāḥ</seg> <seg type='pāda' n='d'>sthitā nirāśāḥ pramadāḥ pravāsinām</seg> //</l>\n</lg>\n\n<lg xml:id='KalRs_2.13'>\n<l><seg type='pāda' n='a'>vipāṇḍuraṃ kīṭarajastṛṇānvitaṃ</seg> <seg type='pāda' n='b'>bhujaṃgavad vakragatiprasarpitam</seg> </l>\n<l><seg type='pāda' n='c'>sasādhvasairbhekakulair nirīkṣitaṃ</seg> <seg type='pāda' n='d'>prayāti nimnābhimukhaṃ navodakam</seg> //</l>\n</lg>\n\n<lg xml:id='KalRs_2.14'>\n<l><seg type='pāda' n='a'>vipattrapuṣpāṃ nalinīṃ samutsukā</seg> <seg type='pāda' n='b'>vihāya bhṛṅgāḥ śrutihārinisvanāḥ</seg> </l>\n<l><seg type='pāda' n='c'>patanti mūḍhāḥ śikhināṃ pranṛtyatāṃ</seg> <seg type='pāda' n='d'>kalāpacakreṣu navotpalāśayā</seg> //</l>\n</lg>\n\n<lg xml:id='KalRs_2.15'>\n<l><seg type='pāda' n='a'>vanadvipānāṃ navavāridasvanair</seg> <seg type='pāda' n='b'>madānvitānāṃ dhvanatāṃ muhurmuhuḥ</seg> </l>\n<l><seg type='pāda' n='c'>kapoladeśā vimalotpalaprabhāḥ</seg> <seg type='pāda' n='d'>sabhṛṅgayūthair madavāribhiś citāḥ</seg> //</l>\n</lg>\n\n<lg xml:id='KalRs_2.16'>\n<l><seg type='pāda' n='a'>sitotpalābhāmbudacumbitopalāḥ</seg> <seg type='pāda' n='b'>samācitāḥ prasravaṇaiḥ samantataḥ</seg> </l>\n<l><seg type='pāda' n='c'>pravṛttanṛtyaiḥ śikhibhiḥ samākulāḥ</seg> <seg type='pāda' n='d'>samutsukatvaṃ janayanti bhūdharāḥ</seg> //</l>\n</lg>\n\n<lg xml:id='KalRs_2.17'>\n<l><seg type='pāda' n='a'>kadambasarjārjunaketakīvanaṃ</seg> <seg type='pāda' n='b'>vikampayaṃstatkusumādhivāsitaḥ</seg> </l>\n<l><seg type='pāda' n='c'>sasīkarāmbhodharasaṅgaśītalaḥ</seg> <seg type='pāda' n='d'>samīraṇaḥ kaṃ na karoti sotsukam</seg> //</l>\n</lg>\n\n<lg xml:id='KalRs_2.18'>\n<l><seg type='pāda' n='a'>śiroruhaiḥ śroṇitaṭāvalambibhiḥ</seg> <seg type='pāda' n='b'>kṛtāvataṃsaiḥ kusumaiḥ sugandhibhiḥ</seg> </l>\n<l><seg type='pāda' n='c'>stanaiḥ sahārairvadanaiḥ sasīdhubhiḥ</seg> <seg type='pāda' n='d'>striyo ratiṃ saṃjanayanti kāminām</seg> //</l>\n</lg>\n\n<lg xml:id='KalRs_2.19'>\n<l><seg type='pāda' n='a'>vahanti varṣanti nadanti bhānti</seg> <seg type='pāda' n='b'>vyāyanti nṛtyanti samāśrayanti</seg> </l>\n<l><seg type='pāda' n='c'>nadyo ghanā mattagajā vanāntāḥ</seg> <seg type='pāda' n='d'>priyāvihīnāḥ śikhinaḥ plavaṃgāḥ</seg> //</l>\n</lg>\n\n<lg xml:id='KalRs_2.20'>\n<l><seg type='pāda' n='a'>taḍillatāśakradhanurvibhūṣitāḥ</seg> <seg type='pāda' n='b'>payodharāstoyabharāvalambinaḥ</seg> </l>\n<l><seg type='pāda' n='c'>striyaśca kāñcīmaṇikuṇḍalojjvalā</seg> <seg type='pāda' n='d'>haranti ceto yugapatpravāsinām</seg> //</l>\n</lg>\n\n<lg xml:id='KalRs_2.21'>\n<l><seg type='pāda' n='a'>mālāḥ kadambanavakesaraketakībhir</seg> <seg type='pāda' n='b'>āyojitāḥ śirasi bibhrati yoṣito 'dya</seg> </l>\n<l><seg type='pāda' n='c'>karṇāntareṣu kakubhadrumamañjarībhir</seg> <seg type='pāda' n='d'>icchānukūlaracitān avataṃsakāṃśca</seg> //</l>\n</lg>\n\n<lg xml:id='KalRs_2.22'>\n<l><seg type='pāda' n='a'>kālāgurupracaracandanacarcitāṅgyaḥ</seg> <seg type='pāda' n='b'>puṣpāvataṃsasurabhīkṛtakeśapāśāḥ</seg> </l>\n<l><seg type='pāda' n='c'>śrutvā dhvaniṃ jalamucāṃ tvaritaṃ pradoṣe</seg> <seg type='pāda' n='d'>śayyāgṛhaṃ gurugṛhātpraviśanti nāryaḥ</seg> //</l>\n</lg>\n\n<lg xml:id='KalRs_2.23'>\n<l><seg type='pāda' n='a'>kuvalayadalanīlair unnatais toyanamrair</seg> <seg type='pāda' n='b'>mṛdupavanavidhūtair mandamandaṃ caladbhiḥ</seg> </l>\n<l><seg type='pāda' n='c'>apahṛtamiva cetastoyadaiḥ sendracāpaiḥ</seg> <seg type='pāda' n='d'>pathikajanavadhūnāṃ tadviyogākulānām</seg> //</l>\n</lg>\n\n<lg xml:id='KalRs_2.24'>\n<l><seg type='pāda' n='a'>mudita iva kadambairjātapuṣpaiḥ samantāt</seg> <seg type='pāda' n='b'>pavanacalitaśākhaiḥ śākhibhirnṛtyatīva</seg> </l>\n<l><seg type='pāda' n='c'>hasitamiva vidhatte sūcibhiḥ ketakīnāṃ</seg> <seg type='pāda' n='d'>navasalilaniṣekacchinnatāpo vanāntaḥ</seg> //</l>\n</lg>\n\n<lg xml:id='KalRs_2.25'>\n<l><seg type='pāda' n='a'>śirasi bakulamālāṃ mālatībhiḥ sametāṃ</seg> <seg type='pāda' n='b'>vikasitanavapuṣpairyūthikākuḍmalaiśca</seg> </l>\n<l><seg type='pāda' n='c'>vikacanavakadambaiḥ karṇapūraṃ vadhūnāṃ</seg> <seg type='pāda' n='d'>racayati jaladaughaḥ kāntavatkāla eṣaḥ</seg> //</l>\n</lg>\n\n<lg xml:id='KalRs_2.26'>\n<l><seg type='pāda' n='a'>dadhati varakucāgrairunnatair hārayaṣṭiṃ</seg> <seg type='pāda' n='b'>pratanusitadukūlānyāyataiḥ śroṇibimbaiḥ</seg> </l>\n<l><seg type='pāda' n='c'>navajalakaṇasekādudgatāṃ romarājīṃ</seg> <seg type='pāda' n='d'>lalitavalivibhaṅgairmadhyadeśaiśca nāryaḥ</seg> //</l>\n</lg>\n\n<lg xml:id='KalRs_2.27'>\n<l><seg type='pāda' n='a'>navajalakaṇasaṅgācchītatāmādadhānaḥ</seg> <seg type='pāda' n='b'>kusumabharanatānāṃ lāsakaḥ pādapānām</seg> </l>\n<l><seg type='pāda' n='c'>janitaruciragandhaḥ ketakīnāṃ rajobhiḥ</seg> <seg type='pāda' n='d'>pariharati nabhasvān proṣitānāṃ manāṃsi</seg> //</l>\n</lg>\n\n<lg xml:id='KalRs_2.28'>\n<l><seg type='pāda' n='a'>jalabharanamitānām āśrayo 'smākam uccair</seg> <seg type='pāda' n='b'>ayamiti jalasekaistoyadāstoyanamrāḥ</seg> </l>\n<l><seg type='pāda' n='c'>atiśayaparuṣābhir grīṣmavahneḥ śikhābhiḥ</seg> <seg type='pāda' n='d'>samupajanitatāpaṃ hlādayantīva vindhyam</seg> //</l>\n</lg>\n\n<lg xml:id='KalRs_2.29'>\n<l><seg type='pāda' n='a'>bahuguṇaramaṇīyaḥ kāminīcittahārī</seg> <seg type='pāda' n='b'>taruviṭapalatānāṃ bāndhavo nirvikāraḥ</seg> </l>\n<l><seg type='pāda' n='c'>jaladasamaya eṣa prāṇināṃ prāṇabhūto</seg> <seg type='pāda' n='d'>diśatu tava hitāni prāyaśo vāñchitāni</seg> //</l>\n</lg>\n\n</div>\n<div type='sarga' n='3'>\n  <head>tṛtīyaḥ sargaḥ</head>\n<lg xml:id='KalRs_3.1'>\n<l><seg type='pāda' n='a'>kāśāṃśukā vikacapadmamanojñavaktrā</seg> <seg type='pāda' n='b'>sonmādahaṃsaravanūpuranādaramyā</seg> </l>\n<l><seg type='pāda' n='c'>āpakvaśālirucirānatagātrayaṣṭiḥ</seg> <seg type='pāda' n='d'>prāptā śarannavavadhūriva rūparamyā</seg> //</l>\n</lg>\n\n<lg xml:id='KalRs_3.2'>\n<l><seg type='pāda' n='a'>kāśair mahī śiśiradīdhitinā rajanyo</seg> <seg type='pāda' n='b'>haṃsairjalāni saritāṃ kumudaiḥ sarāṃsi</seg> </l>\n<l><seg type='pāda' n='c'>saptacchadaiḥ kusumabhāranatairvanāntāḥ</seg> <seg type='pāda' n='d'>śuklīkṛtānyupavanāni ca mālatībhiḥ</seg> //</l>\n</lg>\n\n<lg xml:id='KalRs_3.3'>\n<l><seg type='pāda' n='a'>cañcanmanojñaśapharīrasanākalāpāḥ</seg> <seg type='pāda' n='b'>paryantasaṃsthitasitāṇḍajapaṅktihārāḥ</seg> </l>\n<l><seg type='pāda' n='c'>nadyo viśālapulināntanitambabimbā</seg> <seg type='pāda' n='d'>mandaṃ prayānti samadāḥ pramadā ivādya</seg> //</l>\n</lg>\n\n<lg xml:id='KalRs_3.4'>\n<l><seg type='pāda' n='a'>vyoma kvacidrajataśaṅkhamṛṇālagaurais</seg> <seg type='pāda' n='b'>tyaktāmbubhirlaghutayā śataśaḥ prayātaiḥ</seg> </l>\n<l><seg type='pāda' n='c'>saṃlakṣyate pavanavegacalaiḥ payodai</seg> <seg type='pāda' n='d'>rājeva cāmaraśatair upavījyamānaḥ</seg> //</l>\n</lg>\n\n<lg xml:id='KalRs_3.5'>\n<l><seg type='pāda' n='a'>bhinnāñjanapracayakānti nabho manojñaṃ</seg> <seg type='pāda' n='b'>bandhūkapuṣparajasāruṇitā ca bhūmiḥ</seg> </l>\n<l><seg type='pāda' n='c'>vaprāśca pakvakalamāvṛtabhūmibhāgāḥ</seg> <seg type='pāda' n='d'>protkaṇṭhayanti na mano bhuvi kasya yūnaḥ</seg> //</l>\n</lg>\n\n<lg xml:id='KalRs_3.6'>\n<l><seg type='pāda' n='a'>mandānilākulitacārutarāgraśākhaḥ</seg> <seg type='pāda' n='b'>puṣpodgamapracayakomalapallavāgraḥ</seg> </l>\n<l><seg type='pāda' n='c'>mattadvirephaparipītamadhuprasekaś</seg> <seg type='pāda' n='d'>cittaṃ vidārayati kasya na kovidāraḥ</seg> //</l>\n</lg>\n\n<lg xml:id='KalRs_3.7'>\n<l><seg type='pāda' n='a'>tārāgaṇapravarabhūṣaṇamudvahantī</seg> <seg type='pāda' n='b'>meghāvarodhaparimuktaśaśāṅkavaktrā</seg> </l>\n<l><seg type='pāda' n='c'>jyotsnādukūlamamalaṃ rajanī dadhānā</seg> <seg type='pāda' n='d'>vṛddhiṃ prayātyanudinaṃ pramadeva bālā</seg> //</l>\n</lg>\n\n<lg xml:id='KalRs_3.8'>\n<l><seg type='pāda' n='a'>kāraṇḍavānanavighaṭṭitavīcimālāḥ</seg> <seg type='pāda' n='b'>kādambasārasakulākulatīradeśāḥ</seg> </l>\n<l><seg type='pāda' n='c'>kurvanti haṃsavirutaiḥ parito janasya</seg> <seg type='pāda' n='d'>prītiṃ saroruharajo 'ruṇitās taṭinyaḥ</seg> //</l>\n</lg>\n\n<lg xml:id='KalRs_3.9'>\n<l><seg type='pāda' n='a'>netrotsavo hṛdayahārimarīcimālaḥ</seg> <seg type='pāda' n='b'>prahlādakaḥ śiśirasīkaravārivarṣī</seg> </l>\n<l><seg type='pāda' n='c'>patyurviyogaviṣadagdhaśarakṣatānāṃ</seg> <seg type='pāda' n='d'>candro dahatyatitarāṃ tanumaṅganānām</seg> //</l>\n</lg>\n\n<lg xml:id='KalRs_3.10'>\n<l><seg type='pāda' n='a'>ākampayan phalabharānataśālijālān</seg> <seg type='pāda' n='b'>yānartayaṃs taruvarān kusumāvanamrān</seg> </l>\n<l><seg type='pāda' n='c'>utphullapaṅkajavanāṃ nalinīṃ vidhunvan</seg> <seg type='pāda' n='d'>nyūnāṃ manaścalayati prasabhaṃ nabhasvān</seg> //</l>\n</lg>\n\n<lg xml:id='KalRs_3.11'>\n<l><seg type='pāda' n='a'>sonmādahaṃsamithunairupaśobhitāni</seg> <seg type='pāda' n='b'>svacchapraphullakamalotpalabhūṣitāni</seg> </l>\n<l><seg type='pāda' n='c'>mandaprabhātapavanodgatavīcimālāny</seg> <seg type='pāda' n='d'>utkaṇṭhayanti sahasā hṛdayaṃ sarāṃsi</seg> //</l>\n</lg>\n\n<lg xml:id='KalRs_3.12'>\n<l><seg type='pāda' n='a'>naṣṭaṃ dhanurbalabhido jaladodareṣu</seg> <seg type='pāda' n='b'>saudāminī sphurati nādya viyatpatākā</seg> </l>\n<l><seg type='pāda' n='c'>dhunvanti pakṣapavanairna nabho balākāḥ</seg> <seg type='pāda' n='d'>paśyanti nonnatamukhā gaganaṃ mayūrāḥ</seg> //</l>\n</lg>\n\n<lg xml:id='KalRs_3.13'>\n<l><seg type='pāda' n='a'>nṛtyaprayogarahitāñśikhino vihāya</seg> <seg type='pāda' n='b'>haṃsānupaiti madano madhurapragītān</seg> </l>\n<l><seg type='pāda' n='c'>muktvā kadambakuṭajārjunasarjanīpān</seg> <seg type='pāda' n='d'>saptacchadānupagatā kusumodgamaśrīḥ</seg> //</l>\n</lg>\n\n<lg xml:id='KalRs_3.14'>\n<l><seg type='pāda' n='a'>śephālikākusumagandhamanoharāṇi</seg> <seg type='pāda' n='b'>svasthasthitāṇḍajakulapratināditāni</seg> </l>\n<l><seg type='pāda' n='c'>paryantasaṃsthitamṛgīnayanotpalāni</seg> <seg type='pāda' n='d'>protkaṇṭhayantyupavanāni manāṃsi puṃsām</seg> //</l>\n</lg>\n\n<lg xml:id='KalRs_3.15'>\n<l><seg type='pāda' n='a'>kahlārapadmakumudāni muhurvidhunvaṃs</seg> <seg type='pāda' n='b'>tatsaṃgamādadhikaśītalatāmupetaḥ</seg> </l>\n<l><seg type='pāda' n='c'>utkaṇṭhayatyatitarāṃ pavanaḥ prabhāte</seg> <seg type='pāda' n='d'>pattrāntalagnatuhināmbuvidhūyamānaḥ</seg> //</l>\n</lg>\n\n<lg xml:id='KalRs_3.16'>\n<l><seg type='pāda' n='a'>sampannaśālinicayāvṛtabhūtalāni</seg> <seg type='pāda' n='b'>svasthasthitapracuragokulaśobhitāni</seg> </l>\n<l><seg type='pāda' n='c'>haṃsaiḥ sasārasakulaiḥ pratināditāni</seg> <seg type='pāda' n='d'>sīmāntarāṇi janayanti nṛṇāṃ pramodam</seg> //</l>\n</lg>\n\n<lg xml:id='KalRs_3.17'>\n<l><seg type='pāda' n='a'>haṃsairjitā sulalitā gatiraṅganānām</seg> <seg type='pāda' n='b'>ambhoruhair vikasitairmukhacandrakāntiḥ</seg> </l>\n<l><seg type='pāda' n='c'>nīlotpalairmadakalāni vilocanāni</seg> <seg type='pāda' n='d'>bhrūvibhramāśca rucirās tanubhis taraṃgaiḥ</seg> //</l>\n</lg>\n\n<lg xml:id='KalRs_3.18'>\n<l><seg type='pāda' n='a'>śyāmā latāḥ kusumabhāranatapravālāḥ</seg> <seg type='pāda' n='b'>strīṇāṃ haranti dhṛtabhūṣaṇabāhukāntim</seg> </l>\n<l><seg type='pāda' n='c'>dantāvabhāsaviśadasmitacandrakāntiṃ</seg> <seg type='pāda' n='d'>kaṅkelipuṣparucirā navamālatī ca</seg> //</l>\n</lg>\n\n<lg xml:id='KalRs_3.19'>\n<l><seg type='pāda' n='a'>keśānnitāntaghananīlavikuñcitāgrān</seg> <seg type='pāda' n='b'>āpūrayanti vanitā navamālatībhiḥ</seg> </l>\n<l><seg type='pāda' n='c'>karṇeṣu ca pravarakāñcanakuṇḍaleṣu</seg> <seg type='pāda' n='d'>nīlotpalāni vividhāni niveśayanti</seg> //</l>\n</lg>\n\n<lg xml:id='KalRs_3.20'>\n<l><seg type='pāda' n='a'>hāraiḥ sacandanarasaiḥ stanamaṇḍalāni</seg> <seg type='pāda' n='b'>śroṇītaṭaṃ suvipulaṃ rasanākalāpaiḥ</seg> </l>\n<l><seg type='pāda' n='c'>pādāmbujāni kalanūpuraśekharaiśca</seg> <seg type='pāda' n='d'>nāryaḥ prahṛṣṭamanaso 'dya vibhūṣayanti</seg> //</l>\n</lg>\n\n<lg xml:id='KalRs_3.21'>\n<l><seg type='pāda' n='a'>sphuṭakumudacitānāṃ rājahaṃsāśritānāṃ</seg> <seg type='pāda' n='b'>marakatamaṇibhāsā vāriṇā bhūṣitānām</seg> </l>\n<l><seg type='pāda' n='c'>śriyamatiśayarūpāṃ vyoma toyāśayānāṃ</seg> <seg type='pāda' n='d'>vahati vigatameghaṃ candratārāvakīrṇam</seg> //</l>\n</lg>\n\n<lg xml:id='KalRs_3.22'>\n<l><seg type='pāda' n='a'>śaradi kumudasaṅgādvāyavo vānti śītā</seg> <seg type='pāda' n='b'>vigatajaladavṛndā digvibhāgā manojñāḥ</seg> </l>\n<l><seg type='pāda' n='c'>vigatakaluṣamambhaḥ śyānapaṅkā dharitrī</seg> <seg type='pāda' n='d'>vimalakiraṇacandraṃ vyoma tārāvicitram</seg> //</l>\n</lg>\n\n<lg xml:id='KalRs_3.23'>\n<l><seg type='pāda' n='a'>karakamalamanojñāḥ kāntasaṃsaktahastā</seg> <seg type='pāda' n='b'>vadanavijitacandrāḥ kāścidanyāstaruṇyaḥ</seg> </l>\n<l><seg type='pāda' n='c'>racitakusumagandhi prāyaśo yānti veśma</seg> <seg type='pāda' n='d'>prabalamadanahetostyaktasaṃgītarāgāḥ</seg> //</l>\n</lg>\n\n<lg xml:id='KalRs_3.24'>\n<l><seg type='pāda' n='a'>suratarasavilāsāḥ satsakhībhiḥ sametā</seg> <seg type='pāda' n='b'>asamaśaravinodaṃ sūcayanti prakāmam</seg> </l>\n<l><seg type='pāda' n='c'>anupamamukharāgā rātrimadhye vinodaṃ</seg> <seg type='pāda' n='d'>śaradi taruṇakāntāḥ sūcayanti pramodān</seg> //</l>\n</lg>\n\n<lg xml:id='KalRs_3.25'>\n<l><seg type='pāda' n='a'>divasakaramayūkhair bādhyamānaṃ prabhāte</seg> <seg type='pāda' n='b'>varayuvatimukhābhaṃ paṅkajaṃ jṛmbhate 'dya</seg> </l>\n<l><seg type='pāda' n='c'>kumudamapi gate 'staṃ līyate candrabimbe</seg> <seg type='pāda' n='d'>hasitamiva vadhūnāṃ proṣiteṣu priyeṣu</seg> //</l>\n</lg>\n\n<lg xml:id='KalRs_3.26'>\n<l><seg type='pāda' n='a'>asitanayanalakṣmīṃ lakṣayitvotpaleṣu</seg> <seg type='pāda' n='b'>kvaṇitakanakakāñcīṃ mattahaṃsasvaneṣu</seg> </l>\n<l><seg type='pāda' n='c'>adhararuciraśobhāṃ bandhujīve priyāṇāṃ</seg> <seg type='pāda' n='d'>pathikajana idānīṃ roditi bhrāntacittaḥ</seg> //</l>\n</lg>\n\n<lg xml:id='KalRs_3.27'>\n<l><seg type='pāda' n='a'>strīṇāṃ vihāya vadaneṣu śaśāṅkalakṣmīṃ</seg> <seg type='pāda' n='b'>kāmyaṃ ca haṃsavacanaṃ maṇinūpureṣu</seg> </l>\n<l><seg type='pāda' n='c'>bandhūkakāntimadhareṣu manohareṣu</seg> <seg type='pāda' n='d'>kvāpi prayāti subhagā śaradāgamaśrīḥ</seg> //</l>\n</lg>\n\n<lg xml:id='KalRs_3.28'>\n<l><seg type='pāda' n='a'>vikacakamalavaktrā phullanīlotpalākṣī</seg> <seg type='pāda' n='b'>vikasitanavakāśaśvetavāso vasānā</seg> </l>\n<l><seg type='pāda' n='c'>kumudarucirakāntiḥ kāminīvonmadeyaṃ</seg> <seg type='pāda' n='d'>pratidiśatu śaradvaścetasaḥ prītimagryām</seg> //</l>\n</lg>\n\n</div>\n<div type='sarga' n='4'>\n  <head>caturthaḥ sargaḥ</head>\n<lg xml:id='KalRs_4.1'>\n<l><seg type='pāda' n='a'>navapravālodgamasasyaramyaḥ</seg> <seg type='pāda' n='b'>praphullalodhraḥ paripakvaśāliḥ</seg> </l>\n<l><seg type='pāda' n='c'>vilīnapadmaḥ prapatattuṣāro</seg> <seg type='pāda' n='d'>hemantakālaḥ samupāgato 'yam</seg> //</l>\n</lg>\n\n<lg xml:id='KalRs_4.2'>\n<l><seg type='pāda' n='a'>manoharaiś candanarāgagaurais</seg> <seg type='pāda' n='b'>tuṣārakundendunibhaiś ca hāraiḥ</seg> </l>\n<l><seg type='pāda' n='c'>vilāsinīnāṃ stanaśālinīnāṃ</seg> <seg type='pāda' n='d'>nālaṃkriyante stanamaṇḍalāni</seg> //</l>\n</lg>\n\n<lg xml:id='KalRs_4.3'>\n<l><seg type='pāda' n='a'>na bāhuyugmeṣu vilāsinīnāṃ</seg> <seg type='pāda' n='b'>prayānti saṅgaṃ valayāṅgadāni</seg> </l>\n<l><seg type='pāda' n='c'>nitambabimbeṣu navaṃ dukūlaṃ</seg> <seg type='pāda' n='d'>tanvaṃśukaṃ pīnapayodhareṣu</seg> //</l>\n</lg>\n\n<lg xml:id='KalRs_4.4'>\n<l><seg type='pāda' n='a'>kāñcīguṇaiḥ kāñcanaratnacitrair</seg> <seg type='pāda' n='b'>no bhūṣayanti pramadā nitambān</seg> </l>\n<l><seg type='pāda' n='c'>na nūpurairhaṃsarutaṃ bhajadbhiḥ</seg> <seg type='pāda' n='d'>pādāmbujāny ambujakāntibhāñji</seg> //</l>\n</lg>\n\n<lg xml:id='KalRs_4.5'>\n<l><seg type='pāda' n='a'>gātrāṇi kālīyakacarcitāni</seg> <seg type='pāda' n='b'>sapattralekhāni mukhāmbujāni</seg> </l>\n<l><seg type='pāda' n='c'>śirāṃsi kālāgurudhūpitāni</seg> <seg type='pāda' n='d'>kurvanti nāryaḥ suratotsavāya</seg> //</l>\n</lg>\n\n<lg xml:id='KalRs_4.6'>\n<l><seg type='pāda' n='a'>ratiśramakṣāmavipāṇḍuvaktrāḥ</seg> <seg type='pāda' n='b'>samprāptaharṣābhyudayās taruṇyaḥ</seg> </l>\n<l><seg type='pāda' n='c'>hasanti noccair daśanāgrabhinnān</seg> <seg type='pāda' n='d'>prapīḍyamānān adharān avekṣya</seg> //</l>\n</lg>\n\n<lg xml:id='KalRs_4.7'>\n<l><seg type='pāda' n='a'>pīnastanoraḥsthalabhāgaśobhām</seg> <seg type='pāda' n='b'>āsādya tatpīḍanajātakhedaḥ</seg> </l>\n<l><seg type='pāda' n='c'>tṛṇāgralagnaistuhinaiḥ patadbhir</seg> <seg type='pāda' n='d'>ākrandatīvoṣasi śītakālaḥ</seg> //</l>\n</lg>\n\n<lg xml:id='KalRs_4.8'>\n<l><seg type='pāda' n='a'>prabhūtaśāliprasavaiścitāni</seg> <seg type='pāda' n='b'>mṛgāṅganāyūthavibhūṣitāni</seg> </l>\n<l><seg type='pāda' n='c'>manoharakrauñcanināditāni</seg> <seg type='pāda' n='d'>sīmāntarāṇy utsukayanti cetaḥ</seg> //</l>\n</lg>\n\n<lg xml:id='KalRs_4.9'>\n<l><seg type='pāda' n='a'>praphullanīlotpalaśobhitāni</seg> <seg type='pāda' n='b'>sonmādakādambavibhūṣitāni</seg> </l>\n<l><seg type='pāda' n='c'>prasannatoyāni suśītalāni</seg> <seg type='pāda' n='d'>sarāṃsi cetāṃsi haranti puṃsām</seg> //</l>\n</lg>\n\n<lg xml:id='KalRs_4.10'>\n<l><seg type='pāda' n='a'>mārgaṃ samīkṣyātinirastanīraṃ</seg> <seg type='pāda' n='b'>pravāsakhinnaṃ patimudvahantyaḥ</seg> </l>\n<l><seg type='pāda' n='c'>avekṣyamāṇā hariṇekṣaṇākṣyaḥ</seg> <seg type='pāda' n='d'>prabodhayantīva manorathāni</seg> //</l>\n</lg>\n\n<lg xml:id='KalRs_4.11'>\n<l><seg type='pāda' n='a'>pākaṃ vrajantī himajātaśītair</seg> <seg type='pāda' n='b'>ādhūyamānā satataṃ marudbhiḥ</seg> </l>\n<l><seg type='pāda' n='c'>priye priyaṅguḥ priyaviprayuktā</seg> <seg type='pāda' n='d'>vipāṇḍutāṃ yāti vilāsinīva</seg> //</l>\n</lg>\n\n<lg xml:id='KalRs_4.12'>\n<l><seg type='pāda' n='a'>puṣpāsavāmodasugandhivaktro</seg> <seg type='pāda' n='b'>niḥśvāsavātaiḥ surabhīkṛtāṅgaḥ</seg> </l>\n<l><seg type='pāda' n='c'>parasparāṅgavyatiṣaṅgaśāyī</seg> <seg type='pāda' n='d'>śete janaḥ kāmarasānuviddhaḥ</seg> //</l>\n</lg>\n\n<lg xml:id='KalRs_4.13'>\n<l><seg type='pāda' n='a'>dantacchadaiḥ savraṇadantacihnaiḥ</seg> <seg type='pāda' n='b'>stanaiśca pāṇyagrakṛtābhilekhaiḥ</seg> </l>\n<l><seg type='pāda' n='c'>saṃsūcyate nirdayamaṅganānāṃ</seg> <seg type='pāda' n='d'>ratopabhogo navayauvanānām</seg> //</l>\n</lg>\n\n<lg xml:id='KalRs_4.14'>\n<l><seg type='pāda' n='a'>kācidvibhūṣayati darpaṇasaktahastā</seg> <seg type='pāda' n='b'>bālātapeṣu vanitā vadanāravindam</seg> </l>\n<l><seg type='pāda' n='c'>dantacchadaṃ priyatamena nipītasāraṃ</seg> <seg type='pāda' n='d'>dantāgrabhinnam avakṛṣya nirīkṣate ca</seg> //</l>\n</lg>\n\n<lg xml:id='KalRs_4.15'>\n<l><seg type='pāda' n='a'>anyā prakāmasurataśramakhinnadehā</seg> <seg type='pāda' n='b'>rātriprajāgaravipāṭalanetrapadmā</seg> </l>\n<l><seg type='pāda' n='c'>srastāṃsadeśalalitākulakeśapāśā</seg> <seg type='pāda' n='d'>nidrāṃ prayāti mṛdusūryakarābhitaptā</seg> //</l>\n</lg>\n\n<lg xml:id='KalRs_4.16'>\n<l><seg type='pāda' n='a'>nirmālyadāma paribhuktamanojñagandhaṃ</seg> <seg type='pāda' n='b'>mūrdhno 'panīya ghananīlaśiroruhāntāḥ</seg> </l>\n<l><seg type='pāda' n='c'>pīnonnatastanabharānatagātrayaṣṭyaḥ</seg> <seg type='pāda' n='d'>kurvanti keśaracanāmaparāstaruṇyaḥ</seg> //</l>\n</lg>\n\n<lg xml:id='KalRs_4.17'>\n<l><seg type='pāda' n='a'>anyā priyeṇa paribhuktamavekṣya gātraṃ</seg> <seg type='pāda' n='b'>harṣānvitā viracitādharacāruśobhā</seg> </l>\n<l><seg type='pāda' n='c'>kūrpāsakaṃ paridadhāti nakhakṣatāṅgī</seg> <seg type='pāda' n='d'>vyālambinīlalalitālakakuñcitākṣī</seg> //</l>\n</lg>\n\n<lg xml:id='KalRs_4.18'>\n<l><seg type='pāda' n='a'>anyāściraṃ suratakelipariśrameṇa</seg> <seg type='pāda' n='b'>khedaṃ gatāḥ praśithilīkṛtagātrayaṣṭyaḥ</seg> </l>\n<l><seg type='pāda' n='c'>saṃhṛṣyamāṇapulakorupayodharāntā</seg> <seg type='pāda' n='d'>abhyañjanaṃ vidadhati pramadāḥ suśobhāḥ</seg> //</l>\n</lg>\n\n<lg xml:id='KalRs_4.19'>\n<l><seg type='pāda' n='a'>bahuguṇaramaṇīyo yoṣitāṃ cittahārī</seg> <seg type='pāda' n='b'>pariṇatabahuśālivyākulagrāmasīmā</seg> </l>\n<l><seg type='pāda' n='c'>vinipatitatuṣāraḥ krauñcanādopagītaḥ</seg> <seg type='pāda' n='d'>pradiśatu himayuktaḥ kāla eṣaḥ sukhaṃ vaḥ</seg> //</l>\n</lg>\n\n</div>\n<div type='sarga' n='5'>\n<head>pañcamaḥ sargaḥ</head>\n<lg xml:id='KalRs_5.1'>\n<l><seg type='pāda' n='a'>prarūḍhaśālīkṣucayāvṛtakṣitiṃ</seg> <seg type='pāda' n='b'>kvacitsthitakrauñcaninādarājitam</seg> </l>\n<l><seg type='pāda' n='c'>prakāmakāmaṃ pramadājanapriyaṃ</seg> <seg type='pāda' n='d'>varoru kālaṃ śiśirāhvayaṃ śṛṇu</seg> //</l>\n</lg>\n\n<lg xml:id='KalRs_5.2'>\n<l><seg type='pāda' n='a'>niruddhavātāyanamandirodaraṃ</seg> <seg type='pāda' n='b'>hutāśano bhānumato gabhastayaḥ</seg> </l>\n<l><seg type='pāda' n='c'>gurūṇi vāsāṃsyabalāḥ sayauvanāḥ</seg> <seg type='pāda' n='d'>prayānti kāle 'tra janasya sevyatām</seg> //</l>\n</lg>\n\n<lg xml:id='KalRs_5.3'>\n<l><seg type='pāda' n='a'>na candanaṃ candramarīciśītalaṃ</seg> <seg type='pāda' n='b'>na harmyapṛṣṭhaṃ śaradindunirmalam</seg> </l>\n<l><seg type='pāda' n='c'>na vāyavaḥ sāndratuṣāraśītalā</seg> <seg type='pāda' n='d'>janasya cittaṃ ramayanti sāmpratam</seg> //</l>\n</lg>\n\n<lg xml:id='KalRs_5.4'>\n<l><seg type='pāda' n='a'>tuṣārasaṃghātanipātaśītalāḥ</seg> <seg type='pāda' n='b'>śaśāṅkabhābhiḥ śiśirīkṛtāḥ punaḥ</seg> </l>\n<l><seg type='pāda' n='c'>vipāṇḍutārāgaṇacārubhūṣaṇā</seg> <seg type='pāda' n='d'>janasya sevyā na bhavanti rātrayaḥ</seg> //</l>\n</lg>\n\n<lg xml:id='KalRs_5.5'>\n<l><seg type='pāda' n='a'>gṛhītatāmbūlavilepanasrajaḥ</seg> <seg type='pāda' n='b'>puṣpāsavāmoditavaktrapaṅkajāḥ</seg> </l>\n<l><seg type='pāda' n='c'>prakāmakālāgurudhūpavāsitaṃ</seg> <seg type='pāda' n='d'>viśanti śayyāgṛhamutsukāḥ striyaḥ</seg> //</l>\n</lg>\n\n<lg xml:id='KalRs_5.6'>\n<l><seg type='pāda' n='a'>kṛtāparādhānbahuśo 'bhitarjitān</seg> <seg type='pāda' n='b'>savepathūn sādhvasaluptacetasaḥ</seg> </l>\n<l><seg type='pāda' n='c'>nirīkṣya bhartṝn suratābhilāṣiṇaḥ</seg> <seg type='pāda' n='d'>striyo 'parādhānsamadā visasmaruḥ</seg> //</l>\n</lg>\n\n<lg xml:id='KalRs_5.7'>\n<l><seg type='pāda' n='a'>prakāmakāmair yuvabhiḥ sunirdayaṃ</seg> <seg type='pāda' n='b'>niśāsu dīrghāsvabhirāmitāściram</seg> </l>\n<l><seg type='pāda' n='c'>bhramanti mandaṃ śramakheditoravaḥ</seg> <seg type='pāda' n='d'>kṣapāvasāne navayauvanāḥ striyaḥ</seg> //</l>\n</lg>\n\n<lg xml:id='KalRs_5.8'>\n<l><seg type='pāda' n='a'>manojñakūrpāsakapīḍitastanāḥ</seg> <seg type='pāda' n='b'>sarāgakauśeyakabhūṣitoravaḥ</seg> </l>\n<l><seg type='pāda' n='c'>niveśitāntaḥ kusumaiḥ śiroruhair</seg> <seg type='pāda' n='d'>vibhūṣayantīva himāgamaṃ striyaḥ</seg> //</l>\n</lg>\n\n<lg xml:id='KalRs_5.9'>\n<l><seg type='pāda' n='a'>payodharaiḥ kuṅkumarāgapiñjaraiḥ</seg> <seg type='pāda' n='b'>sukhopasevyairnavayauvanoṣmabhiḥ</seg> </l>\n<l><seg type='pāda' n='c'>vilāsinībhiḥ paripīḍitorasaḥ</seg> <seg type='pāda' n='d'>svapanti śītaṃ paribhūya kāminaḥ</seg> //</l>\n</lg>\n\n<lg xml:id='KalRs_5.10'>\n<l><seg type='pāda' n='a'>sugandhiniḥśvāsavikampitotpalaṃ</seg> <seg type='pāda' n='b'>manoharaṃ kāmaratiprabodhakam</seg> </l>\n<l><seg type='pāda' n='c'>niśāsu hṛṣṭā saha kāmibhiḥ striyaḥ</seg> <seg type='pāda' n='d'>pibanti madyaṃ madanīyamuttamam</seg> //</l>\n</lg>\n\n<lg xml:id='KalRs_5.11'>\n<l><seg type='pāda' n='a'>apagatamadarāgā yoṣidekā prabhāte</seg> <seg type='pāda' n='b'>kṛtanibiḍakucāgrā patyurāliṅganena</seg> </l>\n<l><seg type='pāda' n='c'>priyatamaparibhuktaṃ vīkṣamāṇā svadehaṃ</seg> <seg type='pāda' n='d'>vrajati śayanavāsādvāsamanyaṃ hasantī</seg> //</l>\n</lg>\n\n<lg xml:id='KalRs_5.12'>\n<l><seg type='pāda' n='a'>agurusurabhidhūpāmoditaṃ keśapāśaṃ</seg> <seg type='pāda' n='b'>galitakusumamālaṃ kuñcitāgraṃ vahantī</seg> </l>\n<l><seg type='pāda' n='c'>tyajati gurunitambā nimnanābhiḥ sumadhyā</seg> <seg type='pāda' n='d'>uṣasi śayanamanyā kāminī cāruśobhām</seg> //</l>\n</lg>\n\n<lg xml:id='KalRs_5.13'>\n<l><seg type='pāda' n='a'>kanakakamalakāntaiś cārutāmrādharoṣṭhaiḥ</seg> <seg type='pāda' n='b'>śravaṇataṭaniṣaktaiḥ pāṭalopāntanetraiḥ</seg> </l>\n<l><seg type='pāda' n='c'>uṣasi vadanabimbairaṃsasaṃsaktakeśaiḥ</seg> <seg type='pāda' n='d'>śriya iva gṛhamadhye saṃsthitā yoṣito 'dya</seg> //</l>\n</lg>\n\n<lg xml:id='KalRs_5.14'>\n<l><seg type='pāda' n='a'>pṛthujaghanabharārtāḥ kiṃcidānamramadhyāḥ</seg> <seg type='pāda' n='b'>stanabharaparikhedānmandamandaṃ vrajantyaḥ</seg> </l>\n<l><seg type='pāda' n='c'>suratasamayaveṣaṃ naiśamāśu prahāya</seg> <seg type='pāda' n='d'>dadhati divasayogyaṃ veśamanyāstaruṇyaḥ</seg> //</l>\n</lg>\n\n<lg xml:id='KalRs_5.15'>\n<l><seg type='pāda' n='a'>nakhapadacitabhāgān vīkṣamāṇāḥ stanāntān</seg> <seg type='pāda' n='b'>adharakisalayāgraṃ dantabhinnaṃ spṛśantyaḥ</seg> </l>\n<l><seg type='pāda' n='c'>abhimatarataveṣaṃ nandayantyastaruṇyaḥ</seg> <seg type='pāda' n='d'>saviturudayakāle bhūṣayantyānanāni</seg> //</l>\n</lg>\n\n<lg xml:id='KalRs_5.16'>\n<l><seg type='pāda' n='a'>pracuraguḍavikāraḥ svāduśālīkṣuramyaḥ</seg> <seg type='pāda' n='b'>prabalasuratakelirjātakandarpadarpaḥ</seg> </l>\n<l><seg type='pāda' n='c'>priyajanarahitānāṃ citasaṃtāpahetuḥ</seg> <seg type='pāda' n='d'>śiśirasamaya eṣa śreyase vo 'stu nityam</seg> //</l>\n</lg>\n</div>\n<div type='sarga' n='6'>\n<head>ṣaṣṭhaḥ sargaḥ [vasantavarṇana]</head>\n<lg xml:id='KalRs_6.1'>\n<l><seg type='pāda' n='a'>praphullacūtāṅkuratīkṣṇasāyako</seg> <seg type='pāda' n='b'>dvirephamālāvilasaddhanurguṇaḥ</seg> </l>\n<l><seg type='pāda' n='c'>manāṃsi bhettuṃ surataprasaṅgināṃ</seg> <seg type='pāda' n='d'>vasantayoddhā samupāgataḥ priye</seg> //</l>\n</lg>\n\n<lg xml:id='KalRs_6.2'>\n<l><seg type='pāda' n='a'>drumāḥ sapuṣpāḥ salilaṃ sapadmaṃ</seg> <seg type='pāda' n='b'>striyaḥ sakāmāḥ pavanaḥ sugandhiḥ</seg> </l>\n<l><seg type='pāda' n='c'>sukhāḥ pradoṣā divasāśca ramyāḥ</seg> <seg type='pāda' n='d'>sarvaṃ priye cārutaraṃ vasante</seg> //</l>\n</lg>\n\n<lg xml:id='KalRs_6.3'>\n<l><seg type='pāda' n='a'>īṣattuṣāraiḥ kṛtaśītaharmyaḥ</seg> <seg type='pāda' n='b'>suvāsitaṃ cāruśiraśca campakaiḥ</seg> </l>\n<l><seg type='pāda' n='c'>kurvanti nāryo 'pi vasantakāle</seg> <seg type='pāda' n='d'>stanaṃ sahāraṃ kusumairmanoharaiḥ</seg> //</l>\n</lg>\n\n<lg xml:id='KalRs_6.4'>\n<l><seg type='pāda' n='a'>vāpījalānāṃ maṇimekhalānāṃ</seg> <seg type='pāda' n='b'>śaśāṅkabhāsāṃ pramadājanānām</seg> </l>\n<l><seg type='pāda' n='c'>cūtadrumāṇāṃ kusumānvitānāṃ</seg> <seg type='pāda' n='d'>dadāti saubhāgyamayaṃ vasantaḥ</seg> //</l>\n</lg>\n\n<lg xml:id='KalRs_6.5'>\n<l><seg type='pāda' n='a'>kusumbharāgāruṇitair dukūlair</seg> <seg type='pāda' n='b'>nitambabimbāni vilāsinīnām</seg> </l>\n<l><seg type='pāda' n='c'>tanvaṃśukaiḥ kuṅkumarāgagaurair</seg> <seg type='pāda' n='d'>alaṃkriyante stanamaṇḍalāni</seg> //</l>\n</lg>\n\n<lg xml:id='KalRs_6.6'>\n<l><seg type='pāda' n='a'>karṇeṣu yogyaṃ navakarṇikāraṃ</seg> <seg type='pāda' n='b'>caleṣu nīleṣvalakeṣvaśokam</seg> </l>\n<l><seg type='pāda' n='c'>puṣpaṃ ca phullaṃ navamallikāyāḥ</seg> <seg type='pāda' n='d'>prayānti kāntiṃ pramadājanānām</seg> //</l>\n</lg>\n\n<lg xml:id='KalRs_6.7'>\n<l><seg type='pāda' n='a'>staneṣu hārāḥ sitacandanārdrā</seg> <seg type='pāda' n='b'>bhujeṣu saṅgaṃ valayāṅgadāni</seg> </l>\n<l><seg type='pāda' n='c'>prayāntyanaṅgāturamānasānāṃ</seg> <seg type='pāda' n='d'>nitambinīnāṃ jaghaneṣu kāñcyaḥ</seg> //</l>\n</lg>\n\n<lg xml:id='KalRs_6.8'>\n<l><seg type='pāda' n='a'>sapattralekheṣu vilāsinīnāṃ</seg> <seg type='pāda' n='b'>vaktreṣu hemāmburuhopameṣu</seg> </l>\n<l><seg type='pāda' n='c'>ratnāntare mauktikasaṅgaramyaḥ</seg> <seg type='pāda' n='d'>svedāgamo vistaratāmupaiti</seg> //</l>\n</lg>\n\n<lg xml:id='KalRs_6.9'>\n<l><seg type='pāda' n='a'>ucchvāsayantyaḥ ślathabandhanāni</seg> <seg type='pāda' n='b'>gātrāṇi kandarpasamākulāni</seg> </l>\n<l><seg type='pāda' n='c'>samīpavartiṣvadhunā priyeṣu</seg> <seg type='pāda' n='d'>samutsukā eva bhavanti nāryaḥ</seg> //</l>\n</lg>\n\n<lg xml:id='KalRs_6.10'>\n<l><seg type='pāda' n='a'>tanūni pāṇḍūni madālasāni</seg> <seg type='pāda' n='b'>muhurmuhur jṛmbhaṇatatparāṇi</seg> </l>\n<l><seg type='pāda' n='c'>aṅgānyanaṅgaḥ pramadājanasya</seg> <seg type='pāda' n='d'>karoti lāvaṇyasasaṃbhramāṇi</seg> //</l>\n</lg>\n\n<lg xml:id='KalRs_6.11'>\n<l><seg type='pāda' n='a'>chāyāṃ janaḥ samabhivāñchati pādapānāṃ</seg> <seg type='pāda' n='b'>naktaṃ tathecchati punaḥ kiraṇaṃ sudhāṃśoḥ</seg> </l>\n<l><seg type='pāda' n='c'>harmyaṃ prayāti śayituṃ sukhaśītalaṃ ca</seg> <seg type='pāda' n='d'>kāntāṃ ca gāḍhamupagūhati śītalatvāt</seg> //</l>\n</lg>\n\n<lg xml:id='KalRs_6.12'>\n<l><seg type='pāda' n='a'>netreṣu lolo madirālaseṣu</seg> <seg type='pāda' n='b'>gaṇḍeṣu pāṇḍuḥ kaṭhinaḥ staneṣu</seg> </l>\n<l><seg type='pāda' n='c'>madhyeṣu nimno jaghaneṣu pīnaḥ</seg> <seg type='pāda' n='d'>strīṇāmanaṅgo bahudhā sthito 'dya</seg> //</l>\n</lg>\n\n<lg xml:id='KalRs_6.13'>\n<l><seg type='pāda' n='a'>aṅgāni nidrālasavibhramāṇi</seg> <seg type='pāda' n='b'>vākyāni kiṃcinmadirālasāni</seg> </l>\n<l><seg type='pāda' n='c'>bhrūkṣepajihmāni ca vīkṣitāni</seg> <seg type='pāda' n='d'>cakāra kāmaḥ pramadājanānām</seg> //</l>\n</lg>\n\n<lg xml:id='KalRs_6.14'>\n<l><seg type='pāda' n='a'>priyaṅgukālīyakakuṅkumāktaṃ</seg> <seg type='pāda' n='b'>staneṣu gaureṣu vilāsinībhiḥ</seg> </l>\n<l><seg type='pāda' n='c'>ālipyate candanam aṅganābhir</seg> <seg type='pāda' n='d'>madālasābhir mṛganābhiyuktam</seg> //</l>\n</lg>\n\n<lg xml:id='KalRs_6.15'>\n<l><seg type='pāda' n='a'>gurūṇi vāsāṃsi vihāya tūrṇaṃ</seg> <seg type='pāda' n='b'>tanūni lākṣārasarañjitāni</seg> </l>\n<l><seg type='pāda' n='c'>sugandhikālāgurudhūpitāni</seg> <seg type='pāda' n='d'>dhatte janaḥ kāmamadālasāṅgaḥ</seg> //</l>\n</lg>\n\n<lg xml:id='KalRs_6.16'>\n<l><seg type='pāda' n='a'>puṃskokilaś cūtarasāsavena</seg> <seg type='pāda' n='b'>mattaḥ priyāṃ cumbati rāgahṛṣṭaḥ</seg> </l>\n<l><seg type='pāda' n='c'>kūjaddvirephāpyayam ambujasthaḥ</seg> <seg type='pāda' n='d'>priyaṃ priyāyāḥ prakaroti cāṭu</seg> //</l>\n</lg>\n\n<lg xml:id='KalRs_6.17'>\n<l><seg type='pāda' n='a'>tāmrapravālastabakāvanamrāś</seg> <seg type='pāda' n='b'>cūtadrumāḥ puṣpitacāruśākhāḥ</seg> </l>\n<l><seg type='pāda' n='c'>kurvanti kāmaṃ pavanāvadhūtāḥ</seg> <seg type='pāda' n='d'>paryutsukaṃ mānasamaṅganānām</seg> //</l>\n</lg>\n\n<lg xml:id='KalRs_6.18'>\n<l><seg type='pāda' n='a'>āmūlato vidrumarāgatāmraṃ</seg> <seg type='pāda' n='b'>sapallavāḥ puṣpacayaṃ dadhānāḥ</seg> </l>\n<l><seg type='pāda' n='c'>kurvantyaśokā hṛdayaṃ saśokaṃ</seg> <seg type='pāda' n='d'>nirīkṣyamāṇā navayauvanānām</seg> //</l>\n</lg>\n\n<lg xml:id='KalRs_6.19'>\n<l><seg type='pāda' n='a'>mattadvirephaparicumbitacārupuṣpā</seg> <seg type='pāda' n='b'>mandānilākulitanamramṛdupravālāḥ</seg> </l>\n<l><seg type='pāda' n='c'>kurvanti kāmimanasāṃ sahasotsukatvaṃ</seg> <seg type='pāda' n='d'>bālātimuktalatikāḥ samavekṣyamāṇāḥ</seg> //</l>\n</lg>\n\n<lg xml:id='KalRs_6.20'>\n<l><seg type='pāda' n='a'>kāntāmukhadyutijuṣāmacirodgatānāṃ</seg> <seg type='pāda' n='b'>śobhāṃ parāṃ kurabakadrumamañjarīṇām</seg> </l>\n<l><seg type='pāda' n='c'>dṛṣṭvā priye sahṛdayasya bhavenna kasya</seg> <seg type='pāda' n='d'>kandarpabāṇapatanavyathitaṃ hi cetaḥ</seg> //</l>\n</lg>\n\n<lg xml:id='KalRs_6.21'>\n<l><seg type='pāda' n='a'>ādīptavahnisadṛśair marutāvadhūtaiḥ</seg> <seg type='pāda' n='b'>sarvatra kiṃśukavanaiḥ kusumāvanamraiḥ</seg> </l>\n<l><seg type='pāda' n='c'>sadyo vasantasamayena samāciteyaṃ</seg> <seg type='pāda' n='d'>raktāṃśukā navavadhūriva bhāti bhūmiḥ</seg> //</l>\n</lg>\n\n<lg xml:id='KalRs_6.22'>\n<l><seg type='pāda' n='a'>kiṃ kiṃśukaiḥ śukamukhacchavibhirna bhinnaṃ</seg> <seg type='pāda' n='b'>kiṃ karṇikārakusumairna kṛtaṃ nu dagdham</seg> </l>\n<l><seg type='pāda' n='c'>yatkokilaḥ punarayaṃ madhurairvacobhir</seg> <seg type='pāda' n='d'>yūnāṃ manaḥ suvadanānihitaṃ nihanti</seg> //</l>\n</lg>\n\n<lg xml:id='KalRs_6.23'>\n<l><seg type='pāda' n='a'>puṃskokilaiḥ kalavacobhirupāttaharṣaiḥ</seg> <seg type='pāda' n='b'>kūjadbhirunmadakalāni vacāṃsi bhṛṅgaiḥ</seg> </l>\n<l><seg type='pāda' n='c'>lajjānvitaṃ savinayaṃ hṛdayaṃ kṣaṇena</seg> <seg type='pāda' n='d'>paryākulaṃ kulagṛhe 'pi kṛtaṃ vadhūnām</seg> //</l>\n</lg>\n\n<lg xml:id='KalRs_6.24'>\n<l><seg type='pāda' n='a'>ākampayankusumitāḥ sahakāraśākhā</seg> <seg type='pāda' n='b'>vistārayanparabhṛtasya vacāṃsi dikṣu</seg> </l>\n<l><seg type='pāda' n='c'>vāyur vivāti hṛdayāni harannarāṇāṃ</seg> <seg type='pāda' n='d'>nīhārapātavigamātsubhago vasante</seg> //</l>\n</lg>\n\n<lg xml:id='KalRs_6.25'>\n<l><seg type='pāda' n='a'>kundaiḥ savibhramavadhūhasitāvadātair</seg> <seg type='pāda' n='b'>uddyotitānyupavanāni manoharāṇi</seg> </l>\n<l><seg type='pāda' n='c'>cittaṃ munerapi haranti nivṛttarāgaṃ</seg> <seg type='pāda' n='d'>prāgeva rāgamalināni manāṃsi yūnām</seg> //</l>\n</lg>\n\n<lg xml:id='KalRs_6.26'>\n<l><seg type='pāda' n='a'>ālambihemarasanāḥ stanasaktahārāḥ</seg> <seg type='pāda' n='b'>kandarpadarpaśithilīkṛtagātrayaṣṭyaḥ</seg> </l>\n<l><seg type='pāda' n='c'>māse madhau madhurakokilabhṛṅganādair</seg> <seg type='pāda' n='d'>nāryā haranti hṛdayaṃ prasabhaṃ narāṇām</seg> //</l>\n</lg>\n\n<lg xml:id='KalRs_6.27'>\n<l><seg type='pāda' n='a'>nānāmanojñakusumadrumabhūṣitān tān</seg> <seg type='pāda' n='b'>hṛṣṭānyapuṣṭaninadākulasānudeśān</seg> </l>\n<l><seg type='pāda' n='c'>śaileyajālapariṇaddhaśilātalāntān</seg> <seg type='pāda' n='d'>dṛṣṭvā janaḥ kṣitibhṛto mudameti sarvaḥ</seg> //</l>\n</lg>\n\n<lg xml:id='KalRs_6.28'>\n<l><seg type='pāda' n='a'>netre nimīlayati roditi yāti śokaṃ</seg> <seg type='pāda' n='b'>ghrāṇaṃ kareṇa viruṇaddhi virauti coccaiḥ</seg> </l>\n<l><seg type='pāda' n='c'>kāntāviyogaparikheditacittavṛttir</seg> <seg type='pāda' n='d'>dṛṣṭvādhvagaḥ kusumitānsahakāravṛkṣān</seg> //</l>\n</lg>\n\n<lg xml:id='KalRs_6.29'>\n<l><seg type='pāda' n='a'>samadamadhukarāṇāṃ kokilānāṃ ca nādaiḥ</seg> <seg type='pāda' n='b'>kusumitasahakāraiḥ karṇikāraiś ca ramyaḥ</seg> </l>\n<l><seg type='pāda' n='c'>iṣubhiriva sutīkṣṇairmānasaṃ māninīnāṃ</seg> <seg type='pāda' n='d'>tudati kusumamāso manmathoddīpanāya</seg> //</l>\n</lg>\n\n<lg xml:id='KalRs_6.30'>\n<l><seg type='pāda' n='a'>rucirakanakakāntīn muñcataḥ puṣparāśīn</seg> <seg type='pāda' n='b'>mṛdupavanavidhūtānpuṣpitāṃścūtavṛkṣān</seg> </l>\n<l><seg type='pāda' n='c'>abhimukhamabhivīkṣya kṣāmadeho 'pi mārge</seg> <seg type='pāda' n='d'>madanaśaranighātair mohameti pravāsī</seg> //</l>\n</lg>\n\n<lg xml:id='KalRs_6.31'>\n<l><seg type='pāda' n='a'>parabhṛtakalagītair hlādibhiḥ sadvacāṃsi</seg> <seg type='pāda' n='b'>smitadaśanamayūkhānkundapuṣpaprabhābhiḥ</seg> </l>\n<l><seg type='pāda' n='c'>karakisalayakāntiṃ pallavairvidrumābhair</seg> <seg type='pāda' n='d'>upahasati vasantaḥ kāminīnāmidānīm</seg> //</l>\n</lg>\n\n<lg xml:id='KalRs_6.32'>\n<l><seg type='pāda' n='a'>kanakakamalakāntairānanaiḥ pāṇḍugaṇḍair</seg> <seg type='pāda' n='b'>uparinihitahāraiś candanārdraiḥ stanāntaiḥ</seg> </l>\n<l><seg type='pāda' n='c'>madajanitavilāsair dṛṣṭipātair munīndrān</seg> <seg type='pāda' n='d'>stanabharanatanāryaḥ kāmayanti praśāntān</seg> //</l>\n</lg>\n\n<lg xml:id='KalRs_6.33'>\n<l><seg type='pāda' n='a'>madhusurabhi mukhābjaṃ locane lodhratāmre</seg> <seg type='pāda' n='b'>navakurabakapūrṇaḥ keśapāśo manojñaḥ</seg> </l>\n<l><seg type='pāda' n='c'>gurutarakucayugmaṃ śroṇibimbaṃ tathaiva</seg> <seg type='pāda' n='d'>na bhavati kimidānīṃ yoṣitāṃ manmathāya</seg> //</l>\n</lg>\n\n<lg xml:id='KalRs_6.34'>\n<l><seg type='pāda' n='a'>ākampitāni hṛdayāni manasvinīnāṃ</seg> <seg type='pāda' n='b'>vātaiḥ praphullasahakārakṛtādhivāsaiḥ</seg> </l>\n<l><seg type='pāda' n='c'>utkūjitaiḥ parabhṛtasya madākulasya</seg> <seg type='pāda' n='d'>śrotrapriyairmadhukarasya ca gītanādaiḥ</seg> //</l>\n</lg>\n\n<lg xml:id='KalRs_6.35'>\n<l><seg type='pāda' n='a'>ramyaḥ pradoṣasamayaḥ sphuṭacandrabhāsaḥ</seg> <seg type='pāda' n='b'>puṃskokilasya virutaṃ pavanaḥ sugandhiḥ</seg> </l>\n<l><seg type='pāda' n='c'>mattāliyūthavirutaṃ niśi sīdhupānaṃ</seg> <seg type='pāda' n='d'>sarvaṃ rasāyanamidaṃ kusumāyudhasya</seg> //</l>\n</lg>\n\n<lg xml:id='KalRs_6.36'>\n<l><seg type='pāda' n='a'>raktāśokavikalpitādharamadhur mattadvirephasvanaḥ</seg> <seg type='pāda' n='b'>kundāpīḍaviśuddhadantanikaraḥ protphullapadmānanaḥ</seg> </l>\n<l><seg type='pāda' n='c'>cūtāmodasugandhimandapavanaḥ śṛṅgāradīkṣāguruḥ</seg> <seg type='pāda' n='d'>kalpāntaṃ madanapriyo diśatu vaḥ puṣpāgamo maṅgalam</seg> //</l>\n</lg>\n\n<lg xml:id='KalRs_6.37'>\n<l><seg type='pāda' n='a'>malayapavanaviddhaḥ kokilālāparamyaḥ</seg> <seg type='pāda' n='b'>surabhimadhuniṣekāllabdhagandhaprabandhaḥ</seg> </l>\n<l><seg type='pāda' n='c'>vividhamadhupayūthair veṣṭyamānaḥ samantād</seg> <seg type='pāda' n='d'>bhavatu tava vasantaḥ śreṣṭhakālaḥ sukhāya</seg> //</l>\n</lg>\n\n<lg xml:id='KalRs_6.38'>\n<l><seg type='pāda' n='a'>āmrī mañjulamañjarī varaśaraḥ satkiṃśukaṃ yaddhanur</seg> <seg type='pāda' n='b'>jyā yasyālikulaṃ kalaṅkarahitaṃ chattraṃ sitāṃśuḥ sitam</seg> </l>\n<l><seg type='pāda' n='c'>mattebho malayānilaḥ parabhṛtā yadbandino lokajit</seg> <seg type='pāda' n='d'>so 'yaṃ vo vitarītarītu vitanurbhadraṃ vasantānvitaḥ</seg> //</l>\n</lg>\n</div>\n\n  </body>\n\n"
}