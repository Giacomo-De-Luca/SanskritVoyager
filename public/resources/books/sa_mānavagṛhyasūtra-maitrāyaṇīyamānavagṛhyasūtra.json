{
  "title": "sa_mānavagṛhyasūtra-maitrāyaṇīyamānavagṛhyasūtra",
  "body": "<body xmlns='http://www.tei-c.org/ns/1.0'>\n<div>\n<p>śrīmaitrāyaṇīyamānavagṛhyasūtrabhāṣyam /</p>\n\n<p>prathamaḥ puruṣaḥ /</p>\n\n<p>prathamaḥ khaṇḍaḥ</p>\n\n<lg>\n<l>atha mānavagṛhyasūtraprārambhaḥ /</l>\n<l>oṃ upanayanaprabhṛti vratacārī syāt // ManGS_1,1.1 //</l>\n</lg>\n\n<lg>\n<l>mārgavāsāḥ saṃhatakeśo bhākṣācāryavṛttiḥ saśalkadaṇḍaḥ sapta /</l>\n<l>muñjāṃ mekhalāṃ dhārayedācāryasyāpratikūlaḥ sarvakārī // ManGS_1,1.2 //</l>\n</lg>\n\n<l>yadenamupeyāt tadasmai dadyād bahūnāṃ yena saṃyuktaḥ // ManGS_1,1.3 //</l>\n\n<l>nāsya śayyāmāviśet // ManGS_1,1.4 //</l>\n\n<l>na savasrayet // ManGS_1,1.5 //</l>\n\n<l>na rathamārohet // ManGS_1,1.6 //</l>\n\n<l>nānṛtaṃ vadet // ManGS_1,1.7 //</l>\n\n<l>na muṣitāṃstriyaṃ prekṣeta // ManGS_1,1.8 //</l>\n\n<l>na vihārārtho jalpet // ManGS_1,1.9 //</l>\n\n<l>na rucyarthaṃ kiṃcana dhārayīta // ManGS_1,1.10 //</l>\n\n<l>sarvāṇi sāṃ sparśikāni strībhyo varjjayet // ManGS_1,1.11 //</l>\n\n<l>na madhumāṃse prāśnīyāt kṣāralavaṇe ca // ManGS_1,1.12 //</l>\n\n<l>na snāyādudakaṃ vā bhyāveyāt // ManGS_1,1.13 //</l>\n\n<l>yadi snāyāddaṇḍa ivāpsu plaveta // ManGS_1,1.14 //</l>\n\n<l>prāgastamayānniṣkramya samidhāvahārerddhariṇyau brahmavarcasakāma iti śrutiḥ // ManGS_1,1.15 //</l>\n\n<l>imaṃ stomamarhata ityagniṃ parisamuhya paryukṣya paristīryaidhosyedhiṣīmahīti samidhamādadhāti, samidasi samedhiṣīmahīti dvitīyām // ManGS_1,1.16 //</l>\n\n<l>apo adyānvacāriṣamityupatiṣṭhate // ManGS_1,1. 17 //</l>\n\n<lg>\n<l>yadagre tapasā tapo brahmacaryamupeyamasi /</l>\n<l>priyāḥ śrutasya bhūyāsmāyuṣmantaḥ sumedhasa iti mukhaṃ vimṛṣṭe // ManGS_1,1.18 //</l>\n</lg>\n\n<l>bhadraṃ karṇebhiḥ śṛṇuyāma devā iti śrotre abhimṛśati // ManGS_1,1.19 //</l>\n\n<l>bhadraṃ paśyemākṣābhir yajatrā iti cakṣuṣī // ManGS_1,1.20 //</l>\n\n<l>sthirai raṅgai stuṣṭuvāṃ sastanūbhir vyaśema devahitaṃ yadāyu rityaṅgāni // ManGS_1,1.21 //</l>\n\n<l>iha dhṛtiriha svadhṛtiriti hṛdayadeśamārabhya japati // ManGS_1,1.22 //</l>\n\n<l>rucaṃ no dhehīti pṛthivīmārabhate // ManGS_1,1.23 //</l>\n\n<lg>\n<l>tryāyuṣaṃ jamadagneḥ kaśyapasya tryāyuṣamagastyasya tryāyuṣam /</l>\n<l>yaddevānāṃ tryāyuṣaṃ tanme astu tryāyuṣamiti bhasmānāṅgāni saṃspṛśyāpohiṣṭhīyābhirmārjāyate // ManGS_1,1.24 //</l>\n</lg>\n\n<l>iti prathamaḥ khaṇḍaḥ //1//</l>\n\n</div>\n<div>\n\n<p>dvitīyaḥ khaṇḍaḥ /</p>\n\n<l>oṃ atha saṃdhyāmupāste // ManGS_1,2.1 //</l>\n\n<lg>\n<l>prāgastamayānniṣkramyottarato grāmasya purastādvā śucau deśe niṣedyopaspṛśyāpāmañjaliṃpūrayitvā pradakṣiṇamāvṛtya āyāhiviraje devyakṣare brahmasaṃmite /</l>\n<l>gāyatrīṃ chandasāṃ mātaridaṃ brahma juṣasva me ' ityāvāhayati // ManGS_1,2.2 //</l>\n</lg>\n\n<l>ādyojo 'sīti japitvā kaste yunaktīti yojayitvoṃ bhūrbhuvaḥ svastatsaviturityaṣṭau kṛtvaḥ prayuṅkta ityāmnātāḥ kāmā ādevo yātīti triṣṭubhaṃ rājavanyasya yuñjata iti jagatiṃ vaiśamya // ManGS_1,2.3 //</l>\n\n<l>udutyaṃ jātavedasamiti dve nigadya kaste vimuñjatīti vimucyodakāñjalimutsṛjati // ManGS_1,2.4 //</l>\n\n<l>evaṃ prātastiṣṭhan // ManGS_1,2.5 //</l>\n\n<l>etena dharmeṇa dvādaśacaturviṃśatiṃ ṣaṭtriśatamaṣṭācatvāriṃ śataṃ vā varṣāṇi yo brāhmaṇo rājanyo vaiśyo vā drahmacaryaṃ carati muṇḍaḥ śikhājaṭaḥ sarvajaṭo vā malajñurabalaḥ kṛśaḥ snātvā sa sarvaṃ vindate yatkiṃcinmanasecchatīti // ManGS_1,2.6 //</l>\n\n<l>etena dharmeṇa sādhvadhīte // ManGS_1,2.7 //</l>\n\n<l>chandasyarthānbudhvā snīsyan gāṃ kārayet // ManGS_1,2.8 //</l>\n\n<l>ācāryamarhayocchrotriyaḥ // ManGS_1,2.9 //</l>\n\n<l>anyo vedapāṭhī na tasya snānam // ManGS_1,2.10 //</l>\n\n<l>āpo hiṣṭheti tisṛbhirhiraṇyavarṇāḥ śucaya iti dvābhyāṃ snātvāhate vāsasī paridhatte // ManGS_1,2.11 //</l>\n\n<l>vasvasi vasumantaṃ mā kuru sauvarcasāya mā tejase brahmavarcasāya paridadhāmīti paridadhāti // ManGS_1,2.12 //</l>\n\n<lg>\n<l>yathā dyauśca pṛthivī ca na bibhīto na riṣyataḥ /</l>\n<l>evaṃ me prāṇa mā riṣa ityāṅkte // ManGS_1,2.13 //</l>\n</lg>\n\n<l>hiraṇyamāvadhnīte // ManGS_1,2.1 //</l>\n\n<l>chatraṃ dhārayate daṇḍaṃ mālāṃ gandham // ManGS_1,2.15 //</l>\n\n<l>pratiṣṭhe sthodaivate dyāvāpṛthivī mā mā saṃtāptamityupānahau // ManGS_1,2.16 //</l>\n\n<l>dvivastro 'ta urdhvaṃ bhavati tasmācchobhanaṃ vāso bhartavyamiti śrutiḥ // ManGS_1,2.17 //</l>\n\n<l>āmantryagurūn gurubandhūṃśca svān gṛhānvrajet // ManGS_1,2.18 //</l>\n\n<l>pratiṣiddhamaparayā dvārā niṣkramaṇaṃ malavadvāsasā saha saṃvastraṇaṃ rajaḥ sunāsinyā saha śayyā gurorduruktavacanamasthāne śayanaṃ smayanaṃ saraṇaṃ sthānaṃ yānaṃ gānaṃ tasya cekṣaṇam // ManGS_1,2.19 //</l>\n\n<l>paurṇamāsyāmamāvāsyāyāṃ vāgneyena paśunā yajeta // ManGS_1,2.20 //</l>\n\n<l>tasya pavirbhakṣayitvā yathāsukhamata ūrdhvaṃ madhumāṃse prāśnīyātkṣāralavaṇe ca // ManGS_1,2.21 //</l>\n\n<p>iti dvitīyaḥ khaṇḍaḥ //</p>\n\n</div>\n<div>\n\n<p>tṛtīyaḥ khaṇḍaḥ /</p>\n\n<p>yamevaṃ vidvāṃsamabhyudiyādvābhyasta miyādvā pratibudhya japet</p>\n\n<p>punarmā maitvindriyaṃ punarāyuḥ punarbhagaḥ</p>\n\n<p>punardraviṇā maitu māṃ punarvāhyaṇa maitu mām</p>\n\n<p>athoyatheme dhiṣṇyāso agnayo yathāsthānaṃ</p>\n\n<l>kalpayantā mihai-vetyabhyuditaḥ // ManGS_1,3.1 //</l>\n\n<l>punarmātmā punarāyuraitu punaḥ prāṇaḥ punarākūtiraitu vaiśvānaro vāvṛdhāno vareṇāntastiṣṭhato me mano amṛtasya ketuḥ ityabhyasta mitaḥ // ManGS_1,3.2 //</l>\n\n<l>ubhāveva vābhyudito japedubhāveva vābhyastamitaḥ // ManGS_1,3.3 //</l>\n\n<l>yadyācaraṇīyānvācaredanākrośedabhojyasyavānna maśnīyādakṣi vāspandetkarṇo vākrośedagniṃ vā citimārohetsmaśānaṃ vā gacchedyupaṃ vospṛśedretaso vā skandedetābhyāmeva mantrābhyāmāhutirjuhuyādapi vājyalipte samidhe vādadhyādapi vā mantrāveva japet // ManGS_1,3.4 //</l>\n\n<l>evamadharmamācaryāsthūlam // ManGS_1,3.5 //</l>\n\n<l>sthūle veṣaṇayā viharedavastro lomatvagācchādo 'gnimārohetsaṃgrāme vā dhātayedapi vāgnimindhānaṃ tapasā'tmānamupayojayīta // ManGS_1,3.6 //</l>\n\n<p>iti tṛtīyaḥ khaṇḍaḥ</p>\n\n</div>\n<div>\n\n<p>caturthaḥ khaṇḍaḥ</p>\n\n<l>varṣāsu śravaṇena svādhyāyānupākurute // ManGS_1,4.1 //</l>\n\n<p>sa juheti-</p>\n\n<p>apvānāmāsi tasyāstejoṣṭraṃ gamayem /\nahamiddhi pituḥ parimedhāmṛtasya jagrabha sūrya ivājani svāhā /</p>\n\n<lg>\n<l>sarasvatīnāmāsi sarasvannāmāsi /</l>\n<l>yuktirnāmāsi yojo nāmāsi /</l>\n<l>matirnāmāsi mane nāmāsi //</l>\n</lg>\n\n<lg>\n<l>tasyāstejoṣṭrīṃ gameyam /</l>\n<l>tasya tejoṣṭraṃ gamayemiti sarvatrānuṣajati // ManGS_1,4.2 //</l>\n</lg>\n\n<l>yuje svāhā prayuje svāhodyujesvāhetyetairattevāsināṃ yogamicchanniti // ManGS_1,4.3 //</l>\n\n<lg>\n<l>prāk sviṣṭakṛtotha japati /</l>\n<l>ṛtaṃ vadiṣyāmi satyaṃ vadiṣyāmi tanmāmavatu tadvaktāramavatvavatu mā bhavatu vaktāram /</l>\n<l>vāṅ me manasi pratiṣṭhinā, mano me vaici pratiṣṭhitamāvirāyurmayi dhehi vedasya vāṇīḥ stha /</l>\n<l>oṃ bhūrbhuvaḥ svastatsavituriti // ManGS_1,4.4 //</l>\n</lg>\n\n<lg>\n<l>darbhapāṇistriḥ sāvitrī madhīte /</l>\n<l>triṃścādito 'nuvākān /</l>\n<l>ko vā yunaktīti ca /</l>\n<l>upākurmahe 'dhyāyānupatiṣṭhantu chandāsīti ca // ManGS_1,4.5 //</l>\n</lg>\n\n<lg>\n<l>tasyānadhyāyāḥ samūhanvāto valīkakṣāraprabhṛti varṣaṃ na vidyotamāne na stanayatīti śrutirākālikaṃ devatumulaṃ vidyuddhanvolkātyakṣarāḥ śabdāḥ /</l>\n<l>ācāreṇānye // ManGS_1,4.6 //</l>\n</lg>\n\n<l>arddhapañcamānmāsānadhītyotsṛjati pañcārddhaṣaṣṭhānvā // ManGS_1,4.7 //</l>\n\n<lg>\n<l>atha japati ṛta mavādiṣaṃ tanmāvīt ttadvaktāramāvīdāvīnmāmāvīdvaktāram /</l>\n<l>vādh me manasi pratiṣṭhitā mano me vāci pratiṣṭhitaṃ māvirāyur mayi dhehi /</l>\n<l>vedasya vāṇīḥ stha /</l>\n<l>oṃ bhūrbhuvaḥ svastatsavituriti // ManGS_1,4.8 //</l>\n</lg>\n\n<lg>\n<l>darbhapāṇistriḥ sāvitrīmadhīte /</l>\n<l>trīṃścādito 'muvākān ko vo vimuñcatīti vimucyotsṛjāmahedhyāyānpratīśvasantu chandāsīti ca // ManGS_1,4.9 //</l>\n</lg>\n\n<l>pratipadaṃ pakṣiṇīṃ rātrīṃ nādhīyīta nāta ūrdhvamabhreṣu // ManGS_1,4.10 //</l>\n\n<l>ākāliko vidyutsnanayitnuvarṣeṣu // ManGS_1,4.11 //</l>\n\n<l>gonāmeṣu mantrabrāhmaṇakalpayitṛmedhamahāvratāṣṭāpadīṃ vaiṣuvatāni divādhīyīta vaiṣuvattamārdrapāṇiḥ // ManGS_1,4.12 //</l>\n\n<l>rudānna naktaṃ na bhuktā na grāme // ManGS_1,4.13 //</l>\n\n<l>śukriyasya pravargyakalpe niyamo vyākhyātastrayoviṃśaṃ tu saṃmīlya // ManGS_1,4.14 //</l>\n\n<l>gavāṃ tu na sakāśe gonāmāni gārbhiṇīnāmasakāśe 'ṣṭāpadīṃreto mūtramiti ca // ManGS_1,4.15 //</l>\n\n<l>śunīśīryasya ca saurye cakṣuṣkāmasya cakṣurno dhehi cakṣuṣa iti sūryo 'po 'vagāhata iti ca ādityasairyayāmyāni ṣaḍṛcāni divādhīyīta // ManGS_1,4.16 //</l>\n\n<l>upākṛtyotsṛjya ca tryahaṃ pañcarātrameke // ManGS_1,4.17 //</l>\n\n<l>vedārambhaṇe samāptau cākālam // ManGS_1,4.18 //</l>\n\n<p>iti caturthaḥ khaṇḍaḥ /</p>\n\n</div>\n<div>\n\n<p>pañcamaḥ khaṇḍaḥ</p>\n\n<l>athāto 'ntarakalpaṃ vyākhyāsyāmaḥ // ManGS_1,5.1 //</l>\n\n<l>darbhamayaṃ vāsaḥ paridhāyacamyāpāṃ naptra iti tīre japitvāpo 'vagāhya oṃbhūrbhuvaḥ svastatsavituriti // ManGS_1,5.2 //</l>\n\n<l>darbhapāṇistriḥ sāvitrīmadhīte trīṃ śvādito 'nuvākān // ManGS_1,5.3 //</l>\n\n<l>āpo devīrhaviṣmatīrimā nigrābhyo stha mahitrīṇāmavo 'stu agnerarāyurasi devī rāpo apāṃ napāddevīrāpo madhumatīragnaye svāhā rātrīṃ rātrīmityaṣṭau // ManGS_1,5.4 //</l>\n\n<l>yā oṣadhayaḥ samānyāyanti punantu mā pitaro 'gnermanve saśevṛdhamadhidhāḥ kayā naścitra ābhuvadūtīti tisraḥ // ManGS_1,5.5 //</l>\n\n<l>tacchaṃyorā vṛṇīmaha iti mārjayitvā vāsāṃsyutsṛjāyācāryānpitṛdharmeṇa tarpayanti // ManGS_1,5.6 //</l>\n\n<l>śrāddhakalpena śeṣo vyākhyātaḥ // ManGS_1,5.7 //</l>\n\n<p>iti pañcamaḥ khaṇḍaḥ /</p>\n\n</div>\n<div>\n\n<p>ṣaṣṭhaḥ khaṇḍaḥ /</p>\n\n<l>athātogniṃ pravartayanti // ManGS_1,6.1 //</l>\n\n<p>uttarato grāmasya purastādvā śucau deśe vedyākṛtiṃ kṛtvāhavanīyasthāne saptacchandāṃsi pratiṣṭhāpya viṣṭharā darbhamuṣṭhīnvā dakṣiṇāgnisthāne praugākṛtiṃ kauśitaṃ khātvā paścādutkaramapāṃ pūrayitvā</p>\n\n<lg>\n<l>gārhapatyasthāne 'gniṃ praṇīya yuñjānaḥ prathamaṃ mana ityaṣṭau dutvā /</l>\n<l>ñakūtamagniṃ prayujaṃ svāheti ṣaḍ juhoti viśvo devasya netu riti saptamīm // ManGS_1,6.2 //</l>\n</lg>\n\n<l>yajñiyānāṃ samidhāṃ trīṃ strīn samitpūlānupakalpya prāksviṣṭakṛtastiṣṭhanto vyāhṛtipūrvakaṃ khaṇḍilasyādītastribhi ranuvākairekaikena svāhākārāntābhirādadhati // ManGS_1,6.3 //</l>\n\n<l>āpodiṣṭīyābhiḥ kausitān mārjayitvā dhānābhir brābmaṇānsvasti vācayanti dhānābhir brāhmaṇānsvasti vācayanti // ManGS_1,6.4 //</l>\n\n<l>iti mānave ṣaṣṭhaḥ khaṇḍaḥ //6//</l>\n\n</div>\n<div>\n\n<p>saptamaḥ khaṇḍaḥ</p>\n\n<lg>\n<l>athopaniṣadarhāḥ /</l>\n<l>brahmacārī sucariti medhāvī karmakṛddhanadaḥ priyo vidhāṃ vā vidyāyānveṣyan // ManGS_1,7.1 //</l>\n</lg>\n\n<l>tāni tīrthāni brahmaṇaḥ // ManGS_1,7.2 //</l>\n\n<l>bhāryāṃ vindate // ManGS_1,7.3 //</l>\n\n<l>kṛttikā svāti pūrvairiti varayet // ManGS_1,7.4 //</l>\n\n<l>rohiṇīmṛgaśiraḥ śravaṇāśraviṣṭhottarāṇītyupayame tathodvāhe yadvā puṇyoktam // ManGS_1,7.5 //</l>\n\n<l>pañca vivāhakārakāṇi bhavanti vittaṃ rūpaṃ vidyā prajñā bāndhava iti // ManGS_1,7.6 //</l>\n\n<l>ekālābhe vittaṃ visṛjed dvitīyālābhe rūpaṃ tṛtīyālābhe vidyāṃ prajñāyāṃ bāndhava iti ca vivahante // ManGS_1,7.7 //</l>\n\n<l>bandhumatīṃ kanyāmaspṛṣṭamaithunā samānavarṇāsamānapravarāṃ yavīyasīṃ nagnikāṃ śreṣṭhām // ManGS_1,7.8 //</l>\n\n<l>vijñānamasyāḥ kuryādaṣṭau loṣṭhānāharesītā- loṣṭhaṃ vediloṣṭhaṃ dūrvāloṣṭhaṃ gomayaloṣṭhaṃ phalavato vṛkṣasyadhastālloṣṭhaṃ śmaśānaloṣṭha madhvaloṣṭhabhirīṇaloṣṭhamiti // ManGS_1,7.9 //</l>\n\n<l>devāgāre sthāpayitvātha kanyāṃ grāhayet yadi smaśānaloṣṭhaṃ gṛhṇīyādadhvaloṣṭhabhiriṇaloṣṭhaṃ vā no payamet // ManGS_1,7.10 //</l>\n\n<l>saṃjuṣṭāṃ dharmeṇopayaccheta brāhmeṇa śaulkena vā // ManGS_1,7.11 //</l>\n\n<l>śatamiti rathaṃ dadyāt gomithunaṃ vā // ManGS_1,7.12 //</l>\n\n<p>iti saptamaḥ khaṇḍaḥ /</p>\n\n</div>\n<div>\n\n<p>aṣṭamaḥ khaṇḍa</p>\n\n<l>paścādagneścatvāryāsanānyupakalpayīta // ManGS_1,8.1 //</l>\n\n<l>teṣūpaviśanti purastatpratyaṅmukho dātā paścātprāṅmukhaḥ pratigrahītā dāturuttarataḥ pratyaṅmukhī kanyā dakṣiṇata udaṅmukho mantrakāraḥ // ManGS_1,8.2 //</l>\n\n<l>teṣāṃ madhye prāk tūlāndarbhānastīryā kāṃsyamakṣatodakena pūrayitvā avidhavāsmai prayacchati // ManGS_1,8.3 //</l>\n\n<l>tatra hiraṇyam // ManGS_1,8.4 //</l>\n\n<l>aṣṭau maṅgalyānyāvedayati // ManGS_1,8.5 //</l>\n\n<l>maṅgalyānyuktā dadāmi pratigṛhṇāmīti trirbrahmadeyā pitā bhrātā vā dadyat // ManGS_1,8.6 //</l>\n\n<l>sahiraṇyānañjalīnāvapati dhanāya tvetidātā putrebhyastveti pratigrahītā tasmai pratyāvapati // ManGS_1,8.7 //</l>\n\n<l>caturvyatihṛtya dadāti // ManGS_1,8.8 //</l>\n\n<l>sāvitreṇa kanyāṃ pratigṛhya prajāpataya iti ca ka idaṃ kasmā adāditi sarvatrānuṣajati kāmaitatta itiyantam // ManGS_1,8.9 //</l>\n\n<l>samānā vā ākūtānīti saha japantyāntādanuvākasya // ManGS_1,8.10 //</l>\n\n<l>khe rathasya khe nasaḥ yugasya śatakrato apālamindrastriḥ pūrtyavakṛṇotsūryatvaca miti tenodakāṃsyena kanyāmabhiṣiñcet // ManGS_1,8.11 //</l>\n\n<l>iti aṣṭamaḥ khaṇḍaḥ //8//</l>\n\n</div>\n<div>\n\n<p>navamaḥ khaṇḍaḥ</p>\n\n<l>ṣaḍadhyārhā bhavantyṛtvigācāryo vivāhyo rājā snātakaḥ priyaśceti // ManGS_1,9.1 //</l>\n\n<l>aprākaraṇikānvā parisaṃvatsarādarhayanti // ManGS_1,9.2 //</l>\n\n<l>prākaraṇikāḥ kartāraḥ sadasyāśca vṛtāḥ // ManGS_1,9.3 //</l>\n\n<l>na jīvatpitṛkor'dhyaṃ pratigṛhṇīyāditiśrutirathavā pratigṛhṇīyāt // ManGS_1,9.4 //</l>\n\n<l>athainamarhayanti // ManGS_1,9. 5 //</l>\n\n<l>kāṃsye camase vā dadhi madhu cānīya varṣīyasā pidhāyācamanīyaprathamaiḥ pratipadyante // ManGS_1,9.6 //</l>\n\n<l>virājo dohosi virājo dohosi virājo dohamaśīya mayi dohaḥ padyāyai virājaḥ kalpatāmityekaika māhrimāṇaṃ pratīkṣate // ManGS_1,9.7 //</l>\n\n<l>sāvitreṇa viṣṭaraṃ pratigṛhya ahaṃ varṣma sadṛśānāmudyatāmiva sūryaḥ idaṃ tamabhitiṣṭhāmi yo mā kaścābhidāsatīti japati // ManGS_1,9.8 //</l>\n\n<l>rāṣṭrabhṛdasītyācārya āsandīmanumantrayate // ManGS_1,9.9 //</l>\n\n<l>mā tvā doṣa ityadhastātpādayorviṣṭaramupakarṣati // ManGS_1,9.10 //</l>\n\n<l>viṣṭara āsīnāyai kaikaṃ triḥ prāha // ManGS_1,9.11 //</l>\n\n<l>naiva bho ityāha nama ārṣeyāyeti śrutiḥ spṛśatyarghyam // ManGS_1,9.12 //</l>\n\n<p>pādyena pādau prakṣālya sāvitreṇa madhuparkaṃ pratigṛhya pratiṣṭhāpyavasāyya namo rudrāya pātrasade namo rudrāya pātrasada iti prādeśenādhyadhi pratidiśaṃ pradakṣiṇaṃ</p>\n\n<l>sarvato 'bhyuddiśati // ManGS_1,9.13 //</l>\n\n<l>madhuvātā ṛtāyata iti tisṛbhiraṅgulyā pradakṣiṇaṃ pratyṛcaṃ trirāyauti // ManGS_1,9.14 //</l>\n\n<l>amṛtopastaraṇamasītyupastarati // ManGS_1,9.15 //</l>\n\n<l>satyaṃ yaśaḥ śrīrmayi śrīḥśrayatāmiti madhuparkaṃ triḥ prāśnāti // ManGS_1,9.16 //</l>\n\n<l>amṛtāpidhānamasītyācāmati // ManGS_1,9.17 //</l>\n\n<l>suhṛde 'vaśiṣṭaṃ prayacchati // ManGS_1,9.18 //</l>\n\n<l>asi pāṇirgāṃ prāha // ManGS_1,9.19 //</l>\n\n<l>hato me pāpmānaṃ me hata oṃkuruta iti preṣyati // ManGS_1,9.20 //</l>\n\n<l>caturo brāhmaṇānnānāgotrān bhojayate // ManGS_1,9.21 //</l>\n\n<l>paśvaṅgaṃ pāyasaṃ vā kārayennāmāṃso madhuparka iti śrutiḥ // ManGS_1,9.22 //</l>\n\n<p>yadyutsṛjenmātā rudrāṇāṃ duhitā vasūnāṃ svasādityānāmamṛtasya nābhiḥ /</p>\n\n<lg>\n<l>pranuvocaṃ cikituṣe janāya māgā manāgā maditiṃ vaṅiṣṭa /</l>\n<l>bhurbhuvaḥ svarotmutsṛjatu tṛṇānyattu // ManGS_1,9.23 //</l>\n</lg>\n\n<l>athālaṃkāraṇamalaṃkaraṇamasi sarvasmā alaṃ me bhūyāsam // ManGS_1,9.24 //</l>\n\n<l>praṇāpānau me tarpaya udīnarūpe me tarpaya sucakṣā aha makṣibhyāṃ bhūyāsaṃ suvarcā mukhena suśrutkarṇābhyāṃ bhūyāsāmiti yatāliṅgamaṅgāni saṃspṛśati // ManGS_1,9.25 //</l>\n\n<l>atha gandhotsadane vāsasī // ManGS_1,9.26 //</l>\n\n<p>paridhāsye yaśo dhāsye dīrghāyutvāya jaradaṣṭirastu</p>\n\n<p>śataṃ jīvemaśaradaḥ purūcī rīyaspoṣamabhisaṃvyayiṣye</p>\n\n<p>yaśasā mādyāvā pṛthivī yaśasendrā bṛhaspatī</p>\n\n<p>yaśo bhagaśca māriṣadyaśo mā prati mucyatāmaṃ</p>\n\n<l>ityahataṃ-vāsaḥ paridhatte // ManGS_1,9.27 //</l>\n\n<l>kumāryāḥ pramadane bhagamaryamaṇaṃ pūṣaṇaṃ tvaṣṭāramiti yajati // ManGS_1,9.28 // /</l>\n\n<l>prāksviṣṭakṛtaścatasro avidhavā nandīrupavādayanti // ManGS_1,9.29 //</l>\n\n<l>abhyantare kautuke devapatnīrjayati // ManGS_1,9.30 //</l>\n\n<l>iti navamaḥ khaṇḍaḥ //9//</l>\n\n</div>\n<div>\n\n<p>daśamaḥ khaṇḍaḥ</p>\n\n<l>prāgudañcaṃ lakṣaṇamuddhṛtyāvokṣya sthaṇiḍalaṃ gomayenopalipya maṇḍalaṃ caturasraṃ vā agniṃ nirmathyābhimukhaṃ praṇayet tatra brahmopaveśanam // ManGS_1,10.1 //</l>\n\n<l>darbhāṇāṃ pavitre mantravadutpādyemaṃstoma marhata ityagniṃ parisamuhya paryukṣya paristīrya paścādagnerekavadbahiḥstṛṇāti // ManGS_1,10.2 //</l>\n\n<l>udakprāktūlāndarbhānprakṛṣya dakṣiṇāṃstathottarānagreṇāgniṃ dakṣiṇairuttarānavastṛṇāti // ManGS_1,10.3 //</l>\n\n<l>dakṣiṇato 'gnerbrahmaṇe saṃstṛṇātyaparaṃ yajamānāya paścārjjhe patnyai aparamaparaṃśākhodakadhārayorlājā dhāryāśca paścādyugadhārasya ca // ManGS_1,10.4 //</l>\n\n<l>syonā pṛthivi bhavetyetayāvasthāpya śamīmayīḥ śamyāḥ kṛtvāntagorṣṭhe 'gnimupasamādhāya bhartā bhāryāmabhyudānayati // ManGS_1,10.5 //</l>\n\n<p>vāsasonte gṛhītvā-</p>\n\n<l>'aghora cakṣurapatighnyedhi śivā paśubhyaḥ sumanāḥ suvarcāḥ vīrasūdervakāmā syonā śaṃ no bhava dvipade śaṃ catuṣpade' ityabhiparigṛhyābhyudānayati // ManGS_1,10.6 //</l>\n\n<l>uttareṇa rathaṃ vānovānuparikramyāntareṇa jvalanavahanāvatikramya dakṣiṇāsyāṃ dhuryuttarasya yugatanmano 'dhastātkanyāmavasthāpya śamyāmutkṛṣya hiraṇyamantardhāya hiraṇyavarṇāḥ śucaya iti tisṛbhiradbhirabhiṣicya ajtraiva bāṇaśabdaṃ kuruteti preṣyati // ManGS_1,10.7 //</l>\n\n<p>athāsyai vāsaḥ prayacchati-</p>\n\n<p>yā akṛntanyā atanvanyā āvanyā avāharan</p>\n\n<p>yāścāgnādevyo 'ntānabhito 'tatananta /</p>\n\n<l>tāstvādevyo jarase saṃvyayantvāyuṣmatīdaṃ paridhatsva vāsaḥ-ityahataṃ vāsaḥ- paridhāpyānvārabhyādhārāvājyabhāgau hutvā agnaye janavide svāhetyuttarārdhe juhoti somāya janavide svāheti dakṣiṇārddhe gandharvāya janavide svāheti madhye // ManGS_1,10.8 //</l>\n\n<l>yukto vaha yadākūtamiti dvābhyāmagniṃyojayitvā nakṣatramiṣṭvā nakṣatradevatāṃyajettithiṃ tithidevatāmṛtudevatāṃ ca // ManGS_1,10.9 //</l>\n\n<p>somodadadgandharvāya gandharvo dadadagnaye /</p>\n\n<p>raviṃ ca putrāṃścādādagnirmahyamatho imām</p>\n\n<p>agnirasyāḥ prathamo jātavedāḥ</p>\n\n<p>so 'syāḥ prajñā muñcatu mṛtyupāśāt /</p>\n\n<p>tadidaṃ rājā varuṇo 'numanyatām /</p>\n\n<p>yathedraṃstrīpautramaganma rudriyāya svāha-</p>\n\n<l>iti hiraṇyagarbha ityaṣṭābhiḥ pratyṛcamājyāhutīrjuhuyāt // ManGS_1,10.10 //</l>\n\n<lg>\n<l>yena ca karmaṇecachettatra ca jayān juhuyāt jayānāṃca śrutistāṃ yatoktām /</l>\n<l>ākūtyai tvā svāhā, bhūtyai tvā svāha, prayuje tevā svāha, nabhase tvā svāha, aryambhaṇe tvā svāha, samṛdhyai tvā svāha, jayāyai tvā svāha, kāmāya tvā svāhetyṛcā stomaṃ prajāpataya iti ca // ManGS_1,10.11 //</l>\n</lg>\n\n<l>śuciḥ pratyaṅṅupayantā tāṃsamīkṣasvetyāha // ManGS_1,10.12 //</l>\n\n<p>tasyāṃ samīkṣamāṇāyāṃ japati--</p>\n\n<p>mama vrate te hṛdayaṃ dadhātu mama cittamanucittaṃ te 'stu</p>\n\n<l>mama vācamekamanā juṣasva prajāpatiṣṭhvā niyunaktumahyam-iti // ManGS_1,10.13 //</l>\n\n<l>kā nāmāsītyāda // ManGS_1,10.14 //</l>\n\n<p>nāmadheye</p>\n\n<p>prokte devasya tvā savituḥ prasave 'śvinorbāhubhyāṃ pūṣṇo hastābhyāṃ hastaṃ gṛhṇābhyasāviti hastaṃ gṛhṇannāma gṛhṇāti /\nprāṅmukhyāḥ prātyāṅmuka ūrdhvastiṣṭannāsīnāyā dakṣiṇa muttānaṃ dakṣiṇena nīcārikta mariktena- yathendrohastamagrahīt savitā varuṇo bhagaḥ /</p>\n\n<p>gṛhṇāmi te sau bhagatvāya hastaṃ mayā patyā jaradṛṣṭiryathā sat //</p>\n\n<p>bhago aryamā savitā purandhir mahyaṃ tvādurgārhapatyāya dovāḥ /</p>\n\n<p>yāgre vāk samavadata purā devāsurebhyaḥ /</p>\n\n<p>tāmadya gāthāṃ gāsyāmo yā strīṇāmuttamaṃ manaḥ /</p>\n\n<p>sarasvati predamava subhage vājinīvati</p>\n\n<p>yāṃ tvā viśvasya bhūtasya bhavyasya prāgāyāmyasyāgrataḥ /</p>\n\n<p>amoha masmi sā tvaṃ sā tvamasyāpyamoham //</p>\n\n<p>dyau rahaṃ pṛthivi tvamṛk tvamasi sāmāham //</p>\n\n<p>retoha masmi reto dhattam //</p>\n\n<p>tā eva vivāhāvahai puṃse putrāya karttavai /</p>\n\n<p>śrīye putrāya vedhavai //</p>\n\n<p>rāyasyoṣayā suprajāstvāya suvīryāya //</p>\n\n<l>iti // ManGS_1,10.15 //</l>\n\n<p>abhidakṣiṇamānīyāgneḥ paścāt---</p>\n\n<p>etamaśmānamātiṣṭatamaśmeva yuvāṃ sthiro bhavatam</p>\n\n<p>kṛṇvantu viśve devā āyurvā śaradaḥ śatam /</p>\n\n<l>iti dakṣiṇābhyāṃ pabhdyāmaśmānamāsthāpayati // ManGS_1,10.16 //</l>\n\n<p>yathendraḥ sahendrāṇyā avāruhad gandhamādanāt /</p>\n\n<p>evaṃ tvamasmādaśmano avaroha saha patnyā //</p>\n\n<lg>\n<l>ārohasva same pādau pra pūrvyāyuṣmatī kanye putravatī bhava /</l>\n<l>ityevaṃ dvirāsthāpayati // ManGS_1,10.17 //</l>\n</lg>\n\n<l>catuḥ pariṇayati // ManGS_1,10.18 //</l>\n\n<l>samitaṃ saṃkalpethāmiti paryāye paryāye brahmā brahmajapaṃ japet // ManGS_1,10.19 //</l>\n\n<l>iti daśamaḥ khaṇḍaḥ //10//</l>\n\n</div>\n<div>\n\n<p>ekādaśaḥ khaṇḍaḥ</p>\n\n<l>tato yathārthaṃ karmasannipāto vijñeyaḥ // ManGS_1,11.1 //</l>\n\n<l>aryamṇe 'gnaye pūṣṇe 'gnaye varuṇāya ca vrīhīn yavānvābhinirūpya prokṣya lājā bhṛjati // ManGS_1,11.2 //</l>\n\n<l>mātre prayacchati sa jātāyā avidhavāyai // ManGS_1,11.3 //</l>\n\n<l>athāsyai dvitīyaṃ vāsaḥ prayacchati tenaiva mantreṇa // ManGS_1,11.4 //</l>\n\n<l>darbharajvā indraṇyāḥ saṃnahanamityantau samāyamya pumāṃsaṃ granthiṃ bandhnāti // ManGS_1,11.5 //</l>\n\n<p>saṃ tvā nahyāmi payasā pṛthivyāḥ saṃtvā nahyāmyadbhiroṣadhībhiḥ /</p>\n\n<lg>\n<l>saṃ tvā nahyāmi prajayā dhanena sā sannaddhā sunuhi bhāgadheyam /</l>\n<l>itiyantarato vastrasya yoktreṇa kanyāṃ saṃnahyate // ManGS_1,11.6 //</l>\n</lg>\n\n<l>athainānyupakalpayate śūrpāṃ lājā iṣīkā aśmāna māñjanam // ManGS_1,11.7 //</l>\n\n<l>catasṛbhirdarbheṣīkābhiḥ śareṣīkābhirvā samuñajābhiḥ satūlābhirityekaikayā traikakubhasyāñjanasya saṃnikṛṣya vṛtrasyāsi kanīniketi bharturdakṣiṇamakṣi triḥ prathama māṅkte tathā paraṃ tathā patnyāḥ śeṣeṇa tūṣṇīm // ManGS_1,11.8 //</l>\n\n<p>diśi śalākāḥ pravidhyati yāni rakṣāṃsyabhito vrajantyasyā vadhvā agnisakāśa māgacchantyāḥ teṣāmahaṃ pratividhyāmi cakṣuḥ svasti vadhvai</p>\n\n<p>bhūtapatirdadhātu //</p>\n\n<l>iti // ManGS_1,11.9 //</l>\n\n<l>lājāḥ paścādagnerupasādya śamīparṇaiḥ saṃyujya śūrpe samaṃ caturdhā vibhajyāgreṇāgniṃ paryāhṛtya lājādhāryai prayacchati // ManGS_1,11.10 //</l>\n\n<l>lājā bhrātā brahmacārī vāñjalināñjalyorāvapati // ManGS_1,11.11 //</l>\n\n<p>upastaraṇābhidhāraṇaiḥ saṃpātaṃ tā avicchinnairjuhutaḥ /</p>\n\n<p>aryamṇaṃ nu devaṃ kanyā agnimayakṣata</p>\n\n<p>sosmāndevor'yamā preto muñjātu māmutaḥ svāhā //</p>\n\n<p>tubhyamagne paryavahantsūryāṃvahatunā saha //</p>\n\n<p>punaḥ patibhyo jāyāṃ dā agneḥ prajayā saha //</p>\n\n<p>punaḥ patnī magniradādāyuṣā saha varcasā /</p>\n\n<p>dīrghāyurasya yaḥ patirjīvāti śaradaḥ śatam //</p>\n\n<p>iyaṃ nāryupabrūte 'gnaulājānāvapantikā /</p>\n\n<l>dīrdhāyurastu me patiredhantāṃ jñātayo mameti // ManGS_1,11.12 //</l>\n\n<l>evaṃ pūṣaṇaṃ nu devaṃ varuṇaṃ nu devam // ManGS_1,11.13 //</l>\n\n<l>yena dyau rugretyādaya udvāhe homā jayābyātānāḥ saṃtatihomā rāṣṭrabhṛtaśca // ManGS_1,11.14 //</l>\n\n<lg>\n<l>ākūtāya svāheti jayāḥ prācī digvasanta ṛturityabhyātānāḥ /</l>\n<l>prāṇādāpānaṃ saṃtanviti saṃtatihomā ṛtā ṣāḍṛtadhāmeti dvādaśarāṣṭrabhṛtaśca // ManGS_1,11.15 //</l>\n</lg>\n\n<l>trātāramindraṃ viśvādityā iti māṅgalye // ManGS_1,11.16 //</l>\n\n<l>lājāḥ kāme na caturthāṃsviṣṭakṛtamiti // ManGS_1,11.17 //</l>\n\n<p>athaināṃ prācīṃ saptapadāni prakramayatyekamiṣe dve ūrje trīṇi prajābhyaścatvāri rāyaspoṣāya pañca bhavāya ṣaḍṭatubhyaḥ--</p>\n\n<lg>\n<l>sakhā saptadībhava sumṛḍīkā sarasvatī /</l>\n<l>mā te vyoma saṃdṛśī //</l>\n</lg>\n\n<l>viṣṇustvā munnayatviti sarvatrānuṣajati // ManGS_1,11.18 //</l>\n\n<l>paścādagre rohite carmaṇyānajuḍuhe prāggrīve lomato darbhānāstīrya teṣu vadhūmupaveśayatyapi vā darbheṣveva // ManGS_1,11.19 //</l>\n\n<lg>\n<l>imaṃviṣyāmi varuṇasya pāśaṃ yajjagrantha savitā satyadharmā /</l>\n<l>dhātuśca yonau sukṛtasya loke riṣṭāṃ mā saha patyā dadhātu //</l>\n</lg>\n\n<l>iti yokrapāśaṃ viṣāya vāsaso 'nte badhnāti // ManGS_1,11.20 //</l>\n\n<l>anumatibhyāṃ vyāhṛtibhyaśca tvanno agne , ayāścāgnesīti ca // ManGS_1,11.21 //</l>\n\n<l>śamīmayīstisro 'ktāḥ samidhaḥ samudrādūrbhirityetābhistisṛbhiḥ svāhākārāntābhirādadhāti // ManGS_1,11.22 //</l>\n\n<l>akṣata saktūnāṃ dadhnaśca samavadāyedaṃ haviḥ prajananaṃ ma iti hutyājyenābhijuhoti // ManGS_1,11.23 //</l>\n\n<l>kumbhādudakenāpohiṣṭhīyābhirmārjayante // ManGS_1,11.26 //</l>\n\n<l>varo dakṣiṇā // ManGS_1,11.27 //</l>\n\n<l>ityekādaśaḥkhamḍaḥ //11//</l>\n\n</div>\n<div>\n\n<p>dvādaśaḥ khaṇḍaḥ</p>\n\n<p>sumaṅgalīriyaṃ vadhūrimāṃ sametapaśya</p>\n\n<p>saubhāgyamasyai datvāyāthāstvaṃ viparetana //</p>\n\n<l>iti prekṣakānvrajato 'numantrayate // ManGS_1,12.1 //</l>\n\n<l>atraiva sīmantaṃ karoti trīśyetayā śalalyā samūlena vā darbheṇa senāhanāmetyetayā // ManGS_1,12.2 //</l>\n\n<p>athābhyañjanti--</p>\n\n<p>abhyajyakeśān sumanasyamānāḥ prajāvarīryaśase bahuputrā aghorāḥ /</p>\n\n<p>śivā bhartuḥ śvaśurasyāvadāyāyuṣmatīḥ śvaśvamatīścirāyuḥ //</p>\n\n<l>iti // ManGS_1,12.3 //</l>\n\n<p>jīvorṇayopasamasyati-</p>\n\n<p>samasya keśānavṛjinānaghorān śikhā sakhībhyo bhava sarvābhyaḥ /</p>\n\n<p>śivā bhava sukulohyamānāśivā janeṣu sahavāhaneṣu //</p>\n\n<l>iti // ManGS_1,12.4 //</l>\n\n<l>athaino dadhimadhu samaśruto yadvā haviṣyaṃ syāt // ManGS_1,12.5 //</l>\n\n<l>tasya svasti vācayitvā samānā vā ākūtānīti saha japanti // ManGS_1,12.6 //</l>\n\n<l>ubau saha prāśnītaḥ // ManGS_1,12.7 //</l>\n\n<l>iti dvādaśaḥ khaṇḍaḥ //12//</l>\n\n</div>\n<div>\n\n<p>trayodaśaḥ khaṇḍaḥ</p>\n\n<l>puṇyāhe yuṅkte // ManGS_1,13.1 //</l>\n\n<l>yuñjanti bradhnamiti dvābhyāṃ yujyamānamanumantrayate dakṣiṇamathottaram // ManGS_1,13.2 //</l>\n\n<l>ahatena vāsasā darbhairvā rathaṃ saṃmārṣṭi // ManGS_1,13.3 //</l>\n\n<l>ahkūnyaṅkāvabito rathaṃ ye dhāvantā vātā agnimabhiye saṃcaranti dūre hetiḥ patatrī vājinī vāṃste no 'gnayaḥ paprayaḥ pālayantu iti cakre abhimantrayate // ManGS_1,13.4 //</l>\n\n<l>vanaspate viḍvaṅga itiyadhiṣṭānam // ManGS_1,13.5 //</l>\n\n<p>sukiṃ śukraṃ śalmaliṃ viśvarūpaṃ hiraṇyavarṇaṃ suvṛtaṃ sucakram āroha sūrye amṛtasya lokaṃ syonaṃ patye vahataṃ, kṛṇuṣva //</p>\n\n<l>ityārohayati // ManGS_1,13.6 //</l>\n\n<lg>\n<l>anumāyantu devatā anubrahma suvīryam /</l>\n<l>anukṣatraṃ tu yadbalamanumāmaitu madyaśaḥ //</l>\n</lg>\n\n<l>iti prāṅabhiprayāya pradakṣiṇamāvartayati // ManGS_1,13.7 //</l>\n\n<lg>\n<l>pratimāyantu devatāḥ pratibrahma suvīryam /</l>\n<l>pratikṣatraṃ tu yadbalaṃ prati māmaitu yadyaśaḥ //</l>\n</lg>\n\n<l>iti yathāstaṃ yanta manumantrayate // ManGS_1,13.8 //</l>\n\n<l>amaṅgalyaṃ cedatikrāmati anumāyantviti japati // ManGS_1,13.9 //</l>\n\n<l>namo rudrāya grāmasada iti grāme imā rudrāyeti ca // ManGS_1,13.10 //</l>\n\n<lg>\n<l>'namo rudrāyaika vṛkṣasada' ityekavṛkṣe /</l>\n<l>'ye vṛkṣeṣu śiṣpañjarā' iti ca // ManGS_1,13.11 //</l>\n</lg>\n\n<lg>\n<l>'namo rudrāya śmāśānasada' iti śmaśāne /</l>\n<l>'ye bhūtānā madhipataya' iti ca // ManGS_1,13.12 //</l>\n</lg>\n\n<lg>\n<l>'namo rudrāya catuṣpathasada' iti catuṣpathe /</l>\n<l>'ye pathāṃ pathi rakṣaya' iti ca // ManGS_1,13.13 //</l>\n</lg>\n\n<lg>\n<l>'namo rudrāya tīrthasada' iti tīrthe /</l>\n<l>'ye tīrthāni pracarantīti' ca // ManGS_1,13.14 //</l>\n</lg>\n\n<p>yatrāpastaritavyā āsīditi samudrāya vaiṇave sindhūnāṃ pataye namaḥ /\n<lg>\n<l>namo nadīnāṃ sarvāsāṃ patye /</l>\n<l>viśvāhā juṣatāṃ viśvakarmaṇāmidaṃ haviḥ svaḥ svāhetyapsūdakāñjalīnninayati /</l>\n<l>amṛtaṃ vā āsye juhomyāyuḥ prāṇe 'pyamṛtaṃ brahmaṇā saha mṛtyuntarati /</l>\n<l>prāsahāditi riṣṭiriti muktiriti mukṣīyamāṇaḥ sarvaṃ bhayaṃ nudasva svāheti triḥ parimṛjyācāmati // ManGS_1,13.15 //</l>\n</lg></p>\n\n<l>yadi nāvā taret sutrāmāṇamiti japet // ManGS_1,13.16 //</l>\n\n<l>yadi rathākṣaḥ śamyāṇīvā riṣyetānyadvā rathāṅgaṃ tatraivāgnibhupasamādhāya jayaprabhṛtibhirhutvā sumaṅgalīriyaṃ vadhūriti japet vadhvā saha vadhūṃ sameta paśyata // ManGS_1,13.17 //</l>\n\n<p>vyutkrāma panthāṃ jaritāṃ javena śivena vaiśvānara iḍyāsyāgrataḥ /</p>\n\n<p>ācāryo yena yena pathā prayāti tena tena saha //</p>\n\n<l>ityubhāvevokrāmataḥ // ManGS_1,13.18 //</l>\n\n<l>gobhiḥ sahāstāmite grāmaṃ praviśanti brāhmaṇavacanādvā // ManGS_1,13.19 //</l>\n\n<l>iti trayodaśaḥ khaṇḍaḥ //13//</l>\n\n</div>\n<div>\n\n<p>caturdaśaḥ khaṇḍaḥ</p>\n\n<l>aparasminnahaḥ saṃdhau gṛhānpratipādayīta // ManGS_1,14.1 //</l>\n\n<l>pratibrahmanniti pratyavarohati // ManGS_1,14.2 //</l>\n\n<l>maṅgalāni prādurbhavanti // ManGS_1,14.3 //</l>\n\n<l>goṣṭhātsantatāmulaparājiṃ stṛṇāti // ManGS_1,14.4 //</l>\n\n<p>rathādadhyopāsanāt--</p>\n\n<p>yeṣvadhyeti pravasanyeṣu saumanasaṃ mahat /</p>\n\n<p>tenopavhayāmahe te no jānantvāgatam //</p>\n\n<l>iti tayābhyupaiti // ManGS_1,14.5 //</l>\n\n<p>gṛhānahṃ sumanasaḥ prapadye vīraṃ hi vīravataḥ suśevā</p>\n\n<p>irāṃvahantī ghṛtamukṣamāṇāsteṣvahaṃ sumanāḥ saṃ vasāma //</p>\n\n<l>ityabhyāhitīgniṃsohakaṃ sauṣadhamāvasathaṃ pratipadyate rohiṇyā mūlena vā yadvā puṇyoktam // ManGS_1,14.6 //</l>\n\n<l>paścādagne rohite carmaṇyānaḍuhe prāggrīve lomato darbhānastīrya teṣu vadhūmupaveśayatyapi vā darbheṣveva // ManGS_1,14.7 //</l>\n\n<p>athāsyai brahmacārimamupastha āveśayati-</p>\n\n<p>somenādityā balinaḥ somena pṛthivī mahī</p>\n\n<p>asau nakṣatrāṇāmeṣāmupasthe soma āhitaḥ //</p>\n\n<l>iti // ManGS_1,14.8 //</l>\n\n<l>athāsya tilataṇḍulānāṃ phalamiśrāṇāmañjaliṃ pūrayitvotthāpyāthāsyai dhrumaruṅatīṃ jīvattīṃ saptaṛṣīniti darśayet // ManGS_1,14.9 //</l>\n\n<p>acyutā dhruvā dhruvapatnī druvaṃ paśyema sarvataḥ</p>\n\n<p>dhruvāsaḥ parvatā ime dhruvā strī patikuleyam //</p>\n\n<l>iti tasyāṃ samīkṣamāṇāyāṃjapati // ManGS_1,14.10 //</l>\n\n<lg>\n<l>śvabhūte prājāpatyaṃ payasi sthālīpākaṃ śrapayitvā tasya juhoti /</l>\n<l>ājyaśeṣe dadhisamānīya tena hutaśeṣaṇa // ManGS_1,14.11 //</l>\n</lg>\n\n<p>cakrīvānaḍuhau vā me vāṅmaitu te manaḥ</p>\n\n<p>cākravākaṃ saṃ vananaṃ tannau saṃ vananaṃ kṛtam-</p>\n\n<l>iti yajamānastriḥ prāśnātyavaśiṣṭaṃ tūṣṇīṃ patnī // ManGS_1,14.12 //</l>\n\n<l>aparānhe piṇḍapitṛyajñaḥ sa vyākhyātaḥ // ManGS_1,14.13 //</l>\n\n<l>saṃvatsaraṃ brahmacaryaṃ carato dvādaśarātraṃ trirātramekakarātraṃ vā // ManGS_1,14.14 //</l>\n\n<l>athāsyai gṛhān visṛjet // ManGS_1,14.15 //</l>\n\n<p>yokrāśaṃ viṣāya tau saṃnipātayet-</p>\n\n<p>apaśyaṃ tvā manasā dīdhyānāṃ svāyāṃ tanuṃṛtviye bādhamānām /</p>\n\n<p>upa māmuccā yuvatirbabhūyāḥ prajāyasva prajāyasva prajayā putrakāme //</p>\n\n<p>prajāpatistanvaṃ me juṣasva tvaṣṭā devaiḥ sahamāna indraḥ /</p>\n\n<p>viśvedevairṛtubhiḥ saṃ vidānaḥ puṃsāṃ bahūnāṃ mātarau syāva //</p>\n\n<p>ahaṃ garbha madadhāmoṣadhīṣvahaṃ viśveṣu bhuvaneṣvantaḥ /</p>\n\n<p>ahaṃ prajā ajanayaṃ pṛthivyā haṃ janibhyo aparīṣu putrān //</p>\n\n<l>iti stryādivyatyāsaṃ japati // ManGS_1,14.16 //</l>\n\n<l>karaditi bhasahamabhibhṛśati // ManGS_1,14.17 //</l>\n\n<l>jananītyupajananamaṃ // ManGS_1,14.18 //</l>\n\n<l>bṛhaditi jātaṃ pratiṣṭhitam // ManGS_1,14.19 //</l>\n\n<l>etena dharmeṇa ṛtāvṛtau saṃnipātayet // ManGS_1,14.20 //</l>\n\n<l>iti caturdaśaḥ khaṇḍaḥ //14//</l>\n\n</div>\n<div>\n\n<p>pañcadaśaḥ khaṇḍaḥ</p>\n\n<p>tṛtīye garbhamāse araṇī āhṛtya ṣaṣṭhe 'ṣṭhame vā jayaprabhṛtibhirhutvā paścādagnerdarbheṣvāsīnīyāḥ patnyāḥ sarvān pramucya keśānnavanītenābhyajya--\n<l>triśyenayā śalalyā śamīśākhayā ca sa palāśayā punaḥ patnīmagniradāditi sīmantaṃ karoti // ManGS_1,15.1 //</l></p>\n\n<l>iti pañcadaśaḥ khaṇḍaḥ //15//</l>\n\n</div>\n<div>\n\n<p>ṣoḍaśaḥ khaṇḍaḥ</p>\n\n<l>aṣṭhame garbhamāse jayaprabhṛtibhirhurvā phalaiḥ snāpasitvā yā oṣadhaya ityanuvākenāhatena vāsasā pracchādya gandhapuṣpairalaṃkṛtya phalāni kaṇṭhe vai saṃsṛjyāgniṃ pradakṣiṇaṃ kuryāt // ManGS_1,16.1 //</l>\n\n<l>prajāṃ me naryapāhīti mantreṇopasthānaṃ kṛtvā guṇavato brāhmaṇān bhojayet // ManGS_1,16.2 //</l>\n\n<l>phalāni dakṣiṇā dadyāt // ManGS_1,16.3 //</l>\n\n<l>tataḥ svastyayanaṃca // ManGS_1,16.4 //</l>\n\n<l>yo gurustamarhayet // ManGS_1,16.5 //</l>\n\n<l>iti ṣoḍaśaḥ khaṇḍaḥ //16//</l>\n\n</div>\n<div>\n\n<p>saptadaśaḥ khaṇḍaḥ</p>\n\n<l>putre jāte varaṃ dadāti // ManGS_1,17.1 //</l>\n\n<l>araṇibhyāmagniṃ mathitvā tasminnāyuṣyahomāñ duhuyāt // ManGS_1,17.2 //</l>\n\n<l>agnerāyurasītyanuvākena pratyṛcaṃ pratiparyāyamekaviṃśatimājyāhutīrjuhoti // ManGS_1,17.3 //</l>\n\n<l>ājyaśeṣe dadhimadhvapo hiraṇyaśakalenopahatya triḥ prāśāpayati // ManGS_1,17.4 //</l>\n\n<p>aśmā bhava paraśurbhava hiraṇyamastṛtaṃ bhava</p>\n\n<p>vedo vai putranāmāsi sajīva śaradaḥ śatam //</p>\n\n<l>iti prādeśenādhyadhi pratimukhaṃ pradakṣiṇaṃ sarvato 'bhyuddhiśati // ManGS_1,17.5 //</l>\n\n<p>palāśasya madhyaparṇaṃ praveṣṭya tenāsya karṇayorjapet--\n<l>bhūste dadāmīti dakṣiṇe bhuvastedadāmīti savye svaste dadāmīti dakṣiṇe bhūrbhuvaḥ- svaste dadāmīti savye // ManGS_1,17.6 //</l></p>\n\n<l>iṣaṃ pinvorjaṃ pinveti stanau pradhāpayet // ManGS_1,17.7 //</l>\n\n<l>iti saptadaśaḥ khaṇḍaḥ //17//</l>\n\n</div>\n<div>\n\n<p>aṣṭādaśaḥ khaṇḍaḥ</p>\n\n<l>daśamyāṃ rātryāṃ putrasya nāma dadhyād ghoṣavadādyantarantasthaṃ dvayakṣaraṃ caturakṣaraṃvā tryakṣaraṃ dāntaṃ kumārīṇām // ManGS_1,18.1 //</l>\n\n<l>tenābhivādayituṃ tyatkā piturnāmadheyaṃ yaśasyaṃ nāmadheyaṃ devatāśrayaṃ nakṣatrāśrayaṃ devatāyāśca pratyakṣam pratiṣiddham // ManGS_1,18.2 //</l>\n\n<l>snātvā sahaputro 'bhyupaiti // ManGS_1,18.3 //</l>\n\n<l>athainamabhibhṛśati-'agneṣṭvā tejasā sūryasya varcasā viśveṣāṃ tvā devānāṃ kratunābhibhṛśāmīti prakṣālitapāṇirnavanītenābhyājyāgnau pratāpya brāhmaṇāya procyabhibhṛsediti śrutiḥ // ManGS_1,18.4 //</l>\n\n<l>varaṃ kartre dadāti // ManGS_1,18.5 //</l>\n\n<p>aṅgādaṅgātsaṃbhavasi hṛdayādadhijāyase\nātmā vai putranāmāsi sa jīva śaradaḥ śatam //</p>\n\n<l>iti pravāsādetya putrasya mūrddhani japet // ManGS_1,18.6 //</l>\n\n<l>na madhumāṃse prāśnīyādāpaśubandhāt // ManGS_1,18.7 //</l>\n\n<l>saṃvatsare cājāvibhyāmagnidhanvantarī yajet // ManGS_1,18.8 //</l>\n\n<l>iti aṣṭādaśaḥ khaṇḍaḥ //18//</l>\n\n</div>\n<div>\n\n<p>ekonaviṃśaḥ khaṇḍaḥ</p>\n\n<l>athādityadarśanam // ManGS_1,19.1 //</l>\n\n<l>caturthe māsi payasi stālīpākaṃ śrapayitvā tasya juhoti // ManGS_1,19.2 //</l>\n\n<p>ādityaḥ śukra</p>\n\n<l>udagātpurastāddhaṃ saḥ śuciṣad yadedenamiti sūryasya juhoti // ManGS_1,19.3 //</l>\n\n<p>udutyaṃ jātavedasamityetayopasthāyādityābhimukhaṃ darśayet--</p>\n\n<p>'namaste astu bhagavān śataraśme tamonuda /</p>\n\n<lg>\n<l>jahi me devadaurbhāgyaṃ saubhāgyena māṃ saṃyojayasva' /</l>\n<l>--iti // ManGS_1,19.4 //</l>\n</lg>\n\n<l>atha brāhmaṇa tarpaṇam // ManGS_1,19. 5 //</l>\n\n<l>ṛṣabho dakṣiṇā // ManGS_1,19.6 //</l>\n\n<l>ityūnaviṃśaḥ khaṇḍaḥ //19//</l>\n\n</div>\n<div>\n\n<p>viṃśatitamaḥ khaṇḍaḥ</p>\n\n<l>athānnaprāśanam // ManGS_1,20.1 //</l>\n\n<l>pañcame ṣaṣṭhe vā māsi payasi sthālīpākaṃ śrapayitvā snātamalaṅkṛtamahatena vāsasā pracchādyānnapate 'nnasya no dehīti hutvā hiraṇyena prāśayedannātparisruta ityṛcā // ManGS_1,20.2 //</l>\n\n<l>ratnasuvarṇopaskaraṇāyudhāni darśayet // ManGS_1,20.3 //</l>\n\n<l>yadīcchettadupasaṃgṛhṇīyāt // ManGS_1,20.4 //</l>\n\n<l>tato brāhmaṇa bhojanam // ManGS_1,20.5 //</l>\n\n<l>vāso dakṣiṇā // ManGS_1,20.6 //</l>\n\n<l>iti viṃśaḥ khaṇḍaḥ //20//</l>\n\n</div>\n<div>\n\n<p>ekaviṃśatitamaḥ khaṇḍaḥ</p>\n\n<p>tṛtīyasya varṣasya bhūyiṣṭe gate cūḍāḥ kārayet //</p>\n\n<l>udagayane jyautsne puṇye nakṣatre 'nyatra navābhyām // ManGS_1,21.1 //</l>\n\n<p>jayaprabhṛtirhutvā--</p>\n\n<p>'uṣṇena vāyurudakenedyajamānasyāyuṣā\nsavitā varuṇodadhadyajamānāya dāśuṣe'</p>\n\n<l>ityuṣṇā apo 'bhimantrayate // ManGS_1,21.2 //</l>\n\n<p>aditiḥ keśānvapatvāya udantu jīvase\ndhārayatu prajāpatiḥ punaḥ punaḥ svastaye' //</p>\n\n<l>ityabhyundati // ManGS_1,21.3 //</l>\n\n<l>oṣadhe trāyasvaināmiti dakṣiṇāsminkeśānte darbhamantardadhāti // ManGS_1,21.4 //</l>\n\n<l>svadhite mainaṃhisīriti kṣuraṇābhinidadhāti // ManGS_1,21.5 //</l>\n\n<lg>\n<l>yenāvapatsavitā kṣureṇa somasya rājño varuṇasya keśān /</l>\n<l>tena brāhmaṇo vapatvāyuṣmānayaṃ jaradaṣṭhirastu //</l>\n</lg>\n\n<lg>\n<l>yena pūṣā bṛhaspaterindriyasya cāyuṣe 'vapat /</l>\n<l>tena te vapāmyāyuṣe dīrdhāyutvāya jīvase //</l>\n</lg>\n\n<lg>\n<l>yena bhūyaścaratyayaṃ jyokca paśyati sūryaḥ /</l>\n<l>tena te vapāmyāyuṣe suślokyāya svastaye //</l>\n</lg>\n\n<l>iti tisṛbhistriḥ pravapati // ManGS_1,21.6 //</l>\n\n<lg>\n<l>yatkṣureṇa vartayatā sutejasā vaptarvapasi keśān /</l>\n<l>śundhi śiro māsyāyuḥ pramorṣīḥ //</l>\n</lg>\n\n<l>iti lauhāyasaṃ kṣuraṃ keśāvāpāya prayacchati // ManGS_1,21.7 //</l>\n\n<lg>\n<l>mā te keśānanugādvarca etattathā dhātā dadhātu te /</l>\n<l>tubhyamindro varuṇo bṛhaspatiḥ savitā varcā ādadhuḥ //</l>\n</lg>\n\n<l>iti pravapato 'numantrayate // ManGS_1,21.8 //</l>\n\n<l>suhṛtparigrāhaṃ haritagośakṛtpiṇḍe samavacinoti // ManGS_1,21.9 //</l>\n\n<lg>\n<l>uptvāya keśānvaruṇāsya rājño bṛhaspatiḥ savitā viṣṇuragniḥ /</l>\n<l>tebhyo nidhānaṃ mahataṃ na vidannantarā dyāvāpṛthivyorapasyuḥ //</l>\n</lg>\n\n<l>iti prāgudīco hriyamāṇānanumantrayate // ManGS_1,21.10 //</l>\n\n<l>arikte patnyā śleṣayediti śrutiḥ // ManGS_1,21.11 //</l>\n\n<l>varaṃ kartre dadāti pakṣmaguḍaṃ tilapiślaṃ ca keśavāpāya // ManGS_1,21.12 //</l>\n\n<l>etena tu kalpena ṣoḍaśe varṣe godānamagniṃ vādhyeṣyamāṇasyāgnirgodāniko maitrāyaṇiriti śrutiḥ // ManGS_1,21.13 //</l>\n\n<p>aditiḥ śmaśruḥ vapatvityūdena śmaśrupravapati śundhi mukhamiti ca //</p>\n\n<l>ityekaviṃśaḥ khaṇḍaḥ //21//</l>\n\n</div>\n<div>\n\n<p>dvāviṃśaḥ khaṇḍaḥ</p>\n\n<l>saptame navame vopāyanam // ManGS_1,22.1 //</l>\n\n<p>āgantrā samaganmahi prathamamartiṃ yuyotu naḥ /</p>\n\n<lg>\n<l>ariṣṭāḥ saṃcaremahi svasti caratā diśaḥ /</l>\n<l>svastyāgṛhebhyaḥ //</l>\n</lg>\n\n<l>ityuptakeśena snātenāktenābhyaktenālaṃkṛtena yajñopavītinā sametya japati // ManGS_1,22.2 //</l>\n\n<p>athāsmai vāsaḥ prayacchati--</p>\n\n<p>yā akṛntanyā atanvanyā āvanyā avāharan\nyāścāgnyā devyo 'ntānabhito 'bhito 'tatananta</p>\n\n<p>tāstvā devyo jarase saṃvyayantvāyuṣmannidaṃ paridhatsva vāsaḥ //</p>\n\n<l>ityahataṃ vāsaḥparidhāpyānvārabhyādhārāvājyabhāgau hutvā-yaśeṣe dadhyānīya dadhikrāvṇo akāriṣamiti dadhi triḥ prāśnāti // ManGS_1,22.3 //</l>\n\n<l>ko nāmāsītyāha // ManGS_1,22.4 //</l>\n\n<p>nāmadheye prokte ''devasya tvā savituḥ prasave 'śvinorbāhubhyāṃ pūṣṇo hastābhyāṃ hastaṃ gṛhṇāmyasāviti hastaṃ gṛhṇannāma gṛhṇāti prāṅmukhasya pratyaṅmukha ūrdhvastiṣṭhannāsīnasya dakṣiṇamuttānaṃ dakṣiṇena nīcārīktamariktena savitā te hastamagrahīdāsāvagnirācāryastava devasavitareṣate brahmacārī tvaṃ gopāya samāvṛtat /\nkasya brahmacāryasi /\nprāṇasya brahmacāryasi /\nkastvā kamupanayate /\nkāya tvā paridadāmi /\nkasmai tvā paridadāmi /</p>\n\n<lg>\n<l>tasmai tvā paridadāmi /</l>\n<l>bhagāya tvā paridadāmyaryamṇe tvā paridadāmi savitre tvā paridadāmi sarasvatyai tvā paridadāmīndrāgnibhyāṃ tvā paridadāmi viśvebhyastvā devebhyaḥ paridadāmisarvebhyastvā devebhyaḥ paridadāmīti paridadāti // ManGS_1,22.5 //</l>\n</lg>\n\n<lg>\n<l>brahmaṇogranthirasi sa te mā visrasaditi hṛdayadeśamārabhya japati /</l>\n<l>prāṇānāṃgranthirasīti prāṇadeśam // ManGS_1,22.6 //</l>\n</lg>\n\n<p>ṛtasya goptrī tapasastarutrī ghnatī rakṣaḥ sahamānā arātīḥ</p>\n\n<p>sānaḥsamagantamabhiparyyehi bhadre dharttāraste subhage mekhale māriṣāma //</p>\n\n<l>iti mauñjīṃ pṛthivīṃ triguṇāṃ mekhalāmādatte // ManGS_1,22.7 //</l>\n\n<l>yuvāsuvāsā iti mekhalāṃ pradakṣiṇaṃ triḥ parivyayati // ManGS_1,22.8 //</l>\n\n<l>puṃsa strīngranthīnbadhnāti // ManGS_1,22.9 //</l>\n\n<p>iyaṃ duruktātparibādhamānā varṇaṃ purāṇaṃ punatīma āgāt\nprāṇāpānābhyāṃ balamābhajantī śivādevī subhage mekhale māriṣāma /\niti tasyāṃ parivītāyāṃ japati--</p>\n\n<p>mama vrate te hṛdayaṃ dadhātu mama cittamanucittaṃ te astu\nmama vācamekavrato juṣasva bṛhaspatiṣṭvā niyunaktu mahyam //</p>\n\n<l>iti // ManGS_1,22.10 //</l>\n\n<p>yajñiyasya vṛkṣasya daṇḍaṃ pradāya kṛṣṇājinaṃ cādityamupasthāpayati-\nadhvanāmadhvapate śraiṣṭhyasya svastyasyādhvanaḥ pāramaśīya /</p>\n\n<p>taccakṣurdevahitaṃ purastācchukramuccarat //</p>\n\n<lg>\n<l>paśyema śaradaḥ śataṃ jīvema śaradaḥ śatam /</l>\n<l>śṛṇuyāma śaradaḥ śataṃ prabravāma śaradaḥ śatam /</l>\n<l>adīnāḥ syāma śaradaḥ śataṃ bhūyaśca śaradaḥ śatāt //</l>\n</lg>\n\n<lg>\n<l>yā medhāpsaraḥsu gandharveṣu ca yanmanaḥ /</l>\n<l>daivī yā mānuṣī medhā sā māmāviśatāmihaiva //</l>\n</lg>\n\n<l>iti // ManGS_1,22.11 //</l>\n\n<p>abhidakṣiṇamānīyāgneḥ paścāt--</p>\n\n<lg>\n<l>ehyaśmānamātiṣṭhāśmeva tvaṃ sthiro bhava /</l>\n<l>kṛṇvantu viśve devā āyuṣṭe śaradaḥ śatam //</l>\n</lg>\n\n<l>iti dakṣiṇena pādenāśmānamāsthāpayati // ManGS_1,22.12 //</l>\n\n<l>paścādagnermahadupastīrya sūpasthalaṃ kṛtvā prāṅāsīnaḥ pratyaṅṅāsīnāyānuvācayati gāyatrīṃ sāvitrimapi hyeke triṣṭubhamapi hyeke jagatīmomityapatkā vyāhṛtibhiśca // ManGS_1,22.13 //</l>\n\n<l>tāṃ triravagṛhṇīyāttāṃ dviravakṛtya tāṃ-sakṛtsamasyet pādaśor'dharcaśaḥ sarvāmantena // ManGS_1,22.14 //</l>\n\n<l>yattisṛṇāṃ prātaranvāha yad dvayoryadekasyāḥ saṃ vatsare dvādaśāhe ṣaḍahe tryahe vā tasmātsadyo 'nūcyeti śrutiḥ // ManGS_1,22.15 //</l>\n\n<l>varaṃ kartre dadāti kāṃsyaṃ vasanaṃ ca // ManGS_1,22.16 //</l>\n\n<lg>\n<l>yasya tu medhākāmaḥ syātpalāśaṃ navanītenābhyājya tasya cchāyāyāṃ vācayet-suśravaḥ suśravā asi /</l>\n<l>yathā tvaṃ suśravaḥsuśravā asi evaṃ māṃ suśravaḥ sauśravaṃ kuru //</l>\n</lg>\n\n<p>yathā tvaṃ devānāṃ nidhipo asi\nevamahaṃ manuṣyāṇāṃ vedānāṃ nidhipo bhūyāsam //</p>\n\n<l>iti // ManGS_1,22.17 //</l>\n\n<l>a-teha vā ayameṣāṃ vedānāmekaṃ dvau trīn sarvānveti yamevaṃvidvāṃsamupanayatīti śrutiḥ // ManGS_1,22.18 //</l>\n\n<l>vyākhyātaṃ brahmacaryam // ManGS_1,22.19 //</l>\n\n<l>atha bhaikṣaṃ carate mātaramevāgre yāścānyāḥ suhṛdo yāvatyo vā sannihitāḥ syuḥ // ManGS_1,22.20 //</l>\n\n<l>ācāryāya bhaikṣamupakalpayate tenānujñāte bhuñjīteti śrutiḥ // ManGS_1,22.21 //</l>\n\n<p>iti dvāviṃśaḥ khaṇḍaḥ //</p>\n\n</div>\n<div>\n\n<p>trayoviṃśaḥ khaṇḍaḥ</p>\n\n<l>atha dīkṣā cāturhaitukī saṃvatsaram // ManGS_1,23.1 //</l>\n\n<l>caturhotṝnsvakarmaṇo juhuyāt saha ṣaḍḍhotrā saptahotāram // ManGS_1,23.2 //</l>\n\n<l>antato vrataṃ pradāyādito dvāvanuvākāvanuvācayet // ManGS_1,23.3 //</l>\n\n<l>evamevoddīkṣāṃ juhuyāt // ManGS_1,23.4 //</l>\n\n<l>atha dīkṣāgnikīdvādaśarātram // ManGS_1,23. 5 //</l>\n\n<l>yuñjānaḥ prathamaṃ mana itiyaṣṭau hutvākūtamagniṃ prayuñjaṃ svāheti ṣaḍ juhoti viśvodevasya neturiti saptamīm // ManGS_1,23.6 //</l>\n\n<l>vrataṃ pradāyāditoṣaṣṭāvanuvākānanuvācayet // ManGS_1,23.7 //</l>\n\n<l>triṣavaṇamudakamāharet triṃstrīnkumbhān // ManGS_1,23.8 //</l>\n\n<l>ekena vāsasāntarhitāyāṃ bhūmau śayīta bhasmani karīṣe sikatāsu vā // ManGS_1,23.9 //</l>\n\n<l>nodakamabhyaveyāt // ManGS_1,23.10 //</l>\n\n<l>samāpte ghṛtavatāpūpeneṣṭvā vātsaṃ prāvacayet // ManGS_1,23.11 //</l>\n\n<l>tato ghṛtavadbhirapūpairbrāhmaṇān bhojayet // ManGS_1,23.12 //</l>\n\n<l>evamevoddīkṣāṃ juhuyāt // ManGS_1,23.13 //</l>\n\n<l>atha dīkṣāśvamedhikī hvāhaśarātram // ManGS_1,23.14 //</l>\n\n<l>vaitasamidhmamupasamādhāya navamenānuvākena hutvā ṣaṣṭhenopasthāpya vrataṃ pradāyādita ekaviṃśatyanuvākānanuvācayet // ManGS_1,23.15 //</l>\n\n<l>triṣavaṇamaśvasyaghāsamāharet trīṃ strīnpulān // ManGS_1,23.16 //</l>\n\n<l>ekena vāsasānantarhitāyāṃ bhūmau śayīta bhasmani karīṣe sikatāsu vā // ManGS_1,23.17 //</l>\n\n<l>yā oṣadhayaḥsamānyāyanti punantu mā pitaro 'gnermanvā iti caturbhiranuvākairapobhimantrya snānamācaret // ManGS_1,23.18 //</l>\n\n<l>evamevoddīkṣāṃ juhuyāt // ManGS_1,23.19 //</l>\n\n<l>śādaṃ dadbhiriti caturdaśānuvākānanuvācayet // ManGS_1,23.20 //</l>\n\n<l>rahasyamadhyeṣyamāṇaḥ pravargyam // ManGS_1,23.21 //</l>\n\n<l>ādeśe yathā purastādvyākhyātam // ManGS_1,23.22 //</l>\n\n<l>āditaḥ pañcaviṃśatyanuvākānanuvācayet // ManGS_1,23.23 //</l>\n\n<l>traividyasamupanayanena vyākhyātam // ManGS_1,23.24 //</l>\n\n<l>āditastrīnanuvākānanuvācayet // ManGS_1,23.25 //</l>\n\n<l>vyākhyātāni vratāni vyākhyātāni vratāni // ManGS_1,23.26 //</l>\n\n<l>uduttamaṃ varuṇapāśamiti mekhalāmunmuñcati // ManGS_1,23.27 //</l>\n\n<p>iti maitrāyaṇīyamānavagṛhye trayoviṃśaḥ khaṇḍaḥ prathamaḥ puruṣaḥ samāptaḥ //</p>\n\n</div>\n<div>\n\n<l>(saptame navame vopāyanam //1//</l>\n\n<lg>\n<l>āgantrā samaganmahī prathamamarttiṃ yuyotu naḥ /</l>\n<l>ariṣṭāḥ saṃceramahi svasti caratādiśaḥ /</l>\n<l>svastyāgrahebhyaḥ //</l>\n</lg>\n\n<l>ityuptakeśena snātenāktenābhyaktenālaṃkṛtena yajñopavītināsametya japati // 1-22--2) (athāsmaivāsaḥ prayacchati-</l>\n\n<p>yā akṛntanyā atanvanyā āvanyā avāharan /</p>\n\n<p>yāśca gnā devyo 'ntānabhito 'tatananta //</p>\n\n<p>tāsvā devyo jarame saṃ vyayantvāyuṣmānidaṃ paridhatsva vāsaḥ //</p>\n\n<p>ityahataṃ vāsaḥ //)//</p>\n\n<p>(pu. 1-22- 6-7-8-9)</p>\n\n<lg>\n<l>(iyaṃ duruktātparibādhamānā varṇaṃ purāṇaṃ punatīma āgāt /</l>\n<l>prāṇāpānābhyāṃ balamābhajantī śivā devī subhage mekhale māriṣāma //</l>\n</lg>\n\n<p>iti tasyāṃ parivītāyāṃ japati--</p>\n\n<p>mama vrate te hṛdayaṃ dadhātu mama cittamanucittaṃ te astu</p>\n\n<p>mama vācamekakavrato juṣasva bṛhaspatiṣṭvā niyunaktu mahyam //</p>\n\n<l>iti //10//</l>\n\n<p>yajñiyasya vṛkṣasya daṇḍaṃ pradāya kṛṣṇājinaṃ cādityamupasthāpayati-</p>\n\n<p>adhvānamadhvapate śraiṣṭhyasya svastasyādhvanaḥ pāramaśīya /</p>\n\n<p>taccakṣurdevahitaṃ purastaccukramuccarat //</p>\n\n<p>śṛṇuyāma śaradaḥ śataṃ jīvema śaradaḥ śatam /</p>\n\n<p>adīnāḥ syāma śaradaḥ śataṃ bhūyaśca śaradaḥ śatāt //</p>\n\n<p>yā medhāpsaraḥsu gandharveṣu ca yanmanaḥ /</p>\n\n<p>daivī yā mānuṣī medhā sā māmāviśatāmihaiva //</p>\n\n<l>iti //11//</l>\n\n<p>abhidakṣiṇamānīyāgneḥ paścāt---</p>\n\n<p>ehyaśmānamātiṣṭhāśmeva tvaṃ sthiro bhava /</p>\n\n<p>kṛṇvantu viśve devā āyuṣce śaradaḥ śatam //</p>\n\n<l>(iti dakṣiṇena pādenāśmānamāsthāpayati //12//</l>\n\n<l>paścādagnermahadupastīrya sūpasthalaṃ kṛtvā prāṅāsīnaḥ pratyaṅṅāsīnāyānuvācayati gāyatrīṃ sāvitrīmapi hyeke triṣṭubhamapi hyeke jagatīmomityuttkā vyāhṛtibhiśca //13//</l>\n\n<l>tāṃ triravagṛṅṇīyāttāṃ dviravakṛtya tāṃ sakṛtsamasyet pādaśor'dharcaśaḥ sarvāmantena //14//</l>\n\n<l>yattisṛṇāṃ prātaranvāha yat dvayoryadekasyāḥ saṃvatsare dvādaśāhe ṣaḍahe tryahe (vā tasmātsadyo 'nūcyati śrutiḥ //15//</l>\n\n<l>varaṃ kartre dadāti kāṃsyaṃ vasanaṃ ca //16//</l>\n\n<p>yasya tu medhākāmaḥ syātpalāśaṃ navanītenābhyajya tasya chāyāyāṃvācayet /</p>\n\n<p>suśravaḥ suśravā asi</p>\n\n<p>yathā tvaṃsuśravaḥ suśravā asi evaṃ māṃ suśravaḥ sauśravasaṃ kuru //</p>\n\n<p>yathā tvaṃ devānāṃ vedānāṃ nidhipo asi /</p>\n\n<l>evamahaṃ manuṣyāṇāṃ vedānāṃ nidhipo bhūyāsamiti //17//</l>\n\n<l>(adhīteha vā ayameṣāṃ vedānāmekaṃ dvau trīn sarvānveti yamenaṃ vidvāṃsamupanayatīti śrutiḥ //18//</l>\n\n<l>vyākhyātaṃ brahmacaryam //19//</l>\n\n<l>atha bhaikṣaṃ carate mātaramevāgre yāścānyāḥ suhṛdo yāvatyo vā sannihitāḥ syuḥ //20//</l>\n\n<l>ācāryāya bhaikṣamupakalpayate tenānujñāto vā bhuñjīteti śrutiḥ //21//</l>\n\n</div>\n<div>\n\n<p>dvitīyaḥ puruṣaḥ /</p>\n\n<l>audvāhikaṃ pretapitā śālāgniṃkurvīta // ManGS_2,1.1 //</l>\n\n<l>anyatra tataḥ prete pitari prajvalanto 'gniṃ jāgarayeyuḥ parvaṇi jyaitsne puṇye nakṣatre 'nyatra navamyāḥ // ManGS_2,1.2 //</l>\n\n<l>snātaḥ śucirahatavāsāḥ // ManGS_2,1.3 //</l>\n\n<l>vāgyatāvaraṇipāmi jāgṛtaḥ // ManGS_2,1.4 //</l>\n\n<l>avakāśe 'kṣatānyavānpiṣṭvā manthamāyautyanālambamikṣuśalākayā bahulam // ManGS_2,1.5 //</l>\n\n<p>hiraṇyapāṇiṃ savitāraṃ vāyumindraṃ prajāpatim /</p>\n\n<p>viśvāndevānaṅgiraso havāmahe</p>\n\n<p>amuṃ kravyādaṃ śamayantvagnim //</p>\n\n<l>iti manthenāgnimavasiñcati // ManGS_2,1.6 //</l>\n\n<p>somo rājā vibhajatūbhāgnirvvibhājayan /</p>\n\n<p>ihaivāstu havyavāhano 'gniḥ kravyādaṃ nudasva //</p>\n\n<l>iti kaṭe kṛtāyāṃ vāgniṃsamāropya prahiṇoti // ManGS_2,1.7 //</l>\n\n<p>kravyādamagniṃ prahiṇomi dūraṃ yamarājyaṃ gacchatu ripravāhaḥ /</p>\n\n<p>ihaivāyamitaro jātavedā devebhyo havyā vahatu prajānan //</p>\n\n<l>ityagnimādāya dakṣiṇā pratyagharanti // ManGS_2,1.8 //</l>\n\n<l>sahādhikaraṇairyanti // ManGS_2,1.9 //</l>\n\n<p>svakṛta iriṇe--</p>\n\n<p>sīse malimlucāmahe śiromimupabarhaṇe /</p>\n\n<p>avyāmasitāyāmṛṣṭvāstaṃ pretasudānavaḥ //</p>\n\n<l>iti sīsamupadhānyenyasyādhyadhi // ManGS_2,1.10 //</l>\n\n<l>dhāmno dhāmna iti tisṛbhiḥ parogoṣṭhaṃ mārjayante // ManGS_2,1.11 //</l>\n\n<l>anapekṣamāṇāḥ pratyāyanti // ManGS_2,1.12 //</l>\n\n<p>nalairvetasaśākhayā vā padāni lopayante--</p>\n\n<lg>\n<l>mṛtyoḥ padāni lopayante yadetaddrāghīrya āyuḥ pratiraṃ dadhānaḥ /</l>\n<l>āpyāyamānāḥ prajayā dhanena śuddhāḥ pūtā bhavantu yajñiyāsaḥ // ManGS_2,1.13 //</l>\n</lg>\n\n<p>anaḍvāhaṃ plavamanvārabhadhvaṃ yenāvepatsaramā rapantī //</p>\n\n<l>iti // ManGS_2,1.14 //</l>\n\n<l>agnyāyatanamuddhatyāvokṣyāgnyādheyikyānpārthivānsaṃbhārānnirvapatyūṣasikatavarjam // ManGS_2,1.15 //</l>\n\n<l>araṇibhyāmagniṃ mathitvā hiraṇyaśakalaṃ ca nyupya prāgudayādupasthakṛto bhūriti jvalantamādadhāti // ManGS_2,1.16 //</l>\n\n<l>gaurvāsaḥ kāṃsyaṃ ca dakṣiṇā // ManGS_2,1.17 //</l>\n\n<l>iti dvitīyapuruṣe prathamaḥ khaṇḍaḥ //1//</l>\n\n</div>\n<div>\n\n<p>dvitīyaḥ khaṇḍaḥ</p>\n\n<l>prāgudañcaṃ lakṣaṇamuddhatyāvokṣya sthaṇḍilaṃ gomayenopalipyamaṇḍalaṃ caturasraṃvāgniṃ nirmathyābhimukhaṃ praṇayet // ManGS_2,2.1 //</l>\n\n<l>darbhāṇāṃ pavitre mantravadutpādyāgneyaṃ sthālīpākaṃ śrapayati // ManGS_2,2.2 //</l>\n\n<l>pavitrāntarhite 'pa ānīya taṇḍulānopya mekṣaṇena pradakṣiṇaṃ paryāyuvañjīva taṇḍulaṃ śrapayati // ManGS_2,2.3 //</l>\n\n<l>ghṛtenānutpūtena navanītena votpūtena śṛtamabhidhāryottarata udvāsayati // ManGS_2,2.4 //</l>\n\n<l>imaṃ stomamarhata ityagniṃ parisamuhya paryukṣya paristīrya paścādagnerekavaddarhistṛṇāti // ManGS_2,2.5 //</l>\n\n<l>udakprāktūlāndarbhānprakṛṣya dakṣiṇāṃ stathottarānagreṇāgniṃ dakṣiṇairuttarānavastṛṇāti // ManGS_2,2.6 //</l>\n\n<l>dakṣiṇatognerbrāhmaṇe saṃstṛṇātyaparaṃ yajamānāya paścārddhe patnyai // ManGS_2,2.7 //</l>\n\n<l>uttarataḥ saṃstīrṇe pavitre sruksruvāvājyasthālīṃ prakṣālya saṃstīrṇe dve dve prayunakti // ManGS_2,2.8 //</l>\n\n<l>tūṣṇīṃ dakṣiṇata ājyaṃ nirūpya mantravatparyagniṃ kṛtvā tūṣṇīṃ sruksruvau saṃmṛjyādabdhena tvā cakṣuṣāvekṣa iti patnyājyāmavekṣate // ManGS_2,2.9 //</l>\n\n<l>tūṣṇīmadhiśrityopādhiśritya paścādagnerupasādya mantravadutpūyāvekṣate // ManGS_2,2.10 //</l>\n\n<l>tejosītyājyaṃ yajamāno 'vekṣate // ManGS_2,2.11 //</l>\n\n<l>ājyasthālyāṃ sruvaṃ nidhāyāgreṇa sthālīpākamanvāyātayatyapareṇa mekṣaṇam // ManGS_2,2.12 //</l>\n\n<l>tūṣṇīṃ prāñcamidhmamupasamādhāya brahmāṇamāmantrya oṃ juhudhītyukte dakṣiṇena hastenāntareṇa jānunī prāṅāsīna ādhārau juhoti prājāpatyamuttarārdhe prāñcaṃ manasā aindraṃ dakṣiṇārddhe prāñcameva // ManGS_2,2.13 //</l>\n\n<l>athājyabhāgau juhotyāgneyamuttarārddhe saumyaṃ dakṣiṇārddhe samāvanakṣṇau // ManGS_2,2.14 //</l>\n\n<l>yukto vaha yadākūtamiti dvābhyāmagniṃ yojayitvā nakṣatramiṣṭvā nakṣatradevatāṃ yajettithiṃ tithidevatāmṛtamṛtudevatāṃ ca // ManGS_2,2.15 //</l>\n\n<l>upastīryāpa upaspṛśya mekṣaṇena sthālīpākasyāvadyati madhyāt pūrvārddhād dvitīyaṃ paścārddhāttṛtīyaṃ yadi pañcāvadānasya // ManGS_2,2.16 //</l>\n\n<l>avattamabhidhārya sthālīpākaṃ pratyabhidhārayati // ManGS_2,2.27 //</l>\n\n<l>agnaye svāheti madhye juhoti // ManGS_2,2.18 //</l>\n\n<l>yo devānāmasīti raudrasya // ManGS_2,2.19 //</l>\n\n<lg>\n<l>jayānhutvājāyasya sviṣṭakṛte samavadyatyuttarārddhātsakṛd dvimātram /</l>\n<l>dvirvā yadi pañcāvadānasya // ManGS_2,2.20 //</l>\n</lg>\n\n<l>avattaṃ dvirabhidhārya nāta urdhvaṃsthālīpākaṃ pratyabhidhārayati // ManGS_2,2.21 //</l>\n\n<l>agnaye sviṣṭakṛte svāhetyasaṃsaktamuttarārddhapūrvārddhe juhoti // ManGS_2,2.22 //</l>\n\n<p>mekṣaṇaṃ darbhāṃścādhāyānumatibhyāṃvyāhṛtibhiśca tvaṃ no agne, sa tvaṃ no agne</p>\n\n<l>ayāścāgne 'sītyetābhirjuhuyāt // ManGS_2,2.23 //</l>\n\n<l>vi te muñcāmi raśanāṃ vi raśmīnīti ca dutvā pavitre 'nu prahṛtyājyenābhijuhoti // ManGS_2,2.24 //</l>\n\n<l>edho 'syedhīṣīmahīti samidhamādadhāti samidasi samedhiṣīmahīti dvitīyām // ManGS_2,2.25 //</l>\n\n<l>apo adyānvacāriṣamityupatiṣṭhate // ManGS_2,2.26 //</l>\n\n<l>āpohiṣṭhīyābhirmārjayet // ManGS_2,2.27 //</l>\n\n<l>pūrṇapātraṃ dakṣiṇā // ManGS_2,2.28 //</l>\n\n<l>barhinupraharati // ManGS_2,2.29 //</l>\n\n<l>etena sthālīpākena sthālīpākāḥ sarve vyākhyātāḥ // ManGS_2,2.30 //</l>\n\n<l>iti dvitīyapuruṣe dvitīyaḥ khaṇḍaḥ //2//</l>\n\n</div>\n<div>\n\n<p>tṛtīyaḥ khaṇḍaḥ</p>\n\n<l>agnaye svāheti sāyaṃ juhoti prajāpataya iti dvitīyām // ManGS_2,3.1 //</l>\n\n<l>sūryāya svāheti prātaḥ prajāpataya iti dvitīyām // ManGS_2,3.2 //</l>\n\n<l>agnīṣomīyaḥ sthālīpākaḥ paurṇamāsyāmaindrāgno 'māvāsyāyāmubhayatra cāgneyaḥ āgantuḥ pūrvaḥ paurṇamāsyāmuttaromāvāsyāyām // ManGS_2,3.3 //</l>\n\n<l>āśvayujyāṃ paurṇamāsyāṃ pratarnityeṣu sthālīpākeṣu sthālīpākamanvāyātayati // ManGS_2,3.4 //</l>\n\n<l>tasyāgniṃrudraṃ paśupatimīśānaṃ tryambakaṃ śaradaṃ praṣātakaṃ gā iti yajati // ManGS_2,3.5 //</l>\n\n<l>dadhighṛtamiśraḥ praṣātakastasyā no mitrāvaruṇā pravāhaveti ca hutvāmbhaḥ sthāmbho vo bhakṣīyeti gāḥ prāśāpayati // ManGS_2,3.6 //</l>\n\n<l>avasṛṣṭāśca vaseyuḥ // ManGS_2,3.7 //</l>\n\n<l>brāhmaṇān ghṛtavabhdojayet // ManGS_2,3.8 //</l>\n\n<l>nāniṣṭvāgrayaṇena navasyāśnīyāt // ManGS_2,3.9 //</l>\n\n<l>parvaṇyāgrayaṇaṃ kurvīta vasante yavānāṃ śaradi vrīhīṇām // ManGS_2,3.10 //</l>\n\n<l>agrapākasya payasi sthālīpākaṃ śrapayitvā tasya juhoti sajūrdyāvāpṛthivībhyāṃ svāhā sajūḥ somāya svāheti // ManGS_2,3.11 //</l>\n\n<l>śaradi somāya śyāmākānāṃ vasanteveṇuyavānāmubhayatra vājyena // ManGS_2,3.12 //</l>\n\n<l>vatsaḥ prathamajo dakṣiṇā // ManGS_2,3.13 //</l>\n\n<l>brāhmaṇa eva haviḥ śeṣaṃ bhujjīteti śrutiḥ // ManGS_2,3.14 //</l>\n\n<l>iti dvitīyapuruṣe tṛtīyaḥ khaṇḍaḥ //3//</l>\n\n</div>\n<div>\n\n<p>caturthaḥ khaṇḍaḥ</p>\n\n<l>paśunā yakṣyamāṇaḥ pākayajñopacārāgnimupacarati // ManGS_2,4.1 //</l>\n\n<l>paśubandhavattūṣṇīmāvṛddevatāhomavarjam // ManGS_2,4. 2 //</l>\n\n<l>prokṣyānumānyopapāyya paryagniṃ kṛtvā śāmitraṃ praṇīya vapāśrapaṇībhyāmudañcaṃ prakramamāṇamanvārabhante // ManGS_2,4.3 //</l>\n\n<l>saṃjñapyamānamavekṣate // ManGS_2,4.4 //</l>\n\n<p>saṃjñaptaṃsnapayitvā yathādaivataṃ vapāmutkṛtya śrapayitvā'dhārāvājyabhāgau hutvā--jātavedo vapayā gaccha devāṃstvaṃhi hotā prathamo babhūva /\nghṛtasyāgne tanvā saṃbhava satyāḥ santu yajamānasya kāmāḥ svāhā /\niti</p>\n\n<l>vapāṃ juhoti // ManGS_2,4.5 //</l>\n\n<l>svāhā svaheti parivapyau // ManGS_2,4.6 //</l>\n\n<l>sthālīpākamanvāyātayati samānadevataṃ paśunā // ManGS_2,4.7 //</l>\n\n<l>tadhdhutāvājyabhāgau // ManGS_2,4.8 //</l>\n\n<l>aniruktaḥ sviṣṭakṛt // ManGS_2,4.9 //</l>\n\n<l>pāśubandhikānāmavadānānāṃ rasasyāvadāya daivataiḥ pracarya vasāhomaśeṣeṇa diśaḥ pratijayati yathā vājinena vanaspatimājyasya // ManGS_2,4.10 //</l>\n\n<l>jayān hutvā tryaṅgāṇāṃ sviṣṭakṛte samavadyati // ManGS_2,4.11 //</l>\n\n<l>sthālīpākena śeṣo vyākhyātaḥ // ManGS_2,4.12 //</l>\n\n<l>paśoḥ paśureva dakṣiṇā // ManGS_2,4.13 //</l>\n\n<l>iti dvitīyapuriṣe caturthaḥ khaṇḍaḥ //4//</l>\n\n</div>\n<div>\n\n<p>pañcamaḥ khaṇḍaḥ</p>\n\n<l>raudraḥ śaradi śūlagavaḥ // ManGS_2,5.1 //</l>\n\n<l>prāgudīcyāṃ diśi grāmasyā sakāśe niśi gavāṃ madhye taṣṭo yūpaḥ // ManGS_2,5.2 //</l>\n\n<l>prāk sviṣṭakṛto 'ṣṭhau śoṇitapuṭān namaste rudramanyava iti prabhṛtibhiraṣṭabhiranuvākairdikṣvantardikṣu copaharet // ManGS_2,5.3 //</l>\n\n<l>nāśṛtaṃ grāmamāharet // ManGS_2,5.4 //</l>\n\n<l>śeṣaṃ bhūmau nikhanedapi carma // ManGS_2,5.5 //</l>\n\n<l>ayūpāneke pākayajñapaśūnāhuḥ // ManGS_2,5.6 //</l>\n\n<l>iti dvitīyapuruṣe pañcamaḥ khaṇḍaḥ //5//</l>\n\n</div>\n<div>\n\n<p>ṣaṣṭhaḥ khaṇḍaḥ</p>\n\n<l>athāto dhruvāśvakalpaṃ vyākhyāsyāmaḥ // ManGS_2,6.1 //</l>\n\n<l>āśvayujyāṃ paurṇamāsyām // ManGS_2,6.2 //</l>\n\n<l>ṛtvigavyaṅgaḥ snātaḥ śucirahatavāsāḥ // ManGS_2,6.3 //</l>\n\n<p>prāgastamayānniṣkramyottarato grāmasya purastādvā śucau deśe 'śvatthasyādhastānnyagrodhasya vāpāṃ vā samīpe vedyakṛtiṃ kṛtvā tasyāṃ catuṣkoṇavanaspatiśākhāyāmasaktacīrāyāṃ gandhasragdāmavatyāṃ caturdiśaṃ vinyastodakummasahiraṇyabījapiṭikāyāmapūpasrastaralājollopikamaṅgalaphalākṣavatyāṃ sarvagandhasarvarasasarvauṣadhīḥ sarvaratnāni copakalpya pratisaradadhimadhumodakasvastikanandyāvartavatyāmagniṃ</p>\n\n<l>praṇīyāśvatthapalāśakhadirarohitakodumbarāṇāmanyatamasyedhmamupasasādhāya tisraḥ pradhānadevatā yajatyuccaiḥśravasaṃ varuṇaṃ viṣṇumiti sthālīpākaiḥ paśubhiścāśvinau cāśvayujau cājyasya // ManGS_2,6.4 //</l>\n\n<l>jayān hutvā yā oṣadhayaḥ samannyāyanti punantu mā pitaro 'gnermanva iti caturbhiranuvākaurapo 'bhimantryāśvānsnapayati // ManGS_2,6.5 //</l>\n\n<l>gandhasnagdāmabhiralaṃkṛtya pradakṣiṇaṃ devayajanaṃ triḥ pariyanti // ManGS_2,6.6 //</l>\n\n<l>prāharṣaṃ kārayanti // ManGS_2,6.7 //</l>\n\n<l>iṣṭe yathāsthānaṃ vrajanti // ManGS_2,6.8 //</l>\n\n<l>gauranaḍvāṃśca dakṣiṇā // ManGS_2,6.9 //</l>\n\n<l>iti dvitīyapuruṣe ṣaṣṭhaḥ khaṇḍaḥ //6//</l>\n\n</div>\n<div>\n\n<p>saptamaḥ khaṇḍaḥ</p>\n\n<p>āgrahāyaṇyāṃ paurṇamāsyāṃ payasi sthālīpākaṃ śrapayitvā tasya juhoti--</p>\n\n<lg>\n<l>apaḥ śvetapadāgrāhi pūrveṇa cāpareṇa ca /</l>\n<l>sapta ca vāruṇīrimāḥ prajāḥ sarvāśca rājabāndhavyaḥ svāhā //</l>\n</lg>\n\n<lg>\n<l>śveto ruṣatyo vidadhātyaśvo dadhadgarbhaṃ vṛṣaḥ satvaryāṃ jyok /</l>\n<l>samaṃ janāścakramayo vasānāḥ proṣādasāvirasi viśvametat //</l>\n</lg>\n\n<lg>\n<l>śetāya rauṣiśvāya svāhā, na vai śvetasyābhyācāre ahirjaghāna kiṃcana /</l>\n<l>śvetāya vaitāhavyāya svāhā. //</l>\n</lg>\n\n<p>abhayaṃ naḥ prājāpatyebhyo bhūyāt svāhā //</p>\n\n<l>iti // ManGS_2,7.1 //</l>\n\n<l>srastare 'hataṃ vāsa udagdaśamāstīryodakāṃ vrīhīn yavānvāsya pariṣiñcati syonā pṛthivī bhaveti dvābhyāṃ sutrāmāṇamiti dvābhyām // ManGS_2,7.2 //</l>\n\n<l>śamīśākhayā ca sapalāśayodañca triḥ samunmārṣṭi syonā pṛthivī bhaveti dvābhyāṃ sūtramāṇamiti dvābhyāṃ namo astu sarpebhya iti tisṛbhiśca // ManGS_2,7.3 //</l>\n\n<p>śāmyantu sarpāḥ svaśayā bhavantu ye antarikṣa uta ye divi śritāḥ /\nimāṃ mahīṃ pratyavarohema /</p>\n\n<p>śivāmajasrāṃ śivāṃ śāntāṃ suhemantāmuttarāmuttarāṃ samāṃkriyāsam //</p>\n\n<l>iti jyeṣṭha prathamānudīca āveśayati // ManGS_2,7.4 //</l>\n\n<lg>\n<l>udīrghaṃ jīvo asurna āgādayaḥ prāgāttama ājyotireti /</l>\n<l>āraikapanthāṃ yātave sūryā-yāganmā yatna prataraṃ na āyuḥ /</l>\n<l>iti kaniṣṭhaprathamānujjihate // ManGS_2,7.5 //</l>\n</lg>\n\n<l>caitryāmudgroṇam // ManGS_2,7.6 //</l>\n\n<l>na tatra stālīpāko na śākhayā samunmārṣṭi // ManGS_2,7.7 //</l>\n\n<lg>\n<l>ayaṃ talpaḥ prataraṇo vasūnāṃ viśvārtvibhya(?) talpo asmān /</l>\n<l>jyog jīvema sarvavīrā vayaṃ tama //</l>\n</lg>\n\n<l>iti talpamabhimantryate // ManGS_2,7.8 //</l>\n\n<l>trāṇi nābhyāni phālgunyāmāṣāḍhyāṃ kārtikyām // ManGS_2,7.9 //</l>\n\n<l>tāsu nādhīyīta // ManGS_2,7.10 //</l>\n\n<l>tāsu payasi sthālīpākaḥ sa vyākhyātaḥ // ManGS_2,7.11 //</l>\n\n<l>iti dvitīyapuruṣe saptamaḥ khaṇḍaḥ //7//</l>\n\n</div>\n<div>\n\n<p>aṣṭamaḥ khaṇḍaḥ</p>\n\n<l>tisro 'ṣṭakāḥ // ManGS_2,8.1 //</l>\n\n<l>ūrdhvamāgrahāyaṇyāḥ prāk phālgunyāstamiśrāṇāmaṣṭamyaḥ // ManGS_2,8.2 //</l>\n\n<l>tāsu nādhīyīta // ManGS_2,8.3 //</l>\n\n<p>tāsu payasi sthālīpākaṃ śrapayitvā tasya juhoti--</p>\n\n<lg>\n<l>yā devyaṣṭakeṣvapasāpastamāstapā avayā asi /</l>\n<l>tvaṃ yajñe varuṇasyāvayā asi tasyai ta enā vidhema //</l>\n</lg>\n\n<p>ulūkhalā grāvāṇo ghoṣamakurvata haviḥ kṛṇvantaḥ parivatsarīyam</p>\n\n<p>ekāṣṭake suprajasaḥ suvīrā jyogjīvema balihṛdo vayaṃ te //</p>\n\n<lg>\n<l>yāṃ janāḥ pratinandanti rātrīṃ dhenumivāyatīm /</l>\n<l>saṃvatsarasya yā patnī sā no astu sumaṅgalī //</l>\n</lg>\n\n<lg>\n<l>saṃvatsarasya pratimāṃ ye tvā rātrīmupāsate /</l>\n<l>teṣāmāyuṣmatīṃ prajāṃrāyaspoṣeṇa saṃsṛjasva //</l>\n</lg>\n\n<l>iti catasraḥ sthālīpākasya // ManGS_2,8.4 //</l>\n\n<p>aṣṭhakāryai surādhase</p>\n\n<l>svādeti sarvatrānuṣajati // ManGS_2,8.5 //</l>\n\n<p>hemanto vasante grīṣmaṛtavaḥ śivānaḥ śivāno varṣā abhayāściraṃ naḥ vaiśvānaro 'dhiratiḥ prāṇādo no ahorātre kṛṇutāṃ dīrghamāyuḥ //</p>\n\n<lg>\n<l>śāntā pṛthivī śivamantarikṣaṃ dyaur no devyabhayaṃ kṛṇotu /</l>\n<l>śivā diśaḥ pradiśa ādiśo na āpo vidyutaḥ paripāntvāyuḥ //</l>\n</lg>\n\n<lg>\n<l>āpo marīcīḥ paripāntu viśvato dhātā samudro abhayaṃ kṛṇotu /</l>\n<l>bhūtaṃ bhaviṣyaduta bhadramastu me brahmabhigūrttaṃ svarākṣāṇaḥ //</l>\n</lg>\n\n<lg>\n<l>kaviragnirindraḥ somaḥ sūryo vāyurastu me agnirvaiśvānaro apahantu pāpam /</l>\n<l>bṛhaspatiḥ savitā śarma yacchatu śriyaṃ virājaṃ mayi pūṣā dadhātu //</l>\n</lg>\n\n<l>iti pañacājyasya // ManGS_2,8.6 //</l>\n\n<l>jayānhutveḍāmagna iti sviṣṭakṛditi // ManGS_2,8.7 //</l>\n\n<l>evaṃ sarvāsu // ManGS_2,8.8 //</l>\n\n<l>iti dvitīyapuruṣe 'ṣṭamaḥ khaṇḍaḥ //8//</l>\n\n</div>\n<div>\n\n<p>navamaḥ khaṇḍaḥ</p>\n\n<l>uttamāyāḥ pradoṣe catuṣpathe 'ṅgaśo gāṃ kārayet // ManGS_2,9.1 //</l>\n\n<l>yo ya āgacchettasmai tasmai dadyāt // ManGS_2,9.2 //</l>\n\n<l>śvo 'nyāṃ kārayet // ManGS_2,9.3 //</l>\n\n<p>tasyāvapāṃ juhuyāt--</p>\n\n<lg>\n<l>vaha vapāṃ jātavedaḥ pitṛbhyo yatraitānvettha nihitānparāke medaso ghṛtasya kulyā abhiniḥsravantu satyāḥ santu yajamānasya kāmāḥ svāhā /</l>\n<l>iti // ManGS_2,9.4 //</l>\n</lg>\n\n<l>athāsyā vakṣasā udagodanaṃ śrapayati // ManGS_2,9.5 //</l>\n\n<l>tasyāṣṭakāhomakalpena śeṣo vyākhyātaḥ // ManGS_2,9.6 //</l>\n\n<l>avaśiṣṭaṃ bhaktaṃ randhayati // ManGS_2,9.7 //</l>\n\n<l>śvo 'vaśiṣṭaṃ bhaktaṃ randhayitvā piṇḍānāmāvṛtā trīnmāṃsaudanapiṇḍānnidadhāti // ManGS_2,9.8 //</l>\n\n<l>śrāddhamaparapakṣe pitṛbhyo dadyāt // ManGS_2,9.9 //</l>\n\n<l>anuguptamannaṃ brāhmaṇān bhojayen nāvedavidbhuñjīteti śrutiḥ // ManGS_2,9.10 //</l>\n\n<l>yadi gavā paśunā vā kurvīta prokṣaṇamupapāyanaṃ paryagnikaraṇamulmukaharaṇaṃ vapāhomamiti // ManGS_2,9.11 //</l>\n\n<l>traidhaṃ vapāṃ juhuyāt sthālīpākamavadānāni ca // ManGS_2,9.12 //</l>\n\n<p>somāya pitṛmate svadhā nama iti</p>\n\n<lg>\n<l>juhoti yamāyāṅgirasvate pitṛmate svadhā nama iti dvitīyām /</l>\n<l>agnaye kāvyavāhanāya svadhā nama iti tṛtīyām // ManGS_2,9.13 //</l>\n</lg>\n\n<l>evaṃ māsi māsi niyataṃ tantraṃ piṇḍapitṛyajñe // ManGS_2,9.14 //</l>\n\n<l>iti dvitīye navamaḥ khaṇḍaḥ //9//</l>\n\n</div>\n<div>\n\n<p>daśamaḥ khaṇḍaḥ</p>\n\n<l>phālgunyāṃ paurṇamāsyāṃ purastāddhānāpūpābhyāṃ bhagaṃ cāryamaṇaṃca yajet // ManGS_2,10.1 //</l>\n\n<lg>\n<l>indrāṇyā haviṣyān piṣṭvā piṣṭāni samutpūya yāvanti paśujātāni tāvato mithunān pratirūpān śrapayitvā kāṃsye 'dhyājyānkṛtvā tenaiva rudrāya svāheti /</l>\n<l>īśānāyetyeke // ManGS_2,10.2 //</l>\n</lg>\n\n<l>sāyamapūpābhyāṃ pracaratyagnīndrābhyām // ManGS_2,10.3 //</l>\n\n<l>āgneyastundilo na tasya striyaḥ prāśnanti sarvāmātyā itarasya // ManGS_2,10.4 //</l>\n\n<l>sthālīpākenendrāṇīṃ śavo vā // ManGS_2,10.5 //</l>\n\n<l>saṃgheṣvekavadbarhiragnirādhārājyabhāgājyāhutayaḥ sviṣṭakṛcca // ManGS_2,10.6 //</l>\n\n<l>agnirindraḥ somaḥ sītā savitāsarasvatyaścinānumatī revatī rākā pūṣā rudra ityetairāyojana- paryayana-pravapana-pralava-sītāyajña-khalayajñatantīyajñānaḍudyajñeṣvetā devatā iti yajati sāṃvatsareṣu ca parvasu // ManGS_2,10.7 //</l>\n\n<l>nadyudadhikūpataḍāgeṣu varuṇaṃyajatyoṣadhivanaspatiṣu somamanādiṣṭadevateṣvagnim // ManGS_2,10.8 //</l>\n\n<l>iti dvitīye daśamaḥ khaṇḍaḥ //10//</l>\n\n</div>\n<div>\n\n<p>ekādaśaḥ khaṇḍaḥ</p>\n\n<l>avasānaṃ samaṃ samūlam // ManGS_2,11.1 //</l>\n\n<l>dakṣiṇāpravaṇamannakāmasya mārukāstatra prajā bhavanti // ManGS_2,11.2 //</l>\n\n<l>sarvataḥ samavasrāvam // ManGS_2,11.3 //</l>\n\n<l>samavasrutya vā yasmātprāgudīcīrāpo nirvaheyustadvā // ManGS_2,11.4 //</l>\n\n<l>gartaṃ khātvā yattaiḥ pāṃsubhiḥ pratipūryeta tadvā // ManGS_2,11.5 //</l>\n\n<l>yadi dhārayiṣṇūdakataraṃ syāt // ManGS_2,11.6 //</l>\n\n<l>idamahaṃ viśamannādyāya tejase brahmavarcasāya parigṛhṇāmīti veśma parigṛhya garte hiraṇya nidhāyācyutāya dhruvāya bhaumāya svāheti juhoti // ManGS_2,11.7 //</l>\n\n<l>samīcīnāmāsīti paryāyairupatiṣṭhate pratidiśaṃ dvābhyāṃ madhye // ManGS_2,11.8 //</l>\n\n<p>udakāṃsye 'śmānaṃ vrīhīnyavānvasya pariṣiñcati syonāpṛthivī bhaveti dvābhyāṃ</p>\n\n<l>sutramāṇāmiti dvābhyām // ManGS_2,11.9 //</l>\n\n<l>śamīśākhayā ca palāśayodañcaṃ triḥ samunmārṣṭi syonā prathivi bhaveti dvābhyāṃ sutramāṇamiti dvābhyāṃ namo astu sarpebhya iti tisṛbhiśca // ManGS_2,11.10 //</l>\n\n<lg>\n<l>idaṃ tat sarvato bhadramayamūrjo 'yaṃ rasaḥ /</l>\n<l>prāpyaivaṃ mānuṣānkāmānyadaśīrṣṇī tallapsyasi //</l>\n</lg>\n\n<l>iti madhyamāṃ sthūṇāmāsicya garta āsiñcati // ManGS_2,11.11 //</l>\n\n<p>ihaiva tiṣṭha nitarā tilvalā sthirāvati /\nmadhye poṣasya puṣpatāmā tvā parisṛtaḥ kumbhaḥ /</p>\n\n<p>ā vatse jagato saha ā dadhnaḥ kalaśamairayam //</p>\n\n<l>iti madhyamāṃ sthūṇāmabhi mantryate // ManGS_2,11.12 //</l>\n\n<l>vasūnāṃ tvā vasuvīryasyāhorātrayośceti garte sthūṇāmavadadhāti // ManGS_2,11.13 //</l>\n\n<p>ṛte 'vasthūṇā adhiroha vaṃśo agne virājamupasedhaśakram //</p>\n\n<l>iti madhyamaṃ vaṃ śamavadadāti // ManGS_2,11.14 //</l>\n\n<l>tūṣṇīṃ śiṣṭāḥ sthūṇā vaṃśāśca // ManGS_2,11.15 //</l>\n\n<l>prāgdvāraṃ dakṣiṇādvāraṃ vā māpayitvā gṛhānahaṃ sumanasaḥ prapadye vīraṃ hītyetayā prapadyate yathā purastādvyākhyātam // ManGS_2,11.16 //</l>\n\n<p>praiturājā varuṇo revatībhirasminsthāne tiṣṭhatu puṣyamāṇaḥ /</p>\n\n<p>irāṃ vahantī ghṛtamukṣamāṇāsteṣvahaṃ sumanāḥ saṃ vasāma //</p>\n\n<l>ityuttarapūrvasyāṃ diśi pratipānamudakumbhamavasthāpayati // ManGS_2,11.17 //</l>\n\n<lg>\n<l>samudraṃ vaḥ prahiṇomi svāṃyonimabhigacchata</l>\n<l>ariṣṭā asmākaṃ vīrā mā parāseci matpayaḥ /</l>\n<l>ityudañcanam // ManGS_2,11.18 //</l>\n</lg>\n\n<p>vāstoṣpatyaṃ payasi sthālīpākaṃ śrapayitvā tasya juhoti /\namīvahā vāstoṣpate vāstoṣpata ityetābhyām-</p>\n\n<p>vāstoṣpate prataraṇo na adhi gayasphāno gobhiraśvebhirindo\najarāsaste sakhye vyāma piteva putrānprati no juṣasva //</p>\n\n<p>vāstoṣpate śagmayā saṃ sadā te sakṣīmahi raṇavayā gātumatyā pāhi kṣema uta yoge varaṃ no yūyaṃ pāta svastibhiḥ sadā naḥ //</p>\n\n<l>iti // ManGS_2,11.19 //</l>\n\n<l>jayaprabhṛtisamānam // ManGS_2,11.20 //</l>\n\n<l>iti dvitīya ekādaśaḥ khaṇḍaḥ //11//</l>\n\n</div>\n<div>\n\n<p>dvādaśaḥ khaṇḍaḥ</p>\n\n<l>vaiśvadevasya siddhasya sāyaṃ prātarbaliṃ haret // ManGS_2,12.1 //</l>\n\n<l>agnīṣomau dhanvantariṃ viśvāndevānprajāpatimagniṃ sviṣṭakṛtamityevaṃ homo vidhīyate // ManGS_2,12.2 //</l>\n\n<l>atha baliṃ haratyagnaye namaḥ somāya dhanvantaraye viśvebhyo devebhyaḥ prajāpataye agnaye sviṣṭakṛta ityagnyāgāra uttarāmuttarām // ManGS_2,12.3 //</l>\n\n<l>abhdya ityudakumbhasakāśe // ManGS_2,12.4 //</l>\n\n<l>oṣadhibhya ityoṣadhibhyo vanaspatibhya iti gṛhamadhyamāyāṃ sthūṇāyām // ManGS_2,12.5 //</l>\n\n<l>gṛhyābhyo devatābhya iti gṛhamadhye // ManGS_2,12.6 //</l>\n\n<l>dharmāyādharmāyeti dvāre // ManGS_2,12.7 //</l>\n\n<l>mṛtyava ākāśāyetyākāśe // ManGS_2,12.8 //</l>\n\n<l>antargoṣṭhāyetyantargoṣṭhe // ManGS_2,12.9 //</l>\n\n<l>barhivaiśravaṇāyeti bahiḥ prācīm // ManGS_2,12.10 //</l>\n\n<l>viśvebhyo devebhya iti veśmani // ManGS_2,12.11 //</l>\n\n<l>indrāyendrapuruṣebhya iti purastāt // ManGS_2,12.12 //</l>\n\n<l>yamāya yamapuruṣebhya iti dakṣiṇataḥ // ManGS_2,12.13 //</l>\n\n<l>varuṇāya varuṇapuruṣebhya iti paścāt // ManGS_2,12.14 //</l>\n\n<l>somāya somapuruṣebhya ityuttarataḥ // ManGS_2,12.15 //</l>\n\n<l>brahmaṇe brahmapuruṣebhya iti madhye // ManGS_2,12.16 //</l>\n\n<l>prācīmāpātikebhyaḥ sampātikebhya ṛkṣebhyo yakṣebhyaḥ pipīlikābhyaḥ piśācebhyo 'psarobhyo gandharvebhyo guhyakebhyaḥ śailebhyaḥ pannagebhyaḥ // ManGS_2,12.17 //</l>\n\n<l>divācāribhyo bhūtebhya iti divā naktaṃ cāribhyo bhūtebhya iti naktam // ManGS_2,12.18 //</l>\n\n<l>dhanvantaraye dhanvantaritarpaṇam // ManGS_2,12.19 //</l>\n\n<l>adbhiḥ saṃsṛjya pitṛbhyaḥ svadheti śeṣaṃ dakṣiṇā bhūmau ninayet // ManGS_2,12.20 //</l>\n\n<l>pāṇī prakṣālyācamyātithiṃ bhojayitvāvaśiṣṭasyāśnīyāt // ManGS_2,12.21 //</l>\n\n<l>iti dvitīyapuruṣe dvādaśaḥ khaṇḍaḥ //12//</l>\n\n</div>\n<div>\n\n<p>trayodaśaḥ khaṇḍaḥ</p>\n\n<l>athātaḥ ṣaṣṭhīkalpaṃ vyākhyāsyāmaḥ // ManGS_2,13.1 //</l>\n\n<l>śuklapakṣasya pañcabhyāṃ pratyaṅmukho haviṣyamannamaśrīta // ManGS_2,13.2 //</l>\n\n<l>adhaḥ śayīta darbheṣu śālīpalāleṣu vā prākśirā brahmacārī // ManGS_2,13.3 //</l>\n\n<l>śvobhūta udita āditye snānaṃ pānaṃ bhojanamanulepanaṃ srajo vāsāṃsi na pratyācakṣīta // ManGS_2,13.4 //</l>\n\n<l>yāvaddadyāttāvadaśnīyādyadyaddadyāttadaśnīyādanyatrāmedhya--pātakibhyo 'bhiniviṣṭakavarjanam // ManGS_2,13.5 //</l>\n\n<lg>\n<l>astamita āditye payasi sthālīpākaṃ śrapayitvāthaitairnāmadheyairjuhoti</l>\n<l>dhanadāṃ vasumīśānāṃ kāmadāṃ sarvakāminām</l>\n<l>puṇyāṃ yaśasvinīṃ devīṃ ṣaṣṭhīṃ śakra juṣasva me //</l>\n</lg>\n\n<p>nandī bhūtiśca lakṣmīścādityā ca yaśasvinī\nsumanā vāk ca siddhiśca ṣaṣṭhī me diśatāṃ dhanam //</p>\n\n<p>putrānpaśūndhanaṃ dhānyaṃ bahvaścājagaveḍakam\nmanasā yatpraṇītaṃ ca tanme diśatu havyabhuk //</p>\n\n<p>kānadāṃ rajanīṃ viśvarūpāṃ ṣaṣṭhīmupavarttatu me dhanam\nsāma kāma kāmapatnī ṣaṣṭhī me diśatāṃ dhanam //</p>\n\n<p>ākṛtiḥ prakṛtivarcanī dhāvaniḥ padmacāriṇī manmanā bhava svāhā //</p>\n\n<p>gandhadvārāṃ durādharṣāṃ nityapuṣṭāṃ karīṣiṇīm\nīśvarīṃ sarvabhūtānāṃ tāmihopahvaye śriyam /</p>\n\n<p>nānāpatrakā (ka) sā devī puṣṭiścātisarasvatī\nariṃ devīṃ prapadyeyamupavarttayatu me dhanam //</p>\n\n<p>hiraṇyaprakārādevi māṃ vara āgacchatvāyuryaśaśca svāhā //</p>\n\n<lg>\n<l>aśvapūrṇāṃ rathamadhyāṃ hastinādapramodinīm /</l>\n<l>śriyaṃ devīmupavhaye śrīrmādevī juṣatām //</l>\n</lg>\n\n<lg>\n<l>upayantu māṃ devagaṇāstyā(nā)gāśca tapasā saha /</l>\n<l>prādurbhūto 'smi rāṣṭre 'smin śrīḥ śraddhāṃ (kīrtiṃ vṛddhiṃ ga. ca.) dadhātu me //</l>\n</lg>\n\n<l>śriyai svāhā, hriyai svāhā, lakṣmyai svāhā, upalakṣmyai svāhā, nanhāyai svāhā, haridrāyai svāhā, ṣaṣṭhyai svāhā, samṛddhyai svāhā, jayāyai svāhā, kāmāyai svāheti // ManGS_2,13.6 //</l>\n\n<l>jayaprabhṛti samānam // ManGS_2,13.7 //</l>\n\n<l>ṣaṇmāsānprayuñjīta trīnvobhayataḥ pakṣān // ManGS_2,13.8 //</l>\n\n<l>śatasāhasrasaṃyoga ekavaro vā // ManGS_2,13.9 //</l>\n\n<l>gairanaḍvāṃśca dakṣiṇā // ManGS_2,13.10 //</l>\n\n<l>iti dvitīye trayodaśaḥ khaṇḍaḥ //13//</l>\n\n</div>\n<div>\n\n<p>caturdaśaḥ khaṇḍaḥ</p>\n\n<l>athāto vināyakānvayākhyāsyāmaḥ // ManGS_2,14.1 //</l>\n\n<l>śālakaṭaṅkaṭaśca kūṣmāṇḍarājaputraścosmitaśca devayajanaśceti // ManGS_2,14.2 //</l>\n\n<l>etairadhigatānāmimāni rupāṇi bhavanti // ManGS_2,14.3 //</l>\n\n<l>loṣṭhaṃ mṛdgāti // ManGS_2,14.4 //</l>\n\n<l>tṛṇāni cchinatti // ManGS_2,14.5 //</l>\n\n<l>aṅgeṣu lekhān likhati // ManGS_2,14.6 //</l>\n\n<l>apasvapnaṃ paśyati // ManGS_2,14.7 //</l>\n\n<l>muṇḍān paśyati // ManGS_2,14.8 //</l>\n\n<l>jaṭilān paśyati // ManGS_2,14.9 //</l>\n\n<l>kāṣāyavāsasaḥ paśyati // ManGS_2,14.10 // /</l>\n\n<l>uṣṭrānsūkarān gardabhāndivākīrtyādīnanyāṃścāprayatānsvapnānpaśyati // ManGS_2,14.11 //</l>\n\n<l>antarikṣaṃ krāmati // ManGS_2,14.12 //</l>\n\n<l>adhvānaṃ vrajanmanyate pṛṣṭhato me kaścidanuvrajati // ManGS_2,14.13 //</l>\n\n<l>etaiḥ khaluvināyakairāviṣṭā rājaputrā lakṣaṇavanto rājyaṃ na labhante // ManGS_2,14.14 //</l>\n\n<l>kanyāḥ patikāmā lakṣaṇavatyo bhartṝnna labhante // ManGS_2,14.15 //</l>\n\n<l>striyaḥ prajākāmā lakṣaṇavatyaḥ prajāṃ na labhante // ManGS_2,14.16 //</l>\n\n<l>strīṇāmācāravatīnāmapatyāni mriyante // ManGS_2,14.17 //</l>\n\n<l>śrotriyo 'dhyāpaka ācāryatvaṃ na prāpnoti // ManGS_2,14.19 //</l>\n\n<l>adhyetṝṇāmadhyayane mahāvighnāni bhavanti // ManGS_2,14. 19 //</l>\n\n<l>vaṇijāṃ vaṇikpatho vinaśyati // ManGS_2,14.20 //</l>\n\n<l>kṛṣikarāṇāṃ kṛṣiralpaphasā bhavati // ManGS_2,14.21 //</l>\n\n<l>teṣāṃ prāyaścittam // ManGS_2,14.22 //</l>\n\n<l>mṛgākharakulāyamṛttikārocanā guggulāḥ // ManGS_2,14.23 //</l>\n\n<l>caturbhyaḥ prasravaṇebhyaścaturudakumbhānavyaṅgānāharet // ManGS_2,14.24 //</l>\n\n<l>sarvagandhasarvarasasarvauṣadhīḥ sarvaratnāni copakalpaya pratisaradadhimadhughṛtamiti // ManGS_2,14.25 //</l>\n\n<p>etān saṃbhārānsaṃsṛjya ṛṣabhacarmāruhyāthainaṃ--</p>\n\n<lg>\n<l>sahasrākṣaṃ śatadhāramṛṣibhiḥ pāvanaṃ kṛtam /</l>\n<l>tābhiṣṭvābhiṣiñcāmi pāvamānīḥ punantu tvā //</l>\n</lg>\n\n<p>agninā dattā, indreṇa dattā, somena dattā, varuṇena dattā, vāyunā dattā,viṣṇunā dattā bṛhaspatinā dattā, viśvairdevairdattaḥ, sarvairdevairdattā oṣadhaya āpo varuṇasaṃmitāstābhiṣṭvābhiṣiñcāmi pāvamānīḥ punantu tveti</p>\n\n<p>sarvatrānuṣajati--</p>\n\n<p>yatte keśeṣu dairbhāgyaṃ sīmante tatra mūrddhani /</p>\n\n<p>lalāṭe karṇayorakṣṇorāpasta----tu te sadā //</p>\n\n<p>bhagaṃ te varuṇe rājā bhra---sūryo bṛhaspatiḥ /</p>\n\n<p>bhagamindraśca vāyuśca---saptarṣayo daduḥ //</p>\n\n<l>iti // ManGS_2,14.26 //</l>\n\n<l>adhista--- niśāyāṃ sadyaḥ pīḍitasarṣapatailamamaudumbareṇa sruveṇa --- catasra āhutirjuhoti (oṃ) śālakaṭaṅkaṭāya sva-- kūṣmāḍarājaputrāya svāhā, usmitāya svāhā, devayajanāyā svāheti // ManGS_2,14.27 //</l>\n\n<l>ata ūrdhvaṃ grāmacatuṣpathe nagaracatuṣpathe nigamacatuṣpathe sarvatomukhāndarbhānāstīrya nave śūrpe balimupaharati phalīkṛtāṃstaṇḍulānaphalīkṛtāṃstaṇḍulānāmaṃ māṃsaṃ pakvaṃ māṃsamāmānmatsyānpakvānmatsyān āmānapūpānpakvānapūpānpiṣṭāngandhānapiṣṭāngandhā---- madhupānaṃ maireyapānaṃ surāpānaṃ muktaṃ mālyaṃ grathithaṃ mālyaṃ raktaṃ mālyaṃ śuklaṃ mālyaṃ raktapītaśuklakṛṣṇanīlaharitacitravāsāṃsi mākalmāṣamūlabhalamiti // ManGS_2,14.28 //</l>\n\n<lg>\n<l>atha devānāmāvāhanaṃ vimukhaḥ śeyeno bako yakṣaḥ kalaho bhīrurvināyakaḥ kūṣmāṇḍarā---- yajñāvikṣepī kulaṅgāpamāro yūpakeśī sūparakroḍī haimavato, jambhako virūpākṣo lohitākṣo vaiśravaṇo mahāseno mahādevo mahārāja iti /</l>\n<l>ete me devāḥ prīyantāṃ prītā māṃ prīṇayantu tṛptā māṃ tarpayantviti // ManGS_2,14.29 //</l>\n</lg>\n\n<lg>\n<l>adhiṣṭhiter'ddharātra ācāryo grahānupatiṣṭhate /</l>\n<l>bhagavati bhagaṃ me dedi, varṇavati varṇaṃ me dehi, rūpavati rūpaṃ me dehi, tejasvini tejo me dehi, yaśasvini yaśo me dehi, putravati putrānme dehi, sarvavati sarvānkāmānme pradehīti // ManGS_2,14.30 //</l>\n</lg>\n\n<p>ata ūrdhvamudita āditye vimale sumuhūrtte sūryapūjāpūrvakamardhyadānamupasthānaṃ ca--</p>\n\n<p>namaste astu bhagavan śataraśme tamonuda jahi me deva daurbhagyaṃ saubhāgyena māṃ saṃyojayasva //</p>\n\n<l>iti // ManGS_2,14.31 //</l>\n\n<l>atha brāhmaṇatarpaṇam // ManGS_2,14.32 //</l>\n\n<l>ṛṣabo dakṣiṇā // ManGS_2,14.33 //</l>\n\n<l>iti dvitīye caturdaśaḥ khaṇḍaḥ //14//</l>\n\n</div>\n<div>\n\n<p>pañcadaśaḥ khaṇḍaḥ</p>\n\n<p>yadi duḥsvapnaṃ paśyedvyāhṛtibhistilān hutvā diśā upatiṣṭhet /</p>\n\n<lg>\n<l>bodhaśca mā pratibodhaśca purastādgopāyatām /</l>\n<l>asvapnaśca mānavadrāṇaśca dakṣiṇato gopāyatām //</l>\n</lg>\n\n<lg>\n<l>gopāyamānaṃ ca māṃ rakṣamāṇaṃ ca paścād gopāyatām /</l>\n<l>jāgṛviśca mārundhatī cottarato gopāyatām //</l>\n</lg>\n\n<lg>\n<l>viṣṇuśca me pṛthivī ca nāgāścādhastādgopāyatām /</l>\n<l>bṛhaspatayaśca me viśve ca me devā dyauścopariṣṭhādgopāyatām // ManGS_2,15.1 //</l>\n</lg>\n\n<l>evaṃ yasmiṃścotpanne 'narthān śaṅketa // ManGS_2,15.2 //</l>\n\n<l>vyāhṛtibhistilān hutvā tapaḥ pratipadyeta dvādaśarātraṃ ṣaḍrātraṃ trirātramokarātraṃ vā // ManGS_2,15.3 //</l>\n\n<l>yadi samutpātaṃ manyeta tadvā // ManGS_2,15.4 //</l>\n\n<l>yadi parvasu mārtikaṃ bhidyate pārthivamāsi pṛthivīṃ dṛṃhasva yoniṃ gaccha svāhetyapsu praharet // ManGS_2,15.5 //</l>\n\n<p>yadyarcā dahyedvā naśyedvā prapatedvā prabhajedvā prahasedvā pracaledvā, sthālyā vā sthālīmāsicya dakṣiṇottarā vā sthālī bhidyetottarā vopalāśe niyamya dvāravaṃśo vā sphuṭet /\ngaur vā gāṃ dhayet, strī vā striyamāhanyāt, kartasaṃsarge , halasaṃsarge, musalaprapatane, musalaṃvāvaśīryetānyasmiṃścādbhuta etābhirjuhuyāt--</p>\n\n<p>svasti na indro vṛddhaśravāḥ svastinaḥ pūṣā viśvavedāḥ /\nsvasti nastārkṣyo ariṣṭanemiḥ svastino bṛhaspatirdadhātu /</p>\n\n<lg>\n<l>svasti no mimītāmāśvinā bhagaḥ svasti devyaditiranarvaṇaḥ /</l>\n<l>svasti pūṣā asuro dadhātu naḥ svastidyāvāpṛthivī sucetunā //</l>\n</lg>\n\n<lg>\n<l>svastaye vāyumupabravāmahai somaṃ svasti bhuvanasya yaspatiḥ /</l>\n<l>bṛhaspatiṃ sarvagaṇaṃ svastaye svastaya ādityāso bhavantu naḥ //</l>\n</lg>\n\n<lg>\n<l>viśve devā no adyā svastaye vaiśvānaro vasurāgniḥ svastaye /</l>\n<l>devā avantvṛbhavaḥ svastaye svasti no rudraḥ pātvaṃhasaḥ //</l>\n</lg>\n\n<lg>\n<l>svasti naḥ paśyāsu dhanvasu svastyapsu vrajane svarvataḥ /</l>\n<l>svasti naḥ pathyākṛteṣu yoniṣu svasti rāye manuto dadhātu naḥ //</l>\n</lg>\n\n<l>trātāramindraṃ, mā te asyāṃ, vina indra, mṛgo na bhīmastaṃ, śaṃyorāvṛṇīmaha iti daśāhutayaḥ // ManGS_2,15.6 //</l>\n\n<l>jayaprabhṛti samānam // ManGS_2,15.7 //</l>\n\n<l>iti dvitīye puruṣe pañcadaśaḥ khaṇḍaḥ //15//</l>\n\n</div>\n<div>\n\n<p>ṣoḍaśaḥ khaṇḍaḥ</p>\n\n<l>sarpebhyo bibhyat śrāvaṇyāṃ tūṣaṇīṃ bhaumamekakapālaṃśrapayitvākṣatasaktūn piṣṭvā svakṛta iriṇe darbhānāstīryācyutāya dhruvāya bhaumāya svāheti juhoti // ManGS_2,16.1 //</l>\n\n<l>samīci nāmāsīti paryāyairupatiṣṭhate pratidiśaṃ dvābhyāṃ madhye // ManGS_2,16.2 //</l>\n\n<p>akṣatasaktūnāṃ sarpabaliṃ harati īśānāyetyeke</p>\n\n<p>sarpo 'si sarpāṇāmadhipatistvayi sarve sarpāḥ /</p>\n\n<p>balihāro 'stu sarpāṇāṃ namo astuṣurmāririṣurmāhiṃsiṣurmādāṃ si sarpāḥ //</p>\n\n<lg>\n<l>māno agne visṛjo adhāyā viṣyave ripave ducchunāyai /</l>\n<l>mā datvate daśate mādate no mā rīṣate sahasāvanparādāḥ //</l>\n</lg>\n\n<p>sarpo 'si sarpāṇāmadhipatiratnena manuṣyāṃ srāyase 'pūpena sarpān //</p>\n\n<p>tvayi santaṃ mayi santa mākṣiṣurmārīriṣurmā hiṃsiṣu mā dāṅkṣu sarpāḥ //</p>\n\n<l>namo astu sarpebhya iti tisṛbhiśca // ManGS_2,16.3 //</l>\n\n<l>dhruvāmuṃ te paridadāmīti sarvāmātyānnāmagrāhamātmānaṃ ca // ManGS_2,16.4 //</l>\n\n<l>etena dharmeṇa caturo māsānsarpabaliṃhṛtvā viramati // ManGS_2,16.5 //</l>\n\n<l>tūṣṇīmapi kṣudrā prakṣālitapāṇiḥ // ManGS_2,16.6 //</l>\n\n<l>iti dvitīye ṣoḍaśaḥ khaṇḍaḥ //16//</l>\n\n</div>\n<div>\n\n<p>saptadaśaḥ khaṇḍaḥ</p>\n\n<p>ayūthike bhayārtte kapote gṛhān praviṣṭe tasyājnau padaṃ dṛśyeta dadhāni sakatuṣu ghṛte vā devāḥ kapota iti pratyṛcaṃ japejjuhuyādvā devāḥ kapota iṣito yadicchandūto nirṛtyā idamājagāma /</p>\n\n<p>tasmā arcāma kṛṣṇavāma niṣkṛtiṃ śaṃ no astu dvipade śaṃ catuṣpade //</p>\n\n<p>śivaḥ kapota iṣito no astvanāgā devāḥ śakuno gṛheṣu\nagnirhi vipro juṣatāṃ havirnaḥ parihetiḥ pakṣiṇo no vṛṇāktu //</p>\n\n<lg>\n<l>hetiḥ pakṣiṇī na dabhātyasmānāṣṭyāṃ padaṃ kṛṇute agnidhāne /</l>\n<l>saṃ no gobhyaśca puruṣebhyaścāstu māno hiṃsīdiha devāḥ kapotaḥ //</l>\n</lg>\n\n<lg>\n<l>yadulūko vadati moghametadyatkapotaḥ padamagnau kṛṇoti /</l>\n<l>yasya dūtaḥ prahita eṣa etattasmai yamāya namo astu mṛtyave //</l>\n</lg>\n\n<lg>\n<l>ṛcā kapotaṃ nudata pramodamiṣaṃ madantaḥ pari gāṃ nayadhvam /</l>\n<l>saṃyopayanto duritāni viśvā hitvā na ūrjaṃ prapatātpatiṣṭhaḥ //</l>\n</lg>\n\n<l>iti // ManGS_2,17.1 //</l>\n\n<l>padamādāya dakṣiṇā pratyag haranti // ManGS_2,17.2 //</l>\n\n<l>sahādhikaraṇairyanti // ManGS_2,17.3 //</l>\n\n<l>svakṛta iriṇe padaṃ nyasyādhyadhi // ManGS_2,17.4 //</l>\n\n<l>dhāmno dhāmna iti tisṛbhiḥ parogoṣṭhaṃ mārajayante // ManGS_2,17.5 //</l>\n\n<l>anapekṣamāṇāḥ pratyāyanti // ManGS_2,17.6 //</l>\n\n<l>agna āyūṃṣi pavase agnirṛṣiragne pavasveti pratyetya japanti // ManGS_2,17.7 //</l>\n\n<l>iti dvitīye saptadaśaḥ khaṇḍaḥ //17//</l>\n\n</div>\n<div>\n\n<p>aṣṭādaśaḥ śaṇḍaḥ</p>\n\n<l>ṣaḍāhutaṃ pratipadi putrakāmaḥ // ManGS_2,18.1 //</l>\n\n<p>payasi sthālīpākaṃ śrapayitvā tasya juhoti--</p>\n\n<p>brahmaṇāgniḥ saṃvidāno rakṣohā bādhātāmitaḥ /\namī vā yaste garbhaṃ durṇāmā yonimāśaye /</p>\n\n<lg>\n<l>yaste garbhamamī vā durṇāmā yonimāśaye /</l>\n<l>agniṣṭhaṃ brahmaṇā saha niṣkramyādamanīnaśat //</l>\n</lg>\n\n<lg>\n<l>yaste hantī patayantaṃ niṣatsnuṃ yaḥ sarīsṛpam /</l>\n<l>jātaṃ yaste jighāṃsati tamito nāśayāmasi //</l>\n</lg>\n\n<lg>\n<l>yastvā svapnena tamasā mohayitvā nipadyate /</l>\n<l>prajāṃyaste jighāṃsati tamito nāśayāmasi //</l>\n</lg>\n\n<lg>\n<l>ye te ghnantyapso gandharvā goṣṭhāśca ye /</l>\n<l>kravyādaṃsura devinaṃ tamito nāśayāmasi //</l>\n</lg>\n\n<lg>\n<l>yasta ūru viharatyantarā dampatī śaye /</l>\n<l>yoniṃ yo antarāreḍhi tamito nāśayāmasi //</l>\n</lg>\n\n<lg>\n<l>abhinnāṇḍā vṛddhagarbhā ariṣṭhā jīvasūkarī /</l>\n<l>vijāyatāṃ prajāyatāmiyaṃ bhavatu tokinī //</l>\n</lg>\n\n<lg>\n<l>viṣṇuryoniṃ kalpayatu tvaṣṭā rūpāṇi piṃśatu /</l>\n<l>āsiñcatu prajāpatirdhātā garbhaṃ dadhātu te //</l>\n</lg>\n\n<lg>\n<l>garbhaṃ dhehi sītīvāli garbhaṃ dhehi sarasvati /</l>\n<l>garbhaṃ te aśvinau devāvādhattāṃ puṣkarasrajā //</l>\n</lg>\n\n<lg>\n<l>hiraṇyayī araṇīyaṃ nirmanthato aśvinā /</l>\n<l>taṃ te garbhaṃ havāmahe daśame māsi sūtave //</l>\n</lg>\n\n<lg>\n<l>paraṃ mṛtyo anuparehi panthāṃ yaste sva itaro devayānāt /</l>\n<l>cakṣuṣmate śṛṇavate te bravīmi mānaḥ prajāṃ rīriṣo mota vīrān //</l>\n</lg>\n\n<l>iti dvādaśagarbhavedinyaḥ ṣaḍādyāḥ sthālīpākasya ṣaḍutarā ājyasya // ManGS_2,18.2 //</l>\n\n<l>jayaprabhṛti samānam // ManGS_2,18.3 //</l>\n\n<p>naijameṣaṃ sthālīpākaṃ śrapayitvā yathā ṣāḍāhutam---</p>\n\n<lg>\n<l>nejameṣa parāpata suputraḥ punarāpata /</l>\n<l>asyai me putrakāmāyai punarādhehi yaḥ pumān //</l>\n</lg>\n\n<lg>\n<l>yatheyaṃ pṛthivī mahyamuttānā garbhamādadhe /</l>\n<l>evaṃ taṃ garbhamādhehi daśame māsi sūtave //</l>\n</lg>\n\n<lg>\n<l>viṣṇoḥ śreṣṭhena rupeṇāsyāṃ nāryāṃ gavīnyām /</l>\n<l>pumāṃsaṃ putramādhehi daśame māsi sūtave //</l>\n</lg>\n\n<lg>\n<l>pākayajñānsamāsādya ekājyāmekabahirṣi /</l>\n<l>ekaṃ sviṣṭakṛtaṃ puryannānā satyapi daivate nānā satyapi daivate // ManGS_2,18.4 //</l>\n</lg>\n\n<l>iti dvitīyapuruṣe 'ṣṭādaśaḥ khaṇḍaḥ //18//</l>\n\n<lg>\n<l>iti maitrāyaṇīyamānavagṛhyasūtre dvitīyapuruṣākhyo bhāgaḥ /</l>\n<l>sūtraṃ ca samāptam //</l>\n</lg>\n\n  </div>\n</body>\n\n"
}