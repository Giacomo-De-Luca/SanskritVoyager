{
  "title": "sa_nāgārjuna-piṇḍīkrama",
  "body": "<body xmlns='http://www.tei-c.org/ns/1.0'>\n\n<p>piṇḍīkramaḥ</p>\n\n<p>ācāryanāgārjunapraṇītaḥ</p>\n\n<p>piṇḍīkramaḥ</p>\n\n<p>namaḥ sarvajñāya</p>\n\n<lg>\n<l>trailokyācāramuktaṃ gaganasamagataṃ sarvabhāvasvabhāvam,</l>\n<l>śuddhaṃ śāntaṃ viviktaṃ paramaśivamayaṃ yogināmeva gamyam |</l>\n<l>durbodhaṃ durvicāraṃ svaparahitatamaṃ vyāpinaṃ nirnimittam,</l>\n<l>vande kāyaṃ jinānāṃ sukhamasamasamaṃ nirvikalpaikamūrtim || Pik_1 ||</l>\n</lg>\n\n<lg>\n<l>śrīmatsamājatantrasya ṣaṭkoṭyarthāvabodhataḥ |</l>\n<l>piṇḍīkramamahaṃ vakṣye sarvasattvahitodayam || Pik_2 ||</l>\n</lg>\n\n<lg>\n<l>vikalpavāsanādoṣān jagattrayavimohakān |</l>\n<l>samabhivīkṣya tān dhīmān yogatantreṇa śodhayet || Pik_3 ||</l>\n</lg>\n\n<p>pañca kāmān parityajya tapobhirna ca pīḍayet | Pik_\n<l>sukhena dhārayed vodhiṃ yogatantrānusārataḥ || Pik_4 ||</l></p>\n\n<lg>\n<l>teneha saṃvarastho 'yamabhedastu sadā vratī |</l>\n<l>kāyavākcittavajrasya sādhanaṃ tu samārabhet || Pik_5 ||</l>\n</lg>\n\n<lg>\n<l>mahāṭavīpradeśeṣu phalapuṣpādyalaṅkṛte |</l>\n<l>parvate vijate sādhyaṃ sarvasiddhisamuccayam || Pik_6 ||</l>\n</lg>\n\n<lg>\n<l>mṛdvāsanasamāsīnaḥ sattvaparyaṅkasaṃsthitaḥ |</l>\n<l>dveṣavajrasamādhisthaḥ sthānarakṣāṃ vicintayet || Pik_7 ||</l>\n</lg>\n\n<lg>\n<l>daśakrodhān samutsṛjya jvālābhāsurabhīṣaṇān |</l>\n<l>hūṃkārodbhūtabhānusthān pratyālīḍhapade sthitān || Pik_8 ||</l>\n</lg>\n\n<lg>\n<l>daśadigmaṇḍalāgre tu sañcintyaivaṃ yathākramam |</l>\n<l>sarvavidhnavināśārthaṃ sumbhamājñāya kīlayet || Pik_9 ||</l>\n</lg>\n\n<p>aṃ sumbha nisumbha hūṃ gṛhṇa gṛhṇa hūṃ gṛhṇāpaya gṛhṇāpaya hūṃ ānaya ho bhagavan vidyārāja hūṃ phaṭ |</p>\n\n<lg>\n<l>anena krodharūpeṇa ākṛṣyaivaṃ vināyakān |</l>\n<l>kīlayed vidhivat sarvān prayogeṇa tu buddhimān || Pik_10 ||</l>\n</lg>\n\n<lg>\n<l>vajrāmṛtamahārājaṃ vrajakīlaṃ vibhāvayet |</l>\n<l>nīlotpaladalaśyāmaṃ jvālāmālākulapratham || Pik_11 ||</l>\n</lg>\n\n<lg>\n<l>nābhideśādadhoobhāgaṃ śūlākāraṃ vibhāvayet |</l>\n<l>ūrdhvaṃ krodhākṛtiṃ caiva trimukhākāraṣaḍbhujam || Pik_12 ||</l>\n</lg>\n\n<lg>\n<l>adho vighnagaṇān vīkṣya tān mantraṃ samudāharan |</l>\n<l>nikhanet vajrakīlaṃ tu vighnadeheṣu niścalam || Pik_13 ||</l>\n</lg>\n\n<p>oṃ gha gha ghātaya ghātaya sarvaduṣṭān phaṭ phaṭ kīlaya kīlaya sarvapāpān phaṭ phaṭ hūṃ hūṃ hūṃ vajrakīla vajradhara ājñāpayati sarvavighnānāṃ kāyavākcittavajraṃ kīlaya hūṃ hūṃ hūṃ phaṭ |</p>\n\n<lg>\n<l>vajramudgarahastaṃ ca sumbharājaṃ vibhāvayet |</l>\n<l>vajravahniṃ samantācca vispharantaṃ vicintya vai |</l>\n<l>duṣṭān pralapitāṃścinted dahyamānānitastataḥ || Pik_14 ||</l>\n</lg>\n\n<p>daśadik kīlayitvā tu adha ūrdhvamadhiṣya ca |\n<l>bhāvayet paramārthena niḥsvabhāvabhavatrayam || Pik_15 |</l>\n<lg>\n<l>abhāve bhāvanābhāvo bhāvanā naiva bhāvanā |</l>\n<l>iti bhāvo na bhāvaḥ syād bhāvanā nopalabhyate || Pik_16 ||</l>\n</lg></p>\n\n<lg>\n<l>anayā gāthayā śūnyaṃ dhyātvā sthiracarātmakam |</l>\n<l>anena vidhiyogena jñānabhūmiradhiṣyate || Pik_17 ||</l>\n</lg>\n\n<lg>\n<l>ākāśadhātumadhyasthaṃ bhāvayed vāyumaṇḍalam |</l>\n<l>dvi-hūṃ yaṃ bījaniṣpannaṃ vajradvayasamāyutam || Pik_18 ||</l>\n</lg>\n\n<lg>\n<l>agnimaṇḍalakaṃ cāpi tasyopari vibhāvayet |</l>\n<l>dvi-hūṃ raṃ bījaniṣpannaṃ vajradvayasamāṅkitam || Pik_19 ||</l>\n</lg>\n\n<lg>\n<l>vārimaṇḍalakaṃ cāpi tasyopari vibhāvayet |</l>\n<l>dvi-hūṃ vaṃ bījaniṣpannaṃ vajradvayasamāyutam || Pik_20 ||</l>\n</lg>\n\n<lg>\n<l>pṛthvīmaṇḍalakaṃ cāpi tasmopari vibhāvayet |</l>\n<l>dvi-hūṃ laṃ bījaniṣpannaṃ vajradvayasamanvitam || Pik_29 ||</l>\n</lg>\n\n<lg>\n<l>caturmaṇḍalasaṃhāre vajrabhūbhāgamaṇḍalam |</l>\n<l>tatra bhrūṃkāraniṣpatraṃ kūṭāgāraṃ vibhāvayet || Pik_22 ||</l>\n</lg>\n\n<lg>\n<l>caturastraṃ caturdvāraṃ catustoraṇaśobhitam |</l>\n<l>catuḥsūtrasamāyuktamaṣṭambhopaśobhitam || Pik_23 ||</l>\n</lg>\n\n<lg>\n<l>hārārddhahāraracitaṃ maṇivajrārdhacandrakam |</l>\n<l>khacitaṃ vajraratnaistu dvāraniryūhasandhiṣu || Pik_24 ||</l>\n</lg>\n\n<lg>\n<l>kumbhastambhamahāvajraṃ kramaśīrṣastu pakṣiṇī |</l>\n<l>ghaṇṭāpatākasaṃśobhaṃ cāmarādivibhūṣitam || Pik_25 ||</l>\n</lg>\n\n<lg>\n<l>madhyamaṇḍalake dhyāyādātmānaṃ mudrayā yutam |</l>\n<l>trimukhaṃ ṣaḍbhujākāramindranīlasamapratham || Pik_26 ||</l>\n</lg>\n\n<lg>\n<l>śrīvairocana-ratnau ca amitābhaśca karmarāṭ |</l>\n<l>pūrvādidikṣu sañcintyāstrimukhākāraṣaḍbhujāḥ || Pik_27 ||</l>\n</lg>\n\n<lg>\n<l>moharatyādikā devyastrimukhākāraṣaḍbhujāḥ |</l>\n<l>āgneyīṃ diśāmārabhya sanniveśyā yathākramam || Pik_28 ||</l>\n</lg>\n\n<lg>\n<l>rūpavajrādikāstadvad bāhyakoṇacatuṣṭaye |</l>\n<l>sthitaiva sparśavajrā tu vajrasattvasamāyutā || Pik_29 ||</l>\n</lg>\n\n<lg>\n<l>paṭṭikāyāṃ nyaset pūrve maitreyaṃ kṣitigarbhakam |</l>\n<l>vajrapāṇiṃ khagarbhaṃ ca nyased dakṣiṇato vratī || Pik_30 ||</l>\n</lg>\n\n<lg>\n<l>lokeśaṃ mañcughoṣaṃ ca paścimāyāṃ nyaset punaḥ |</l>\n<l>sarvāvaraṇaviṣkambhiṃ samantabhadrañcottare || Pik_31 ||</l>\n</lg>\n\n<lg>\n<l>yamāntakaśca prāgdvāre dakṣiṇe tvaparājitaḥ |</l>\n<l>paścime tu hayagrīva uttare 'mṛtakuṇḍaliḥ || Pik_32 ||</l>\n</lg>\n\n<lg>\n<l>acalaṣṭakkirājaśca nīladaṇḍo mahābalaḥ |</l>\n<l>pūrvādikoṇamārabhya pravicintyā yathāyatham || Pik_33 ||</l>\n</lg>\n\n<lg>\n<l>sumbharājamahākrodhamadhastāt pravicintayet |</l>\n<l>uṣṇīṣacakravartī ca pravicintyastathopari || Pik_34 ||</l>\n</lg>\n\n<lg>\n<l>dhyātvaivamadhimuktayā vai māṇḍaleyān yathāvidhi |</l>\n<l>punaḥ sampuṭayogena svakāye tān praveśayet || Pik_35 ||</l>\n</lg>\n\n<lg>\n<l>kāyacakragatān buddhān sañcintyaivaṃ yathāyatham |</l>\n<l>pāramārthikacakreṇa tathatāyāṃ praveśayet || Pik_36 ||</l>\n</lg>\n\n<lg>\n<l>mārayet tvāgataṃ vyūhaṃ sutarāṃ siddhimāpnuyāt |</l>\n<l>asyārtho vajramālāyāṃ vistṛto visphuṭaṃ yathā || Pik_37 ||</l>\n</lg>\n\n<lg>\n<l>rūpaskandhagatādarśo bhūdhāturnayanendriyam |</l>\n<l>rūpaṃ ca pañcamaṃ yāti krodhamaitreyasaṃyutam || Pik_38 ||</l>\n</lg>\n\n<lg>\n<l>vedanā skandhasamatā abdhātuḥ śravaṇendriyam |</l>\n<l>śabdaśca pañcamaṃ yāti krodhadvayasamanvitam || Pik_39 ||</l>\n</lg>\n\n<lg>\n<l>saṃjñā ca pratyavaikṣaṇyaṃ hutabhug nāsikendriyam |</l>\n<l>gandhaśca pañcaṃ yāti krodhadvayasamanvitam || Pik_40 ||</l>\n</lg>\n\n<lg>\n<l>saṃskāraḥ kṛtyānuṣṭānaṃ māruto rasanendriyam |</l>\n<l>rasaśca pañcamaṃ yāti krodhadvayasamanvitam || Pik_41 ||</l>\n</lg>\n\n<lg>\n<l>urdhvādhaḥ krodhasaṃyuktaṃ prakṛtyābhāsameva ca |</l>\n<l>vijñānaskandhamāyāti vijñānaṃ ca prabhāsvaram || Pik_42 ||</l>\n</lg>\n\n<lg>\n<l>nirvāṇaṃ sarvaśūnyaṃ ca dharmakāyaśca gadyate |</l>\n<l>dṛḍhīkaraṇahetutvān mantrametadudāharet || Pik_43 ||</l>\n</lg>\n\n<p>oṃ śūnyatājñānavajrasvabhāvātmako 'ham |</p>\n\n<lg>\n<l>paramārthamaṇḍalaṃ hyetannirābhāsamalakṣaṇam |</l>\n<l>paramārthasatyanāmāpi sarvatāthāgatālayaḥ || Pik_44 ||</l>\n</lg>\n\n<lg>\n<l>prabhāsvarapraviṣṭasya vyutthānaṃ ca pradarśate |</l>\n<l>mantramūrtiprayogeṇa devatālambanaṃ prati || Pik_45 ||</l>\n</lg>\n\n<lg>\n<l>ākāśadhātumadhyasthaṃ bhāvayet sūryamaṇḍalam |</l>\n<l>tasyopari punarmantrī candrabimbaṃ vibhāvayet || Pik_46 ||</l>\n</lg>\n\n<lg>\n<l>tatra cāṣṭadalaṃ padmaṃ raktavarṇaṃ vibhāvayet |</l>\n<l>padmopari mahāmantraṃ tryakṣaraṃ bhāvayet punaḥ || Pik_47 ||</l>\n</lg>\n\n<lg>\n<l>mantraṃ padmaṃ tathā sūryaṃ praviṣṭaṃ candramaṇḍale |</l>\n<l>candramaṇḍalamāpūrṇaṃ bodhicittaṃ vibhāvayet || Pik_48 ||</l>\n</lg>\n\n<lg>\n<l>sthāvaraṃ jaṅgamaṃ sarvaṃ tatraiva pravicintayet |</l>\n<l>dṛḍhīkaraṇahetutvānmantrametadudāharet || Pik_49 ||</l>\n</lg>\n\n<p>oṃ dharmadhātusvabhāvātmako 'ham |</p>\n\n<lg>\n<l>yogamevaṃ samālambya anuyogaṃ samācaret |</l>\n<l>punaśca tryakṣaraṃ yogī candramadhye vicintayet || Pik_50 ||</l>\n</lg>\n\n<lg>\n<l>tatastryakṣarasambhūtaṃ sitakundendusannibham |</l>\n<l>ādināthaṃ vicintyātha atiyogaṃ samārabhet || Pik_51 ||</l>\n</lg>\n\n<lg>\n<l>akṣobhyānupraveśena trimukhaṃ ṣaḍbhujojjvalam |</l>\n<l>indranīlaprabhaṃ dīptaṃ vajrasattvaṃ vibhāvayet || Pik_52 ||</l>\n</lg>\n\n<lg>\n<l>vajraṃ cakraṃ tathā padmaṃ savyahasteṣu bhāvayet |</l>\n<l>ghaṇṭāṃ ratnaṃ tathā khaṅgaṃ vāmahasteṣu bhāvayet || Pik_53 ||</l>\n</lg>\n\n<lg>\n<l>tato nyāsaṃ prakurvīta skandhādīnāṃ vibhāgavit |</l>\n<l>vairocanādisumbhāntaṃ bījanyāsena tattvataḥ || Pik_54 ||</l>\n</lg>\n\n<lg>\n<l>vairocanīyabījaṃ tu oṃkāraṃ śuklavarṇakam |</l>\n<l>rūpaskandhasvabhāvena nyasen mūrdhani mantravit || Pik_55 ||</l>\n</lg>\n\n<lg>\n<l>āḥkāramamittābhasya saṃjñāskandhasvabhāvakam |</l>\n<l>raktavarṇaṃ mukhe dhyātvā vāgaiśvaryamavāpnuyāt || Pik_56 ||</l>\n</lg>\n\n<lg>\n<l>akṣobhyasya tu hūkāraṃ rājāvartakasuprabham |</l>\n<l>vinyaseddhṛdaye mantrī vijñānaskandharūpataḥ || Pik_57 ||</l>\n</lg>\n\n<lg>\n<l>svākāraṃ ratnanāthasya vedanāskandharūpataḥ |</l>\n<l>pītavarṇaṃ nyasennābhau vedanāśuddhihetukam || Pik_58 ||</l>\n</lg>\n\n<lg>\n<l>pādadvaye tu hāḥkāraṃ saṃskāaskandhabhāvataḥ |</l>\n<l>haritābhaṃ nyasenmantrī karmanāthasya tattvataḥ || Pik_59 ||</l>\n</lg>\n\n<lg>\n<l>moharatyādikairmantrī pṛthivyādīn praveśayet |</l>\n<l>kharatvaṃ dravatā auṣṇyamīraṇatvaṃ ca te kramāt || Pik_60 ||</l>\n</lg>\n\n<lg>\n<l>thlīṃkāraṃ cakṣuṣi nyasya kṣitigarbhaṃ vibhāvayet |</l>\n<l>oṃkāraṃ karṇayornyasya vajrapāṇiṃ vibhāvayet || Pik_61 ||</l>\n</lg>\n\n<lg>\n<l>oṃkāraṃ vinyased ghrāṇe khagarbhaṃ tu vibhāvayet |</l>\n<l>oṃkāraṃ rasane dhyātvā lokeśaṃ ca vikalpayet || Pik_62 ||</l>\n</lg>\n\n<lg>\n<l>hūṃkāraṃ manasi dhyātvā mañjughoṣaṃ prabhāvayet |</l>\n<l>oṃkāraṃ sarvakāye ca dhyātvā viṣkambhiṇaṃ smaret || Pik_63 ||</l>\n</lg>\n\n<lg>\n<l>maiṃ-kāreṇa śiraḥsaṃsthaṃ maitreyaṃ parikalpayet |</l>\n<l>bhadraṃ samantato dhyātvā sarvasandhiṣu sannyaset || Pik_64 ||</l>\n</lg>\n\n<lg>\n<l>yamāntakaḥ savyabhuje apasavye 'parājitaḥ |</l>\n<l>hayagrīvo mukhe bhāvyo vajre cāmṛtakuṇḍaliḥ || Pik_65 ||</l>\n</lg>\n\n<lg>\n<l>acalaṃ dakṣiṇe bhāge vāme ca ṭakkirājakam |</l>\n<l>jānau ca dakṣiṇe cintennīladaṇḍaṃ mahojjavalam || Pik_66 ||</l>\n</lg>\n\n<lg>\n<l>vāmajānau mahābalaṃ mūrdhni coṣṇīṣajriṇam |</l>\n<l>pādāntadvayavinyastaṃ sumbharājaṃ vicintayet || Pik_67 ||</l>\n</lg>\n\n<lg>\n<l>nyāsaṃ kṛtvā tato mantrī skandhādīnāṃ yathāvidhi |</l>\n<l>kāyamaṇḍalamāpanno mahāyogaṃ samārabhet || Pik_68 ||</l>\n</lg>\n\n<lg>\n<l>mūrdhni madhyagataṃ cintet sampūrṇaṃ candramaṇḍalam |</l>\n<l>tatra oṃkāraṃ śuklābhaṃ prasphurat-pañcaraśmikam || Pik_69 ||</l>\n</lg>\n\n<lg>\n<l>tato devīṃ viniścārya ādhipatyaprayogataḥ |</l>\n<l>locanāṃ vividhāṃ cintet sarvavyomni prapūritām || Pik_70 ||</l>\n</lg>\n\n<lg>\n<l>kāyavajraṃ vicintyātha vyomāpūrya vyavasthitam |</l>\n<l>tanmadhye 'dhipatiṃ cintedātmanaśca puraḥsthitam || Pik_71 ||</l>\n</lg>\n\n<lg>\n<l>dvātriṃśallakṣaṇadharaṃ vyañcanāśītibhūṣitam |</l>\n<l>prārthayet tu tato mantrī gāthādvayamudāharan || Pik_72 ||</l>\n</lg>\n\n<lg>\n<l>buddhakāyadharaḥ śrīmāṃstrivajrābhedyabhāvitaḥ |</l>\n<l>adhiṣṭhānapadaṃ me 'dya karotu kāyavajriṇaḥ || Pik_73 ||</l>\n</lg>\n\n<lg>\n<l>daśadiksaṃsthitā buddhāstrivajrābhedyabhāvitāḥ |</l>\n<l>adhiṣṭhānapadaṃ me 'dya kurvantu kāyavajriṇaḥ || Pik_74 ||</l>\n</lg>\n\n<lg>\n<l>locanāsahasaṃyuktaṃ śāścataṃ ca vibhāvayet |</l>\n<l>tatpraveśyādhitiṣṭheta pañcuskandhaprapūritam || Pik_75 ||</l>\n</lg>\n\n<lg>\n<l>yatkāyaṃ sarvabuddhānāṃ pañcaskandhaprapūritam |</l>\n<l>buddhākāyasvabhāvena mamāpi tādṛśaṃ bhavet || Pik_76 ||</l>\n</lg>\n\n<p>oṃ sarvatathāgatakāyavajrasvabhāvātmako 'ham |</p>\n\n<lg>\n<l>jihvābjamadhyagataṃ cinted āḥkāraṃ raktavarṇakam |</l>\n<l>pāṇḍarākhyāṃ ca sagaṇāṃ saṃspharet vyomapūritām || Pik_77 ||</l>\n</lg>\n\n<lg>\n<l>vāgvajraṃ ca tathā mantrī vyomāpūrya vyavasthitam |</l>\n<l>prārthayet tu tato mantrī gāthādvayamudāharan || Pik_78 ||</l>\n</lg>\n\n<lg>\n<l>dharmo vai vākpathaḥ śrīmāṃstrivajrābhedyabhāvitaḥ |</l>\n<l>adhiṣṭhānapadaṃ me 'dya karotu vāgvajriṇaḥ || Pik_79 ||</l>\n</lg>\n\n<lg>\n<l>daśadiksaṃsthitā buddhāstrivajrābhedyabhāvitāḥ |</l>\n<l>adhiṣṭhānapadaṃ me 'dya kurvantu vāgvajriṇaḥ || Pik_80 ||</l>\n</lg>\n\n<lg>\n<l>svanāyakena saṃyuktāṃ pāṇḍarāṃ sahasaiva tu |</l>\n<l>jihvāpraviṣṭāṃ sañcintya vāgadhiṣṭhānamārabhet || Pik_81 ||</l>\n</lg>\n\n<lg>\n<l>yadeva vajradharmasya vācā niruktisampadā |</l>\n<l>mamāpi tādṛśī vācā bhaved dharmadharopamā || Pik_82 ||</l>\n</lg>\n\n<p>oṃ sarvatathāgatavāgvajrasvabhāvātmako 'ham |</p>\n\n<lg>\n<l>vinyasya hṛdaye mantrī śaśibimbaṃ samujjvalam |</l>\n<l>rājāvartanibhaṃ tatra hūṃkāraṃ pañcaraśmikam || Pik_83 ||</l>\n</lg>\n\n<lg>\n<l>tato niścārayed devīṃ māmakīṃ sagaṇāṃ tataḥ |</l>\n<l>cittavajraṃ tathā dhyātvā prārthayeta yathā puraḥ || Pik_84 ||</l>\n</lg>\n\n<lg>\n<l>cittavajradharaḥ śrīmāṃstrivajrābhedyabhāvitaḥ |</l>\n<l>adhiṣṭhānapadaṃ me 'dya karotu cittavajriṇaḥ || Pik_84 ||</l>\n</lg>\n\n<lg>\n<l>daśadiksaṃsthitā buddhāstrivajrābhedyabhāvitāḥ |</l>\n<l>adhiṣṭhānapadaṃ me 'dya kurvantu cittavajriṇaḥ || Pik_84 ||</l>\n</lg>\n\n<lg>\n<l>cittavajrasamāyuktaṃ hṛdaye sampraveśya ca |</l>\n<l>māmakīvyūhamakhilaṃ cittādhiṣṭhānamārabhet || Pik_87 ||</l>\n</lg>\n\n<p>yaccittaṃ samantabhadrasya guhyakendrasya dhīmataḥ |\nmamāpi tādṛśaṃ cittaṃ bhaved vajradharopamam || Pik_88 || Pik_</p>\n\n<p>oṃ sarvatathāgatacittavajrasvabhāvātmako 'ham |</p>\n\n<lg>\n<l>evaṃ pṛthagadhiṣṭhāya kulatrayavibhāgataḥ |</l>\n<l>punaḥ sarvātmakaṃ kuryānmantreṇānena buddhimān || Pik_89 ||</l>\n</lg>\n\n<p>oṃ sarvatathāgatakāyavākcittavajrasvabhāvātmako 'ham |</p>\n\n<lg>\n<l>adhiṣṭhāyaivamātmānaṃ śaśimaṇḍalamadhyagam |</l>\n<l>ṣaḍbhiścihnaiḥ samāyuktaṃ cintet samayasattvakam || Pik_90 ||</l>\n</lg>\n\n<lg>\n<l>hṛnmadhyasaṃsthitaṃ sūkṣmaṃ jñānasattvaṃ vibhāvayet |</l>\n<l>samādhisattvasaṃjñaṃ ca hūṃkāraṃ taddṛḍhī nyaset || Pik_91 ||</l>\n</lg>\n\n<lg>\n<l>niṣpādyaivaṃ mahāyogaṃ trisattvātmakamātmavān |</l>\n<l>anena vidhiyogena mahāsādhānamārabhet || Pik_92 ||</l>\n</lg>\n\n<lg>\n<l>prāpya kanyāṃ viśālākṣīṃ rūpayauvanamaṇḍitām |</l>\n<l>nīlotpaladalaśyāmāṃ rajakasya mahātmanaḥ || Pik_93 ||</l>\n</lg>\n\n<lg>\n<l>suśikṣitāṃ samādāya sādhake bhaktivatsalām |</l>\n<l>oṃkāraṃ śirasi dhyātvā āḥkāraṃ vākyathe nyaset || Pik_94 ||</l>\n</lg>\n\n<lg>\n<l>hūṃkāraṃ hṛdaye dhyātvā svā nābhau hā dvipādayoḥ |</l>\n<l>locanāṃ māmakīṃ cāpi tathā pāṇḍaravāsinīm || Pik_15 ||</l>\n</lg>\n\n<lg>\n<l>tārāṃ cāpi tathā mantrī pṛthivyādiṣu sannyaset |</l>\n<l>rūpavajrādikā devīstasyāmeva vibhāvayet || Pik_ 96 ||</l>\n</lg>\n\n<lg>\n<l>kṣitigarbhādibhistāsāṃ samāpattiṃ vibhāvayet |</l>\n<l>dakṣiṇe vajravetālīṃ bhuje vāme 'parājitām || Pik_97 ||</l>\n</lg>\n\n<lg>\n<l>bhṛkuṭiṃ ca mukhe tasyā ekajaṭāṃ ca guhyake |</l>\n<l>bhūyo dakṣiṇapārśvasthāṃ viśvavajrīṃ tathāgatīm || Pik_98 ||</l>\n</lg>\n\n<lg>\n<l>viśvaratnāṃ ca vāme tu mudrāyāḥ pravibhāvayet |</l>\n<l>purnadakṣiṇajānusthāṃ viśvapadmāṃ tathāgatīm || Pik_99 ||</l>\n</lg>\n\n<p>viśvakarmāṃ ca vāme tu mūrdhni gaganavajriṇīm | Pik_\n<l>pādāntadvayavinyastāṃ dharaṇīndharadevatīm || Pik_100 ||</l></p>\n\n<lg>\n<l>evaṃ saṃskṛtya tāṃ yogī vajrapadmathārabhet |</l>\n<l>mantrī hūṃkārajaṃ vajraṃ dhyāyād vai pañcasūcikam || Pik_101 ||</l>\n</lg>\n\n<lg>\n<l>madhyasūcau tathā tasya praṇavaṃ va vibhāvayet |</l>\n<l>tathaivāṣṭadalaṃ padmam āḥkāreṇa tu bhāvayet |</l>\n<l>pañcaraśmisamākīrṇaṃ tataḥ sādhanamārabhet || Pik_102 ||</l>\n</lg>\n\n<p>oṃ sarvatathāgatānurāgaṇavajrasvabhāvātmako 'ham |</p>\n\n<lg>\n<l>hūṃkāragītena tu cālayeta samudvahan vajradharasya garvam |</l>\n<l>svabodhicittodayakāla eva phaṭkāramantraṃ samudīrayet saḥ || Pik_103 ||</l>\n</lg>\n\n<lg>\n<l>visargānte punarmantrī bodhicittena pūjayet |</l>\n<l>daśadiksaṃsthitān buddhān mantrametadudīrayet || Pik_104 ||</l>\n</lg>\n\n<p>oṃ sarvatathāgatapūjājrasvabhāvātmako 'ham |</p>\n\n<lg>\n<l>svamantrākṣaraniṣpannaṃ trivajrādhiṣṭhitasvakam |</l>\n<l>padmamadhye tu niṣpādya dveṣavajro bhavet punaḥ || Pik_105 ||</l>\n</lg>\n\n<lg>\n<l>vajradhṛg-mantraniṣpannaṃ paśyedakṣobhyavajriṇam |</l>\n<l>jaṭāmukuṭadharaṃ nātham akṣobhyakṛtaśekharam || Pik_106 ||</l>\n</lg>\n\n<p>nṛpāvartakasaṅkāśaṃ kṛṣṇaraktasitānanam | Pik_\n<l>sarvālaṅkārasampūrṇaṃ ṣaḍbhujaṃ tu vibhāvayet || Pik_107 ||</l></p>\n\n<lg>\n<l>vajraṃ cakraṃ tathā padmaṃ savyahasteṣu dhārayet |</l>\n<l>ghaṇṭāṃ cintāmaṇiṃ khaḍgaṃ tasya vāmeṣu bhāvayet || Pik_108 ||</l>\n</lg>\n\n<lg>\n<l>niṣkramya hṛdayādeṣa vyavalokya diśo daśa |</l>\n<l>buddharddhimakhilāṃ kṛtvā dharmacakraṃ pravartya ca || Pik_109 ||</l>\n</lg>\n\n<lg>\n<l>saṃśodhya nikhilān sattvān dveṣavajrapade sthitān |</l>\n<l>āgatya vajranāthasya purato 'bhiniṣīdati || Pik_110 ||</l>\n</lg>\n\n<lg>\n<l>anupraveśya tanmantrī hṛdyātmānaṃ vibhāvayet |</l>\n<l>pūrvarūpaṃ parāvṛttya dveṣavajrapade sthitaḥ || Pik_111 ||</l>\n</lg>\n\n<lg>\n<l>indranīlaprabhaṃ dīptaṃ sūryamaṇḍalamadhyagam |</l>\n<l>svamudrāliṅgitaṃ vīraṃ sarvālaṅkārabhūṣitam || Pik_112 ||</l>\n</lg>\n\n<lg>\n<l>raudraśāntamahārāgaṃ mukhatrayavirājitam |</l>\n<l>dveṣavajrasamādhisthaḥ protsṛjet sarvamaṇḍalam || Pik_113 ||</l>\n</lg>\n\n<lg>\n<l>jinajig-mantraniṣpannaṃ sṛjed vairocanaṃ vibhum |</l>\n<l>śaraccandrāṃśusaṅkāśaṃ jaṭāmukuṭamaṇḍitam || Pik_114 ||</l>\n</lg>\n\n<lg>\n<l>sitaraktakṛṣṇavadanaṃ ṣaḍbhujaṃ śāntarūpiṇam |</l>\n<l>cakravajrasitāmbhojaṃ dakṣiṇeṣu vicintayet || Pik_115 ||</l>\n</lg>\n\n<lg>\n<l>ghaṇṭāṃ cintāmaṇiṃ khaḍgaṃ vāmeṣvasya vibhāvayet |</l>\n<l>hṛdayāt tathaiva nirgatya mohacaryāsthitāḥ prajāḥ || Pik_116 ||</l>\n</lg>\n\n<lg>\n<l>saṃśodhya punarāgatya punaścake niṣīdati |</l>\n<l>ratnadhṛg-mantraniṣpannaṃ ratnaketuṃ sṛjed budhaḥ || Pik_117 ||</l>\n</lg>\n\n<lg>\n<l>jaṭājūṭadharaṃ saumyamakṣobhyakṛtaśekharam |</l>\n<l>pītakṛṣṇasitāsyaṃ ca ṣaḍbhujaṃ cāpi cintayet || Pik_118 ||</l>\n</lg>\n\n<lg>\n<l>tasya cintāmaṇiṃ vajraṃ cakraṃ savyeṣu bhāvayet |</l>\n<l>ghaṇṭāṃ ca pītakamalaṃ khaḍgaṃ vāmeṣu bhāvayet || Pik_119 ||</l>\n</lg>\n\n<lg>\n<l>hṛdayāt tathaiva nirgatya ahaṅkārapade sthitān |</l>\n<l>saṃśodhya dakṣiṇe bhāge ratnamadhye niṣīdati || Pik_120 ||</l>\n</lg>\n\n<lg>\n<l>ārolig-mantraniṣpannaṃ sṛjedamitavajriṇam |</l>\n<l>padmarāgaprabhaṃ saumyamakṣobhyakṛtaśekharam || Pik_121 ||</l>\n</lg>\n\n<lg>\n<l>jaṭāmukuṭadharaṃ nāthaṃ raktakṛṣṇasitānanam |</l>\n<l>śṛṅgārarasasaṃyuktaṃ ṣaḍbhujaṃ tu vibhāvayet || Pik_122 ||</l>\n</lg>\n\n<lg>\n<l>padmanālaṃ gṛhītvā tu vāmena saha ghaṇṭayā |</l>\n<l>hṛtpradeśasthitaṃ padmaṃ dakṣiṇena vikāśayet || Pik_123 ||</l>\n</lg>\n\n<p>savyayorvajracakre tu vāmayoḥ ratnakhaḍgakau | Pik_\n<l>pūrvavad rāgiṇaḥ śodhya pṛṣṭhato 'bje niṣīdatī || Pik_124 ||</l></p>\n\n<lg>\n<l>amoghavajriṇaṃ mantrī prajñādhṛg-mantranirmitam |</l>\n<l>haritābhaṃ sṛjennāthaṃ jaṭāmukuṭamaṇḍitam || Pik_125 ||</l>\n</lg>\n\n<lg>\n<l>haritakṛṣṇasitāsyaṃ ca ṣaḍbhujaṃ raśmibhāsuram |</l>\n<l>khaḍgaṃ ca viśvavajraṃ ca cakraṃ savyeṣu bhāvayet || Pik_126 ||</l>\n</lg>\n\n<lg>\n<l>ghaṇṭāmapasavyahasteṣu haritapadmaṃ maṇiṃ tathā |</l>\n<l>abhūtavacasaḥ sattvān viśodhya punarāgataḥ || Pik_127 ||</l>\n</lg>\n\n<lg>\n<l>uttarasyāṃ diśi tathā viśvavajre niṣīdati |</l>\n<l>dveṣo mohastathā rāgaścintāmaṇiḥ samayastathā || Pik_128 ||</l>\n</lg>\n\n<lg>\n<l>kulā hyete tu vai pañca kāmamokṣaprasādhakāḥ |</l>\n<l>mantrānmoharaterjātāṃ sṛjed devīṃ tu locanām || Pik_129 ||</l>\n</lg>\n\n<lg>\n<l>śvetāṃ śāntarasopetāṃ mūrdhni vairocanāṅkitām |</l>\n<l>sitaraktakṛṣṇavadanāṃ ṣaḍbhujāṃ tu vibhāvayet || Pik_130 ||</l>\n</lg>\n\n<lg>\n<l>savye cakraṃ va vajraṃ ca tathaiva sitamutpalam |</l>\n<l>vāme ghaṇṭāṃ tathā ratnaṃ khaḍgaṃ cāpi vibhāvayet || Pik_139 ||</l>\n</lg>\n\n<lg>\n<l>hṛdayāt tu vinirgatya vyavalokya diśo daśa |</l>\n<l>grahavyādhyāture loke śāntiṃ kṛtvā mahākṛpā || Pik_132 ||</l>\n</lg>\n\n<p>āgatya cakramadhye tu pūrvakoṇe niṣīdati |\nmantrād dveṣaraterjātā sṛjed devīṃ tu māmakīm |\nnīlotpaladalaśyāmāṃ cāruvaktrāṃ manoramām | Pik_\n<l>kṛṣṇaraktasitāsyāṃ ca akṣobhyakṛtaśekharām || Pik_134 ||</l></p>\n\n<lg>\n<l>savyeṣu vajraṃ cakraṃ ca nīlaraktotpalaṃ tathā |</l>\n<l>ghaṇṭāṃ ratnaṃ ca khaḍgaṃ ca vāhasteṣu dhārayet || Pik_135 ||</l>\n</lg>\n\n<lg>\n<l>mahāvighnabhayārtānāṃ rakṣāṃ kṛtvā mahākṛpā |</l>\n<l>niṣkramya punarāgatya nairṛtyāṃ sā niṣīdati || Pik_136 ||</l>\n</lg>\n\n<lg>\n<l>mantrād rāgaraterjātā sṛjet pāṇḍaravāsinīm |</l>\n<l>raktakṛsṇasitāsyāṃ vai padmarāgamaṇiprabhām || Pik_137 ||</l>\n</lg>\n\n<lg>\n<l>sāmitābhajaṭājūṭāṃ ṣaḍbhujāṃ tu vibhāvayet |</l>\n<l>gṛhītvolpalanālaṃ tu vāmena saha ghaṇṭayā || Pik_138 ||</l>\n</lg>\n\n<lg>\n<l>utpalaṃ hṛtpradeśasthaṃ rakta savyena bodhayet |</l>\n<l>vajraṃ cakraṃ ca savyābhyāṃ maṇiṃ khaḍgaṃ ca vāmataḥ || Pik_139 ||</l>\n</lg>\n\n<lg>\n<l>dhārayantī vinirgatya śāntiṃ kṛtvā mahāture |</l>\n<l>āgatya padmamadhye vai vāyukoṇe niṣīdati || Pik_140 ||</l>\n</lg>\n\n<lg>\n<l>mantrād vajraraterjātāṃ sṛjet tārāṃ manoramām |</l>\n<l>haritakṛṣṇasitāsyāṃ ca dūrvāpatrasamaprabhām || Pik_141 ||</l>\n</lg>\n\n<lg>\n<l>amoghena kṛtosṇīṣāṃ ṣaḍbhujāṃ tu vibhāvayet |</l>\n<l>viśvavajraṃ ca cakraṃ ca savyato 'sitamutpalam || Pik_142 ||</l>\n</lg>\n\n<lg>\n<l>vāmeṣu vinyased ghaṇṭāṃ ratnaṃ khaḍgaṃ tathā vratī |</l>\n<l>sarvasattvān vaśīkṛtya viśvavajrāsanā punaḥ || Pik_143 ||</l>\n</lg>\n\n<lg>\n<l>nirgatāsau samāgamya śivasthāne niṣīdati |</l>\n<l>dvitīye tu puṭe yogī rūpavajrādikaṃ sṛjet || Pik_144 ||</l>\n</lg>\n\n<lg>\n<l>agnikoṇe sṛjed devīṃ rūpavajrāṃ manoramām |</l>\n<l>trimukhāṃ ṣaḍbhujāṃ śvetāṃ śrīvairocanamaulikām || Pik_145 ||</l>\n</lg>\n\n<lg>\n<l>gṛhītadarpaṇāṃ dvābhyāṃ śeṣaṃ moharateriva |</l>\n<l>nairṛtyāṃ vinyased devīṃ śabdavajrāṃ tu ṣaḍbhujām || Pik_146 ||</l>\n</lg>\n\n<lg>\n<l>pītavarṇāṃ trivaktrāṃ ca ratnasambhavamaulikām |</l>\n<l>vīṇāvyagradvihastāṃ ca śeṣaṃ māmakīvad bhavet || Pik_147 ||</l>\n</lg>\n\n<lg>\n<l>vāyusthāne nyased devīṃ gandhavajrāṃ tu ṣaḍbhujām |</l>\n<l>raktavarṇāṃ trivaktrāṃ ca amitābhajaṭādharām || Pik_148 ||</l>\n</lg>\n\n<lg>\n<l>śaṅkhavyagradvihastāṃ ca śeṣaiḥ pāṇḍaravāsinīm |</l>\n<l>aiśānyāṃ vinyased devīṃ rasavajrāṃ tu ṣaḍbhujām || Pik_149 ||</l>\n</lg>\n\n<lg>\n<l>trimukhāṃ śyāmavarṇā ca dandubhisvaramaulikām |</l>\n<l>hastastharasabhāṇḍāṃ ca śeṣaistārāsamākṛtim || Pik_150 ||</l>\n</lg>\n\n<lg>\n<l>vajrasattvaṃ samāliṅgya cakramadhye vyavasthitām |</l>\n<l>cintayet sparśavajrāṃ tu patitulyāṃ mukhādibhiḥ || Pik_151 ||</l>\n</lg>\n\n<lg>\n<l>tṛtīye tu puṭe pūrve paṭṭikāyāṃ sṛjed vratī |</l>\n<l>maiṃ-thlīṃ bījaviniṣpanau maitreyakṣitigarbhakau || Pik_152 ||</l>\n</lg>\n\n<lg>\n<l>praṇavena samutpannau vajrapāṇikhagarbhakau |</l>\n<l>paṭṭikāyāṃ sṛjenmantrīṃ dakṣiṇāyāṃ yathākramam || Pik_153 ||</l>\n</lg>\n\n<lg>\n<l>o-hūṃkāraviniṣpannaṃ lokeśaṃ mañcughoṣakam |</l>\n<l>paścimāyāṃ sṛjedetāvuttarasyāṃ punaḥ sṛjet || Pik_154 ||</l>\n</lg>\n\n<lg>\n<l>oṃ-saṃ-bījaviniṣpannaṃ saviṣkambhisamantakam |</l>\n<l>ete svanāthamukuṭā varnādyaistatsamāḥ punaḥ || Pik_155 ||</l>\n</lg>\n\n<lg>\n<l>bhujaiḥ praharaṇaiścāpi svasvādhipatibhiḥ samāḥ |</l>\n<l>maitreyaḥ kevalaṃ savye nāgapuṣpaṃ bibharti ca || Pik_156 ||</l>\n</lg>\n\n<lg>\n<l>saṃśodhyāyatanānyete divyanetrādidāyakāḥ |</l>\n<l>sattvānāṃ punarāgatya niṣīdantyāsaneṣu vai || Pik_157 ||</l>\n</lg>\n\n<lg>\n<l>yamāntakṛnmantrabhavaṃ kṛṣṇaraktasitānanam |</l>\n<l>yamāntakaṃ sṛjenmantrī suliṅgagahanākulam || Pik_158 ||</l>\n</lg>\n\n<lg>\n<l>daṇḍaṃ cakraṃ tathā vajraṃ savyahasteṣu dhārayan |</l>\n<l>hṛddeśe tarjanīpāśaṃ ghaṇṭā paraśuṃ ca vāmataḥ || Pik_159 ||</l>\n</lg>\n\n<lg>\n<l>vighnān santrāsayan ghorān indrādīn sagaṇānapi |</l>\n<l>padmasūryaṃ samākramya pūrvasyāṃ diśi tiṣṭhati || Pik_160 ||</l>\n</lg>\n\n<lg>\n<l>prajñāntakṛnmantrabhavaṃ ratnasambhavamaulikam |</l>\n<l>aparājitaṃ sṛjenmantrī śvetābhamahibhūṣaṇam || Pik_161 ||</l>\n</lg>\n\n<lg>\n<l>sitakṛṣṇaraktavadanaṃ bṛhatkukṣiṃ trilocanam |</l>\n<l>daṃṣṭrākarālavikaṭaṃ sphuliṅgagahanākulam || Pik_162 ||</l>\n</lg>\n\n<lg>\n<l>vajraṃ daṇḍaṃ tathā khaḍgaṃ savyahasteṣu dhārayan |</l>\n<l>hṛddeśe tarjanīpāśaṃ ghaṇṭāṃ paraśuṃ ca vāmataḥ || Pik_163 ||</l>\n</lg>\n\n<lg>\n<l>vighnān santrāsayan ghorān pratyālīḍhapadena tu |</l>\n<l>padmasūryaṃ samākramya yāmyāṃ diśi sa tiṣṭhatio || Pik_164 ||</l>\n</lg>\n\n<lg>\n<l>yamāntakṛnmantrabhavaṃ hayagrīvaṃ sṛjed vratī |</l>\n<l>padmarāganibhaṃ tryakṣaṃ raktakṛṣṇasitānanam || Pik_165 ||</l>\n</lg>\n\n<lg>\n<l>karālāsyaṃ bṛhatkukṣimamitābhakirīṭinam |</l>\n<l>pratyālīḍhapadaṃ vīraṃ sphuliṅgagahanākulam || Pik_166 ||</l>\n</lg>\n\n<lg>\n<l>padmaṃ khaṅgaṃ ca musalaṃ savyahasteṣu bhāvayet |</l>\n<l>ghaṇṭāṃ sagarvaparaśuṃ pāśaṃ savyetareṣu ca || Pik_167 ||</l>\n</lg>\n\n<lg>\n<l>padmasūryaṃ samāruhya vyavalokya diśo daśa |</l>\n<l>vidhnasantrāsanaṃ kṛtvā vāruṇyāṃ diśi tiṣṭhati || Pik_168 ||</l>\n</lg>\n\n<lg>\n<l>vidhnāntakṛnmantrabhavaṃ dundubhisvaramaulikam |</l>\n<l>nīlotpaladalaśyāmaṃ sṛjedamṛtakuṇḍalim || Pik_169 ||</l>\n</lg>\n\n<lg>\n<l>nīlaraktasitāsyaṃ ca karālamukhavibhramam |</l>\n<l>bṛhatkukṣiṃ trinayanaṃ raktajvālāvibhūṣitam || Pik_170 ||</l>\n</lg>\n\n<lg>\n<l>viśvavajraṃ tathā vakraṃ musalaṃ cāpi savyataḥ |</l>\n<l>dhārayaṃstarjanīpāśaṃ ghaṇṭāṃ paraśuṃ ca vāmataḥ || Pik_171 ||</l>\n</lg>\n\n<lg>\n<l>vidhnasantrāsanaṃ kṛtvā pratyālīḍhapadena tu |</l>\n<l>padmasūryaṃ samāruhya kauberyāṃ diśi tiṣṭhati || Pik_172 ||</l>\n</lg>\n\n<lg>\n<l>svamantrākṣaraniṣpannamacalaṃ ca sṛjet punaḥ |</l>\n<l>indranīlaprabhaṃ tryakṣaṃ śrīvairocanamaulikam || Pik_173 ||</l>\n</lg>\n\n<lg>\n<l>daṃṣṭrākarālavadanaṃ kṛṣṇaraktasitānanam |</l>\n<l>aṭṭahāsaravaṃ ghoraṃ bṛhatkukṣiṃ mahābalam || Pik_174 ||</l>\n</lg>\n\n<lg>\n<l>khaṅkaṃ vajraṃ tathā cakraṃ savyahasteṣu dhārayet |</l>\n<l>tarjanīṃ cāpi paraśuṃ pāśaṃ vāmeṣu pāṇiṣu || Pik_178 ||</l>\n</lg>\n\n<lg>\n<l>vighnān jvarādikān hatvā pratyālīḍhapadena tu |</l>\n<l>padmasūryaṃ samāruhya vahnisthāne sa tiṣṭhati || Pik_176 ||</l>\n</lg>\n\n<lg>\n<l>svamantrākṣaraniṣpannaṃ ṭakkirājaṃ sṛjed vratī |</l>\n<l>indranīlaprabhaṃ vīraṃ ratnasambhamaulikam || Pik_177 ||</l>\n</lg>\n\n<p>kṛṣṇaraktasitāsyaṃ ca bṛhatkukṣiṃ bhayānakam | Pik_\n<l>dadhānaṃ vajraṃ hūṃkāramudrāṃ paṇidvayena tu || Pik_178 ||</l></p>\n\n<lg>\n<l>vajraṃ khaḍgaṃ ca savyābhyāṃ vāmataḥ pāśamaṅkuśam |</l>\n<l>pratyālīḍhena sūryastho nairṛtyāṃ vidhnanāśakaḥ || Pik_179 ||</l>\n</lg>\n\n<lg>\n<l>svamantrākṣaranispannaṃ nīladṇḍaṃ sṛjed vratī |</l>\n<l>nīlameghanibhaṃ tryakṣamamitābhakirīṭinam || Pik_180 ||</l>\n</lg>\n\n<lg>\n<l>nīlaraktasitāsyaṃ ca bṛhatkukṣiṃ bhayāvaham |</l>\n<l>daṇḍaṃ khaṅgaṃ tathā savyahasteṣu dhārayan || Pik_181 ||</l>\n</lg>\n\n<lg>\n<l>hṛdeśe tarjanīpāśaṃ padmaṃ paraśuṃ ca vāmataḥ |</l>\n<l>hatvetyupadravabhayaṃ pratyālīḍhapade sthitaḥ || Pik_182 ||</l>\n</lg>\n\n<lg>\n<l>padmasūryaṃ samāruhya vāyavyāṃ diśi tiṣṭhati |</l>\n<l>svamantrākṣaraniṣpannaṃ dundubhisvaramaulikam || Pik_183 ||</l>\n</lg>\n\n<lg>\n<l>mahābalaṃ sṛjenmantrī nīlotpaladalaprabham |</l>\n<l>kṛṇṇaraktasitāsyaṃ ca tryakṣaṃ bhairavanāditam || Pik_184 ||</l>\n</lg>\n\n<lg>\n<l>nāgabhūṣitasarvāṅgaṃ bṛhatkukṣiṃ bhayānakam |</l>\n<l>daṇḍaṃ khaḍgaṃ tathā cakraṃ savyahasteṣu dhārayan || Pik_185 ||</l>\n</lg>\n\n<lg>\n<l>hṛddeśe tarjanīpāśaṃ padmaṃ paraśuṃ ca vāmataḥ |</l>\n<l>ḍākinyādibhayadhvaṃsī pratyālīḍhapadena saḥ || Pik_186 ||</l>\n</lg>\n\n<lg>\n<l>padmasūryaṃ samāruhya aiśānyāṃ diśi tiṣṭhati |</l>\n<l>svamantrākṣaraniṣpannaṃ sṛjeduṣṇīṣacakriṇam || Pik_187 ||</l>\n</lg>\n\n<lg>\n<l>ākāśaśyāmakaṃ ghoramakṣobhyakṛtaśekharam |</l>\n<l>kṛṣṇaraktasitāsyaṃ ca tryakṣaṃ lambodaraṃ vibhum || Pik_188 ||</l>\n</lg>\n\n<lg>\n<l>vāmadakṣiṇahastābhyāmuṣṇīṣaṃ mūrdhniṃ dhārayan |</l>\n<l>vajraṃ padmaṃ ca savyābhyāṃ tarjanīkhaḍgamanyataḥ || Pik_189 ||</l>\n</lg>\n\n<lg>\n<l>sarvopadravavidhvaṃsī pratyālīḍhapadodyataḥ |</l>\n<l>padmasūryaṃ samāruhya brahmasthāne sa tiṣṭhati || Pik_190 ||</l>\n</lg>\n\n<lg>\n<l>svamantrākṣaraniṣpannaṃ sumbharājaṃ sṛjed vratī |</l>\n<l>ākāśasuprabhaṃ tryakṣaṃ kṛṣnaraktasitānanam || Pik_191 ||</l>\n</lg>\n\n<lg>\n<l>bṛhatkukṣiṃ karālāsyamakṣobhyakṛtaśekharam |</l>\n<l>vajraṃ cakraṃ tathā ratnaṃ savyahasteṣu dhārayan || Pik_192 ||</l>\n</lg>\n\n<lg>\n<l>hṛddeśe tarjanīpāśaṃ padmakhaḍgaṃ ca vāmataḥ |</l>\n<l>kālakūṭādikaṃ sarvaviṣaṃ sthāvarajaṅgamam || Pik_193 ||</l>\n</lg>\n\n<lg>\n<l>hatvā vināyakān sarvān śāntiṃ kṛtvā tu sarvataḥ |</l>\n<l>ājñāṃ sampādya nikhilāṃ pratyālīḍhapade sthitaḥ |</l>\n<l>padmasūryaṃ samāruhya bhuvo 'dhastāt sa tiṣṭhati || Pik_194 ||</l>\n</lg>\n\n<lg>\n<l>utsṛjya maṇḍalaṃ sarvaṃ dvātriṃśaddevatāmayam |</l>\n<l>cakramadhyasthito bhūtvā sūkṣmayogamathārabhet || Pik_194 ||</l>\n</lg>\n\n<lg>\n<l>nāsagre sarṣapaṃ cintet sarṣape sacarācaram |</l>\n<l>bhāvayejjñānapadaṃ ramyaṃ rahasyaṃ jñānakalpitam || Pik_196 ||</l>\n</lg>\n\n<lg>\n<l>sthiraṃ tu sphārayed ratnamasthiraṃ naiva sphārayet |</l>\n<l>sphārayet pravarairmeghaibuddhajvālāsamaprabhaiḥ || Pik_197 ||</l>\n</lg>\n\n<lg>\n<l>bhikṣāśinā na japtapyaṃ na ca bhaikṣarato bhavet |</l>\n<l>japenmantramabhinnāṅgaṃ sarvakāmopabhogakṛt || Pik_198 ||</l>\n</lg>\n\n<p>uccārya saṃsphared vajraṃ samāptau saṃhāramādiśet |\nidaṃ tat sarvabuddhānāṃ japoktaṃ paramārthataḥ || Pik_iti | Pik_ 199 ||</p>\n\n<lg>\n<l>sūkṣmayogajapaṃ cāpi dvidhā kṛtvā yathāruci |</l>\n<l>ātmānaṃ ca punarmantrī tathatāyāṃ praveśayet || Pik_200 ||</l>\n</lg>\n\n<lg>\n<l>maṇḍalasthāścaturdevyo na paśyantyastataḥ patim |</l>\n<l>gāthācatuṣṭayenetthaṃ bodhayanti mahāsukham || Pik_201 ||</l>\n</lg>\n\n<lg>\n<l>tvaṃ vajrasattva bhuvaneśvara sattvadhāto trāyāhi māṃ ratinojñamahārthakāmaiḥ |</l>\n<l>kāmāhi māṃ janaka sattvamahāgrabandho yadīcchase jīvatu mahya nātha || Pik_202 ||</l>\n</lg>\n\n<lg>\n<l>tvaṃ vajrakāya bahusattvapriyāgracakra buddhārthabodhiparamārthahitānudarśīṃ |</l>\n<l>rāgeṇa rāgasamayāṃ mama kāmayasva yadīcchase jīvatu mahya nātha || Pik_203 ||</l>\n</lg>\n\n<lg>\n<l>tvaṃ vajravāca sakalasya hitānukampī lokārthakāryakaraṇe sada sampravṛttaḥ |</l>\n<l>kāmāhi māṃ sugatacarya samantabhadra yadīcchase jīvatu mahya nātha || Pik_204 ||</l>\n</lg>\n\n<lg>\n<l>tvaṃ vajrakāma samayāgra mahāhitārtha saṃbuddhavaṃśatilakaḥ samatānukampī |</l>\n<l>kāmāhi mām guṇanidhiṃ bahuratnabhūtāṃ yadīcchase jīvatu mahya nātha || Pik_205 ||</l>\n</lg>\n\n<lg>\n<l>evamutthāpitaṃ nāthaṃ sadbhūtaguṇakīrtanaiḥ |</l>\n<l>akṣobhyādisvabhāvena saṃstuvanti tathāgatāḥ || Pik_206 ||</l>\n</lg>\n\n<lg>\n<l>akṣobhyavajra mahājñāna vajradhātu mahābudha |</l>\n<l>trimaṇḍala trivajrāgra bhāṣa guhyaṃ namo 'stu te || Pik_207 ||</l>\n</lg>\n\n<lg>\n<l>vairocana mahāśuddha vajraśānta mahārate |</l>\n<l>prakṛtiprabhāsvarān dharmān deśa vajra namo 'stu te || Pik_208 ||</l>\n</lg>\n\n<lg>\n<l>ratnarāja sugambhīra khavajrākāśanirmala |</l>\n<l>svabhāvaśuddha nirlepa bhāṣa guhyaṃ namo 'stu te || Pik_209 ||</l>\n</lg>\n\n<lg>\n<l>vajrāmitamahārāja nirvikalpa khavajriṇa |</l>\n<l>rājapāramitāprāpta bhāṣa vajra namo 'stu te || Pik_210 ||</l>\n</lg>\n\n<lg>\n<l>amoghavajra saṃbuddha sarvāśāparipūraka |</l>\n<l>śuddhasvabhāvasambhūta vajrasattva namo 'stu te || Pik_211 ||</l>\n</lg>\n\n<lg>\n<l>nutvātha buddhaiaranurāgya cakram prakāśya guhyaṃ paramaṃ yathāyatham |</l>\n<l>svakāyacakre viniveśya cakram mahāsukhastiṣṭhati nātha ekaḥ || Pik_212 ||</l>\n</lg>\n\n<p>evaṃ caturyogakarastu yogī hūṃkāragarbhaṃ pravicintya lokam |\ndṛṣṭvā japat tadbhavavajrasattvaṃ vyutthāya taddhīrvicared yathāvad || iti | Pik_213 ||</p>\n\n<lg>\n<l>samādhimālambayan mantrī śuṣkamūrtiryadā bhavet |</l>\n<l>vicintayedimaṃ yogaṃ kāyavākcittaprīṇanam || Pik_214 ||</l>\n</lg>\n\n<lg>\n<l>vitastimātramākramya mūrdhni maṇḍalakalpanā |</l>\n<l>oṃkāraṃ tatragaṃ dhvātvā pañcāmṛtanipātanam || Pik_215 ||</l>\n</lg>\n\n<lg>\n<l>anena vajrayogena tejasvī bhavati kṣaṇāt |</l>\n<l>kāyavākcittasausthityaṃ labhate nātra saṃśayaḥ || Pik_216 ||</l>\n</lg>\n\n<lg>\n<l>evamabhyāsato mantrī śodhayed bodhayet yathā |</l>\n<l>hṛtkaṇṭhaṃ caiva saṃśodhyaṃ prīṇayecca tathāgatān || Pik_217 ||</l>\n</lg>\n\n<lg>\n<l>hūṃkāreṇa ca saṃśodhya āḥkāreṇa tu bodhayet |</l>\n<l>jvālayet praṇavākrāntam iyamāhāraśodhanā || Pik_218 ||</l>\n</lg>\n\n<lg>\n<l>kaṇṭhe śaṅkhaṃ vicintyādau tasmin hrīḥkārasambhavam |</l>\n<l>padmamaṣṭadalaṃ cinted hūṃkāraṃ karṇikopari || Pik_219 ||</l>\n</lg>\n\n<lg>\n<l>hūṃkārajaṃ mahāvajraṃ pañcaśūkaṃ vibhāvayet |</l>\n<l>madhyaśūkāgre sañcinted oṃkāraṃ kaṇṭhaśodhanam || Pik_220 ||</l>\n</lg>\n\n<lg>\n<l>meghanādaṃ hṛdi dhyātvā triśikhāgniṃ tataḥ spharet |</l>\n<l>tatrāhāraṃ ca juhuyād homamādhyātmikaṃ tvidam || Pik_221 ||</l>\n</lg>\n\n<lg>\n<l>vāyavyaṃ dīpayed agniṃ vāruṇaṃ pacate tu saḥ |</l>\n<l>māhendramaṇḍalaṃ sthānaṃ yatra sañcarate haviḥ || Pik_222 ||</l>\n</lg>\n\n<lg>\n<l>annaṃ pānaṃ ca yat kiñcit tat sarvaṃ vāruṇena tu |</l>\n<l>aśanaṃ mukhapadmena hṛtpadyaṃ sampraveśayet || Pik_223 ||</l>\n</lg>\n\n<lg>\n<l>nābhipadmagataṃ paścāt sampuṭīkaraṇayogataḥ |</l>\n<l>gudapadmād vinirgatya bhaśmāntaṃ ca vinirdiśet || Pik_224 ||</l>\n</lg>\n\n<p>na jarā nāpi rogaśca na mṛtyurna viṣādikam |\nnākālamaraṇaṃ tasya sarvopadravanāśanam || Pik_iti | Pik_ 225 ||</p>\n\n<lg>\n<l>śrīvajramālāvaramanthanena gūḍhaṃ samājāmbunidhiṃ mathitvā |</l>\n<l>yat sādanāṅgāmṛtamāpi tena lokaḥ samasto 'maratāmupaitu || Pik_226 ||</l>\n</lg>\n\n<p>|| piṇḍīkramasādhanaṃ samāptam ||</p>\n\n<p>| kṛtirācāryaśrīnāgārjunapādānām |</p>\n\n  </body>\n\n"
}