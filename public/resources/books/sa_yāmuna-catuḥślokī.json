{
  "title": "sa_yāmuna-catuḥślokī",
  "body": "<body xmlns='http://www.tei-c.org/ns/1.0'>\n\n<lg xml:id='YCs_1'>\n<l>kāntas te puruṣottamaḥ phaṇipatiḥ śayyāsanaṃ vāhanaṃ vedātmā vihageśvaro yavanikā māyā jaganmohinī |</l>\n<l>brahmādisuravrajaḥ sadayitas tvaddāsadāsīgaṇaḥ śrīr ity eva ca nāma te bhagavati ! brūmaḥ kathaṃ tvāṃ vayam ||</l>\n</lg>\n<note type='analysis' corresp='#YCs_1'>\n<lg>\n<l>kāntas te puruṣottamaḥ phaṇi-patiḥ śayyā-āsanaṃ vāhanaṃ veda-ātmā vihaga-īśvaro yavanikā māyā jagan-mohinī |</l>\n<l>brahma-ādi-sura-vrajaḥ sadayitas tvad-dāsa-dāsī-gaṇaḥ śrīr ity eva ca nāma te bhagavati ! brūmaḥ kathaṃ tvāṃ vayam ||</l>\n</lg>\n</note>\n\n<lg xml:id='YCs_2'>\n<l>yasyās te mahimānam ātmana iva tvadvallabho 'pi prabhur nālaṃ mātum iyattayā niravadhiṃ nityānukūlaṃ svataḥ |</l>\n<l>tām tvāṃ dāsa iti, prapanna iti ca stoṣyāmy ahaṃ nirbhayo lokaikeśvari lokanāthadayite dānte dayāṃ te vidan ||</l>\n</lg>\n<note type='analysis' corresp='#YCs_2'>\n<lg>\n<l>yasyās te mahimānam ātmana iva tvad-vallabho 'pi prabhur nālaṃ mātum iyattayā niravadhiṃ nitya-anukūlaṃ svataḥ |</l>\n<l>tām tvāṃ dāsa iti, prapanna iti ca stoṣyāmy ahaṃ nirbhayo loka-eka-īśvari loka-nātha-dayite dānte dayāṃ te vidan ||</l>\n</lg>\n</note>\n\n<lg xml:id='YCs_3'>\n<l>śreyo tvatkaruṇānirīkṣaṇasudhāsandhukṣaṇād rakṣyate naṣṭaṃ prāk tadalābhas tribhuvanaṃ saṃpraty anantodayam |</l>\n<l>śreyo na hy aravindalocanamanaḥkāntāprasādād ṛte saṃsṛtyakṣaravaiṣṇavādhvasu nṛṇāṃ saṃbhāvyate karhicit ||</l>\n</lg>\n<note type='analysis' corresp='#YCs_3'>\n<lg>\n<l>śreyo tvat-karuṇā-nirīkṣaṇa-sudhā-sandhukṣaṇād rakṣyate naṣṭaṃ prāk tad-alābhas tri-bhuvanaṃ saṃpraty ananta-udayam |</l>\n<l>śreyo na hy aravinda-locana-manaḥ-kāntā-prasādād ṛte saṃsṛtya-kṣara-vaiṣṇava-adhvasu nṛṇāṃ saṃbhāvyate karhicit ||</l>\n</lg>\n</note>\n\n<lg xml:id='YCs_4'>\n<l>śāntānantamahāvibhūti paraṃ yad brahma rūpaṃ harer mūrtaṃ brahma tato 'pi tat priyataraṃ rūpaṃ yad atyadbhutam |</l>\n<l>yāny anyāni yathāsukhaṃ viharato rūpāṇi sarvāṇi tāny āhuḥ svair anurūparūpavibhavair gāḍhopagūḍhāni te ||</l>\n</lg>\n<note type='analysis' corresp='#YCs_4'>\n<lg>\n<l>śānta-ananta-mahā-vibhūti paraṃ yad brahma rūpaṃ harer mūrtaṃ brahma tato 'pi tat priyataraṃ rūpaṃ yad atyadbhutam |</l>\n<l>yāny anyāni yathā-sukhaṃ viharato rūpāṇi sarvāṇi tāny āhuḥ svair anurūpa-rūpa-vibhavair gāḍha-upagūḍhāni te ||</l>\n</lg>\n</note>\n\n  </body>\n\n"
}