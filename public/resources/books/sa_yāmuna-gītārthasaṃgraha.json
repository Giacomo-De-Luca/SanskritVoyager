{
  "title": "sa_yāmuna-gītārthasaṃgraha",
  "body": "<body xmlns='http://www.tei-c.org/ns/1.0'>\n\n<lg xml:id='YGas_1'>\n<l>svadharmajñānavairāgyasādhyabhaktyekagocaraḥ |</l>\n<l>nārāyaṇaḥ paraṃ brahma gītāśāstre samīritaḥ ||</l>\n</lg>\n<note type='analysis' corresp='#YGas_1'>\n<lg>\n<l>sva-dharma-jñāna-vairāgya-sādhya-bhakty-eka-gocaraḥ |</l>\n<l>nārāyaṇaḥ paraṃ brahma gītā-śāstre samīritaḥ ||</l>\n</lg>\n</note>\n\n<lg xml:id='YGas_2'>\n<l>jñānakarmātmike niṣṭhe yogalakṣe susaṃskṛte |</l>\n<l>ātmānubhūtisiddhyārthe pūrvaṣaṭkena coditaḥ ||</l>\n</lg>\n<note type='analysis' corresp='#YGas_2'>\n<lg>\n<l>jñāna-karma-ātmike niṣṭhe yoga-lakṣe su-saṃskṛte |</l>\n<l>ātma-anubhūti-siddhya-arthe pūrva-ṣaṭkena coditaḥ ||</l>\n</lg>\n</note>\n\n<lg xml:id='YGas_3'>\n<l>madhyame bhagavattattvayāthātmyāvāptisiddhaye |</l>\n<l>jñānakarmābhinirvartyo bhaktiyogaḥ prakīrtitaḥ ||</l>\n</lg>\n<note type='analysis' corresp='#YGas_3'>\n<lg>\n<l>madhyame bhagavat-tattva-yāthātmya-avāpti-siddhaye |</l>\n<l>jñāna-karma-abhinirvartyo bhakti-yogaḥ prakīrtitaḥ ||</l>\n</lg>\n</note>\n\n<lg xml:id='YGas_4'>\n<l>pradhānapuruṣavyaktasarveśvaravivecanam |</l>\n<l>karma dhīr bhaktir ityādipūrvaśeṣo 'ntimoditaḥ ||</l>\n</lg>\n<note type='analysis' corresp='#YGas_4'>\n<lg>\n<l>pradhāna-puruṣa-vyakta-sarva-īśvara-vivecanam |</l>\n<l>karma dhīr bhaktir ity-ādi-pūrva-śeṣo 'ntima-uditaḥ ||</l>\n</lg>\n</note>\n\n<lg xml:id='YGas_5'>\n<l>asthānasnehakāruṇyadharmādharmadhiyākulam |</l>\n<l>pārthaṃ prapannam uddiśya śāstrāvatraṇaṃ kṛtam ||</l>\n</lg>\n<note type='analysis' corresp='#YGas_5'>\n<lg>\n<l>asthāna-sneha-kāruṇya-dharma-adharma-dhiyā-kulam |</l>\n<l>pārthaṃ prapannam uddiśya śāstra-avatraṇaṃ kṛtam ||</l>\n</lg>\n</note>\n\n<lg xml:id='YGas_6'>\n<l>nityātmāsaṅgakarmehagocarā sāṃkhyayogadhīḥ |</l>\n<l>dvitīye sthitadhīlakṣyā proktā tanmohaśāntaye ||</l>\n</lg>\n<note type='analysis' corresp='#YGas_6'>\n<lg>\n<l>nitya-ātma-asaṅga-karma-iha-gocarā sāṃkhya-yoga-dhīḥ |</l>\n<l>dvitīye sthita-dhī-lakṣyā proktā tan-moha-śāntaye ||</l>\n</lg>\n</note>\n\n<lg xml:id='YGas_7'>\n<l>asaktyā lokarakṣāyai guṇeṣv āropya kartrktām |</l>\n<l>sarveśvare vā nyasyoktā tṛtīye karmakāryatā ||</l>\n</lg>\n<note type='analysis' corresp='#YGas_7'>\n<lg>\n<l>asaktyā loka-rakṣāyai guṇeṣv āropya kartrktām |</l>\n<l>sarva-īśvare vā nyasya uktā tṛtīye karma-kāryatā ||</l>\n</lg>\n</note>\n\n<lg xml:id='YGas_8'>\n<l>prasaṅgāt svasvabhāvoktiḥ karmaṇo 'karmatāsya ca |</l>\n<l>bhedā jñānasya māhātmyam caturthādhyāya ucyate ||</l>\n</lg>\n<note type='analysis' corresp='#YGas_8'>\n<lg>\n<l>prasaṅgāt sva-svabhāva-uktiḥ karmaṇo 'karmata āsya ca |</l>\n<l>bhedā jñānasya māhātmyam caturtha-adhyāya ucyate ||</l>\n</lg>\n</note>\n\n<lg xml:id='YGas_9'>\n<l>karmayogasya saukaryaṃ śaighryaṃ kāścana tadvidhāḥ |</l>\n<l>brahmajñānprakāraś ca pañcamādhyāya ucyate ||</l>\n</lg>\n<note type='analysis' corresp='#YGas_9'>\n<lg>\n<l>karma-yogasya saukaryaṃ śaighryaṃ kāścana tad-vidhāḥ |</l>\n<l>brahma-jñān-prakāraś ca pañcama-adhyāya ucyate ||</l>\n</lg>\n</note>\n\n<lg xml:id='YGas_10'>\n<l>yogābhyāsavidhir yogī caturdhā yogasādhanam |</l>\n<l>yogasiddhaḥ svayogasya pāramyaṃ ṣaṣṭha ucyate ||</l>\n</lg>\n<note type='analysis' corresp='#YGas_10'>\n<lg>\n<l>yoga-abhyāsa-vidhir yogī caturdhā yoga-sādhanam |</l>\n<l>yoga-siddhaḥ sva-yogasya pāramyaṃ ṣaṣṭha ucyate ||</l>\n</lg>\n</note>\n\n<lg xml:id='YGas_11'>\n<l>svayāthātmyaṃ prakṛtyāsya tirodhiḥ śaraṇāgatiḥ |</l>\n<l>bhaktabhedaḥ prabuddhasya śraiṣṭhyaṃ saptama ucyate ||</l>\n</lg>\n<note type='analysis' corresp='#YGas_11'>\n<lg>\n<l>sva-yāthātmyaṃ prakṛtya āsya tirodhiḥ śaraṇā-gatiḥ |</l>\n<l>bhakta-bhedaḥ prabuddhasya śraiṣṭhyaṃ saptama ucyate ||</l>\n</lg>\n</note>\n\n<lg xml:id='YGas_12'>\n<l>aiśvaryākṣarayāthātmyaṃ bhagavaccaraṇārthiṇām |</l>\n<l>vedyopādeyabhāvānām aṣṭame bhede ucyate ||</l>\n</lg>\n<note type='analysis' corresp='#YGas_12'>\n<lg>\n<l>aiśvarya-akṣara-yāthātmyaṃ bhagavac-caraṇa-arthiṇām |</l>\n<l>vedya-upādeya-bhāvānām aṣṭame bhede ucyate ||</l>\n</lg>\n</note>\n\n<lg xml:id='YGas_13'>\n<l>svamāhātmyaṃ manuṣyatve paratvaṃ ca mahātmanām |</l>\n<l>viśeṣo navame yogo bhaktirūpaḥ prakīrtitaḥ ||</l>\n</lg>\n<note type='analysis' corresp='#YGas_13'>\n<lg>\n<l>sva-māhātmyaṃ manuṣyatve paratvaṃ ca mahā-ātmanām |</l>\n<l>viśeṣo navame yogo bhakti-rūpaḥ prakīrtitaḥ ||</l>\n</lg>\n</note>\n\n<lg xml:id='YGas_14'>\n<l>svakalyāṇaguṇānantyakṛtsnasvādhīnatāmatiḥ |</l>\n<l>bhaktyutpattivivṛdhyarthā vistīrṇā daśamoditā ||</l>\n</lg>\n<note type='analysis' corresp='#YGas_14'>\n<lg>\n<l>sva-kalyāṇa-guṇa-ānantya-kṛtsna-sva-adhīnatā-matiḥ |</l>\n<l>bhakty-utpatti-vivṛdhy-arthā vistīrṇā daśama-uditā ||</l>\n</lg>\n</note>\n\n<lg xml:id='YGas_15'>\n<l>ekādaśe 'sya yāthātmyasākṣātkārāvalokanam |</l>\n<l>dattam uktā vidiprāptyor bhaktyekopāyatā tathā ||</l>\n</lg>\n<note type='analysis' corresp='#YGas_15'>\n<lg>\n<l>ekādaśe 'sya yāthātmya-sākṣātkāra-avalokanam |</l>\n<l>dattam uktā vidi-prāptyor bhakty-eka-upāyatā tathā ||</l>\n</lg>\n</note>\n\n<lg xml:id='YGas_16'>\n<l>bhaktiśraiṣṭhyam upāyoktir aśaktasyātmaniṣṭhatā |</l>\n<l>tatprakārās tv atiprītir bhakte dvādaśa ucyate ||</l>\n</lg>\n<note type='analysis' corresp='#YGas_16'>\n<lg>\n<l>bhakti-śraiṣṭhyam upāya-uktir aśaktasyā atma-niṣṭhatā |</l>\n<l>tat-prakārās tv atiprītir bhakte dvādaśa ucyate ||</l>\n</lg>\n</note>\n\n<lg xml:id='YGas_17'>\n<l>dehasvarūpam ātmāptihetur ātmaviśodhanam |</l>\n<l>bandhahetur vivekaś ca trayodaśa udīryate ||</l>\n</lg>\n<note type='analysis' corresp='#YGas_17'>\n<lg>\n<l>deha-svarūpam ātma-āpti-hetur ātma-viśodhanam |</l>\n<l>bandha-hetur vivekaś ca trayo-daśa udīryate ||</l>\n</lg>\n</note>\n\n<lg xml:id='YGas_18'>\n<l>guṇabandhavidhau teṣāṃ kartṛtvam tannivartanam |</l>\n<l>gatitrayasvamūlatvaṃ caturdaśa udīryate ||</l>\n</lg>\n<note type='analysis' corresp='#YGas_18'>\n<lg>\n<l>guṇa-bandha-vidhau teṣāṃ kartṛtvam tan-nivartanam |</l>\n<l>gati-traya-sva-mūlatvaṃ catur-daśa udīryate ||</l>\n</lg>\n</note>\n\n<lg xml:id='YGas_19'>\n<l>acinmiśrād viśuddhāc ca cetanāt puruṣottamaḥ |</l>\n<l>vyāpānād bharaṇāt svāmyād anyaḥ pañcadaśoditaḥ ||</l>\n</lg>\n<note type='analysis' corresp='#YGas_19'>\n<lg>\n<l>acin-miśrād viśuddhāc ca cetanāt puruṣa-uttamaḥ |</l>\n<l>vyāpānād bharaṇāt svāmyād anyaḥ pañca-daśa-uditaḥ ||</l>\n</lg>\n</note>\n\n<lg xml:id='YGas_20'>\n<l>devāsuravibhāgoktipūrvikā śāstravaśyatā |</l>\n<l>tattvānuṣṭhānavijñānasthemne ṣoḍaśa ucyate ||</l>\n</lg>\n<note type='analysis' corresp='#YGas_20'>\n<lg>\n<l>deva-asura-vibhāga-ukti-pūrvikā śāstra-vaśyatā |</l>\n<l>tattva-anuṣṭhāna-vijñāna-sthemne ṣoḍaśa ucyate ||</l>\n</lg>\n</note>\n\n<lg xml:id='YGas_21'>\n<l>aśāstram āsuraṃ kṛtsnam śāstrīyaṃ guṇataḥ pṛthak |</l>\n<l>lakṣaṇaṃ śāstrasiddhasya tridhā saptadaśoditam ||</l>\n</lg>\n<note type='analysis' corresp='#YGas_21'>\n<lg>\n<l>aśāstram āsuraṃ kṛtsnam śāstrīyaṃ guṇataḥ pṛthak |</l>\n<l>lakṣaṇaṃ śāstra-siddhasya tridhā sapta-daśa-uditam ||</l>\n</lg>\n</note>\n\n<lg xml:id='YGas_22'>\n<l>īśvare kartṛtābuddhiḥ sattvopādeyatāntime |</l>\n<l>svakarmapariṇāmaś ca śāstrasārārtha ucyate ||</l>\n</lg>\n<note type='analysis' corresp='#YGas_22'>\n<lg>\n<l>īśvare kartṛtā-buddhiḥ sattva-upādeyatā-antime |</l>\n<l>sva-karma-pariṇāmaś ca śāstra-sāra-artha ucyate ||</l>\n</lg>\n</note>\n\n<lg xml:id='YGas_23'>\n<l>karmayogas tapastīrthadānayajñādisevanam |</l>\n<l>jñānayogo jitasvāntaiḥ pariśuddhātmani sthitiḥ ||</l>\n</lg>\n<note type='analysis' corresp='#YGas_23'>\n<lg>\n<l>karma-yogas tapas-tīrtha-dāna-yajña-ādi-sevanam |</l>\n<l>jñāna-yogo jita-sva-antaiḥ pariśuddha-ātmani sthitiḥ ||</l>\n</lg>\n</note>\n\n<lg xml:id='YGas_24'>\n<l>bhaktiyogaḥ parāikāntyaprītyā dhyānādiṣu sthitiḥ |</l>\n<l>trayānām api yogānāṃ tribhir anyonyasaṃgamaḥ ||</l>\n</lg>\n<note type='analysis' corresp='#YGas_24'>\n<lg>\n<l>bhakti-yogaḥ para-aikāntya-prītyā dhyāna-ādiṣu sthitiḥ |</l>\n<l>trayānām api yogānāṃ tribhir anyonya-saṃgamaḥ ||</l>\n</lg>\n</note>\n\n<lg xml:id='YGas_25'>\n<l>nityanaimittikānāṃ ca parārādhanarūpiṇam |</l>\n<l>ātmaṛṣṭes trayo 'py ete yogadvāreṇa sādhakāḥ ||</l>\n</lg>\n<note type='analysis' corresp='#YGas_25'>\n<lg>\n<l>nitya-naimittikānāṃ ca para-ārādhana-rūpiṇam |</l>\n<l>ātma-ṛṣṭes trayo 'py ete yoga-dvāreṇa sādhakāḥ ||</l>\n</lg>\n</note>\n\n<lg xml:id='YGas_26'>\n<l>nirastanikhilājñāno dṛṣṭvātmānaṃ parānugam |</l>\n<l>pratilabhya parāṃ bhaktiṃ tayaivāvāpnoti tatpadam ||</l>\n</lg>\n<note type='analysis' corresp='#YGas_26'>\n<lg>\n<l>nirasta-nikhila-ajñāno dṛṣṭvā ātmānaṃ para-anugam |</l>\n<l>pratilabhya parāṃ bhaktiṃ taya aiva avāpnoti tat-padam ||</l>\n</lg>\n</note>\n\n<lg xml:id='YGas_27'>\n<l>bhaktiyogas tadarthī cet samagrāiśvaryasādhanam |</l>\n<l>ātmārthī cet trayo 'py ete tatkaivalyasya sādhakāḥ ||</l>\n</lg>\n<note type='analysis' corresp='#YGas_27'>\n<lg>\n<l>bhakti-yogas tad-arthī cet samagra-aiśvarya-sādhanam |</l>\n<l>ātma-arthī cet trayo 'py ete tat-kaivalyasya sādhakāḥ ||</l>\n</lg>\n</note>\n\n<lg xml:id='YGas_28'>\n<l>aikāntyaṃ bhagavaty eṣāṃ samānam adhikāriṇām |</l>\n<l>yāvatprāpti parārthī cet tad evātyantam aśunute ||</l>\n</lg>\n<note type='analysis' corresp='#YGas_28'>\n<lg>\n<l>aikāntyaṃ bhagavaty eṣāṃ samānam adhikāriṇām |</l>\n<l>yāvat-prāpti para-arthī cet tad eva atyantam aśunute ||</l>\n</lg>\n</note>\n\n<lg xml:id='YGas_29'>\n<l>jñānī tu paramaikāntī tadāyattātmajīvanaḥ |</l>\n<l>tatsaṃśleṣaviyogaikasukhaduḥkhas tadekadhīḥ ||</l>\n</lg>\n<note type='analysis' corresp='#YGas_29'>\n<lg>\n<l>jñānī tu parama-ekāntī tad-āyatta-ātma-jīvanaḥ |</l>\n<l>tat-saṃśleṣa-viyoga-eka-sukha-duḥkhas tad-eka-dhīḥ ||</l>\n</lg>\n</note>\n\n<lg xml:id='YGas_30'>\n<l>bhagavaddhyānayogoktivandanastutikīrtanaiḥ |</l>\n<l>labdhātmā tadgataprāṇamanobuddhīndriyakriyaḥ ||</l>\n</lg>\n<note type='analysis' corresp='#YGas_30'>\n<lg>\n<l>bhagavad-dhyāna-yoga-ukti-vandana-stuti-kīrtanaiḥ |</l>\n<l>labdha-ātmā tad-gata-prāṇa-mano-buddhi-indriya-kriyaḥ ||</l>\n</lg>\n</note>\n\n<lg xml:id='YGas_31'>\n<l>nijakarmādibhaktyantaṃ kuryāt prītyaiva kāritaḥ |</l>\n<l>upāyatāṃ parityajya nyasyed deve tu tām abhīḥ ||</l>\n</lg>\n<note type='analysis' corresp='#YGas_31'>\n<lg>\n<l>nija-karma-ādi-bhakty-antaṃ kuryāt prītya aiva kāritaḥ |</l>\n<l>upāyatāṃ parityajya nyasyed deve tu tām abhīḥ ||</l>\n</lg>\n</note>\n\n<lg xml:id='YGas_32'>\n<l>aikāntyātyantadāsyaikaratis tatpadam āpnuyāt |</l>\n<l>tatpradhānam idaṃ śāstram iti gītārthasaṃgrahaṃ ||</l>\n</lg>\n<note type='analysis' corresp='#YGas_32'>\n<lg>\n<l>aikāntya-atyanta-dāsya-eka-ratis tat-padam āpnuyāt |</l>\n<l>tat-pradhānam idaṃ śāstram iti gītārthasaṃgrahaṃ ||</l>\n</lg>\n</note>\n\n  </body>\n\n"
}