{
  "file_title": "dhvajāgrasūtra",
  "file_title_normal": "dhvajagrasutra",
  "metadata": {
    "original_title": "Dhvajāgrasūtra",
    "contributors": [
      {
        "role": "data entry",
        "name": "Klaus Wille",
        "when": ""
      },
      {
        "role": "contribution to GRETIL",
        "name": "Klaus Wille",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31",
    "source": "E. Waldschmidt: \"Kleine Brāhmī-Schriftrolle\". IN: Nachrichten der Akademie der Wissenschaften in Göttingen 1959, pp. 8-13 [reprint in: E. Waldschmidt. Von Ceylon bis Turfan, Schriften zur Geschichte, Literatur, Religion und Kunst des indischen Kulturraumes (Festgabe zum 70. Geburtstag). Göttingen 1967, pp. 379-383]."
  },
  "body": [
    {
      "tag": "p",
      "attributes": {},
      "text": "Dhvajāgrasūtra"
    },
    {
      "tag": "p",
      "attributes": {},
      "text": "1 evaṃ mayā śrutam / ekasmiṃ samaye bhagavāṃ śrāvastyāṃ viharati sma jetavane anāthapiṇḍadasyārāme /",
      "children": [
        {
          "tag": "hi",
          "attributes": {
            "rend": "blue"
          },
          "text": "SHT III 504 only",
          "children": [
            {
              "tag": "hi",
              "attributes": {
                "rend": "it"
              },
              "text": "śrāvastyām"
            }
          ]
        },
        {
          "tag": "text",
          "text": "2 tatra bhagavāṃ bhikṣūn āmantrayate sma /"
        },
        {
          "tag": "hi",
          "attributes": {
            "rend": "blue"
          },
          "text": "SHT III 504:",
          "children": [
            {
              "tag": "hi",
              "attributes": {
                "rend": "it"
              },
              "text": "āmantrayati /"
            }
          ]
        },
        {
          "tag": "text",
          "text": "3 sati vo bhikṣava araṇyagatānāṃ vā vṛkṣamūlagatānāṃ vā śūnyāgāragatānāṃ vā utpadyeta bhayaṃ vā chambitatvaṃ vā romaharṣo vā /\n4 māṃ yūyaṃ tasmiṃ samaye ākārataḥ samanusmarata /\n5 iti hi sa bhagavāṃs tathāgato 'rhāṃ samyaksaṃbuddho vidyācaraṇasaṃpanna"
        },
        {
          "tag": "hi",
          "attributes": {
            "rend": "it"
          },
          "text": "ḥ"
        },
        {
          "tag": "text",
          "text": "sugato lokavid anuttaraḥ puruṣadamyasārathi"
        },
        {
          "tag": "hi",
          "attributes": {
            "rend": "it"
          },
          "text": "ḥ"
        },
        {
          "tag": "text",
          "text": "śāstā devamanuṣyāṇāṃ buddho bhagavāṃ /\n6 māṃ vas tasmiṃ samaye ākārataḥ samanusmaratāṃ / yad utpatsyate bhayaṃ vā chambitatvaṃ vā romaharṣo vā tat prahāsyate /\n7 bhūtapūrvaṃ bhikṣava"
        },
        {
          "tag": "hi",
          "attributes": {
            "rend": "it"
          },
          "text": "ḥ"
        },
        {
          "tag": "text",
          "text": "śakro devendro devāsurasaṃgrāme pratyupasthite devāṃs trāyastriṃśān āmantrayati /\n8 sati vo māriṣā devāsurasaṃgrāme samabhirūḍhāṇām utpadyeta bhayaṃ vā chambitatvaṃ vā romaharṣo vā /\n9 mama vas tasmiṃ samaye vaijayanto dhvajāgraḥ samanusmartavyaḥ / mama vas tasmiṃ samaye vaijayantaṃ dhvajāgraṃ samanusmaratāṃ / yad utpatsyate bhayaṃ vā chambitatvaṃ vā romaharṣo vā tat prahāsyate /\n10 evam eva sati vo bhikṣava araṇyagatānāṃ vā vṛkṣamūlagatānāṃ vā śunyāgāragatānāṃ vā utpadyeta bhayaṃ vā chambitatvaṃ vā romaharṣo vā /\n11 māṃ yūyaṃ tasmiṃ samaye ākārataḥ samanusmarata / iti hi sa bhagavāṃ yāvad buddho bhagavāṃ /"
        },
        {
          "tag": "hi",
          "attributes": {
            "rend": "blue"
          },
          "text": "the complete text without abbreviation as in paragraph 5 \"bhagavāṃs tathāgato ... budddho bhagavāṃ\" is attested in SHT 581a r3-6, 596r3-4, Or.15004/79+80rw-z (ed. in BLSF II), 15007/288v1-2 (ed. in BLSF III), 15009/352r4 ed. (in BLSF III)"
        },
        {
          "tag": "text",
          "text": "12 māṃ vas tasmiṃ samaye ākārataḥ samanusmaratāṃ yad utpatsyate bhayaṃ vā chambitatvaṃ vā romaharṣo vā tat prahāsyate /\n13 tat kasmād dhetoḥ / sa hi śakro devendraḥ sarāgaḥ sadveṣaḥ samoha aparimukto jātijarāvyādhimaraṇaśokaparidevaduḥkhadaurmanasyopāyāsebhyaḥ aparimukto duḥkhād iti vadāmi /\n14 bhīru chambī uttrāsī palāyī sa eka"
        },
        {
          "tag": "hi",
          "attributes": {
            "rend": "it"
          },
          "text": "d"
        },
        {
          "tag": "text",
          "text": "ā bibhety api chaṃbaty apy uttrās"
        },
        {
          "tag": "hi",
          "attributes": {
            "rend": "it"
          },
          "text": "a"
        },
        {
          "tag": "text",
          "text": "ty api palāyaty api /\n15 ahaṃ khalu tathāgato loke utpanna arhāṃ samyaksaṃbuddho vidyācaraṇasaṃpannaḥ sugato lokavid anuttaraḥ puruṣadamyasārathi"
        },
        {
          "tag": "hi",
          "attributes": {
            "rend": "it"
          },
          "text": "ḥ"
        },
        {
          "tag": "text",
          "text": "śāstā devamanuṣyāṇāṃ buddho bhagavāṃ /\n16 vigatarāgo vigatadveṣo vigatamohaḥ parimukto jātijarāvyādhimaraṇaśokaparidevaduḥkhadaurmanasyopāyāsebhyaḥ parimukto duḥkhād iti vadāmi /\n17 abhīrur acchaṃbī anuttrāsī apalāyī /\n18 tasya mama bhikṣava abhīruṇa acchambina anuttrāsina apalāyinaḥ śrotavyaṃ vacanaṃ kartavyaṃ anuśāsanaṃ karaṇīyam idaṃ sthānam iti /\n19 idam avocad bhagavāṃ āptamanasas te bhikṣavo bhagavato bhāṣitam abhyanandam /\n20 dhvajāgrasūtraṃ / samāptaḥ //"
        }
      ]
    }
  ]
}