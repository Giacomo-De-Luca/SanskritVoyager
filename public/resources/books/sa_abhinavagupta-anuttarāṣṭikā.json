{
  "title": "sa_abhinavagupta-anuttarāṣṭikā",
  "body": "<body xmlns='http://www.tei-c.org/ns/1.0'>\n    <div>\n\n<lg xml:id='AgAna_1 '>\n<l>saṃkrāmo 'tra na bhāvanā na ca kathāyuktir na carcā na ca <lb/>dhyānaṃ vā na ca dhāraṇā na ca japābhyāsaprayāso na ca |</l>\n<l>tat kiṃ nāma suniścitaṃ vada paraṃ satyaṃ ca tacchrūyatāṃ <lb/>na tyāgī na parigrahī bhaja sukhaṃ sarvaṃ yathāvasthitaḥ ||</l>\n</lg>\n\n<lg xml:id='AgAna_2 '>\n<l>saṃsāro 'sti na tattvatas tanubhṛtāṃ bandhasya vārtaiva kā <lb/>bandho yasya na jātu tasya vitathā muktasya muktikriyā |</l>\n<l>mithyāmohakṛd eṣa rajjubhujagacchāyāpiśācabhramo mā kiṃcit tyaja <lb/>mā gṛhāṇa vihara [1] svastho yathāvasthitaḥ ||</l>\n</lg>\n\n<lg xml:id='AgAna_3 '>\n<l>pūjapūjakapūjyabhedasaraṇiḥ keyaṃ kathānuttare saṃkrāmaḥ <lb/>kila kasya kena vidadhe ko vā praveśakramaḥ |</l>\n<l>māyeyam na cidadvayāt paratayā bhinnāpy aho vartate sarvaṃ <lb/>svānubhavasvabhāvavimalaṃ cintāṃ vṛthā mā kṛthāḥ ||</l>\n</lg>\n\n<lg xml:id='AgAna_4 '>\n<l>ānando 'tra na vittamadhyamadavan naivāṅganāsaṅgavat <lb/>dīpārkendukṛtaprabhāprakaravan naiva prakāśodayaḥ |</l>\n<l>harṣaḥ saṃbhṛtabhedamuktisukhabhūr bhārāvatāropamaḥ <lb/>sarvādvaitapadasya vismṛtanidheḥ prāptiḥ prakāśodayaḥ ||</l>\n</lg>\n\n<lg xml:id='AgAna_5 '>\n<l>rāgadveṣasukhāsukhodayalayāhaṅkāradainyādayo ye bhāvāḥ <lb/>pravibhānti viśvavapuṣo bhinnasvabhāvā na te |</l>\n<l>vyaktiṃ paśyasi yasya yasya sahasā tattattadekātmatāsaṃvidrūpam <lb/>avekṣya kiṃ na ramase tadbhāvanānirbharaḥ ||</l>\n</lg>\n\n<lg xml:id='AgAna_6 '>\n<l>pūrvābhāvabhavakriyā hi sahasā bhāvāḥ sadā 'smin bhave <lb/>madhyākāravikārasaṃkaravatāṃ teṣāṃ kutaḥ satyatā |</l>\n<l>niḥsatye capale prapañcanicaye svapnabhrame peśale <lb/>śaṅkātaṅkakalaṅkayuktikalanātītaḥ prabuddho bhava ||</l>\n</lg>\n\n<lg xml:id='AgAna_7 '>\n<l>bhāvānāṃ na samudbhavo 'sti sahajas tvadbhāvitā bhānty amī <lb/>niḥsatyā api satyatām anubhavabhrāntyā bhajanti kṣaṇam |</l>\n<l>tvatsaṅkalpaja eṣa viśvamahimā nāsty asya janmānyataḥ <lb/>tasmāt tvaṃ vibhavena bhāsi bhuvaneṣv ekopy anekātmakaḥ ||</l>\n</lg>\n\n<lg xml:id='AgAna_8 '>\n<l>yat satyaṃ yad asatyam alpabahulaṃ nityaṃ na nityaṃ ca yat <lb/>yan māyāmalinaṃ yad ātmavimalaṃ ciddarpaṇe rājate |</l>\n<l>tat sarvaṃ svavimarśasaṃvidudayād rūpaprakāśātmakaṃ jñātvā <lb/>svānubhavādhirūḍhamahimā viśveśvaratvaṃ bhaja ||</l>\n</lg>\n\n<trailer>|| iti śrīmadācāryābhinavaguptapādair viracitānuttarāṣṭikā samāptā ||</trailer>\n\n</div>\n<div>\n\n<note>[1] var. vilasa</note>\n</div>\n<div>\n\n<note>Gandharva-nagaram / DSO Sanskrit Archive</note>\n\n</div>\n<div>\n\n  </div>\n</body>\n\n"
}