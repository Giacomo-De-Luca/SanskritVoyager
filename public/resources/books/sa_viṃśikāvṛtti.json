{
  "title": "sa_viṃśikāvṛtti",
  "body": "<body xmlns='http://www.tei-c.org/ns/1.0'>\n\n<p>Viṃśikāvṛttiḥ (Vvṛ)</p>\n\n<lg>\n<l>vijñaptimātramevedamasadarthāvabhāsanāt /</l>\n<l>yadvat taimirikasyāsatkeśoṇḍrakādidarśanaṃ // Vvṛ_1 //</l>\n</lg>\n\n<lg>\n<l>na deśakālaniyamaḥ santānāniyamo na ca /</l>\n<l>na ca kṛtyakriyā yuktā vijñaptiryadi nārthataḥ // Vvṛ_2 //</l>\n</lg>\n\n<lg>\n<l>deśādiniyamaḥ siddhaḥ svapnavat pretavatpunaḥ /</l>\n<l>santānāniyamaḥ sarvaiḥ pūyanadyādidarśane // Vvṛ_3 //</l>\n</lg>\n\n<lg>\n<l>svapnopaghātavatkṛtyakriyā narakavatpunaḥ /</l>\n<l>sarvaṃ narakapālādidarśane taiśca bādhane // Vvṛ_4 //</l>\n</lg>\n\n<lg>\n<l>tiraścāṃ sambhavaḥ svarge yathā ca narake tathā /</l>\n<l>na pretānāṃ yatastajjaṃ duḥkhaṃ nānubhavanti te // Vvṛ_5 //</l>\n</lg>\n\n<p>yadi tatkarmabhistatra bhūtānāṃ sambhavastathā\n<l>iṣyate pariṇāmaśca kiṃ vijñānasya neṣyate // Vvṛ_6 //</l></p>\n\n<lg>\n<l>karmaṇo vāsanānyatra phalamanyatra kalpyate /</l>\n<l>tatraiva neṣyate yatra vāsanā kiṃ nu kāraṇaṃ // Vvṛ_7 //</l>\n</lg>\n\n<lg>\n<l>rūpādyāyatanāstitvaṃ tadvineyajanaṃ prati /</l>\n<l>abhiprāyavaśāduktamupapādukasattvavat // Vvṛ_8 //</l>\n</lg>\n\n<lg>\n<l>nāstīha satva ātmā vā dharmāstvete sahetukāḥ</l>\n<l>yataḥ svabījādvijñaptiryadābhāsā pravartate /</l>\n<l>dvividhāyatanatvena te tasyā munirabravīt // Vvṛ_9 //</l>\n</lg>\n\n<lg>\n<l>tathā pudgalanairātmyapraveśo hi anyathā punaḥ /</l>\n<l>deśanā dharmanairātmyapraveśaḥ kalpitātmanā // Vvṛ_10 //</l>\n</lg>\n\n<lg>\n<l>na tadekaṃ na cānekaṃ viṣayaḥ paramāṇuśaḥ /</l>\n<l>na ca te saṃhatā yasmātparamāṇurna sidhyati // Vvṛ_11 //</l>\n</lg>\n\n<lg>\n<l>ṣaṭkena yugapadyogātparamāṇoḥ ṣaḍaṃśatā /</l>\n<l>ṣaṇṇāṃ samānadeśatvātpiṇḍaḥ syādaṇumātrakaḥ // Vvṛ_12 //</l>\n</lg>\n\n<lg>\n<l>paramāṇorasaṃyoge tatsaṅghāte 'sti kasya saḥ /</l>\n<l>na cānavayavatvena tatsaṃyogād na sidhyati // Vvṛ_13 //</l>\n</lg>\n\n<lg>\n<l>dibhāgabhedo yasyāsti tasyaikatvaṃ na yujyate /</l>\n<l>chāyāvṛtī kathaṃ vā anyo na piṇḍaścenna tasya te // Vvṛ_14 //</l>\n</lg>\n\n<lg>\n<l>ekatve na krameṇetiryugapanna grahāgrahau /</l>\n<l>vicchinnānekavṛttiśca sūkṣmānīkṣā ca no bhavet // Vvṛ_15 //</l>\n</lg>\n\n<lg>\n<l>pratyakṣabuddhiḥ svapnādau yathā sa ca yadā tadā /</l>\n<l>na so 'rtho dṛśyate tasya pratyakṣatvaṃ kathaṃ mataṃ // Vvṛ_16 //</l>\n</lg>\n\n<lg>\n<l>uktaṃ yathā tadābhāsā vijñaptiḥ smaraṇaṃ tataḥ /</l>\n<l>svapnadṛgviṣayābhāvaṃ nāprabuddho 'vagacchati // Vvṛ_17 //</l>\n</lg>\n\n<lg>\n<l>anyonyādhipatitvena vijñaptiniyamo mithaḥ /</l>\n<l>middhenopahataṃ cittaṃ svapne tenāsamaṃ phalaṃ // Vvṛ_18 //</l>\n</lg>\n\n<lg>\n<l>maraṇaṃ paravijñaptiviśeṣādvikriyā yathā /</l>\n<l>smṛtilopādikānyeṣāṃ piśācādimanovaśāt // Vvṛ_19 //</l>\n</lg>\n\n<lg>\n<l>kathaṃ vā daṇḍakāraṇyaśūnyatvamṛṣikopataḥ /</l>\n<l>manodaṇḍo mahāvadyaḥ kathaṃ vā tena sidhyati // Vvṛ_20 //</l>\n</lg>\n\n<p>paracittavidāṃ jñānamayathārthaṃ kathaṃ yathā\n<l>svacittajñānam ajñānādyathā buddhasya gocaraḥ // Vvṛ_21 //</l></p>\n\n<lg>\n<l>vijñaptimātratāsiddhiḥ svaśaktisadṛśī mayā /</l>\n<l>kṛteyaṃ sarvathā sā tu na cintyā buddhagocaraḥ // Vvṛ_22 //</l>\n</lg>\n\n<p>viṃśatikā vijñaptimātratāsiddhiḥ / kṛtiriyamācāryavasubandhoḥ /</p>\n\n  </body>\n\n"
}