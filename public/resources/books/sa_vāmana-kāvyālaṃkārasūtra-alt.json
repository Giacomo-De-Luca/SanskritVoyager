{
  "title": "sa_vāmana-kāvyālaṃkārasūtra-alt",
  "body": "<body xmlns='http://www.tei-c.org/ns/1.0'>\n<div>\n<p>pāṇḍitavaraśrīvāmanaviracitāni\nkāvyālaṅkārasūtrāṇi\nsvavṛttisametāni</p>\n\n</div>\n<div>\n\n<p>śārīraṃ nāma prathamādhikaraṇam /</p>\n\n<p>prathamo 'dhyāyaḥ /</p>\n\n<lg>\n<l>praṇamya paramaṃ jyotirvāmanena kavipriyā /</l>\n<l>kāvyālaṅkārasūtrāṇāṃ teṣāṃ vṛttirvidhīyate //</l>\n</lg>\n\n<l>kāvyaṃ grāhyamalaṅkārāt // VKal_1,1.1 //</l>\n\n<l>saundaryamalaṅkāraḥ // VKal_1,1.2 //</l>\n\n<l>sa doṣaguṇālaṅkārahānādānābhyām // VKal_1,1.3 //</l>\n\n<l>śāstrataste // VKal_1,1.4 //</l>\n\n<l>kāvyaṃ saddṛṣṭādṛṣṭārtham, prītikīrtihetutvāt // VKal_1,1.5* //</l>\n\n</div>\n<div>\n\n<p>dvitīyo 'dhyāyaḥ /</p>\n\n<l>arocakinaḥ satṛṇābhyavahāriṇaśca kavayaḥ // VKal_1,2.1 //</l>\n\n<l>pūrve śiṣyāḥ, vivekitvāt // VKal_1,2.2* //</l>\n<l>netare, tadviparyayāt // VKal_1,2.3* //</l>\n<l>na śāstramadravyeṣvarthavat // VKal_1,2.4 //</l>\n\n<l>na katakaṃ paṅkaprasādanāya // VKal_1,2.5 //</l>\n\n<l>rītirātmā kāvyasya // VKal_1,2.6 //</l>\n\n<l>viśiṣṭā padaracanā rītiḥ // VKal_1,2.7 //</l>\n\n<l>viśeṣo guṇātmā // VKal_1,2.8 //</l>\n\n<l>sā tridhā --- vaidarbhī gauḍīyā pāñcālī ceti // VKal_1,2.9 //</l>\n\n<l>vidarbhādiṣu dṛṣṭatvāttatsamākhyā // VKal_1,2.10 //</l>\n\n<l>samagraguṇopetā vaidarbhī // VKal_1,2.11 //</l>\n\n<l>ojaḥkāntimatī gauḍīyā // VKal_1,2.12 //</l>\n\n<l>mādhuryasaukumāryopapannā pāñcālī // VKal_1,2.13 //</l>\n\n<l>tāsāṃ pūrvā grāhyā, guṇasākalyāt // VKal_1,2.14* //</l>\n<l>na punaritare, stokaguṇatvāt // VKal_1,2.15* //</l>\n<l>tadārohaṇārthamitarābhyāsa ityeke // VKal_1,2.16 //</l>\n\n<l>tattu na; atattvaśīlasya tattvāniṣpatteḥ // VKal_1,2.17* //</l>\n<l>na śaṇasūtravānābhyāse trasarasūtravānavaicitryalābhaḥ // VKal_1,2.18 //</l>\n\n<l>sāpi samāsābhāve śuddhavaidarbhī // VKal_1,2.19 //</l>\n\n<l>tasyāmarthaguṇasaṃpadāsvādyā // VKal_1,2.20 //</l>\n\n<l>tadupārohādarthaguṇaleśo 'pi // VKal_1,2.21 //</l>\n\n<l>sāpi vaidarbhī, tātsthyāt // VKal_1,2.22* //</l>\n\n</div>\n<div>\n\n<p>tṛtīyo 'dhyāyaḥ /</p>\n\n<l>loko vidyā prakīrṇa ca kāvyāṅgāni // VKal_1,3.1 //</l>\n\n<l>lokavṛttaṃ lokaḥ // VKal_1,3.2 //</l>\n\n<l>śabdasmṛtyabhidhānakośacchandovicitikalākāmaśāstradaṇḍanītipūrvā vidyāḥ // VKal_1,3.3 //</l>\n\n<l>śabdasmṛteḥ śabdaśuddhiḥ // VKal_1,3.4 //</l>\n\n<l>abhidhānakośāt padārthaniścayaḥ // VKal_1,3.5 //</l>\n\n<l>chandovicitervṛttasaṃśayacchedaḥ // VKal_1,3.6 //</l>\n\n<l>kalāśāstrebhyaḥ kalātattvasya saṃvit // VKal_1,3.7 //</l>\n\n<l>kāmaśāstrataḥ kāmopacārasya // VKal_1,3.8 //</l>\n\n<l>daṇḍanīternayāpanayayoḥ // VKal_1,3.9 //</l>\n\n<l>itivṛttakuṭilatvaṃ ca tataḥ // VKal_1,3.10 //</l>\n\n<l>lakṣyajñatvamabhiyogo vṛddhasevāvekṣaṇaṃ pratibhānamavadhānaṃ ca prakīrṇam // VKal_1,3.11 //</l>\n\n<l>tatra kāvyaparicayo lakṣyajñatvam // VKal_1,3.12 //</l>\n\n<l>kāvyabandhodyamo 'bhiyogaḥ // VKal_1,3.13 //</l>\n\n<l>kāvyopadeśaguruśuśrūṣaṇaṃ vṛddhasevā // VKal_1,3.14 //</l>\n\n<l>padādhānoddharaṇamavekṣaṇam // VKal_1,3.15 //</l>\n\n<l>kavitvabījaṃ pratibhānam // VKal_1,3.16 //</l>\n\n<l>cittaikāgryamavadhānam // VKal_1,3.17 //</l>\n\n<l>taddeśakālābhyām // VKal_1,3.18 //</l>\n\n<l>vivikto deśaḥ // VKal_1,3.19 //</l>\n\n<l>rātriyāmasturīyaḥ kālaḥ // VKal_1,3.20 //</l>\n\n<l>kāvyaṃ gadyaṃ padyaṃ ca // VKal_1,3.21 //</l>\n\n<l>gadyaṃ vṛttagandhi cūrṇamutkalikāprāyaṃ ca // VKal_1,3.22 //</l>\n\n<l>padyabhāgavadvṛttagandhi // VKal_1,3.23 //</l>\n\n<l>anāviddhalalitapadaṃ cūrṇam // VKal_1,3.24 //</l>\n\n<l>viparītamutkalikāprāyam // VKal_1,3.25 //</l>\n\n<l>padyamanekabhedam // VKal_1,3.26 //</l>\n\n<l>tadanibaddhaṃ nibaddhaṃ ca // VKal_1,3.27 //</l>\n\n<l>kramasiddhistayoḥ sraguttaṃsavat // VKal_1,3.28 //</l>\n\n<l>nānibaddhaṃ cakāstyekatejaḥparamāṇuvat // VKal_1,3.29 //</l>\n\n<l>saṃdarbheṣu daśarūpakaṃ śreyaḥ // VKal_1,3.30 //</l>\n\n<l>taddhi citraṃ citrapaṭavadviśeṣasākalyāt // VKal_1,3.31 //</l>\n\n<l>tato 'nyabhedakḷptiḥ // VKal_1,3.32 //</l>\n\n<p>samāptaṃ cedaṃ śārīraṃ prathamamadhikaraṇam /</p>\n\n</div>\n<div>\n\n<p>doṣadarśanaṃ nāma dvitīyamadhikaraṇam /</p>\n\n<p>prathamo 'dhyāyaḥ /</p>\n\n<l>guṇaviparyayātmāno doṣāḥ // VKal_2,1.1 //</l>\n\n<l>arthatastadavagamaḥ // VKal_2,1.2 //</l>\n\n<l>saukaryāya prapañcaḥ // VKal_2,1.3 //</l>\n\n<l>duṣṭaṃ padamasādhu kaṣṭaṃ grāmyamapratītamanarthakaṃ ca // VKal_2,1.4 //</l>\n\n<l>śabdasmṛtiviruddhamasādhu // VKal_2,1.5 //</l>\n\n<l>śrutivirasaṃ kaṣṭam // VKal_2,1.6 //</l>\n\n<l>lokamātraprayuktaṃ grāmyam // VKal_2,1.7 //</l>\n\n<l>śāstramātraprayuktamapratītam // VKal_2,1.8 //</l>\n\n<l>pūraṇārthamanarthakam // VKal_2,1.9 //</l>\n\n<l>na vākyālaṅkārārtham // VKal_2,1.10 //</l>\n\n<l>anyārthaneyagūḍhārthāślīlakliṣṭāni ca // VKal_2,1.11 //</l>\n\n<l>rūḍhicyutamanyārtham // VKal_2,1.12 //</l>\n\n<l>kalpitārthaṃ neyārtham // VKal_2,1.13 //</l>\n\n<l>aprasiddhārthaprayuktaṃ gūḍhārtham // VKal_2,1.14 //</l>\n\n<l>asamyārthāntaramasamyasmṛtihetuścāślīlam // VKal_2,1.15 //</l>\n\n<l>na guptalakṣitasaṃvṛtāni // VKal_2,1.16 //</l>\n\n<l>aprasiddhāsabhyaṃ guptam // VKal_2,1.17 //</l>\n\n<l>lākṣaṇikāsabhyānvitaṃ lakṣitam // VKal_2,1.18 //</l>\n\n<l>lokasaṃvītaṃ saṃvṛtam // VKal_2,1.19 //</l>\n\n<l>tantraividhyam, vrīḍājugupsāmaṅgalātaṅkadāyibhedāt // VKal_2,1.20* //</l>\n<l>vyavahitārthapratyayaṃ kliṣṭam // VKal_2,1.21 //</l>\n\n<l>antyābhyāṃ vākyaṃ vyākhyātam // VKal_2,1.22 //</l>\n\n</div>\n<div>\n\n<p>dvitīyo 'dhyāyaḥ /</p>\n\n<l>bhinnavṛttayatibhraṣṭavisaṃdhīni vākyāni // VKal_2,2.1 //</l>\n\n<l>svalakṣaṇacyutavṛttaṃ bhinnavṛttam // VKal_2,2.2 //</l>\n\n<l>virasavirāmaṃ yatibhraṣṭam // VKal_2,2.3 //</l>\n\n<l>taddhātunāmabhāgabhede svarasaṃdhyakṛte prāyeṇa // VKal_2,2.4 //</l>\n\n<l>na vṛttadoṣātpṛthagyatidpṣaḥ, vṛttasya yatyātmakatvāt // VKal_2,2.5* //</l>\n<l>na, lakṣaṇaḥ pṛthaktvāt // VKal_2,2.6* //</l>\n<l>virūpapadasaṃdhi visaṃdhiḥ // VKal_2,2.7 //</l>\n\n<l>padasaṃdhervairūpyaṃ viśleṣo 'ślīlatvaṃ kaṣṭatvaṃ ca // VKal_2,2.8 //</l>\n\n<l>vyarthaikārthasaṃdigdhāyuktāpakramalokavidyā viruddhāni ca // VKal_2,2.9 //</l>\n\n<l>vyāhatapūrvottarārthaṃ vyartham // VKal_2,2.10 //</l>\n\n<l>uktārthapadamekārtham // VKal_2,2.11 //</l>\n\n<l>na, viśeṣaścedekārthaṃ duṣṭam // VKal_2,2.12* //</l>\n<l>dhanurjyādhvanau dhanuḥśrutirārūḍheḥ pratipattyai // VKal_2,2.13 //</l>\n\n<l>karṇāvataṃsaśravaṇakuṇḍalaśiraḥśekhareṣu karṇādinirdeśaḥ saṃnidheḥ // VKal_2,2.14 //</l>\n\n<l>muktāhāraśabde muktāśabdaḥ śuddheḥ // VKal_2,2.15 //</l>\n\n<l>puṣpamālāśabde puṣpapadamutkarṣasya // VKal_2,2.16 //</l>\n\n<l>karikalabhaśabde kariśabdastādrūpyasya // VKal_2,2.17 //</l>\n\n<l>viśeṣaṇasya ca // VKal_2,2.18 //</l>\n\n<l>tadidaṃ prayukteṣu // VKal_2,2.19 //</l>\n\n<l>saṃśayakṛtsaṃdigdham // VKal_2,2.20 //</l>\n\n<l>māyādivikalpitārthamprayuktam // VKal_2,2.21 //</l>\n\n<l>kramahīnārthamapakramam // VKal_2,2.22 //</l>\n\n<l>deśakālasvabhāvaviruddhārthāni lokaviruddhāni // VKal_2,2.23 //</l>\n\n<l>kalācaturvargaśāstraviruddhārthāni vidyāviruddhāni // VKal_2,2.24 //</l>\n\n<p>samāotaṃ cedaṃ doṣadarśanam dvitīyamadhikaraṇam /</p>\n\n</div>\n<div>\n\n<p>guṇavivecanaṃ nāma tṛtīyamadhikaraṇam /</p>\n\n<p>prathamo 'dhyāyaḥ /</p>\n\n<l>kāvyaśobhāyāḥ kartāro dharmā guṇāḥ // VKal_3,1.1 //</l>\n\n<l>tadatiśayahetavastvalaṅkārāḥ // VKal_3,1.2 //</l>\n\n<l>pūrve nityāḥ // VKal_3,1.3 //</l>\n\n<l>ojaḥprasādaśleṣasamatāsamādhimādhuryasaukumāryodāratārthavyaktikāntayo bandhaguṇāḥ // VKal_3,1.4 //</l>\n\n<l>gāḍhabandhatvamojaḥ // VKal_3,1.5 //</l>\n\n<l>śaithilyaṃ prasādaḥ // VKal_3,1.6 //</l>\n\n<l>guṇaḥ saṃplavāt // VKal_3,1.7 //</l>\n\n<l>sa tvanubhavasiddhaḥ // VKal_3,1.8 //</l>\n\n<l>sāmyotkarṣau ca // VKal_3,1.9 //</l>\n\n<l>masṛṇatvaṃ śleṣaḥ // VKal_3,1.10 //</l>\n\n<l>mārgāvhedaḥ samatā // VKal_3,1.11 //</l>\n\n<l>ārohāvarohakramaḥ samādhiḥ // VKal_3,1.12 //</l>\n\n<l>na pṛthak, ārohāvarohayorojaḥprasādarūpatvāt // VKal_3,1.13* //</l>\n<l>na, asaṃpṛktatvāt // VKal_3,1.14* //</l>\n<l>anaikāntyācca // VKal_3,1.15 //</l>\n\n<l>ojaḥprasādayoḥ tīvrāvasthā, tāviti cedabhyupagamaḥ // VKal_3,1.16* //</l>\n<l>viśeṣāpekṣitvāttayoḥ // VKal_3,1.17 //</l>\n\n<l>ārohāvarohanimittaṃ samādhirākhyāyate // VKal_3,1.18 //</l>\n\n<l>kramavidhānārthaṃ vā // VKal_3,1.19 //</l>\n\n<l>pṛthakpadatvaṃ mādhuryam // VKal_3,1.20 //</l>\n\n<l>ajaraṭhatvaṃ saukumāryam // VKal_3,1.21 //</l>\n\n<l>vikaṭatvamudāratā // VKal_3,1.22 //</l>\n\n<l>arthavyaktihetutvamarthavyaktiḥ // VKal_3,1.23 //</l>\n\n<l>aujjvalyaṃ kāntiḥ // VKal_3,1.24 //</l>\n\n<l>nāsantaḥ, sadvedyatvāt // VKal_3,1.25* //</l>\n<l>na bhrāntāḥ, niṣkampatvāt // VKal_3,1.26* //</l>\n<l>na pāṭhadharmāḥ, sarvatrādṛṣṭeḥ // VKal_3,1.27* //</l>\n\n</div>\n<div>\n\n<p>dvitīyo 'dhyāyaḥ /</p>\n\n<l>ta evārthaguṇāḥ // VKal_3,2.1 //</l>\n\n<l>arthasya prauḍhirojaḥ // VKal_3,2.2 //</l>\n\n<l>arthavaimalyaṃ prasādaḥ // VKal_3,2.3 //</l>\n\n<l>ghaṭanā śleṣaḥ // VKal_3,2.4 //</l>\n\n<l>avaiṣamyaṃ samatā // VKal_3,2.5 //</l>\n\n<l>arthadṛṣṭiḥ samādhiḥ // VKal_3,2.6 //</l>\n\n<l>artho dvividhaḥ, ayoniranyacchāyāyonirvā // VKal_3,2.7* //</l>\n<l>artho vyaktaḥ sūkṣmaśca // VKal_3,2.8 //</l>\n\n<l>sūkṣmo bhāvyo vāsanīyaśca // VKal_3,2.9 //</l>\n\n<l>uktivaicitryaṃ mādhuryam // VKal_3,2.10 //</l>\n\n<l>apāruṣyaṃ saukumāryam // VKal_3,2.11 //</l>\n\n<l>agrāmyatvamudāratā // VKal_3,2.12 //</l>\n\n<l>vastusvabhāvasphuṭatvamarthavyaktiḥ // VKal_3,2.13 //</l>\n\n<l>dīptarasatvaṃ kāntiḥ // VKal_3,2.14 //</l>\n\n<p>samāotaṃ cedaṃ guṇavivecanaṃ tṛtīyamadhikaraṇam /</p>\n\n</div>\n<div>\n\n<p>ālaṅkārikaṃ nāma caturthamadhikaraṇam /</p>\n\n<p>prathamo 'dhyāyaḥ /</p>\n\n<l>padamanaikārthamakṣaraṃ cāvṛttaṃ sthānaniyame yamakam // VKal_4,1.1 //</l>\n\n<l>pādāḥ pādasyaikasyānekasya cādimadhyāntabhāgāḥ sthānāni // VKal_4,1.2 //</l>\n\n<l>bhaṅgādutkarṣaḥ // VKal_4,1.3 //</l>\n\n<l>śṛṅkhalā parivartakaścūrṇamiti bhaṅgamārgaḥ // VKal_4,1.4 //</l>\n\n<l>varṇavicchedacalanaṃ śṛṅkhalā // VKal_4,1.5 //</l>\n\n<l>saṅgavinivṛttau svarūpāpattiḥ parivartakaḥ // VKal_4,1.6 //</l>\n\n<l>piṇḍākṣarabhede svarūpalopaścūrṇam // VKal_4,1.7 //</l>\n\n<l>śeṣaḥ sarūpo 'nuprāsaḥ // VKal_4,1.8 //</l>\n\n<l>anulbaṇo varṇānuprāsaḥ śreyān // VKal_4,1.9 //</l>\n\n<l>pādānuprāsaḥ pādayamakavat // VKal_4,1.10 //</l>\n\n</div>\n<div>\n\n<p>dvitīyo 'dhyāyaḥ /</p>\n\n<l>upamānenopameyasya guṇaleśataḥ sāmyamupamā // VKal_4,2.1 //</l>\n\n<l>guṇabāhulyataśca kalpitā // VKal_4,2.2 //</l>\n\n<l>taddvaividhyam, padavākyārthavṛttibhedāt // VKal_4,2.3* //</l>\n<l>sā pūṇā luptā ca // VKal_4,2.4 //</l>\n\n<l>guṇadyotakopamānopameyaśabdānāṃ sāmagrye pūrṇā // VKal_4,2.5 //</l>\n\n<l>lope luptā // VKal_4,2.6 //</l>\n\n<l>stutinindātattvākhyāneṣu // VKal_4,2.7 //</l>\n\n<l>hīnatvādhikatvaliṅgavacanabhedāsādṛśyāsaṃbhavāstaddoṣāḥ // VKal_4,2.8 //</l>\n\n<l>jātipramāṇadharmanyūnatopamānasya hīnatvam // VKal_4,2.9 //</l>\n\n<l>dharmayorekanirdeśe 'nyasya saṃvit, sāhacaryāt // VKal_4,2.10* //</l>\n<l>tenādhikarvaṃ vyākhyātam // VKal_4,2.11 //</l>\n\n<l>upamānopameyayorliṅgavyatyāso liṅgabhedaḥ // VKal_4,2.12 //</l>\n\n<l>iṣṭaḥ puṃpuṃsakayoḥ prāyeṇa // VKal_4,2.13 //</l>\n\n<l>laukikyāṃ samāsābhihitāyāmupamāprapañce ca // VKal_4,2.14 //</l>\n\n<l>tena vacanabhedo vyākhyātaḥ // VKal_4,2.15 //</l>\n\n<l>apratītaguṇasādṛśyamasādṛśyam // VKal_4,2.16 //</l>\n\n<l>asādṛśyahatā hyupamā, tanniṣṭhāśca kavayaḥ // VKal_4,2.17* //</l>\n<l>upamānādhikyāttadapoha ityeke // VKal_4,2.18 //</l>\n\n<l>na, apuṣṭārthatvāt // VKal_4,2.19* //</l>\n<l>anupapattirasaṃbhavaḥ // VKal_4,2.20 //</l>\n\n<l>na viruddho 'tiśayaḥ // VKal_4,2.21 //</l>\n\n</div>\n<div>\n\n<p>tṛtīyo 'dhyāyaḥ /</p>\n\n<l>prativastuprabhṛtirupamāprapañcaḥ // VKal_4,3.1 //</l>\n\n<l>upameyasyoktau samānavastunyāsaḥ prativastu // VKal_4,3.2 //</l>\n\n<l>anuktau samāsoktiḥ // VKal_4,3.3 //</l>\n\n<l>kiñciduktāvaprastutapraśaṃsā // VKal_4,3.4 //</l>\n\n<l>samena vastunānyāpalāpo 'pahnutiḥ // VKal_4,3.5 //</l>\n\n<l>upamānenopameyasya guṇasāmyāttattvāropo rūpakam // VKal_4,3.6 //</l>\n\n<l>sa dharmeṣu tantraprayoge śleṣaḥ // VKal_4,3.7 //</l>\n\n<l>sādṛśyāllakṣaṇā vakroktiḥ // VKal_4,3.8 //</l>\n\n<l>atadrūpasyānyathādhyavasānamatiśayārthamutprekṣā // VKal_4,3.9 //</l>\n\n<l>saṃbhāvyadharmatadutkarṣakalpanātiśayoktiḥ // VKal_4,3.10 //</l>\n\n<l>upamānopameyasaṃśayaḥ saṃdehaḥ // VKal_4,3.11 //</l>\n\n<l>viruddhābhāsatvaṃ virodhaḥ // VKal_4,3.12 //</l>\n\n<l>kriyāpratiṣedhe prasiddhatatphalavyaktirvibhāvanā // VKal_4,3.13 //</l>\n\n<l>ekasyopameyatvopamānatve 'nanvayaḥ // VKal_4,3.14 //</l>\n\n<l>krameṇopameyopamā // VKal_4,3.15 //</l>\n\n<l>samavisadṛśābhyāṃ parivartanaṃ parivṛttiḥ // VKal_4,3.16 //</l>\n\n<l>upameyopamānānāṃ kramasaṃbandhaḥ kramaḥ // VKal_4,3.17 //</l>\n\n<l>upamānopameyavākyeṣvekā kriyā dīpakam // VKal_4,3.18 //</l>\n\n<p>tantrividham / ādimadhyāntavākyavṛttibhedāt // VKal_4,3.19* //\n<l>kriyayaiva svatadarthānvayakhyāpanaṃ nidarśanam // VKal_4,3.20 //</l></p>\n\n<l>uktisiddhyai vastuno 'rthāntarasyaiva nyasanamarthāntaranyāsaḥ // VKal_4,3.21 //</l>\n\n<l>upameyasya guṇātirekatvaṃ vyatirekaḥ // VKal_4,3.22 //</l>\n\n<l>ekaguṇahānikalpanāyāṃ sāmyadārḍhyaṃ viśeṣoktiḥ // VKal_4,3.23 //</l>\n\n<l>saṃbhāvyaviśiṣṭakarmākaraṇānnindāstotrārthā vyājastutiḥ // VKal_4,3.24 //</l>\n\n<l>vyājasya satyasārūpyaṃ vyājoktiḥ // VKal_4,3.25 //</l>\n\n<l>viśiṣṭena sāmyārthamekakālakriyāyogastulyayogitā // VKal_4,3.26 //</l>\n\n<l>upamānākṣepaścākṣepaḥ // VKal_4,3.27 //</l>\n\n<l>vastudvayakriyayostulyakālayorekapadābhidhānaṃ sahoktiḥ // VKal_4,3.28 //</l>\n\n<l>yatsādṛśyaṃ tatsaṃpattiḥ samāhitam // VKal_4,3.29 //</l>\n\n<l>alaṅkārasyālaṅkārayonitvaṃ saṃsṛṣṭiḥ // VKal_4,3.30 //</l>\n\n<l>tadbhedāvupamārūpakotprekṣāvayavau // VKal_4,3.31 //</l>\n\n<l>upamājanyaṃ rūpakamupamārūpakam // VKal_4,3.32 //</l>\n\n<l>utprekṣāheturutprekṣāvayavaḥ // VKal_4,3.33 //</l>\n\n<p>samāotaṃ cedamālaṅkārikaṃ caturthamadhikaraṇam /</p>\n\n</div>\n<div>\n\n<p>prāyogikaṃ nāma pañcamamadhikaraṇam /</p>\n\n<p>prathamo 'dhyāyaḥ /</p>\n\n<l>naikaṃ padaṃ dviḥ prayojyaṃ prāyeṇa // VKal_5,1.1 //</l>\n\n<l>nityā saṃhitaikapadavatpādeṣvardhāntavarjam // VKal_5,1.2 //</l>\n\n<l>na pādāntalaghorgurutvaṃ ca sarvatra // VKal_5,1.3 //</l>\n\n<l>na gādye samāptaprāyaṃ vṛttam, anyatrodgatādibhyaḥ saṃvādāt // VKal_5,1.4* //</l>\n<l>na pādādau khalvādayaḥ // VKal_5,1.5 //</l>\n\n<l>nārdhe kiñcitsamāptaṃ vākyam // VKal_5,1.6 //</l>\n\n<l>na karmadhārayo bahuvrīhipratipattikaraḥ // VKal_5,1.7 //</l>\n\n<l>tena viparyayo vyākhyātaḥ // VKal_5,1.8 //</l>\n\n<l>saṃbhāvyaniṣedhanivartane dvau pratiṣedhau // VKal_5,1.9 //</l>\n\n<l>viśeṣaṇamātraprayogo viśeṣyapratipattau // VKal_5,1.10 //</l>\n\n<l>sarvanāmnānusaṃdhirvṛtticchannasya // VKal_5,1.11 //</l>\n\n<l>saṃbandhasaṃbandhe 'pi ṣaṣṭhī kvacit // VKal_5,1.12 //</l>\n\n<l>atiprayuktaṃ deśabhāṣāpadam // VKal_5,1.13 //</l>\n\n<l>liṅgādhyāhārau // VKal_5,1.14 //</l>\n\n<l>lakṣaṇāśabdāśca // VKal_5,1.15 //</l>\n\n<l>na tadbāhulyamekatra // VKal_5,1.16 //</l>\n\n<l>stanādīnāṃ dvitvāviṣṭā jātiḥ prāyeṇa // VKal_5,1.17 //</l>\n\n</div>\n<div>\n\n<p>dvitīyo 'dhyāyaḥ /</p>\n\n<l>rudrāvityekaśeṣo 'nveṣyaḥ // VKal_5,2.1 //</l>\n\n<l>miliklabikṣapiprabhṛtīnāṃ dhātutvam, dhātuguṇasyāsamāpteḥ // VKal_5,2.2* //</l>\n<l>valerātmanepadamanityam, jñāpakāt // VKal_5,2.3* //</l>\n<l>kṣīyata iti karmakartari // VKal_5,2.4 //</l>\n\n<l>khidyata iti ca // VKal_5,2.5 //</l>\n\n<l>mārgerātmaepadamalakṣma // VKal_5,2.6 //</l>\n\n<l>lolamānādayaścānaśi // VKal_5,2.7 //</l>\n\n<l>labhergatyarthatvāṇṇicyaṇau kartuḥ karmatvākarmatve // VKal_5,2.8 //</l>\n\n<l>te-me-śabdau nipāteṣu // VKal_5,2.9* //</l>\n<l>tiraskṛta iti paribhūte, antardhyupacārāt // VKal_5,2.10* //</l>\n<l>naikaśabdaḥ, supsupeti samāsāt // VKal_5,2.11* //</l>\n<l>madhupipāsuprabhṛtīnāṃ samāso gamigāmyādiṣu pāṭhāt // VKal_5,2.12 //</l>\n\n<l>trivalīśabdaḥ siddhaḥ saṃjñā cet // VKal_5,2.13 //</l>\n\n<l>bimbādhara iti vṛttau madhyamapadalopinyām // VKal_5,2.14 //</l>\n\n<l>āmūlalolādiṣu vṛttirvispaṣṭapaṭuvat // VKal_5,2.15 //</l>\n\n<l>na dhānyaṣaṣṭhādiṣu ṣaṣṭhīsamāsapratiṣedhaḥ, pūraṇena taddhitāntatvāt // VKal_5,2.16* //</l>\n<l>patrapītimādiṣu guṇavacanena // VKal_5,2.17 //</l>\n\n<l>avarjyo bahuvrīhirvyadhikaraṇo janmādyuttarapadaḥ // VKal_5,2.18 //</l>\n\n<l>hastāgrāgrahastādayo guṇaguṇinorbhedābhedāt // VKal_5,2.19 //</l>\n\n<l>pūrvanipāte 'pabhraṃśo rakṣyaḥ // VKal_5,2.20 //</l>\n\n<l>nipātenāpyabhihite karmaṇi na karmavibhaktiḥ, parigaṇanasya prāyikatvāt // VKal_5,2.21* //</l>\n<l>śakyamiti rūpaṃ karmābhidhāyāṃ liṅgavacanasyāpi sāmānyopakramāt // VKal_5,2.22 //</l>\n\n<l>hānivadādhikyamapyaṅgānāṃ vikāraḥ // VKal_5,2.23 //</l>\n\n<l>na kṛmikīṭānāmiti, ekavadbhāvaprasaṅgāt // VKal_5,2.24* //</l>\n<l>na kharoṣṭrau, uṣṭrakharamiti pāṭhāt // VKal_5,2.25* //</l>\n<l>āsetyasateḥ // VKal_5,2.26 //</l>\n\n<l>yudhyediti yudhaḥ kyaci // VKal_5,2.27 //</l>\n\n<l>viralāyamānādiṣu kyaṅ nirūpyaḥ // VKal_5,2.28 //</l>\n\n<l>ahetau hanterṇic, curādipāṭhāt // VKal_5,2.29* //</l>\n<l>anucarīti careṣṭittvāt // VKal_5,2.30 //</l>\n\n<l>kesarālamityalateraṇi // VKal_5,2.31 //</l>\n\n<l>patralamiti lāteḥ ke // VKal_5,2.32 //</l>\n\n<l>mahīdhrādayo mūlavibhujādidarśanāt // VKal_5,2.33 //</l>\n\n<l>brahmādiṣu hanterniyamādarihādyasiddhiḥ // VKal_5,2.34 //</l>\n\n<l>brahmavidādayaḥ kṛdantavṛttyā // VKal_5,2.35 //</l>\n\n<l>tairmahīdharādayo vyākhyātāḥ // VKal_5,2.36 //</l>\n\n<l>bhidurādayaḥ karmakartari kartari ca // VKal_5,2.37 //</l>\n\n<l>guṇavistarādayaścintyāḥ // VKal_5,2.38 //</l>\n\n<l>avatarāpacāyaśabdayordīrghahrasvatvavyatyāso bālānām // VKal_5,2.39 //</l>\n\n<l>śobheti nipātanāt // VKal_5,2.40 //</l>\n\n<l>avidhau guroḥ striyāṃ bahulaṃ vivakṣā // VKal_5,2.41 //</l>\n\n<l>vyavasitādiṣu ktaḥ kartari, cakārāt // VKal_5,2.42* //</l>\n<l>āheti bhūte 'nyaṇalantabhramād bruvo laṭi // VKal_5,2.43 //</l>\n\n<l>śabalādibhyaḥ striyāṃ ṭāpo 'prāptiḥ // VKal_5,2.44 //</l>\n\n<l>prāṇini nīleti cintyam // VKal_5,2.45 //</l>\n\n<l>manuṣyajātervivakṣāvivakṣe // VKal_5,2.46 //</l>\n\n<l>ūkārāntādapyūṅ, pravṛtteḥ // VKal_5,2.47* //</l>\n<l>kārtikīya iti ṭhañ durdharaḥ // VKal_5,2.48 //</l>\n\n<l>śārvaramiti ca // VKal_5,2.49 //</l>\n\n<l>śāśvatamiti prayukteḥ // VKal_5,2.50 //</l>\n\n<l>rājavaṃśyādayaḥ sādhvarthe ye bhavanti // VKal_5,2.51 //</l>\n\n<l>dāravaśabdo duṣprayuktaḥ // VKal_5,2.52 //</l>\n\n<l>mugdhimādiṣvivamanij mṛgyaḥ // VKal_5,2.53 //</l>\n\n<l>aupamyādayaścāturvarṇyavat // VKal_5,2.54 //</l>\n\n<l>ṣyañaḥ ṣitkaraṇādīkāro bahulam // VKal_5,2.55 //</l>\n\n<l>dhanvīti vrīhyādiṣu pāṭhāt // VKal_5,2.56 //</l>\n\n<l>caturasraśobhīti ṇinau // VKal_5,2.57 //</l>\n\n<l>kañcukīyā iti kyaci // VKal_5,2.58 //</l>\n\n<l>bauddhapratiyogyapekṣāyāmapyātiśāyanikāḥ // VKal_5,2.59 //</l>\n\n<l>kauśilādaya ilaci varṇalopāt // VKal_5,2.60 //</l>\n\n<l>mauktikamiti vinayādipāṭhāt // VKal_5,2.61 //</l>\n\n<l>prātibhādayaḥ prajñādiṣu // VKal_5,2.62 //</l>\n\n<l>na sarajasamityanavyayībhāve // VKal_5,2.63 //</l>\n\n<l>dhṛtadhanuṣītyasaṃjñāyām // VKal_5,2.64 //</l>\n\n<l>durgandhipada iddurlabhaḥ // VKal_5,2.65 //</l>\n\n<l>sudatyādayaḥ pratividheyāḥ // VKal_5,2.66 //</l>\n\n<l>kṣatadṛḍhorsa iti na kap, tadantavidhipratiṣedhāt // VKal_5,2.67* //</l>\n<l>avaihīti vṛddhiravadyā // VKal_5,2.68 //</l>\n\n<l>apāṅganetreti lugalabhyaḥ // VKal_5,2.69 //</l>\n\n<l>neṣṭhāḥ śliṣṭapriyādayaḥ, puṃvadbhāvapratiṣedhāt // VKal_5,2.70* //</l>\n<l>dṛḍhabhaktiriti sarvatreti // VKal_5,2.71 //</l>\n\n<l>jambulatādayo hrasvavidheḥ // VKal_5,2.72 //</l>\n\n<l>tilakādayo 'jirādiṣu // VKal_5,2.73 //</l>\n\n<l>niśamya-niśamayyaśabdau prakṛtibhedāt // VKal_5,2.74 //</l>\n\n<l>saṃyamyaniyamyaśabdau, aṇijantatvāt // VKal_5,2.75* //</l>\n<l>prapīyeti pīṅaḥ // VKal_5,2.76 //</l>\n\n<l>dūrayatīti bahulagrahaṇāt // VKal_5,2.77 //</l>\n\n<l>gacchatīprabhṛtiṣvaniṣedhyo num // VKal_5,2.78 //</l>\n\n<l>mitreṇa goptreti puṃvadbhāvāt // VKal_5,2.79 //</l>\n\n<l>vetsyasīti padabhaṅgāt // VKal_5,2.80 //</l>\n\n<l>kāmayānaśabdaḥ siddho 'nādiścet // VKal_5,2.81 //</l>\n\n<l>sauhṛd-daurhṛdaśabdāvaṇi hṛdbhāvāt // VKal_5,2.82 //</l>\n\n<l>virama iti nipātanāt // VKal_5,2.83 //</l>\n\n<l>uparyādiṣu sāmīpye dvirukteṣu dvitīyā // VKal_5,2.84 //</l>\n\n<l>mandaṃ mandamityaprakārārthatve // VKal_5,2.85 //</l>\n\n<l>na nidrādrugiti, bhaṣbhāvaprāpteḥ // VKal_5,2.86* //</l>\n<l>niṣpanda iti patvaṃ cintyam // VKal_5,2.87 //</l>\n\n<l>nāṅgulisaṅga iti mūrdhanyavidheḥ // VKal_5,2.88 //</l>\n\n<l>tenāvantisenādayaḥ pratyuktāḥ // VKal_5,2.89 //</l>\n\n<l>nendravāhane ṇatvam; āhitatvasyāvivakṣitatvāt // VKal_5,2.90* //</l>\n\n<p>samāptaṃ cedaṃ prāyogikaṃ pañcamadhikaraṇam /</p>\n\n<p>samāpto 'yaṃ granthaḥ //</p>\n\n  </div>\n</body>\n\n"
}