{
  "file_title": "gautama-nyāyasūtra",
  "file_title_normal": "gautama-nyayasutra",
  "metadata": {
    "original_title": "Nyāyasūtra",
    "author": "Gautama",
    "contributors": [
      {
        "role": "data entry",
        "name": "members of the Sansknet Project",
        "when": ""
      },
      {
        "role": "contribution to GRETIL",
        "name": "members of the Sansknet Project",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31"
  },
  "body": [
    {
      "tag": "p",
      "attributes": {},
      "text": "(atha prathamaḥ adhyāyaḥ)\n[anubandhacatuṣṭayaprakaraṇam]"
    },
    {
      "tag": "p",
      "attributes": {},
      "text": "1.1.1: pramāṇa-prameya-saṃśaya-prayojana-dṛṣṭānta-siddhāntāvayava-tarka-nirṇaya-vāda-jalpa-vitaṇḍāhetvābhāsa-cchala-jāti-nigrahasthānānāmtattvajñānāt niḥśreyasādhigamaḥ"
    },
    {
      "tag": "p",
      "attributes": {},
      "text": "{padārthoddeśasūtram}"
    },
    {
      "tag": "p",
      "attributes": {},
      "text": "1.1.2: duḥkhajanmapravṛttidoṣamithyājñānānām uttarottarāpāye tadanantarā pāyāt apavargaḥ"
    },
    {
      "tag": "p",
      "attributes": {},
      "text": "{padārthoddeśasūtram}"
    },
    {
      "tag": "p",
      "attributes": {},
      "text": "[pramāṇaprakaraṇam]"
    },
    {
      "tag": "p",
      "attributes": {},
      "text": "1.1.3: pratyakṣānumānopamānaśabdāḥ pramāṇāni"
    },
    {
      "tag": "p",
      "attributes": {},
      "text": "{pramāṇa-uddeśa-sūtram}"
    },
    {
      "tag": "p",
      "attributes": {},
      "text": "1.1.4: indriyārthasannikarṣotpannam jñānam avyapadeśyam avyabhicāri vyavasāyātmakam pratyakṣam"
    },
    {
      "tag": "p",
      "attributes": {},
      "text": "{pratyakṣalakṣaṇam}"
    },
    {
      "tag": "p",
      "attributes": {},
      "text": "1.1.5: atha tatpūrvakaṃ trividham anumānaṃ pūrvavat śeṣavat sāmānyatodṛṣṭaṃ ca"
    },
    {
      "tag": "p",
      "attributes": {},
      "text": "{anumānalakṣaṇam}"
    },
    {
      "tag": "p",
      "attributes": {},
      "text": "1.1.6: prasiddhasādharmyāt sādhyasādhanam upamānam"
    },
    {
      "tag": "p",
      "attributes": {},
      "text": "{upamānalakṣaṇam}"
    },
    {
      "tag": "p",
      "attributes": {},
      "text": "1.1.7: āptopadeśaḥ śabdaḥ"
    },
    {
      "tag": "p",
      "attributes": {},
      "text": "{śabdalakṣaṇam}"
    },
    {
      "tag": "p",
      "attributes": {},
      "text": "1.1.8: saḥ dvividhaḥ dṛṣṭādṛṣṭārthatvāt"
    },
    {
      "tag": "p",
      "attributes": {},
      "text": "{śabdabhedaḥ}"
    },
    {
      "tag": "p",
      "attributes": {},
      "text": "[prameyaprakaraṇam]"
    },
    {
      "tag": "p",
      "attributes": {},
      "text": "1.1.9: ātmaśarīrendriyārthabuddhimanaḥpravṛttidoṣapretyabhāvaphaladuḥkhāpavargāḥ tu prameyam"
    },
    {
      "tag": "p",
      "attributes": {},
      "text": "{prameya-uddeśa-sūtram}"
    },
    {
      "tag": "p",
      "attributes": {},
      "text": "1.1.10: icchādveṣaprayatnasukhaduḥkhajñānāni ātmanaḥ liṅgam iti"
    },
    {
      "tag": "p",
      "attributes": {},
      "text": "{ātmalakṣaṇam}"
    },
    {
      "tag": "p",
      "attributes": {},
      "text": "1.1.11: ceṣṭendriyārthāśrayaḥ śarīram"
    },
    {
      "tag": "p",
      "attributes": {},
      "text": "{śarīralakṣaṇam}"
    },
    {
      "tag": "p",
      "attributes": {},
      "text": "1.1.12: ghrāṇarasanacakṣustvakśrotrāṇi indriyāṇi bhūtebhyaḥ"
    },
    {
      "tag": "p",
      "attributes": {},
      "text": "{indriyalakṣaṇam}"
    },
    {
      "tag": "p",
      "attributes": {},
      "text": "1.1.13: pṛthivī āpaḥ tejaḥ vāyuḥ ākāśam iti bhūtāni"
    },
    {
      "tag": "p",
      "attributes": {},
      "text": "{bhūtalakṣaṇam}"
    },
    {
      "tag": "p",
      "attributes": {},
      "text": "1.1.14: gandharasarūpasparśaśabdāḥ pṛthivyādiguṇāḥ tadarthāḥ"
    },
    {
      "tag": "p",
      "attributes": {},
      "text": "{artha(viṣaya)lakṣaṇam}"
    },
    {
      "tag": "p",
      "attributes": {},
      "text": "1.1.15: buddhiḥ upalabdhiḥ jñānam iti anarthāntaram"
    },
    {
      "tag": "p",
      "attributes": {},
      "text": "{buddhilakṣaṇam}"
    },
    {
      "tag": "p",
      "attributes": {},
      "text": "1.1.16: yugapat jñānānutpattiḥ manasaḥ liṅgam"
    },
    {
      "tag": "p",
      "attributes": {},
      "text": "{manolakṣaṇam}"
    },
    {
      "tag": "p",
      "attributes": {},
      "text": "1.1.17: pravṛttiḥ vāgbuddhiśarīrārambhaḥ"
    },
    {
      "tag": "p",
      "attributes": {},
      "text": "{pravṛttilakṣaṇam}"
    },
    {
      "tag": "p",
      "attributes": {},
      "text": "1.1.18: pravarttanālakṣaṇāḥ doṣāḥ"
    },
    {
      "tag": "p",
      "attributes": {},
      "text": "{doṣalakṣaṇam}"
    },
    {
      "tag": "p",
      "attributes": {},
      "text": "1.1.19: punarutpattiḥ pretyabhāvaḥ"
    },
    {
      "tag": "p",
      "attributes": {},
      "text": "{pretyabhāvalakṣaṇam}"
    },
    {
      "tag": "p",
      "attributes": {},
      "text": "1.1.20: pravṛttidoṣajanitaḥ arthaḥ phalam"
    },
    {
      "tag": "p",
      "attributes": {},
      "text": "{phalalakṣaṇam}"
    },
    {
      "tag": "p",
      "attributes": {},
      "text": "1.1.21: bādhanālakṣaṇam duḥkham"
    },
    {
      "tag": "p",
      "attributes": {},
      "text": "{duḥkhalakṣaṇam}"
    },
    {
      "tag": "p",
      "attributes": {},
      "text": "1.1.22: tadatyantavimokṣaḥ apavargaḥ"
    },
    {
      "tag": "p",
      "attributes": {},
      "text": "{apavargalakṣaṇam}"
    },
    {
      "tag": "p",
      "attributes": {},
      "text": "[nyāyapūrvāṅgalakṣaṇaprakaraṇam]"
    },
    {
      "tag": "p",
      "attributes": {},
      "text": "1.1.23: samānānekadharmopapatteḥ vipratipatteḥ upalabdhyanupalabdhyavyavasthātaḥ ca viśeṣāpekṣaḥ vimarśaḥ saṃśayaḥ"
    },
    {
      "tag": "p",
      "attributes": {},
      "text": "{saṃśayalakṣaṇam}"
    },
    {
      "tag": "p",
      "attributes": {},
      "text": "1.1.24: yam artham adhikṛtya pravartate tat prayojanam"
    },
    {
      "tag": "p",
      "attributes": {},
      "text": "{prayojanalakṣaṇam}"
    },
    {
      "tag": "p",
      "attributes": {},
      "text": "1.1.25: laukikaparīkṣakāṇāṃ yasmin arthe buddhisāmyam saḥ dṛṣṭāntaḥ"
    },
    {
      "tag": "p",
      "attributes": {},
      "text": "{dṛṣṭāntalakṣaṇam}"
    },
    {
      "tag": "p",
      "attributes": {},
      "text": "[nyāyāśrayasiddhāntalakṣaṇaprakaraṇam]"
    },
    {
      "tag": "p",
      "attributes": {},
      "text": "1.1.26: tantrādhikaraṇābhyupagamasaṃsthitiḥ siddhāntaḥ"
    },
    {
      "tag": "p",
      "attributes": {},
      "text": "{abhyupagamasiddhāntalakṣaṇam}"
    },
    {
      "tag": "p",
      "attributes": {},
      "text": "1.1.27: saḥ caturvidhaḥ sarvatantrapratitantrādhikaraṇābhyupagamasaṃsthityarthāntarabhāvāt"
    },
    {
      "tag": "p",
      "attributes": {},
      "text": "{tantrabheda-uddeśasūtram}"
    },
    {
      "tag": "p",
      "attributes": {},
      "text": "1.1.28: sarvatantrāviruddhaḥ tantre adhikṛtaḥ arthaḥ sarvatantrasiddhāntaḥ"
    },
    {
      "tag": "p",
      "attributes": {},
      "text": "{sarvatantrasiddhānta-lakṣaṇam}"
    },
    {
      "tag": "p",
      "attributes": {},
      "text": "1.1.29: samānatantrasiddhaḥ paratantrāsiddhaḥ pratitantrasiddhāntaḥ"
    },
    {
      "tag": "p",
      "attributes": {},
      "text": "{pratitantrasiddhānta-lakṣaṇam}"
    },
    {
      "tag": "p",
      "attributes": {},
      "text": "1.1.30: yatsiddhau anyaprakaraṇasiddhiḥ saḥ adhikaraṇasiddhāntaḥ"
    },
    {
      "tag": "p",
      "attributes": {},
      "text": "{adhikaraṇasiddhānta-lakṣaṇam}"
    },
    {
      "tag": "p",
      "attributes": {},
      "text": "1.1.31: aparīkṣitābhyupagamāt tadviśeṣaparīkṣaṇam abhyupagamasiddhāntaḥ"
    },
    {
      "tag": "p",
      "attributes": {},
      "text": "{abhyupagamasiddhānta-lakṣaṇam}"
    },
    {
      "tag": "p",
      "attributes": {},
      "text": "[nyāyaprakaraṇam]"
    },
    {
      "tag": "p",
      "attributes": {},
      "text": "1.1.32: pratijñāhetūdāharaṇopanayanigamanāni avayavāḥ"
    },
    {
      "tag": "p",
      "attributes": {},
      "text": "{avayava-uddeśasūtram}"
    },
    {
      "tag": "p",
      "attributes": {},
      "text": "1.1.33: sādhyanirdeśaḥ pratijñā"
    },
    {
      "tag": "p",
      "attributes": {},
      "text": "{pratijñā-lakṣaṇam}"
    },
    {
      "tag": "p",
      "attributes": {},
      "text": "1.1.34: udāharaṇasādharmyāt sādhyasādhanaṃ hetuḥ"
    },
    {
      "tag": "p",
      "attributes": {},
      "text": "{hetu-lakṣaṇam}"
    },
    {
      "tag": "p",
      "attributes": {},
      "text": "1.1.35: tathā vaidharmyāt"
    },
    {
      "tag": "p",
      "attributes": {},
      "text": "{hetu-lakṣaṇam}"
    },
    {
      "tag": "p",
      "attributes": {},
      "text": "1.1.36: sādhyasādharmyāt taddharmabhāvī dṛṣṭāntaḥ udāharaṇam"
    },
    {
      "tag": "p",
      "attributes": {},
      "text": "{udāharaṇa-lakṣaṇam}"
    },
    {
      "tag": "p",
      "attributes": {},
      "text": "1.1.37: tadviparyayāt vā viparītam"
    },
    {
      "tag": "p",
      "attributes": {},
      "text": "{udāharaṇa-lakṣaṇam}"
    },
    {
      "tag": "p",
      "attributes": {},
      "text": "1.1.38: udāharaṇāpekṣaḥ tathā iti upasaṃhāraḥ na tathā iti vā sādhyasya upanayaḥ"
    },
    {
      "tag": "p",
      "attributes": {},
      "text": "{upanaya-lakṣaṇam}"
    },
    {
      "tag": "p",
      "attributes": {},
      "text": "1.1.39: hetvapadeśāt pratijñāyāḥ punarvacanam nigamanam"
    },
    {
      "tag": "p",
      "attributes": {},
      "text": "{nigamana-lakṣaṇam}"
    },
    {
      "tag": "p",
      "attributes": {},
      "text": "[nyāyottarāṅgaprakaraṇam]"
    },
    {
      "tag": "p",
      "attributes": {},
      "text": "1.1.40: avijñātatatve arthe kāraṇopapattitaḥ tattvajñānārtham uhaḥ tarkaḥ"
    },
    {
      "tag": "p",
      "attributes": {},
      "text": "{tarka-lakṣaṇam}"
    },
    {
      "tag": "p",
      "attributes": {},
      "text": "1.1.41: vimṛśya pakṣapratipakṣābhyām arthāvadhāraṇam nirṇayaḥ"
    },
    {
      "tag": "p",
      "attributes": {},
      "text": "{nirṇaya-lakṣaṇam}"
    },
    {
      "tag": "p",
      "attributes": {},
      "text": "(iti nyāyasūtre prathamādhyāyasya prathamam āhnikam)"
    },
    {
      "tag": "p",
      "attributes": {},
      "text": "(atha dvitīyam āhnikam)"
    },
    {
      "tag": "p",
      "attributes": {},
      "text": "[kathālakṣaṇaprakaraṇam]"
    },
    {
      "tag": "p",
      "attributes": {},
      "text": "1.2.1: pramāṇatarkasādhanopālambhaḥ siddhāntāviruddhaḥ pañcāvayavopapannaḥ pakṣapratipakṣaparigrahaḥ vādaḥ"
    },
    {
      "tag": "p",
      "attributes": {},
      "text": "{vāda-lakṣaṇam}"
    },
    {
      "tag": "p",
      "attributes": {},
      "text": "1.2.2: yathoktopapannaḥ chalajātinigrahasthānasādhanopālambhaḥ jalpaḥ"
    },
    {
      "tag": "p",
      "attributes": {},
      "text": "{jalpa-lakṣaṇam}"
    },
    {
      "tag": "p",
      "attributes": {},
      "text": "1.2.3: saḥ pratipakṣasthāpanāhīnaḥ vitaṇḍā"
    },
    {
      "tag": "p",
      "attributes": {},
      "text": "{vitaṇḍā-lakṣaṇam}"
    },
    {
      "tag": "p",
      "attributes": {},
      "text": "[hetvābhāsaprakaraṇam]"
    },
    {
      "tag": "p",
      "attributes": {},
      "text": "1.2.4: savyabhicāra-viruddha-prakaraṇasama-sādhyasama-kālātītāḥ hetvābhāsāḥ"
    },
    {
      "tag": "p",
      "attributes": {},
      "text": "{hetvābhāsa-uddeśa-sūtram}"
    },
    {
      "tag": "p",
      "attributes": {},
      "text": "1.2.5: anaikāntikaḥ savyabhicāraḥ"
    },
    {
      "tag": "p",
      "attributes": {},
      "text": "{savyabhicāra-lakṣaṇam}"
    },
    {
      "tag": "p",
      "attributes": {},
      "text": "1.2.6: siddhāntam abhyupetya tadvirodhī viruddhaḥ"
    },
    {
      "tag": "p",
      "attributes": {},
      "text": "{viruddha-lakṣaṇam}"
    },
    {
      "tag": "p",
      "attributes": {},
      "text": "1.2.7: yasmāt prakaraṇacintā saḥ nirṇayārthamapadiṣṭaḥ prakaraṇasamaḥ"
    },
    {
      "tag": "p",
      "attributes": {},
      "text": "{prakaraṇasama-lakṣaṇam}"
    },
    {
      "tag": "p",
      "attributes": {},
      "text": "1.2.8: sādhyāviśiṣṭaḥ sādhyatvāt sādhyasamaḥ"
    },
    {
      "tag": "p",
      "attributes": {},
      "text": "{sādhyasama-lakṣaṇam}"
    },
    {
      "tag": "p",
      "attributes": {},
      "text": "1.2.9: kālātyayāpadiṣṭaḥ kālātītaḥ"
    },
    {
      "tag": "p",
      "attributes": {},
      "text": "{kālātīta-lakṣaṇam}"
    },
    {
      "tag": "p",
      "attributes": {},
      "text": "[chalaprakaraṇam]"
    },
    {
      "tag": "p",
      "attributes": {},
      "text": "1.2.10: vacanavighātaḥ arthavikalpopapattyā chalam"
    },
    {
      "tag": "p",
      "attributes": {},
      "text": "{chala-lakṣaṇam}"
    },
    {
      "tag": "p",
      "attributes": {},
      "text": "1.2.11: tat trividham - vākchalam sāmānyacchalam upacāracchalam ca iti"
    },
    {
      "tag": "p",
      "attributes": {},
      "text": "{chala-bheda-uddeśa-sūtram}"
    },
    {
      "tag": "p",
      "attributes": {},
      "text": "1.2.12: aviśeṣābhihite arthe vaktuḥ abhiprāyāt arthāntarakalpanā vākchalam"
    },
    {
      "tag": "p",
      "attributes": {},
      "text": "{vākchala-lakṣaṇam}"
    },
    {
      "tag": "p",
      "attributes": {},
      "text": "1.2.13: sambhavataḥ arthasya atisāmānyayogāt asambhūtārthakalpanā sāmānyacchalam"
    },
    {
      "tag": "p",
      "attributes": {},
      "text": "{sāmānyacchala-lakṣaṇam}"
    },
    {
      "tag": "p",
      "attributes": {},
      "text": "1.2.14: dharmavikalpanirdeśe arthasadbhāvapratiṣedhaḥ upacāracchalam"
    },
    {
      "tag": "p",
      "attributes": {},
      "text": "{upacāracchala-lakṣaṇam}"
    },
    {
      "tag": "p",
      "attributes": {},
      "text": "1.2.15: vākchalam eva upacāracchalam tat aviśeṣāt"
    },
    {
      "tag": "p",
      "attributes": {},
      "text": "{upacāracchala-pūrvapakṣa-lakṣaṇam}"
    },
    {
      "tag": "p",
      "attributes": {},
      "text": "1.2.16: na tat arthāntarabhāvāt"
    },
    {
      "tag": "p",
      "attributes": {},
      "text": "{upacāracchala-lakṣaṇam}"
    },
    {
      "tag": "p",
      "attributes": {},
      "text": "1.2.17: aviśeṣe vā kiñcitsādharmyāt ekacchalaprasaṅgaḥ"
    },
    {
      "tag": "p",
      "attributes": {},
      "text": "{upacāracchala-lakṣaṇam}"
    },
    {
      "tag": "p",
      "attributes": {},
      "text": "[liṅgadoṣasāmānyaprakaraṇam]"
    },
    {
      "tag": "p",
      "attributes": {},
      "text": "1.2.18: sādharmyavaidharmyābhyām pratyavasthānaṃ jātiḥ"
    },
    {
      "tag": "p",
      "attributes": {},
      "text": "{jāti-lakṣaṇam}"
    },
    {
      "tag": "p",
      "attributes": {},
      "text": "1.2.19: vipratipattiḥ apratipattiḥ ca nigrahasthānam"
    },
    {
      "tag": "p",
      "attributes": {},
      "text": "{nigrahasthāna-lakṣaṇam}"
    },
    {
      "tag": "p",
      "attributes": {},
      "text": "1.2.20: tadvikalpāt jātinigrahasthānabahutvam"
    },
    {
      "tag": "p",
      "attributes": {},
      "text": "{nigrahasthānabahutva-sūtram}"
    },
    {
      "tag": "p",
      "attributes": {},
      "text": "(iti nyāyasūtre prathamādhyāyasya dvitīyam āhnikam)"
    },
    {
      "tag": "p",
      "attributes": {},
      "text": "(samāptaḥ ca ayam prathamaḥ adhyāyaḥ)"
    },
    {
      "tag": "p",
      "attributes": {},
      "text": "(atha dvitīyaḥ adhyāyaḥ)"
    },
    {
      "tag": "p",
      "attributes": {},
      "text": "(prathamam āhnikam)\n[saṃśayaparīkṣāprakaraṇam]\n2.1.1: samānānekadharmādhyavasāyāt anyataradharmādhyavasāyāt vā na saṃśayaḥ\n{saṃśaya-}\n2.1.2: viprattipattyavyavasthādhyavasāyāt ca\n{saṃśaya-}\n2.1.3: viprattipattau ca saṃprattipatteḥ\n{saṃśaya-}\n2.1.4: avyavasthā ātmani vyavasthitatvāt ca avyavasthāyāḥ\n{saṃśaya-}\n2.1.5: tathā atyantasaṃśayaḥ taddharmasātatyopapatteḥ\n{saṃśaya-}\n2.1.6: yathoktādhyavasāyāt eva tadviśeṣāpekṣāt saṃśaye na asaṃśayaḥ na atyantasaṃśayaḥ vā\n{saṃśaya-}\n2.1.7: yatra saṃśayaḥ tatra evam uttarottaraprasaṅgaḥ\n{saṃśaya-}\n[pramāṇasāmānyaparīkṣāprakaraṇam]\n2.1.8: pratyakṣādīnām aprāmāṇyaṃ traikālyāsiddheḥ\n{pūrvapakṣasūtram}\n2.1.9: pūrvaṃ hi pramāṇasiddhau na indriyārthasannikarṣāt pratyakṣotpattiḥ\n{pūrvapakṣasūtram}\n2.1.10: paścātsiddhau na pramāṇebhyaḥ prameyasiddhiḥ\n{pūrvapakṣasūtram}\n2.1.11: yugapatsiddhau pratyarthaniyatatvāt kramavṛttitvābhāvaḥ buddhīnām\n{pūrvapakṣasūtram}\n2.1.12: traikālyāsiddheḥ pratiṣedhānupapattiḥ\n{pūrvapakṣasūtram}\n2.1.13: sarvapramāṇapratiṣedhāt ca pratiṣedhānupapattiḥ\n{pūrvapakṣasūtram}\n2.1.14: tatprāmāṇye vā na sarvapramāṇavipratiṣedhaḥ\n{pūrvapakṣasūtram}\n2.1.15: traikālyāpratiṣedhaḥ ca śabdāt ātodyasiddhivat tatsiddheḥ\n{pūrvapakṣasūtram}\n2.1.16: prameyā ca tulāprāmāṇyavat\n{pūrvapakṣasūtram}\n2.1.17: pramāṇataḥ siddheḥ pramāṇānām pramāṇāntarasiddhiprasaṅgaḥ\n{pūrvapakṣasūtram}\n2.1.18: tadvinivṛtteḥ vā pramāṇasiddhivat prameyasiddhiḥ\n{pūrvapakṣasūtram}\n2.1.19: na, pradīpaprakāśasiddhivat tatsiddheḥ\n{siddhāntalakṣaṇam}\n2.1.20: kvacit nivṛttidarśanāt anivṛttidarśanāt ca kvacit anekāntaḥ\n{siddhāntalakṣaṇam}\n[pratyakṣaparīkṣāprakaraṇām]\n2.1.21: pratyakṣalakṣaṇānupapattiḥ asamagravacanāt\n{pratyakṣalakṣaṇa-}\n{pratyakṣalakṣaṇaparīkṣā}\n2.1.22: na ātmamanasoḥ sannikarṣābhāve pratyakṣotpattiḥ\n(do)\n2.1.23: digdeśakālākāśeṣu api evaṃ prasaṅgaḥ\n(do)\n2.1.24: jñānaliṅgatvāt ātmanaḥ na anavarodhaḥ\n{pratyakṣalakṣaṇa-siddhānta-sūtram}\n2.1.25: tadayaugapadyaliṅgatvāt ca na manasaḥ\n{pratyakṣalakṣaṇa-siddhānta-sūtra}\n2.1.26: pratyakṣanimittatvāt ca indriyārthayoḥ sannikarṣasya svaśabdena vacanam\n{pratyakṣalakṣaṇa-siddhānta-sūtra}\n2.1.27: suptavyāsaktamanasāṃ ca indriyārthayoḥ sannikarṣanimittatvāt\n{pratyakṣalakṣaṇa-siddhānta-sūtra}\n2.1.28: taiḥ ca apadeśaḥ jñānaviśeṣāṇām\n{pratyakṣalakṣaṇa-siddhānta-sūtra}\n2.1.29: vyāhatatvāt ahetuḥ\n{pratyakṣalakṣaṇa-siddhānta-sūtra}\n2.1.30: na arthaviśeṣaprābalyāt\n{pratyakṣalakṣaṇa-siddhānta-sūtra}"
    },
    {
      "tag": "p",
      "attributes": {},
      "text": "[viṣayaparīkṣā-prakaraṇām]\n2.1.31: pratyakṣam anumānam ekadeśagrahaṇāt upalabdheḥ\n{pūrvapakṣa-sūtra}\n2.1.32: na, pratyakṣeṇa yāvat tāvat api upalambhāt\n{siddhānta-sūtra}\n2.1.33: na caikadeśopalabdhiravayavisadbhāvāt\n{siddhānta-sūtra}\n[prasaṅgopāttā avayaviparīkṣā]\n2.1.34: sādhyatvāt avayavini sandehaḥ\n{pūrvapakṣa-sūtra}\n2.1.35: sarvāgrahaṇam avayavyasiddheḥ\n{siddhānta-sūtra}\n2.1.36: dhāraṇākarṣaṇopapatteḥ ca\n{siddhānta-sūtra}\n2.1.37: senāvanavat grahaṇam iti cet na atīndriyatvāt aṇūnām\n{siddhānta-sūtra}"
    },
    {
      "tag": "p",
      "attributes": {},
      "text": "[anumānaparīkṣāprakaraṇam]"
    },
    {
      "tag": "p",
      "attributes": {},
      "text": "2.1.38: rodhopaghātasādṛśyebhyaḥ vyabhicārāt anumānam apramāṇam\n{pūrvapakṣa-sūtra}\n2.1.39: na, ekadeśatrāsasādṛśyebhyaḥ arthāntarabhāvāt\n{siddhānta-sūtra}\n{vartamānakālaparīkṣā}\n2.1.40: vartamānābhāvaḥ, patataḥ patitapatitavyakālopapatteḥ\n{pūrvapakṣa-sūtra}\n2.1.41: tayoḥ api abhāvaḥ vartamānābhāve, tadapekṣatvāt\n{siddhānta-sūtra}\n2.1.42: na atītānāgatayoḥ itaretarāpekṣā siddhiḥ\n{siddhānta-sūtra}\n2.1.43: vartamānābhāve sarvāgrahaṇaṃ pratyakṣānupapatteḥ\n{siddhānta-sūtra}\n2.1.44: kṛtatākarttavyatopapatteḥ tu ubhayathā grahaṇam\n{siddhānta-sūtra}"
    },
    {
      "tag": "p",
      "attributes": {},
      "text": "[upamānaparīkṣāprakaraṇam]\n2.1.45: atyantaprāyaikadeśasādharmyāt upamānāsiddhiḥ\n{siddhānta-sūtra}\n2.1.46: prasiddhasādharmyāt upamānasiddheḥ yathoktadoṣānupapattiḥ\n{pūrvapakṣa-sūtra}\n2.1.47: pratyakṣeṇa apratyakṣasiddheḥ\n{siddhānta-sūtra}\n2.1.48: na apratyakṣe gavaye pramāṇārtham upamānasya paśyāmaḥ\n{siddhānta-sūtra}\n2.1.49: tathā iti upasaṃhārāt upamānasiddheḥ na aviśeṣaḥ\n{siddhānta-sūtra}\n[śabdasāmānyaparīkṣāprakaraṇam]\n2.1.50: śabdaḥ anumānam arthasya anupalabdheḥ anumeyatvāt\n{pūrvapakṣa-sūtra}\n2.1.51: upalabdheḥ advipravṛttitvāt\n{pūrvapakṣa-sūtra}\n2.1.52: sambandhāt ca\n{pūrvapakṣa-sūtra}\n2.1.53: āptopadeśasāmarthyāt śabdāt arthasampratyayaḥ\n{siddhānta-sūtra}\n2.1.54: pūraṇapradāhapāṭanānupalabdheḥ ca sambandhābhāvaḥ\n{siddhānta-sūtra}\n2.1.55: śabdārthavyavasthānāt apratiṣedhaḥ\n{siddhānta-sūtra}\n2.1.56: na, sāmayikatvāt śabdārthasampratyayasya\n{siddhānta-sūtra}\n2.1.57: jātiviśeṣe ca aniyamāt\n{siddhānta-sūtra}\n[śabdaviśeṣaparīkṣāprakaraṇam]\n2.1.58: tadaprāmāṇyam anṛtavyāghātapunaruktadoṣebhyaḥ\n{siddhānta-sūtra}\n2.1.59: na, karmakartṛsādhanavaiguṇyāt\n{siddhānta-sūtra}\n2.1.60: abhyupetya kālabhede doṣavacanāt\n{siddhānta-sūtra}\n2.1.61: anuvādopapatteḥ ca\n{siddhānta-sūtra}\n2.1.62: vākyavibhāgasya ca arthagrahaṇāt\n{siddhānta-sūtra}\n2.1.63: vidhyarthavādānuvādavacanaviniyogāt\n{siddhānta-sūtra}\n2.1.64: vidhiḥ vidhāyakaḥ\n{siddhānta-sūtra}\n2.1.65: stutiḥ nindā parakṛtiḥ purākalpaḥ iti arthavādaḥ\n{siddhānta-sūtra}\n{arthavāda-bhedaḥ}\n2.1.66: vidhivihitasya anuvacanam anuvādaḥ\n{arthavāda-}\n2.1.67: na anuvādapunaruktayoḥ viśeṣaḥ, śabdābhyāsopapatteḥ\n{siddhānta-sūtra}\n2.1.68: śīghrataragamanopadeśavat abhyāsāt na aviśeṣaḥ\n{siddhānta-sūtra}\n2.1.69: mantrāyurvedaprāmāṇyavat ca tatprāmāṇyam, āptaprāmāṇyāt\n{siddhānta-sūtra}"
    },
    {
      "tag": "p",
      "attributes": {},
      "text": "(iti nyāyasūtre dvitīyādhyāyasya prathamam āhnikam)"
    },
    {
      "tag": "p",
      "attributes": {},
      "text": "(dvitīyam āhnikam)\n[pramāṇacatuṣṭvaparīkṣāprakaraṇam]"
    },
    {
      "tag": "p",
      "attributes": {},
      "text": "2.2.1: na catuṣṭvam, aitihyārthāpattisambhavābhāvaprāmāṇyāt\n{pūrvapakṣa-sūtra}\n2.2.2: śabde aitihyānarthāntarabhāvāt anumāne arthāpattisambhavābhāvānarthāntara bhāvāt ca apratiṣedhaḥ\n{siddhānta-sūtra}\n2.2.3: arthāpattiḥ apramāṇam anaikāntikatvāt\n{arthāpattiprāmāṇyaparīkṣā}\n2.2.4: anarthāpattau arthāpattyabhimānāt\n{nānaikāntikatvamarthāpatteḥ}\n2.2.5: pratiṣedhāprāmāṇyaṃ ca anaikāntikatvāt\n(-)\n2.2.6: tatprāmāṇye vā na arthāpattyaprāmāṇyam\n{siddhānta-sūtra}\n[abhāvaprāmāṇyasiddhiḥ - avāntaraprakaraṇam]\n2.2.7: na abhāvaprāmāṇyaṃ prameyāsiddheḥ\n{pūrvapakṣa-sūtra}\n2.2.8: lakṣiteṣvalakṣaṇalakṣitatvāt alakṣitānāṃ tatprameyasiddheḥ\n{udāharaṇa sūtra}\n2.2.9: asati arthe na abhāvaḥ iti cet na, anyalakṣaṇopapatteḥ\n{siddhānta-sūtra}\n2.2.10: tatsiddheḥ alakṣiteṣu ahetuḥ\n{pūrvapakṣa-sūtra}\n2.2.11: na, lakṣaṇāvasthitāpekṣasiddheḥ\n{siddhānta-sūtra}\n2.2.12: prāk utpatteḥ abhāvopapatteḥ ca\n{siddhānta-sūtra}"
    },
    {
      "tag": "p",
      "attributes": {},
      "text": "[śabdānityatvaparīkṣāprakaraṇam(13-39)]\n2.2.13: ādimatvāt aindriyakatvāt kṛtakavat upacārāt ca\n{śabdānityatva-pratipādana-sūtra}\n2.2.14: na, ghaṭābhāvasāmānyanityatvāt nityeṣu api anityavat upacārāt ca\n{siddhānta-sūtra}\n2.2.15: tattvabhāktayoḥ nānātvavibhāgāt avyabhicāraḥ\n{śabdānityatva-pratipādana-sūtra}\n{siddhānta-sūtra}\n2.2.16: santānānumānaviśeṣaṇāt\n{śabdānityatva-pratipādana-sūtra}\n{siddhānta-sūtra}\n2.2.17: kāraṇadravyasya pradeśaśabdenābhidhānāt\n{śabdānityatva-pratipādana-sūtra}\n{siddhānta-sūtra}\n2.2.18: prāk uccāraṇāt anupalabdheḥ āvaraṇādyanupalabdheḥ ca\n{śabdānityatva-pratipādana-sūtra}\n2.2.19: tadanupalabdheḥ anupalambhāt āvaraṇopapattiḥ\n{śabdānityatva-pratipādana-sūtra}\n2.2.20: anupalambhāt anupalabdhisadbhāvāt na āvaraṇānupapattiḥ anupalambhāt\n{siddhānta-sūtra}\n2.2.21: anupalambhātmakatvāt anupalabdheḥ ahetuḥ\n{siddhānta-sūtra}\n2.2.22: asparśatvāt\n{siddhānta-sūtra}\n2.2.23: na, karmānityatvāt\n{siddhānta-sūtra}\n2.2.24: na, aṇunityatvāt\n{siddhānta-sūtra}\n2.2.25: sampradānāt\n{siddhānta-sūtra}\n2.2.26: tadantarālānupalabdheḥ ahetuḥ\n{siddhānta-sūtra}\n2.2.27: adhyāpanāt apratiṣedhaḥ\n{siddhānta-sūtra}\n2.2.28: ubhayoḥ pakṣayoḥ anyatarasya adhyāpanāt apratiṣedhaḥ\n{siddhānta-sūtra}\n2.2.29: abhyāsāt\n{siddhānta-sūtra}\n2.2.30: na anyatve api abhyāsasya upacārāt\n{siddhānta-sūtra}\n2.2.31: anyat anyasmāt ananyatvāt ananyat iti anyatābhāvaḥ\n{siddhānta-sūtra}\n2.2.32: tadabhāve na asti ananyatā, tayoḥ itaretarāpekṣasiddheḥ\n{siddhānta-sūtra}\n2.2.33: vināśakāraṇānupalabdheḥ\n{siddhānta-sūtra}\n2.2.34: aśravaṇakāraṇānupalabdheḥ satataśravaṇaprasaṅgaḥ\n{siddhānta-sūtra}\n2.2.35: upalabhyamāne ca anupalabdheḥ asattvāt anapadeśaḥ\n{siddhānta-sūtra}\n2.2.36: pāṇinimittapraśleṣāt śabdābhāve na anupalabdhiḥ\n{siddhānta-sūtra}\n2.2.37: vināśakāraṇānupalabdheḥ ca avasthāne tannityatvaprasaṅgaḥ\n{siddhānta-sūtra}\n2.2.38: asparśatvāt apratiṣedhaḥ\n{siddhānta-sūtra}\n2.2.39: vibhaktyantaropapatteḥ ca samāse\n{siddhānta-sūtra}"
    },
    {
      "tag": "p",
      "attributes": {},
      "text": "[śabdapariṇāmaparīkṣāprakaraṇam(40-56)]\n2.2.40: vikārādeśopadeśāt saṃśayaḥ\n{pūrvapakṣa-sūtra}\n2.2.41: prakṛtivivṛddhau vikāravivṛddheḥ\n{siddhānta-sūtra}\n2.2.42: nyūnasamādhikopalabdheḥ vikārāṇām ahetuḥ\n{siddhānta-sūtra}\n2.2.43: dvividhasya api hetoḥ abhāvāt asādhanaṃ dṛṣṭāntaḥ\n{udāharaṇasūtra}\n2.2.44: na, atulyaprakṛtīnām vikāravikalpāt\n{siddhānta-sūtra}\n2.2.45: dravyavikāravaiṣamyavat varṇavikāravikalaḥ\n{pūrvapakṣa-sūtra}\n2.2.46: na, vikāradharmānupapatteḥ\n{siddhānta-sūtra}\n2.2.47: vikāraprāptānām apunarāpatteḥ\n{siddhānta-sūtra}\n2.2.48: suvarṇādīnāṃ punarāpatteḥ ahetuḥ\n{pūrvapakṣa-sūtra}\n2.2.49: na, tadvikārāṇāṃ suvarṇabhāvāvyatirekāt\n{siddhānta-sūtra}\n2.2.50: varṇatvāvyatirekāt varṇavikārāṇām apratiṣedhaḥ\n{siddhānta-sūtra}\n2.2.51: sāmānyavato dharmayogo na sāmānyasya\n{siddhānta-sūtra}\n2.2.52: nityatve avikārāt anityatve ca anavasthānāt\n{siddhānta-sūtra}\n2.2.53: nityānām atīndriyatvāt taddharmavikalpāt ca varṇavikārāṇām apratiṣedhaḥ\n{pūrvapakṣa-sūtra}\n2.2.54: anavasthāyitve ca varṇopalabdhivat tadvikāropapattiḥ\n{pūrvapakṣa-sūtra}\n2.2.55: vikāradharmitve nityatvābhāvāt kālāntare vikāropapatteḥ ca apratiṣedhaḥ\n{siddhānta-sūtra}\n2.2.56: prakṛtyaniyamāt\n{siddhānta-sūtra}\n2.2.57: aniyame niyamāt na aniyamaḥ\n{pūrvapakṣa-sūtra}\n2.2.58: niyamāniyamavirodhāt aniyame niyamāt ca apratiṣedhaḥ\n{siddhānta-sūtra}\n2.2.59: guṇāntarāpattyupamarda-hrāsa-vṛddhi-śleṣebhyaḥ tu vikāropapatteḥ varṇavikārāḥ\n{siddhānta-sūtra}"
    },
    {
      "tag": "p",
      "attributes": {},
      "text": "[śabdaśaktiparīkṣāprakaraṇam]\n2.2.60: te vibhaktyantāḥ padam\n{pada-lakṣaṇa-sūtram}\n2.2.61: vyaktyākṛtijātisannidhau upacārāt saṃśayaḥ\n{pūrvapakṣa-sūtra}"
    },
    {
      "tag": "p",
      "attributes": {},
      "text": "[vyaktivāda-avāntaraprakaraṇam]\n2.2.62: yāśabda-samūha-tyāga-parigraha-saṅkhyā-vṛddhyapacaya-varṇa-samāsānubandhānām vyaktau upacārāt vyaktiḥ\n{pūrvapakṣa-sūtra}\n2.2.63: na, tat anavasthānāt\n{siddhānta-sūtra}\n2.2.64: sahacaraṇa-sthāna-tādarthya-vṛtta-māna-dhāraṇa-sāmīpya-yoga-sādhanādhipatyebhyaḥ brāhmaṇa-mañca-kaṭa-rāja-saktu-candana-gaṅgā-śāṭakānna-puruṣeṣvatadbhāve api tadupacāraḥ\n{siddhānta-sūtra}"
    },
    {
      "tag": "p",
      "attributes": {},
      "text": "[ākṛtivāda-avāntaraprakaraṇam]\n2.2.65: ākṛtiḥ, tadapekṣatvāt sattvavyavasthānasiddheḥ\n{pūrvapakṣa-sūtra}"
    },
    {
      "tag": "p",
      "attributes": {},
      "text": "[jātivāda-avāntaraprakaraṇam]\n2.2.66: vyaktyākṛtiyukte api aprasaṅgāt prokṣaṇādināṃ mṛdgavake jātiḥ\n{pūrvapakṣa-sūtra}\n2.2.67: na, ākṛtivyaktyapekṣatvāt jātyabhivyakteḥ\n{siddhānta-sūtra}"
    },
    {
      "tag": "p",
      "attributes": {},
      "text": "[siddhāntavāda-avāntaraprakaraṇam]\n2.2.68: vyaktyākṛtijātayaḥ tu padārthaḥ\n{siddhānta-sūtra}\n2.2.69: vyaktiḥ guṇaviśeṣāśrayaḥ mūrtiḥ\n{siddhānta-sūtra}\n2.2.70: ākṛtiḥ jātiliṅgākhyā\n{siddhānta-sūtra}\n2.2.71: samānaprasavātmikā jātiḥ\n{siddhānta-sūtra}"
    },
    {
      "tag": "p",
      "attributes": {},
      "text": "(iti nyāyasūtre dvitīyādhyāyasya dvitīyam āhnikam)"
    },
    {
      "tag": "p",
      "attributes": {},
      "text": "samāptaḥ ca ayam dvitīyādhyāyaḥ"
    },
    {
      "tag": "p",
      "attributes": {},
      "text": "(atha tṛtīyaḥ adhyāyaḥ)\n(prathamam āhnikam)\n[indriyavyatiriktātmaparīkṣāprakaraṇaṃ(1-3)]\n3.1.1: darśanasparśanābhyām ekārthagrahaṇāt\n{pūrvapakṣa-sūtra}\n3.1.2: na, viṣayavyavasthānāt\n{pūrvapakṣa-sūtra}\n3.1.3: tadvyavasthānāt eva ātmasadbhāvāt apratiṣedhaḥ\n{siddhānta-sūtra}\n[śarīravyatiriktātmaparīkṣāprakaraṇam]\n3.1.4: śarīradāhe pātakābhāvāt\n{siddhānta-sūtra}\n3.1.5: tadabhāvaḥ sātmakapradāhe api, tannityatvāt\n{pūrvapakṣa-sūtra}\n3.1.6: na, kāryāśrayakartṛvadhāt\n{siddhānta-sūtra}"
    },
    {
      "tag": "p",
      "attributes": {},
      "text": "[prāsaṅgikaṃ cakṣuradvaitaparīkṣāprakaraṇam(7-14)]\n3.1.7: savyadṛṣṭasya itareṇa pratyabhijñānāt\n{siddhānta-sūtra}\n3.1.8: na ekasmin nāsāsthivyavahite dvitvābhimānāt\n{pūrvapakṣa-sūtra}\n3.1.9: ekavināśe dvitīyāvināśāt na ekatvam\n{siddhānta-sūtra}\n3.1.10: avayavanāśe api avayavyupalabdheḥ ahetuḥ\n{pūrvapakṣa-sūtra}\n3.1.11: dṛṣṭāntavirodhāt apratiṣedhaḥ\n{siddhānta-sūtra}\n3.1.12: indriyāntaravikārāt\n{siddhānta-sūtra}\n3.1.13: na, smṛteḥ smarttavyaviṣayatvāt\n{pūrvapakṣa-sūtra}\n3.1.14: tadātmaguṇasadbhāvāt apratiṣedhaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[ātmamanobhedaparīkṣāprakaraṇam(15-17)]\n3.1.15: na, ātmapratipattihetūnāṃ manasi sambhavāt\n{pūrvapakṣa-sūtra}\n3.1.16: jñātuḥ jñānasādhanopapatteḥ saṃjñābhedamātram\n{siddhānta-sūtra}\n3.1.17: niyamaḥ ca niranumānaḥ\n{siddhānta-sūtra}\n[ātmanityatvaparīkṣāprakaraṇam(18-26)]\n3.1.18: pūrvābhyastasmṛtyanubandhāt jātasya harṣabhayaśokasampratipatteḥ\n{siddhānta-sūtra}\n3.1.19: padmādiṣu prabodhasammīlanavikāravat tadvikāraḥ\n{pūrvapakṣa-sūtra}\n3.1.20: na, uṣṇaśītavarṣākālanimittatvāt pañcātmakavikārāṇām\n{siddhānta-sūtra}\n3.1.21: pretyāhārābhyāsakṛtāt stanyābhilāṣāt\n{siddhānta-sūtra}\n3.1.22: ayasaḥ ayaskāntābhigamanavat tadupasarpaṇam\n{pūrvapakṣa-sūtra}\n3.1.23: na, anyatra pravṛttyabhāvāt\n{siddhānta-sūtra}\n3.1.24: vītarāgajanmādarśanāt\n{siddhānta-sūtra}\n3.1.25: saguṇadravyotpattivat tadutpattiḥ\n{pūrvapakṣa-sūtra}\n3.1.26: na, saṅkalpanimittatvāt rāgādīnām\n{siddhānta-sūtra}"
    },
    {
      "tag": "p",
      "attributes": {},
      "text": "[śarīraparīkṣāprakaraṇam(27-31)]\n3.1.27: pārthivaṃ guṇāntaropalabdheḥ\n{siddhānta-sūtra}\n3.1.28: pārthivāpyataijasaṃ tadguṇopalabdheḥ\n{siddhānta-sūtra}\n3.1.29: niḥśvāsocchvāsopalabdheḥ cāturbhauntikam\n{pūrvapakṣa-sūtra}\n3.1.30: gandhakledapākavyūhāvakāśadānebhyaḥ pāñcabhautikam\n{pūrvapakṣa-sūtra}\n3.1.31: śrutiprāmāṇyāt ca\n{siddhānta-sūtra}"
    },
    {
      "tag": "p",
      "attributes": {},
      "text": "[indriyaparīkṣāprakaraṇam(32-51)]\n3.1.32: kṛṣṇasāre sati upalambhāt vyatiricya ca upalambhāt saṃśayaḥ\n{siddhānta-sūtra}\n3.1.33: mahadaṇugrahaṇāt\n{sāṅkhyamatakhaṇḍanam}\n3.1.34: raśmyarthasannikarṣaviśeṣāt tadgrahaṇam\n{siddhānta-sūtra}\n3.1.35: tadanupalabdheḥ ahetuḥ\n{siddhānta-sūtra}\n3.1.36: na anumīyamānasya pratyakṣataḥ anupalabdhiḥ abhāvahetuḥ\n{siddhānta-sūtra}\n3.1.37: dravyaguṇadharmabhedāt ca upalabdhiniyamaḥ\n{siddhānta-sūtra}\n3.1.38: anekadravyasamavāyāt rūpaviśeṣāt ca rūpopalabdhiḥ\n{siddhānta-sūtra}\n3.1.39: karmakāritaḥ ca indriyāṇāṃ vyūhaḥ puruṣārthatantraḥ\n{siddhānta-sūtra}\n3.1.40: madhyandinolkāprakāśānupalabdhivat tadanupalabdhiḥ\n{siddhānta-sūtra}\n3.1.41: na, rātrau api anupalabdheḥ\n{siddhānta-sūtra}\n3.1.42: bāhyaprakāśānugrahāt viṣayopalabdheḥ anabhivyaktitaḥ anupalabdhiḥ\n{siddhānta-sūtra}\n3.1.43: abhivyaktau ca abhibhavāt\n{siddhānta-sūtra}\n3.1.44: naktañcaranayanaraśmidarśanāt ca\n{siddhānta-sūtra}\n3.1.45: aprāpyagrahaṇaṃ kācābhrapaṭalasphaṭikāntaritopalabdheḥ\n{pūrvapakṣa-sūtra}\n3.1.46: kuḍyāntaritānupalabdheḥ apratiṣedhaḥ\n{siddhānta-sūtra}\n3.1.47: apratīghātāt sannikarṣopapattiḥ\n{siddhānta-sūtra}\n3.1.48: ādityaraśmeḥ sphaṭikāntarite api dāhye avighātāt\n{siddhānta-sūtra}\n3.1.49: na itaretaradharmaprasaṅgāt\n{pūrvapakṣa-sūtra}\n3.1.50: ādarśodakayoḥ prasādasvābhāvyāt rūpopalabdhiḥ\n{siddhānta-sūtra}\n3.1.51: dṛṣṭānumitānāṃ hi niyogapratiṣedhānupapattiḥ\n{siddhānta-sūtra}"
    },
    {
      "tag": "p",
      "attributes": {},
      "text": "[indriyanānātvaparīkṣāprakaraṇam(52-62)]\n3.1.52: sthānānyatve nānātvāt avayavinānāsthānatvāt ca saṃśayaḥ\n{siddhānta-sūtra}\n3.1.53: tvak avyatirekāt\n{pūrvapakṣa-sūtra}\n3.1.54: na yugapat arthānupalabdheḥ\n{siddhānta-sūtra}\n3.1.55: vipratiṣedhāt ca na tvak ekā\n{siddhānta-sūtra}\n3.1.56: indriyārthapañcatvāt\n{siddhānta-sūtra}\n3.1.57: na, tadarthabahutvāt\n{pūrvapakṣa-sūtra}\n3.1.58: gandhatvādyavyatirekāt gandhādīnāmapratiṣedhaḥ\n{siddhānta-sūtra}\n3.1.59: viṣayatvāvyatirekāt ekatvam\n{siddhānta-sūtra}\n3.1.60: na, buddhilakṣaṇādhiṣṭhāna-gatyākṛti-jātipañcatvebhyaḥ\n{siddhānta-sūtra}\n3.1.61: bhūtaguṇaviśeṣopalabdheḥ tādātmyam\n{siddhānta-sūtra}"
    },
    {
      "tag": "p",
      "attributes": {},
      "text": "[arthaparīkṣāprakaraṇam(62-74)]\n3.1.62: gandha-rasa-rūpa-sparśa-śabdānāṃ sparśaparyantāḥ pṛthivyāḥ\n{siddhānta-sūtra}\n3.1.63: ap-tejo-vāyūnāṃ pūrvaṃ pūrvam apohya ākāśasya uttaraḥ\n{pūrvapakṣa-sūtra}\n3.1.64: na, sarvaguṇānupalabdheḥ\n{siddhānta-sūtra}\n3.1.65: ekaikaśyena uttaraguṇāsadbhāvāt uttarottarāṇāṃ tadanupalabdhiḥ\n{pūrvapakṣa-sūtra}\n3.1.66: viṣṭaṃ hi aparaṃ pareṇa\n{pūrvapakṣa-sūtra}\n3.1.67: na, pārthivāpyayoḥ pratyakṣatvāt\n{siddhānta-sūtra}\n3.1.68: pūrvapūrvaguṇotkarṣāt tattat pradhānam\n{siddhānta-sūtra}\n3.1.69: taddhyavasthānaṃ tu bhūyastvāt\n{siddhānta-sūtra}\n3.1.70: saguṇānām indriyabhāvāt\n{siddhānta-sūtra}\n3.1.71: tena eva tasya agrahaṇāt ca\n{siddhānta-sūtra}\n3.1.72: na, śabdaguṇopalabdheḥ\n{pūrvapakṣa-sūtra}\n3.1.73: tadupalabdhiḥ itaretaradravyaguṇavaidharmyāt\n{siddhānta-sūtra}"
    },
    {
      "tag": "p",
      "attributes": {},
      "text": "(iti nyāyasūtre tṛtīyādhyāyasya prathamam āhnikam)"
    },
    {
      "tag": "p",
      "attributes": {},
      "text": "(dvitīyam āhnikam)"
    },
    {
      "tag": "p",
      "attributes": {},
      "text": "[buddheranityatvaparīkṣāprakaraṇam(1-9)]\n3.2.1: karmākāśasādharmyāt saṃśayaḥ\n{siddhānta-sūtra}\n3.2.2: viṣayapratyabhijñānāt\n{siddhānta-sūtra}\n3.2.3: sādhyasamatvāt ahetuḥ\n{siddhānta-sūtra}\n3.2.4: na, yugapat agrahaṇāt\n{siddhānta-sūtra}\n3.2.5: apratyabhijñāne ca vināśaprasaṅgaḥ\n{siddhānta-sūtra}\n3.2.6: kramavṛttitvāt ayugapat grahaṇam\n{siddhānta-sūtra}\n3.2.7: apratyabhijñānaṃ ca viṣayāntaravyāsaṅgāt\n{siddhānta-sūtra}\n3.2.8: na, gatyabhāvāt\n{siddhānta-sūtra}\n3.2.9: sphaṭikānyatvābhimānavat tadanyatvābhimānaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[kṣaṇabhaṅgaparīkṣāprakaraṇam(10-17)]\n3.2.10: sphaṭike api aparāparotpatteḥ kṣaṇikatvāt vyaktīnām ahetuḥ\n{siddhānta-sūtra}\n3.2.11: niyamahetvabhāvāt yathādarśanam abhyanujñā\n{siddhānta-sūtra}\n3.2.12: na, utpattivināśakāraṇopalabdheḥ\n{siddhānta-sūtra}\n3.2.13: kṣīravināśe kāraṇānupalabdhivat dadhyutpattivat ca tadutpattiḥ\n{pūrvapakṣa-sūtra}\n3.2.14: liṅgataḥ grahaṇāt na anupalabdhiḥ\n{siddhānta-sūtra}\n3.2.15: na payasaḥ pariṇāma-guṇāntaraprādurbhāvāt\n{siddhānta-sūtra}\n3.2.16: vyūhāntarāt dravyāntarotpattidarśanaṃ pūrvadravyanivṛtteḥ anumānam\n{siddhānta-sūtra}\n3.2.17: kvacit vināśakāraṇānupalabdheḥ kvacit ca upalabdheḥ anekāntaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[buddherātmaguṇatvaparīkṣāprakaraṇām(18-41)]\n3.2.18: na indriyārthayoḥ, tadvināśe api jñānāvasthānāt\n{siddhānta-sūtra}\n3.2.19: yugapat jñānānupalabdheḥ ca na manasaḥ\n{siddhānta-sūtra}\n3.2.20: tat ātmaguṇatve api tulyam\n{pūrvapakṣa-sūtra}\n3.2.21: indriyaiḥ manasaḥ sannikarṣābhāvāt tadanutpattiḥ\n{pūrvapakṣa-sūtra}\n3.2.22: na, utpattikāraṇānapadeśāt\n{siddhānta-sūtra}\n3.2.23: vināśakāraṇānupalabdheḥ ca avasthāne tannityatvaprasaṅgaḥ\n{pūrvapakṣa-sūtra}\n3.2.24: anityatvagrahāt buddheḥ buddhyantarāt vināśaḥ śabdavat\n{siddhānta-sūtra}\n3.2.25: jñānasamavetātmapradeśasannikarṣāt manasaḥ smṛtyutpatteḥ na yugapat utpattiḥ\n{pūrvapakṣa-sūtra}\n3.2.26: na, antaḥ-śarīravṛttitvāt manasaḥ\n{siddhānta-sūtra}\n3.2.27: sādhyatvāt ahetuḥ\n{pūrvapakṣa-sūtra}\n3.2.28: smarataḥ śarīradhāraṇopapatteḥ apratiṣedhaḥ\n{siddhānta-sūtra}\n3.2.29: na, tadāśugatitvānmanasaḥ\n{pūrvapakṣa-sūtra}\n3.2.30: na, smaraṇakālāniyamāt\n{siddhānta-sūtra}\n3.2.31: ātmapreraṇa-yadṛcchā-jñatābhiḥ ca na saṃyogaviśeṣaḥ\n{pūrvapakṣa-sūtra}\n3.2.32: vyāsaktamanasaḥ pādavyathanena saṃyogaviśeṣeṇa samānam\n{siddhānta-sūtra}\n3.2.33: praṇidhānaliṅgādijñānānām ayugapadbhāvāt ayugapatsmaraṇam\n{siddhānta-sūtra}\n3.2.34: jñasya icchādveṣanimittatvāt ārambhanivṛttyoḥ\n{siddhānta-sūtra}\n3.2.35: talliṅgatvāt icchādveṣayoḥ pārthivādyeṣu apratiṣedhaḥ\n{pūrvapakṣa-sūtra}\n3.2.36: paraśvādiṣu ārambhanivṛttidarśanāt\n{siddhānta-sūtra}\n3.2.37: niyamāniyamau tu tadviśeṣakau\n{siddhānta-sūtra}\n3.2.38: yathoktahetutvāt pāratantryāt akṛtābhyāgamāt ca na manasaḥ\n{siddhānta-sūtra}\n3.2.39: pariśeṣāt yathoktahetūpapatteḥ ca\n{siddhānta-sūtra}\n3.2.40: smaraṇaṃ tu ātmanaḥ jñasvābhāvyāt\n{siddhānta-sūtra}\n3.2.41: praṇidhāna-nibandhābhyāsa-liṅga-lakṣaṇa-sādṛśya-parigrahāśrayāśrita sambandhānantarya-viyogaikakārya-virodhātiśaya-prāpti-vyavadhāna-sukha-duḥkhecchā dveṣa-bhayārthitva-kriyārāga-dharmādharmanimittebhyaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[buddherutpannāpavargitvaparīkṣāprakaraṇam(42-45)]\n3.2.42: karmānavasthāyigrahaṇāt\n{siddhānta-sūtra}\n3.2.43: avyaktagrahaṇam anavasthāyitvāt vidyutsampāte rūpāvyaktagrahaṇavat\n{siddhānta-sūtra}\n3.2.44: hetūpādānāt pratiṣeddhavyābhyanujñā\n{siddhānta-sūtra}\n3.2.45: na pradīpārciḥsantatyabhivyaktagrahaṇavat tadgrahaṇam\n{siddhānta-sūtra}"
    },
    {
      "tag": "p",
      "attributes": {},
      "text": "[buddheḥ śarīraguṇavyatirekaparīkṣāprakaraṇam(46-55)]\n3.2.46: dravye svaguṇaparaguṇopalabdheḥ saṃśayaḥ\n{siddhānta-sūtra}\n3.2.47: yāvaccharīrabhāvitvāt rūpādīnām\n{siddhānta-sūtra}\n3.2.48: na, pākajaguṇāntarotpatteḥ\n{siddhānta-sūtra}\n3.2.49: pratidvandvisiddheḥ pākajānām apratiṣedhaḥ\n{siddhānta-sūtra}\n3.2.50: śarīravyāpitvāt\n{siddhānta-sūtra}\n3.2.51: na, keśanakhādiṣu anupalabdheḥ\n{pūrvapakṣa-sūtra}\n3.2.52: tvakparyantatvāt śarīrasya keśanakhādiṣu aprasaṅgaḥ\n{siddhānta-sūtra}\n3.2.53: śarīraguṇavaidharmyāt\n{siddhānta-sūtra}\n3.2.54: na, rūpādīnām itaretaravaidharmyāt\n{pūrvapakṣa-sūtra}\n3.2.55: aindriyakatvāt rūpādīnām apratiṣedhaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[manaḥparīkṣāprakaraṇam(56-59)]\n3.2.56: jñānāyaugapadyāt ekam manaḥ\n{siddhānta-sūtra}\n3.2.57: na, yugapat anekakriyopalabdheḥ\n{pūrvapakṣa-sūtra}\n3.2.58: alātacakradarśanavat tadupalabdhiḥ āśusañcārāt\n{siddhānta-sūtra}\n3.2.59: yathoktahetutvāt ca aṇu\n{siddhānta-sūtra}"
    },
    {
      "tag": "p",
      "attributes": {},
      "text": "[adṛṣṭaniṣpādyatvaparīkṣāprakaraṇam(60-72)]\n3.2.60: pūrvakṛtaphalānubandhāt tadutpattiḥ\n{siddhānta-sūtra}\n3.2.61: bhūtebhyaḥ mūrtyupādānavat tadupādānam\n{pūrvapakṣa-sūtra}\n3.2.62: na, sādhyasamatvāt\n{siddhānta-sūtra}\n3.2.63: na, utpattinimittatvāt mātāpitroḥ\n{siddhānta-sūtra}\n3.2.64: tathā āhārasya\n{siddhānta-sūtra}\n3.2.65: prāptau ca aniyamāt\n{siddhānta-sūtra}\n3.2.66: śarīrotpattinimittavat saṃyogotpattinimittaṃ karma\n{siddhānta-sūtra}\n3.2.67: etena aniyamaḥ pratyuktaḥ\n{siddhānta-sūtra}\n3.2.68: tat adṛṣṭakāritam iti cet punaḥ tatprasaṅgaḥ apavarge\n{siddhānta-sūtra}\n3.2.69: manaḥkarmanimittatvāt ca saṃyogāvyucchedaḥ\n{siddhānta-sūtra}\n3.2.70: nityatvaprasaṅgaḥ ca prāyaṇānupapatteḥ\n{siddhānta-sūtra}\n3.2.71: aṇuśyāmatānityatvavat etat syāt\n{pūrvapakṣa-sūtra}\n3.2.72: na, akṛtābhyāgamaprasaṅgāt\n{siddhānta-sūtra}"
    },
    {
      "tag": "p",
      "attributes": {},
      "text": "(iti nyāyasūtre tṛtīyādhyāyasya dvitīyam āhnikam)"
    },
    {
      "tag": "p",
      "attributes": {},
      "text": "(samāptaḥ ca ayam tṛtīyaḥ adhyāyaḥ)"
    },
    {
      "tag": "p",
      "attributes": {},
      "text": "(atha caturthaḥ adhyāyaḥ)\n(prathamam āhnikam)\n[pravṛttidoṣasāmānyaparīkṣāprakaraṇam(1-2)]"
    },
    {
      "tag": "p",
      "attributes": {},
      "text": "4.1.1: pravṛttiryathoktā\n{siddhānta-sūtra}\n4.1.2: tathā doṣāḥ\n{siddhānta-sūtra}"
    },
    {
      "tag": "p",
      "attributes": {},
      "text": "[doṣatrairāśyaparīkṣāprakaraṇam(3-8)]\n4.1.3: trairāśyaṃ rāgadveṣamohārthāntarbhāvāt\n{siddhānta-sūtra}\n4.1.4: na, ekapratyanīkabhāvāt\n{pūrvapakṣa-sūtra}\n4.1.5: vyabhicārādahetuḥ\n{siddhānta-sūtra}\n4.1.6: teṣāṃ mohaḥ pāpīyān, nāmūḍhasyetarotpatteḥ\n{siddhānta-sūtra}\n4.1.7: nimittanaimittikabhāvādarthāntarabhāvo doṣebhyaḥ\n{pūrvapakṣa-sūtra}\n4.1.8: na doṣalakṣaṇāvarodhānmohasya\n{siddhānta-sūtra}\n4.1.9: nimittanaimittikopapatteśca tulyajātīyānāmapratiṣedhaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[pretyabhāvaparīkṣāprakaraṇam(10-13)]\n4.1.10: ātmanityatve pretyabhāvasiddhiḥ\n{siddhānta-sūtra}\n4.1.11: vyaktād vyaktānām, pratyakṣaprāmāṇyāt\n{siddhānta-sūtra}\n4.1.12: na, ghaṭād ghaṭaniṣpatteḥ\n{pūrvapakṣa-sūtra}\n4.1.13: vyaktād ghaṭaniṣpatterapratiṣedhaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[śūnyatopādānanirākaraṇaprakaraṇam(14-18)]\n4.1.14: abhāvād bhāvotpattiḥ, nānupamṛdya prādurbhāvāt\n{pūrvapakṣa-sūtra}\n4.1.15: vyāghātādaprayogaḥ\n{siddhānta-sūtra}\n4.1.16: na, atītānāgatayoḥ kārakaśabdaprayogāt\n{pūrvapakṣa-sūtra}\n4.1.17: na, vinaṣṭebhyo 'niṣpatteḥ\n{siddhānta-sūtra}\n4.1.18: kramanirdeśādapratiṣedhaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[īśvaropādānātāprakaraṇam(19-21)]\n4.1.19: īśvaraḥ kāraṇam, puruṣakarmāphalyadarśanāt\n{siddhānta-sūtra}\n4.1.20: na, puruṣakarmābhāve phlāniṣpatteḥ\n{pūrvapakṣa-sūtra}\n4.1.21: tatkāritatvād ahetuḥ\n{siddhānta-sūtra}"
    },
    {
      "tag": "p",
      "attributes": {},
      "text": "[ākasmikatvanirākaraṇaprakaraṇam(22-24)]\n4.1.22: animittato bhāvotpattiḥ, kaṇṭakataikṣṇyādidarśanāt\n{pūrvapakṣa-sūtra}\n4.1.23: animittanimittatvānnanimittataḥ\n{siddhānta-sūtra}\n4.1.24: nimittanimittayorarthāntarabhāvādapratiṣedhaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[sarvānityatvanirākaraṇaprakaraṇam(25-28)]\n4.1.25: sarvam anityam, utpattivināśadharmakatvāt\n{pūrvapakṣa-sūtra}\n4.1.26: na, anityatānityatvāt\n{siddhānta-sūtra}\n4.1.27: tadanityatvamagnerdāhyaṃ vināśyānuvināśavat\n{siddhānta-sūtra}\n4.1.28: nityasyāpratyākhyānam, yathopalabdhi vyavasthānāt\n{siddhānta-sūtra}"
    },
    {
      "tag": "p",
      "attributes": {},
      "text": "[sarvanityatvanirākaraṇam(29-33)]\n4.1.29: sarvaṃ nityam, pañcabhūtanityatvāt\n{pūrvapakṣa-sūtra}\n4.1.30: na, utpattivināśakāraṇopalabdheḥ\n{siddhānta-sūtra}\n4.1.31: tallakṣaṇāvarodhādapratiṣedhaḥ\n{pūrvapakṣa-sūtra}\n4.1.32: na, utpattitatkāraṇopalabdheḥ\n{siddhānta-sūtra}\n4.1.33: na, vyavasthānupapatteḥ\n{siddhānta-sūtra}"
    },
    {
      "tag": "p",
      "attributes": {},
      "text": "[sarvapṛthaktvanirākaraṇaprakaraṇam(34-36)]\n4.1.34: sarvaṃ pṛthag, bhāvalakṣaṇapṛthaktvāt\n{pūrvapakṣa-sūtra}\n4.1.35: na, anekalakṣaṇairekabhāvaniṣpatteḥ\n{siddhānta-sūtra}\n4.1.36: lakṣaṇavyavasthānādevāpratiṣedhaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[sarvaśūnyatānirākaraṇaprakaraṇam(37-40)]\n4.1.37: sarvam abhāvo bhāveṣvitaretarābhāvasiddheḥ\n{pūrvapakṣa-sūtra}\n4.1.38: na, svabhāvasiddherbhāvānām\n{siddhānta-sūtra}\n4.1.39: na svabhāvasiddhiḥ, āpekṣikatvāt\n{pūrvapakṣa-sūtra}\n4.1.40: vyāhatatvādayuktam\n{siddhānta-sūtra}"
    },
    {
      "tag": "p",
      "attributes": {},
      "text": "[saṃkhyaikāntavādaprakaraṇam(41-43)]\n4.1.41: saṃkhyaikāntāsiddhiḥ, kāraṇānupapattyupapattibhyām\n{siddhānta-sūtra}\n4.1.42: na, kāraṇavayavābhāvāt\n{pūrvapakṣa-sūtra}\n4.1.43: niravayavatvādahetuḥ\n{siddhānta-sūtra}"
    },
    {
      "tag": "p",
      "attributes": {},
      "text": "[phalaparīkṣāprakaraṇam(44-54)]\n4.1.44: sadyaḥ kālāntare ca phalaniṣpatteḥ saṃśayaḥ\n{siddhānta-sūtra}\n4.1.45: na sadyaḥ, kālāntaropabhogyatvāt\n{siddhānta-sūtra}\n4.1.46: kālāntareṇāniṣpattiheturvināśāt\n{pūrvapakṣa-sūtra}\n4.1.47: prāṅniṣpattervṛkṣaphalavat tatsyāt\n{siddhānta-sūtra}\n4.1.48: nāsanna sanna sadasat, sadasatorvaidharmayāt\n{pūrvapakṣa-sūtra}\n4.1.49: utpādavyayadarśanāt\n{siddhānta-sūtra}\n4.1.50: buddhisiddhaṃ tu tadasat\n{siddhānta-sūtra}\n4.1.51: āśrayavyatirekād vṛkṣaphalotpattivad ityahetuḥ\n{pūrvapakṣa-sūtra}\n4.1.52: prīterātmāśrayatvādapratiṣedhaḥ\n{siddhānta-sūtra}\n4.1.53: na putrapaśustrīparicchedahiraṇyānnādiphalanirddeśāt\n{pūrvapakṣa-sūtra}\n4.1.54: tatsambandhāt phalaniṣpattesteṣu phalavadupacāraḥ\n{siddhānta-sūtra}"
    },
    {
      "tag": "p",
      "attributes": {},
      "text": "[duḥkhaparīkṣāprakaraṇam(55-58)]\n4.1.55: vividhavādhanāyogād duḥkhameva janmotpattiḥ\n{siddhānta-sūtra}\n4.1.56: na, sukhasyāpyantarālaniṣpatteḥ\n{siddhānta-sūtra}\n4.1.57: bhādhanānivṛttervedayataḥ pryeṣaṇadoṣādapratiṣedhaḥ\n{siddhānta-sūtra}\n4.1.58: duḥkhavikalpe sukhābhimānācca\n{siddhānta-sūtra}"
    },
    {
      "tag": "p",
      "attributes": {},
      "text": "[apavargaparīkṣāprakaraṇam(59-68)]\n4.1.59: ṛṇakleśapravṛttyanubndhādapavargābhāvaḥ\n{pūrvapakṣa-sūtra}\n4.1.60: pradhānaśabdānupapatterguṇaśabdenānuvādo nindāpraśaṃsopapatteḥ\n{siddhānta-sūtra}\n4.1.61: samāropaṇādātmanyapratiṣedhaḥ\n{siddhānta-sūtra}\n4.1.62: pātracayāntānupapatteśca phalābhāvaḥ\n{siddhānta-sūtra}\n4.1.63: suṣuptasya svapnādarśane kleśābhāvādapavargaḥ\n{siddhānta-sūtra}\n4.1.64: na pravṛttiḥ pratisandhānāya hīnakleśasya\n{siddhānta-sūtra}\n4.1.65: na, kleśasantateḥ svābhāvikatvāt\n{pūrvapakṣa-sūtra}\n4.1.66: prāgutpatterabhāvānityatvavat svābhāvike 'pyanityatvam\n{siddhānta-sūtra}\n4.1.67: aṇuśyāmatānityatvavad vā\n{siddhānta-sūtra}\n4.1.68: na, saṅkalpanimittatvācca rāgādīnām\n{siddhānta-sūtra}"
    },
    {
      "tag": "p",
      "attributes": {},
      "text": "(iti nyāyasūtre caturthādhyāyasya prathamam āhnikam)"
    },
    {
      "tag": "p",
      "attributes": {},
      "text": "(dvitīyam āhnikam)\n[tattvajñānotpattiprakaraṇam(1-3)]\n4.2.1: doṣanimittānāṃ tattvajñānādahaṅkāranivṛttiḥ\n{siddhānta-sūtra}\n4.2.2: doṣanimittaṃ rūpādayo viṣayaḥ saṅkalpakṛtāḥ\n{siddhānta-sūtra}\n4.2.3: tannimittaṃ tvavayavyabhimānaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[prāsaṅgikam avayaviprakaraṇam(4-17)]\n4.2.4: vidyāvidyādvaividhyāt saṃśayaḥ\n{pūrvapakṣa-sūtra}\n4.2.5: tadasaṃśayaḥ, pūrvahetuprasiddhatvāt\n{siddhānta-sūtra}\n4.2.6: vṛttyanupapatterapi tarhi na saṃśayaḥ\n{pūrvapakṣa-sūtra}\n4.2.7: kṛtsnaikadeśāvṛttitvādavayavānāmavayavyabhāvaḥ\n{pūrvapakṣa-sūtra}\n4.2.8: teṣu cāvṛtteravayavyabhāvaḥ\n{pūrvapakṣa-sūtra}\n4.2.9: pṛthak cāvayavebhyo 'vṛtteḥ\n{siddhānta-sūtra}\n4.2.10: na cāvayavyavayavāḥ\n{pūrvapakṣa-sūtra}\n4.2.11: ekasmin bhedābhāvād bhedaśabdaprayogānupapatterapraśnaḥ\n{siddhānta-sūtra}\n4.2.12: avayavāntarabhāve 'pyavṛtterahetuḥ\n{siddhānta-sūtra}\n4.2.13: keśasamūhe taimirikopalabdhivat tadupalabdhiḥ\n{pūrvapakṣa-sūtra}\n4.2.14: svaviṣayānatikrameṇendriyasya paṭumandabhāvādviṣayagrahaṇasya tathābhābo nāviṣaye pravṛttiḥ\n{siddhānta-sūtra}\n4.2.15: avayavāvayaviprasaṅgaścaivamāpralayāt\n{siddhānta-sūtra}\n4.2.16: na pralayo 'ṇusadbhāvāt\n{siddhānta-sūtra}\n4.2.17: paraṃ vā truṭeḥ\n{siddhānta-sūtra}"
    },
    {
      "tag": "p",
      "attributes": {},
      "text": "[aupodghātikaṃ niravayavaprakaraṇam(18-25)]\n4.2.18: ākāśavyatibhedāt tadanupapattiḥ\n{siddhānta-sūtra}\n4.2.19: ākāśāsarvagatatvaṃ vā\n{pūrvapakṣa-sūtra}\n4.2.20: antarbahiśca kāryadravyasya kāraṇāntaravacanādakārye tadabhāvaḥ\n{siddhānta-sūtra}\n4.2.21: śabdasaṃyogavibhāvācca sarvagatam\n{siddhānta-sūtra}\n4.2.22: avyūhāviṣṭambhavibhutvāni cākāśadharmāḥ\n{siddhānta-sūtra}\n4.2.23: mūrtimatāṃ ca saṃsthānopapatteravayavasadbhāvaḥ\n{pūrvapakṣa-sūtra}\n4.2.24: saṃyogopapatteśca\n{pūrvapakṣa-sūtra}\n4.2.25: anavasthākāritvādanavasthānupapatteścāpratiṣedhaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[bāhyārthabhaṅganirākaraṇaprakaraṇam(26-37)]\n4.2.26: buddhyā vivecanāttu bhāvānāṃ yāthātmyānupalabdhistantvapakarṣaṇe paṭasadbhāvānupalabdhivat tadanupalabdhiḥ\n{pūrvapakṣa-sūtra}\n4.2.27: vyāhatatvādahetuḥ\n{siddhānta-sūtra}\n4.2.28: tadāśrayatvādapṛthaggrahaṇam\n{siddhānta-sūtra}\n4.2.29: pramāṇataścārthapratipatteḥ\n{siddhānta-sūtra}\n4.2.30: pramāṇānupapattyupapattibhyām\n{siddhānta-sūtra}\n4.2.31: svapnaviṣayābhimānavadayaṃ pramāṇaprameyābhimānaḥ\n{pūrvapakṣa-sūtra}\n4.2.32: māyāgandharvanagaramṛgatṛṣṇikāvadvā\n{pūrvapakṣa-sūtra}\n4.2.33: hetvabhāvādasiddhiḥ\n{siddhānta-sūtra}\n4.2.34: smṛtisaṃkalpavacca svapnaviṣayābhimānaḥ\n{siddhānta-sūtra}\n4.2.35: mithyopalabdhervināśastattvajñānātsvapnaviṣayābhimānapraṇāśavat pratibodhe\n{siddhānta-sūtra}\n4.2.36: buddheścaivaṃ nimittasadbhāvopalambhāt\n{siddhānta-sūtra}\n4.2.37: tattvapradhānabhedācca mithyābuddherdvaividhyopapattiḥ\n{siddhānta-sūtra}"
    },
    {
      "tag": "p",
      "attributes": {},
      "text": "[tattvajñānavivṛddhiprakaraṇam(38-49)]\n4.2.38: samādhiviśeṣābhyāsāt\n{siddhānta-sūtra}\n4.2.39: na, arthaviśeṣaprāvalyāt\n{pūrvapakṣa-sūtra}\n4.2.40: kṣudādibhiḥ pravartanācca\n{pūrvapakṣa-sūtra}\n4.2.41: pūrvakṛtaphalānubandhāt tadutpattiḥ\n{siddhānta-sūtra}\n4.2.42: araṇyaguhāpulinādiṣu yogābhyāsopadeśaḥ\n{siddhānta-sūtra}\n4.2.43: apavarge 'pyevaṃ prasaṅgaḥ\n{pūrvapakṣa-sūtra}\n4.2.44: na, niṣpannāvaśyambhāvitvāt\n{siddhānta-sūtra}\n4.2.45: tadabhāvaścāpavarge\n{siddhānta-sūtra}\n4.2.46: tadarthaṃ yamaniyamābhyāsātmasaṃskāro yogāccādhyātmavidhyupāyaiḥ\n{siddhānta-sūtra}\n4.2.47: jñānagrahaṇābhyāsastadvidyaiśca saha saṃvādaḥ\n{siddhānta-sūtra}\n4.2.48: taṃ śiṣyagurusabrahmacāriviśiṣṭaśreyo 'rthibhiranasūyibhirabhyupeyāt\n{siddhānta-sūtra}\n4.2.49: pratipakṣahīnam api vā prayojanārthamarthitve"
    },
    {
      "tag": "p",
      "attributes": {},
      "text": "[tattvajñānaparipālanaprakaraṇam(50-51)]\n4.2.50: tattvādhyavasāyasaṃrakṣaṇārthaṃ jalpavitaṇḍe, bījaprarohasaṃrakṣṇārthaṃ kaṇṭakaśākhāvaraṇavat\n{siddhānta-sūtra}\n4.2.51: tābhyāṃ vigṛhyakathanam\n{siddhānta-sūtra}"
    },
    {
      "tag": "p",
      "attributes": {},
      "text": "(iti nyāyasūtre caturthādhyāyasya dvitīyam āhnikam)"
    },
    {
      "tag": "p",
      "attributes": {},
      "text": "(samāptaśca caturthaḥ adhyāyaḥ)"
    },
    {
      "tag": "p",
      "attributes": {},
      "text": "(atha pañcamaḥ adhyāyaḥ)\n(prathamam āhnikam)\n[satpratipakṣadeśanābhāsaprakarṇam(1-3)]\n5.1.1: sādharmyavaidharmyotkarṣāpakarṣavarṇyāvarṇyavikalpasādhyaprāpty aprāptipraṣaṅgapratidṛṛṣṭāntānutpattisaṃśayaprakaraṇahetvarthā pattyaviśeṣopapattyupalabdhyanupalabdhinityānityakaāryasamāḥ\n{siddhānta-sūtra}\n5.1.2: sādharmyavaidharmyābhyāmupasaṃhāre taddharmaviparyayopapatteḥ sādharmyavaidharmyasamau\n{siddhānta-sūtra}\n5.1.3: gotvād gosiddhivat tatsiddhiḥ\n{siddhānta-sūtra}"
    },
    {
      "tag": "p",
      "attributes": {},
      "text": "utkarṣasamādijātiṣaṭkaprakaraṇam(4-6)ṭa\n5.1.4: sādhyadṛṣṭāntayordharmavikalpādubhayasādhyatvāccotkarṣāpakarṣa varṇyavikalpasādhyasamāḥ\n{siddhānta-sūtra}\n5.1.5: kiñcitsādharmyādupasaṃhārasiddhervaidharmyādapratiṣedhaḥ\n{siddhānta-sūtra}\n5.1.6: sādhyātideśācca dṛṣṭāntopaptteḥ\n{siddhānta-sūtra}"
    },
    {
      "tag": "p",
      "attributes": {},
      "text": "[prāptyaprāptisamajātidvayaprakaraṇam(7-8)]\n5.1.7: prāpya sādhyamaprāpya vā hetoḥ prāptyāviśiṣṭatvādaprāptyāsādhāka tvācca prāptyaprāptisamau\n{siddhānta-sūtra}\n5.1.8: ghaṭādiniṣpattidarśanāt pīḍane cābhicārādapratiṣedhaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[prasaṅgapratidṛṣṭāntasamaprakaraṇam(9-11)]\n5.1.9: dṛṣṭāntasya kāraṇānapadeśāt pratyavasthānācca pratidṛṣṭāntena prasaṅgapratidṛṣṭāntasamau\n{siddhānta-sūtra}\n5.1.10: pradīpopādānaprasaṅganivṛttivat tadvinivṛttiḥ\n{siddhānta-sūtra}\n5.1.11: pratidṛṣṭāntahetutve ca nāheturdṛṣṭāntaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[anutpattisamaprakaraṇam(12-13)]\n5.1.12: prāgutpatteḥ kāraṇābhāvādanutpattisamaḥ\n{siddhānta-sūtra}\n5.1.13: tathābhāvādutpannasya kāraṇopapatterna kāraṇapratiṣedhaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[saṃśayasamaprakaraṇam(14-15)]\n5.1.14: sāmānyadṛṣṭāntayoraindriyakatve samāne nityānityasādharmyāt saṃśayasamaḥ\n{siddhānta-sūtra}\n5.1.15: sādharmyātsaṃśaye na saṃśayo vaidharmyādubhayathā vā saṃśaye 'tyanta saṃśayaprasaṅgo nityatvānabhyūpagamācca sāmānyasyāpratiṣedhaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[prakaraṇasamaprakaraṇam(16-17)]\n5.1.16: ubhayasādharmyāt prakriyāsiddheḥ prakaraṇasamaḥ\n{siddhānta-sūtra}\n5.1.17: pratipakṣāt prakaraṇasiddheḥ pratiṣedhānupapattiḥ pratipakṣopapatteḥ\n{siddhānta-sūtra}"
    },
    {
      "tag": "p",
      "attributes": {},
      "text": "[ahetusamaprakaraṇam(18-20)]\n5.1.18: traikālyāsiddherhetorahetusamaḥ\n{siddhānta-sūtra}\n5.1.19: na hetutaḥ sādhyasiddhestraikālyāssiddhiḥ\n{siddhānta-sūtra}\n5.1.20: pratiṣedhānupapatteśca pratiṣeddhavyāpratiṣedhaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[arthāpattisamaprakaraṇam(21-22)]\n5.1.21: arthāpattitaḥ pratipakṣasiddherarthāpattisamaḥ\n{siddhānta-sūtra}\n5.1.22: anuktasyārthāpatteḥ pakṣahānerupapattiranuktatvādanaikāntikatvāc cārthāpatteḥ\n{siddhānta-sūtra}"
    },
    {
      "tag": "p",
      "attributes": {},
      "text": "[aviśeṣasamaprakaraṇam(23-24)]\n5.1.23: ekadharmopapatteraviśeṣe sarvāviśeṣaprasaṅgātsadbhābopapatter-\naviśeṣasamaḥ\n{siddhānta-sūtra}\n5.1.24: kvaciddharmānupapatteḥ kvaciccopapatteḥ pratiṣedhābhāvaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[uapapattisamaprakaraṇam(25-26)]\n5.1.25: ubhayokāraṇopapatterupapattisamaḥ\n{siddhānta-sūtra}\n5.1.26: uapapattikāraṇābhyaniñjānādapratiṣedhaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[upalabdhisamaprakaraṇam(27-28)]\n5.1.27: nirdiṣṭakāraṇābhāve 'pyupalambhādupalabdhisamaḥ\n{siddhānta-sūtra}\n5.1.28: kāraṇāntarādapi taddharmopapatterapratiṣedhaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[anupalabdhisamaprakaraṇam(29-31)]\n5.1.29: tadanupalabdheranupalambhādabhāvasiddhau tadviparītopapatter anupalabdhisamaḥ\n{siddhānta-sūtra}\n5.1.30: anupalambhātmakatvādanupalabdherahetuḥ\n{siddhānta-sūtra}\n5.1.31: jñānavikalpānāṃ ca bhāvābhāvasaṃvedanādadhyātmam\n{siddhānta-sūtra}"
    },
    {
      "tag": "p",
      "attributes": {},
      "text": "[anityasamaprakaraṇam(32-34)\n5.1.32: sādharmyāttulyadharmopapatteḥ sarvānityatvaprasaṅgādanityasamaḥ\n{siddhānta-sūtra}\n5.1.33: sādharmyādasiddheḥ pratiṣedhāsiddhiḥ pratiṣedhyasādharmyācca\n{siddhānta-sūtra}\n5.1.34: dṛṣṭānte ca sādhyasādhanabhāvena prajñātasya dharmasya tasysa cobhayathā bhāvānnāviśeṣaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[anityasamaprakaraṇam(35-36)]\n5.1.35: nityamanityabhāvādanitye nityatvopapatternityasamaḥ\n{siddhānta-sūtra}\n5.1.36: pratiṣedhye nityamanityabhāvādanitye 'nityatvopapatteḥ pratiṣedhābhāvaḥ\n{siddhānta-sūtra}"
    },
    {
      "tag": "p",
      "attributes": {},
      "text": "[kāryasamaprakaraṇam(37-38)]\n5.1.37: prayatnakāryānekatvāt kāryasamaḥ\n{siddhānta-sūtra}\n5.1.38: kāryānyatve prayatnāhetutvamanupalabdhikāraṇopapatteḥ\n{siddhānta-sūtra}"
    },
    {
      "tag": "p",
      "attributes": {},
      "text": "[ṣaṭpakṣīprakaraṇam(39-40)]\n5.1.39: pratiṣedhe 'pi samānadoṣaḥ\n{siddhānta-sūtra}\n5.1.40: sarvatraivam\n{siddhānta-sūtra}\n5.1.41: pratiṣedhavipratiṣedhe pratiṣedhadoṣavad doṣaḥ\n{siddhānta-sūtra}\n5.1.42: pratiṣedhaṃ sadoṣamabhyupetya pratiṣedhavipratiṣedhe samāno doṣaprasaṅgo matānujñā\n{siddhānta-sūtra}\n5.1.43: svapakṣalakṣanāpekṣopapattyupasaṃhāre hetunirdeśe parapakṣadoṣā bhyupagamāt samāno doṣa iti\n{siddhānta-sūtra}"
    },
    {
      "tag": "p",
      "attributes": {},
      "text": "(iti nyāyasūtre pañcamādhyāyasya prathamam āhnikam)"
    },
    {
      "tag": "p",
      "attributes": {},
      "text": "(dvitīyam āhnikam)"
    },
    {
      "tag": "p",
      "attributes": {},
      "text": "5.2.1: pratijñāhāniḥ pratijñāntaraṃ pratijñāvirodhaḥ pratijñāsannyāso hetvantaram arthāntaraṃ nirarthakam avijñātārtham apārthakam aprāpta kālaṃ nyūnam adhikaṃ punaruktam ananubhāṣaṇam ajñānam apratibhā vikṣepo matānujñā paryanuyojyopekṣaṇaṃ niranuyojyānuyogo 'pasiddhānto hetvā bhāsāśca nigrahasthānāni\n{nigrahasthāna-uddeśa-sūtram}"
    },
    {
      "tag": "p",
      "attributes": {},
      "text": "[nigrahasthānapañcakaprakaraṇam(2-6)]\n5.2.2: pratidṛṣṭāntadharmābhyanujñā svadṛṣṭānte pratijñāhāniḥ\n{pratijñāhāniḥ lakṣaṇa-sūtram}\n5.2.3: pratijñātārthapratiṣedhadharmavikalpāt tadarthanirdeśaḥ pratijñāntara.\n{pratijñāntara-lakṣaṇa-sūtram}\n5.2.4: pratijñāhetvorvirodhaḥ pratijñāvirodhaḥ\n{pratijñāvirodhaḥ lakṣaṇa-sūtram}\n5.2.5: pakṣapratiṣedhe pratijñātārthāpanayanaṃ pratijñāsannyāsaḥ\n{pratijñāsannyāsaḥ lakṣaṇa-sūtram}\n5.2.6: aviśeṣokte hetau pratiṣiddhe viśeṣamicchato hetvantaram\n{hetvantaram lakṣaṇa-sūtram}"
    },
    {
      "tag": "p",
      "attributes": {},
      "text": "[nigrahasthānacatuṣkaprakaraṇam(7-10)]\n5.2.7: prakṛtādarthādapratisambddhārthamarthāntaram\n{arthāntaram lakṣaṇa-sūtram}\n5.2.8: varṇakramanirdeśavannirarthakam\n{nirarthakam lakṣaṇa-sūtram}\n5.2.9: pariṣatprativādibhyāṃ trirabhihitamapyavijñātamavijñātārtham\n{avijñātārtham lakṣaṇa-sūtram}\n5.2.10: paurvāparyāyogādapratisambaddhārthamapārthakam\n{apārthakam lakṣaṇa-sūtram}"
    },
    {
      "tag": "p",
      "attributes": {},
      "text": "[nigrahasthānatrikaprakaraṇam(11-13)]\n5.2.11: avayavaviparyāsavacanamaprāptakālam\n{aprāptakālam lakṣaṇa-sūtram}\n5.2.12: hīnamanyatamenāpyavayavena nyūnam\n{nyūnam lakṣaṇa-sūtram}\n5.2.13: hetūdāharaṇādhikam adhikam\n{adhikam lakṣaṇa-sūtram}"
    },
    {
      "tag": "p",
      "attributes": {},
      "text": "[punaruktinigrahasthānaprakaraṇam(14-16)]\n5.2.14: śabdārthayoḥ punarvacanaṃ punaruktam anyatra anuvādāt\n{punaruktam lakṣaṇa-sūtram}\n5.2.15: anuvāde tu apunaruktaṃ śabdābhyāsāt arthaviśeṣopapatteḥ\n{punaruktam lakṣaṇāpavādasūtram}\n5.2.16: arthāt āpannasya svaśabdena punarvacanam\n{punaruktam lakṣaṇāpavādasūtram}"
    },
    {
      "tag": "p",
      "attributes": {},
      "text": "[uttaravirodhinigrahasthānacatuṣkaprakaraṇam(17-20)]\n5.2.17: vijñātasya pariṣadā triḥ abhihitasya api apratyuccāraṇam ananubhāṣaṇam\n{ananubhāṣaṇam lakṣaṇa-sūtram}\n5.2.18: avijñātam ca ajñānam\n{ajñānam lakṣaṇa-sūtram}\n5.2.19: uttarasya apratipattiḥ apratibhā\n{apratibhā lakṣaṇa-sūtram}\n5.2.20: kāryavyāsaṅgāt kathāvicchedaḥ vikṣepaḥ\n{vikṣepaḥ lakṣaṇa-sūtram}"
    },
    {
      "tag": "p",
      "attributes": {},
      "text": "[matānujñādinigrahasthānatrikaprakaraṇam(21-23)]\n5.2.21: svapakṣe doṣābhyupagamāt parapakṣe doṣaprasaṅgaḥ matānujñā\n{matānujñā lakṣaṇa-sūtram}\n5.2.22: nigrahasthānaprāptasya anigrahaḥ paryanuyojyopekṣaṇam\n{paryanuyojyopekṣaṇam lakṣaṇa-sūtram}\n5.2.23: anigrahasthāne nigrahasthānābhiyogaḥ niranuyojyānuyogaḥ\n{niranuyojyānuyoga lakṣaṇa-sūtram}"
    },
    {
      "tag": "p",
      "attributes": {},
      "text": "[kathakānyoktinirūpyanigrahasthānadvayaprakaraṇam(24-25)]\n5.2.24: siddhāntam abhyupetya aniyamāt kathāprasaṅgaḥ apasiddhāntaḥ\n{apasiddhānta lakṣaṇa-sūtram}\n5.2.25: hetvābhāsāḥ ca yathoktāḥ\n{hetvābhāsa nirūpaṇam}"
    },
    {
      "tag": "p",
      "attributes": {},
      "text": "(iti nyāyasūtre pañcamādhyāyasya dvitīyam āhnikam)\n(samāptaścāyam pañcamādhyāyaḥ)\nnyāyadarśanaṃ samāptam"
    }
  ]
}