{
  "title": "sa_vimalamitra-abhidharmadīpa-1-383",
  "body": "<body xmlns='http://www.tei-c.org/ns/1.0'>\n<div>\n<p>Abhidharmadīpaḥ</p>\n\n<p>vibhāṣāprabhāvṛttisahitaḥ /</p>\n\n<p>prathamo 'dhyāyaḥ / prathamaḥ pādaḥ /</p>\n\n<lg>\n<l>yo duḥkhahetuvyupaśāntimārgaṃ pradarśayāmāsa narāmarebhyaḥ /</l>\n<l>taṃ satpathajñaṃ praṇipatya buddhaṃ śāstraṃ kariṣyāmyabhidharmadīpam // [1] //</l>\n</lg>\n\n<lg>\n<l>sattvādyananyathābhāve vyaktābhāvaḥ prasajyate /</l>\n<l>tadvikārādvikāritvaṃ prakṛtestadabhedataḥ // [2] //</l>\n</lg>\n\n<lg>\n<l>na karma svakatotsargāt jñavyaktātmakatā malāḥ /</l>\n<l>prākpakṣe muktyabhāvaśca dvitīye 'nye 'pyupaplavāḥ // [3] //</l>\n</lg>\n\n<lg>\n<l>rūpaskandho hi netrādyā daśāyatanadhātavaḥ /</l>\n<l>dharmasaṃjñe trayaskandhāḥ sāvijñaptirdhruvatrayāḥ // [4] //</l>\n</lg>\n\n<lg>\n<l>manaḥsaṃjñakamanyo 'pi saptavijñānadhātavaḥ /</l>\n<l>āyadvāraṃ hyāyatanaṃ dhāturgotraṃ nirucyate // [5] //</l>\n</lg>\n\n<lg>\n<l>yogarūpyānukūlyāderdvādaśāyatanīṃ muniḥ /</l>\n<l>buddhyādyekatvadhīhānyai dhātūṃścāṣṭādaśoktavān // [6] //</l>\n</lg>\n\n<lg>\n<l>ṣaṇṇāmanyo nyatantratvātkāraṇaṃ yaddhi tanmanaḥ /</l>\n<l>rūpyarūpāśrayāstitvātpañcānāṃ rūpyudāhṛtaḥ // [7] //</l>\n</lg>\n\n<lg>\n<l>skandhāyatanadhātūnāṃ svātmanā saṃgrahaḥ smṛtaḥ /</l>\n<l>svātmanā nityamaviyogāt samatvaṃ cittacaitasām // [8] //</l>\n</lg>\n\n<lg>\n<l>tadākhyā ye 'nyasūtroktāsteṣāmeṣveva saṃgraham /</l>\n<l>brūyācchāstranayābhijño buddhyāpekṣya svalakṣa[ṇam] // [9] //</l>\n</lg>\n\n<lg>\n<l>anyonyasaṃgraho jñeyaḥ skandhādīnāṃ yathāyatham /</l>\n<l>nādhvasvapatanādibhyo nityānāṃ skandhasaṃgrahaḥ // [10] //</l>\n</lg>\n\n<lg>\n<l>dharmaskandhasahasrāṇāmaśīterapi saṃgrahaḥ /</l>\n<l>jñeyo 'vataraṇeṣveva taiḥ sanmārgāvatāraṇāt // [11] //</l>\n</lg>\n\n<lg>\n<l>dharmaskandhapramānaṃ (ṇaṃ) tu satyāderekaśaḥ kathā /</l>\n<l>tatsatattvaṃ tu keṣāñcidvāṅnāmāpīṣyate paraiḥ // [12] //</l>\n</lg>\n\n<lg>\n<l>sattvaprajñaptyupādānaṃ maulaṃ ṣaḍdhātavo matāḥ /</l>\n<l>proktāstadbhedato yasmādasminmāro(smimāno) nivartate // [13] //</l>\n</lg>\n\n<p>`satkāyadṛṣṭipuṣṭatvāt'</p>\n\n<p>kliṣṭameva hi vijñānaṃ [draṣṭavyaṃ] janmaṇi (ni) śrayāt /\n<l>khadhātuḥ pṛthagākāśādrūpāyatanasaṃgrahāt / [14] //</l></p>\n\n<lg>\n<l>nabhaḥ khalu nabho dhātorāsanno hetureṣa tu /</l>\n<l>bhūtānāṃ tāni tajjasya rūpasyaitattu cetasaḥ // [15] //</l>\n</lg>\n\n<lg>\n<l>pratyakṣavṛttiryattatprāgaprāptagrāhyato 'pi yat /</l>\n<l>tato 'pi yaddavīyo 'rthaṃ paṭiṣṭhamitarādapi // [16] //</l>\n</lg>\n\n<p>abhidharmadīpe vimāṣāprabhāyāṃ vṛttau prathamā(mā) dhyāsya dvitīyaḥ pādaḥ //</p>\n\n<p>prathamādhyāye tṛtīyapādaḥ /</p>\n\n<lg>\n<l>sanidarśaṇa (na) ādyārthaḥ mūrttāḥ sapratighā daśa /</l>\n<l>anyatra rūpaśabdābhyāṃ ta evāvyākṛtā matāḥ // [17] //</l>\n</lg>\n\n<lg>\n<l>śeṣāstridhā iha sarve 'pi rūpadhātau caturdaśa /</l>\n<l>rasagandhau savijñānau dhātū hitvā trayontimāḥ // [18] //</l>\n</lg>\n\n<lg>\n<l>sāsravāṇā (nā)sravā antyāstrayaḥ śeṣāstu sāsravāḥ /</l>\n<l>sālambaprathamāḥ pañca sopacārāstrayastridhā // [19] //</l>\n</lg>\n\n<p>nirvikalpaguṇasvārthāḥ asmārādanirūpaṇāt /\n<l>manobhaumī smṛtiḥ pūrvo dvitīyo ghīrṇi(rni)rūpikā / [20] //</l></p>\n\n<lg>\n<l>vijñānapañcakaṃ kāmeṣvekena savikalpakam /</l>\n<l>tasmādanyat tribhiḥ dhyāne prathame cāsamāhitam // [21] //</l>\n</lg>\n\n<lg>\n<l>dvābhyāmavyagraṃ ekena cakṣuḥśrotratvagāśraya[m] /</l>\n<l>dvābhyāṃ taduparivyagraṃ ekenaiva samāhitam // [22] //</l>\n</lg>\n\n<lg>\n<l>ucchinnaśubhabījasya darśaṇaṃ(naṃ) savikalpakam /</l>\n<l>kuśalaṃ nāsti vijñānamanyatra pratisandhitaḥ // [23] //</l>\n</lg>\n\n<lg>\n<l>kāmebhyo vītarāgasya bālasyāhānidharmiṇaḥ /</l>\n<l>dvidhāpyakuśalaṃ nāsti kliṣṭaṃ cāryasya nottamam // [24] //</l>\n</lg>\n\n<lg>\n<l>nākliṣṭāvyākṛtaṃ kiñcidūrdhvabhūmivikalpakam /</l>\n<l>kliṣṭaṃ vikalpakaṃ cāpi nāstyadhobhūmigocaram // [25] //</l>\n</lg>\n\n<lg>\n<l>tridheha dvayamāryasya rāgiṇaḥ saśubhasya ca /</l>\n<l>na śubhaṃ nāpi ca kliṣṭaṃ dvitīyādiṣu darśakam // [26] //</l>\n</lg>\n\n<lg>\n<l>prayogādaṅgasānnidhyātsabhāgatvācca santateḥ /</l>\n<l>prāgvijñānānubhūte 'rthe cetasyutpadyate smṛtiḥ // [27] //</l>\n</lg>\n\n<lg>\n<l>etadviparyayāt māndyātkleśarogābhibhūtitaḥ /</l>\n<l>jñātapūrveṣu vismṛtiḥ saṃprajāyate // [28] //</l>\n</lg>\n\n<lg>\n<l>dṛṣṭaṃ dvitricatuḥpañcaprakāreṇāpi cetasā /</l>\n<l>smaryate sattadanyaiśca nānyo 'nyaṃ vyoghadṛkkṣaye // [29] //</l>\n</lg>\n\n<lg>\n<l>vijñānānāṃ tu pañcānāṃ yadekenānubhūyate /</l>\n<l>tatsmaryate 'pi cānyena tena khalvitarairapi // [30] //</l>\n</lg>\n\n<lg>\n<l>dvyavyākṛtānubhūtaṃ yaccittaṃ dvādaśakādiha /</l>\n<l>vyārūpyarūpaṇi(ni)vṛteḥ smaryate 'ṣṭābhireva tat // [31] //</l>\n</lg>\n\n<lg>\n<l>rūpārūpyāptanivṛtaśubhābhyāṃ tu kramena(ṇa) yat /</l>\n<l>kāmāptāvyākṛte hitvā smaryate daśakena tat // [32] //</l>\n</lg>\n\n<lg>\n<l>rūpe tvanivṛtākhyena dṛṣṭamavyākṛtena yat /</l>\n<l>ārūpyāvyākṛte hitvā tadanyaiḥ smaryate punaḥ // [33] //</l>\n</lg>\n\n<lg>\n<l>ārūpyāvyākṛtajñātaṃ yaśceto navakena tat /</l>\n<l>kāmāptāvyākṛte hitvā rūpāptānivṛtaṃ tathā // [34] //</l>\n</lg>\n\n<lg>\n<l>cittākhyāḥ sapta sālambā dharmākhyaḥ saṃprayuktakaḥ /</l>\n<l>amūrtā dhvaninā sārdhamanupāttāḥ nava dvidhā // [35] //</l>\n</lg>\n\n<lg>\n<l>spṛśyaṃ dvidhā sadharmāṃśāḥ saha tā nava bhautikāḥ /</l>\n<l>daśa sāvayavā mūrtāḥ ta eva daśa saṃcitāḥ // [36] //</l>\n</lg>\n\n<lg>\n<l>rūpagandharasasparśāścchetṛcchedyātmakā matāḥ /</l>\n<l>dāhakāstolakāścaite dāhyāstolyāsta eva vā // [37] //</l>\n</lg>\n\n<lg>\n<l>pañca rūpīndriyātmāno vipākopacayātmakāḥ /</l>\n<l>amūrttā naupacayikāḥ tridhā śeṣāḥ dhvanirdvidhā // [38] //</l>\n</lg>\n\n<lg>\n<l>cakṣustadupalabdhiśca pṛthagvā saha vāpnuyāt /</l>\n<l>dvādaśādhyātmikā jñeyāḥ bāhyāṣṣaḍviṣayātmakāḥ // [39] //</l>\n</lg>\n\n<p>trayo 'ntyāstrividhāḥ śeṣā bhāvanāpathasaṃkṣayāḥ //</p>\n\n<l>na rūpamasti dṛgdheyaṃ nākliṣṭaṃ nāvikalpakam // [40] //</l>\n\n<p>sabhāga eva dharmākhyaḥ śeṣāstūbhayathā smṛtāḥ //</p>\n\n<l>sabhāgastatsabhāgatve svakriyābhāktu tulyate // [41] //</l>\n\n<lg>\n<l>cakṣuḥ sadharmadhātvaṃśaṃ navadhā dṛṣṭirūcyate /</l>\n<l>pāñcavijñānakī prajñā na dṛṣṭiraṇi (ti) tīraṇāt // [42] //</l>\n</lg>\n\n<lg>\n<l>sameghāmegharātryahnordṛśyaṃ cakṣuryathekṣate /</l>\n<l>kliṣṭākliṣṭadṛśau tadvacchaikṣāśaikṣe ca paśyataḥ // [43] //</l>\n</lg>\n\n<p>abhidharmadīpe vibhāṣāprabhāyāṃ vṛttau prathamasyādhyāyasya tṛtīyaḥ pādaḥ //</p>\n\n<p>prathamādhyāye caturthapādaḥ /</p>\n\n<lg>\n<l>cakṣuḥ paśyati vijñānaṃ vijānāti svagocaramṛ /</l>\n<l>ālocanopalabdhitvādviśeṣaḥ sumahāṃstayoḥ // [44] //</l>\n</lg>\n\n<lg>\n<l>ekasya cakṣuṣaḥ kāryaṃ vijñānamathavā dvayoḥ /</l>\n<l>aprāpyārthaṃ manaścakṣuḥ śrotraṃ ca trīṇyato 'nyathā // [45] //</l>\n</lg>\n\n<lg>\n<l>aprāptagrāhiṇaḥ siddhā dūrāsannasamagrahāt /</l>\n<l>pradīpādiprabhāvaścet na samaṃ tatsamudbhavāt // [46] //</l>\n</lg>\n\n<lg>\n<l>sarvagrahaprasaṃgaścennāyaskāntādidarśaṇā(nā)t /</l>\n<l>sarvagatvādadoṣaścennāyogāttilatailavat // [47] //</l>\n</lg>\n\n<lg>\n<l>na hyū rdhvaṃ cakṣuṣaḥ kāyo na rūpaṃ nākṣijaṃ manaḥ /</l>\n<l>vijñānasya tu netrārthastau ca kāyasya savaṃtaḥ // [48] //</l>\n</lg>\n\n<lg>\n<l>nopariṣṭācchru teḥ kāyo na śabdo na svakaṃ manaḥ /</l>\n<l>vijñānasya tu nihrādastau ca kāyasya sarvataḥ // [49] //</l>\n</lg>\n\n<lg>\n<l>trayāṇāṃ(ṇāṃ) trīṇyapi svāṇi(na) tanorvijñānamapyadhaḥ /</l>\n<l>manastvaniyataṃ yogivaiśvarūpyaṃ pradarśitam // [50] //</l>\n</lg>\n\n<lg>\n<l>sāsravānāsrāḥ skandhā ye tūpādānasaṃjñitāḥ /</l>\n<l>sāsravā eva te jñeyāstatsācivyakriyādibhiḥ // [51] //</l>\n</lg>\n\n<lg>\n<l>adhvādyāḥ skandhaparyāyāḥ dharmādyā vastunaḥ sataḥ /</l>\n<l>ye tu sāsravasaṃjñāste proktā duḥkhādināmabhiḥ // [52] //</l>\n</lg>\n\n<lg>\n<l>svātmyagocarakāryānāṃ(ṇā)mekatvādekadhātunā /</l>\n<l>cakṣurādidvibhāve 'pi dvyutpattiḥ karmatṛ(tri)tvaśāt // [53] //</l>\n</lg>\n\n<lg>\n<l>[asādhāraṇa]vaiśiṣṭyādaiśvaryādāntaraṅgaytaḥ /</l>\n<l>satyapyaṇe (ne) kahetutve vijñānaṃ tairviśeṣyate // [54] //</l>\n</lg>\n\n<lg>\n<l>nityatvātkuśalatvācca nirvāṇaṃ dravyamañjasā /</l>\n<l>sāradravyena tenaiko dharmākhyo dravyavānmataḥ // [55] //</l>\n</lg>\n\n<lg>\n<l>prathamaṃ nirmalaṃ cittamasābhāgyātkṣaṇaḥ smṛtaḥ /</l>\n<l>tenādbhutakṣaṇenaite kṣaṇikāḥ paścimāstrayaḥ // [56] //</l>\n</lg>\n\n<lg>\n<l>ghrāṇaṃ jihvā ca kāyaśca tulyārthagrāhyadastrayam /</l>\n<l>paścimasyāśrayo 'tītaḥ pañcānāṃ taiḥ sahāpi ca // [57] //</l>\n</lg>\n\n<lg>\n<l>niśritya khalvanāgamyaṃ niśrayāṃścaturo 'tha vā /</l>\n<l>anāsravena (ṇa) mārgeṃṇa cakṣurdhāturnirudhyate // [58] //</l>\n</lg>\n\n<lg>\n<l>anāgamyaṃ tu niśritya gandhadhāturṇi(rni)rudhyate /</l>\n<l>manodhāturaṇā(nā)gamyaṃ yadi vā saptaniśrayāt // [59] //</l>\n</lg>\n\n<lg>\n<l>anāgamyaṃ tathaivādyaṃ cakṣurvijñānasaṃjñakaḥ /</l>\n<l>dharmadhātorvicitratvādyathāyogaṃ vinirdiśet // [60] //</l>\n</lg>\n\n<lg>\n<l>cakṣurdhātuṃ hi rūpāptaṃ parijānan pṛthagjanaḥ /</l>\n<l>kṛtsnādrūpamayāddhātorvairāgyamadhigacchati // [61] //</l>\n</lg>\n\n<lg>\n<l>tasmādanuśayāndhātorekartriśajjahāti ca /</l>\n<l>paryādatte na kiñcittu saṃyojanamasau tadā // [62] //</l>\n</lg>\n\n<lg>\n<l>rūpavairāgyamāpnoti jahātyanuśayatrayam /</l>\n<l>tadā saṃyojanaṃ tvāryaḥ paryādatte na kiñcanā // [63] //</l>\n</lg>\n\n<lg>\n<l>cakṣurvijñānadhātuṃ tu parijānaṃstameva ca /</l>\n<l>parijānātyavaśyaṃ ca brahmalokādvirajyate // [64] //</l>\n</lg>\n\n<lg>\n<l>na tu saṃyojanaṃ kiñcitparyādatte tadā hyasau /</l>\n<l>gandhadhātuṃ rasākhyaṃ ca parijānan pṛthagjanaḥ // [65] //</l>\n</lg>\n\n<lg>\n<l>kāmavairāgyamāpnoti dhruvaṃ hyanuśayānapi /</l>\n<l>tadā jahāti ṣaṭtriṃśadvartisaṃyojanatrayam // [66] //</l>\n</lg>\n\n<lg>\n<l>āryastu kāmavairāgyaṃ karotyanuśayānapi /</l>\n<l>caturaḥ parijānāti paryādatte 'pi ca trayam // [67] //</l>\n</lg>\n\n<lg>\n<l>parijānanmanodhātumārūpyebhyo virajyate /</l>\n<l>jahātyanuśayāṃstrīṃśca paryādatte trayaṃ tathā // [68] //</l>\n</lg>\n\n<lg>\n<l>parijānankhalu prītiṃ tāmeva prajahātyasau /</l>\n<l>ābhāsvarācca vairāgyaṃ yāti hanti tu nāsravān // [69] //</l>\n</lg>\n\n<lg>\n<l>parijānansukhaṃ yogī prajahāti tadeha ca /</l>\n<l>śubhakṛtsnācca vairāgyaṃ yāti kleśānna hanti tu // [70] //</l>\n</lg>\n\n<lg>\n<l>dvivijñeyāḥ guṇāḥ pañca hetuḥ sarve kṣarākṣarāḥ /</l>\n<l>anyatra dharmadhātvarthā(dhī)cchaḍbāhyā nendriyātmakāḥ // [71] //</l>\n</lg>\n\n<p>abhidharmadīpe vibhāṣā [prabhāyāṃ vṛttau prathamo 'dhyāyaḥ /]</p>\n\n</div>\n<div>\n\n<p>dvitīyo 'dhyāyaḥ / prathamaḥ pādaḥ /</p>\n\n<lg>\n<l>dvāviṃśatiprakārasya kṛtsnasyendriyaparvaṇaḥ /</l>\n<l>saṃkṣepeṇābhidhāsyante dharmā ṇi(ni)rvacanādayaḥ // [72] //</l>\n</lg>\n\n<lg>\n<l>nāmnā dvāviṃśatistāni dravyato daśa sapta ca /</l>\n<l>yasmānnānyaddvayaṃ kāryā(yā)tsukhādinavakatrayam // [73] //</l>\n</lg>\n\n<lg>\n<l>nāmasallakṣaṇābhāvāttannāmnaḥ sārthakatvataḥ /</l>\n<l>trayānāṃ(ṇāṃ) vargavṛttitve 'pyarthamabhyeṣyate paraiḥ // [74] //</l>\n</lg>\n\n<lg>\n<l>viśiṣṭabuddhihetutvādādhipatyaviśeṣataḥ /</l>\n<l>kāyendriyādviśiṣṭatvaṃ dvayorṇe(rne)trendriyādivat // [75] //</l>\n</lg>\n\n<lg>\n<l>aiśvaryārtho vipaścidbhirindriyārtho 'bhidhīyate /</l>\n<l>svārthavyaktiṣu pañcānāṃ caturṇāṃ tvarthayordvayoḥ // [76] //</l>\n</lg>\n\n<lg>\n<l>svagocaropalabdhyādāvīṣi (śi)tvamapare viduḥ /</l>\n<l>svārthavijñāna evānya āhuḥ paṇḍitamāninaḥ // [77] //</l>\n</lg>\n\n<lg>\n<l>kleśotpattau sukhādīnāṃ śraddhādīnāṃ guṇāptiṣu /</l>\n<l>phalasaṃkleśasaṃbhāraviśuddhitvādanukramaḥ // [78] //</l>\n</lg>\n\n<lg>\n<l>sattvākhyā sattvavaicitrya(tryaṃ) dhṛti(tiḥ) kleśodbhavaśca yaiḥ /</l>\n<l>mārgopāyaḥ phalaprāptisteṣāmindriyatā matā // [79] //</l>\n</lg>\n\n<lg>\n<l>sparśāśrayodbhavādhārasaṃbhogatvāccaturdaśa /</l>\n<l>svargāpavargahetutvāt tadanyadvendriyāṣṭakam // [80] //</l>\n</lg>\n\n<lg>\n<l>chandaṃ vīryāṅgabhūtatvāt sparśo vittyanubṛṃhaṇāt /</l>\n<l>saṃjñā prajñābhibhūtatvānnendriyaṃ munirabhyadhāt // [81] //</l>\n</lg>\n\n<lg>\n<l>śraddhādīnāṃ vidāṃ caiva doṣaḥ śuddhau malodaye /</l>\n<l>pradhānatvānmanaskāro nendriyaṃ samudāhṛtam // [82] //</l>\n</lg>\n\n<lg>\n<l>saṃbhāvanānukūlatvādadhimokṣo 'pi nendriyam /</l>\n<l>kālāntaraphalotpādasaṃdehābhyāṃ na cetanā // [83] //</l>\n</lg>\n\n<lg>\n<l>nāpramādo 'pyasau vīryāt, na hrīḥ prāgalbhanigrahāt /</l>\n<l>nopekṣā nāpi cālobho vīryaśraddhābhibhūtitaḥ // [84] //</l>\n</lg>\n\n<lg>\n<l>na prasrabdhirvidautkaṭyādvinindyatvācca nāsravāḥ /</l>\n<l>jātyādayo na pārārthyāt niṣkriyatvānna nirvṛtiḥ // [85] //</l>\n</lg>\n\n<lg>\n<l>kāyasya bādhanaṃ duḥkhaṃ daurmanasyaṃ tu cetasaḥ /</l>\n<l>sukhaṃ ca sumanastā ca sātaṃ śārīramānasam // [86] //</l>\n</lg>\n\n<l>vaiśiṣṭyānmānasaṃ sātaṃ sukhaṃ kvacidudāhṛtam // [87ab] //</l>\n\n<lg>\n<l>ṣaṭsu bhūmiṣu vijñeyaṃ nīrajaskādyamindriyam /</l>\n<l>tadanye nirmale tvakṣe draṣṭavye navabhūmike // [88] //</l>\n</lg>\n\n<lg>\n<l>daurmaṇa(na)syaṃ dvihātavyaṃ manovittitrayaṃ tridhā /</l>\n<l>navābhyāsapraheyāni(ṇi) dvidhā [pañca] na tu trayam // [89] //</l>\n</lg>\n\n<lg>\n<l>pūrvaṃ kramodbhavaiḥ kāme vipāko [labhya]te dvayam /</l>\n<l>anyaiḥ ṣaṭ sapta vāṣṭau vā ṣaḍ rūpe antye tu jīvitam // [90] //</l>\n</lg>\n\n<lg>\n<l>mriyamāṇai(rni)rodhyante trīṇyante aṣṭau tu madhyame /</l>\n<l>daśāṣṭau nava catvāri kāme pañca śubhāni vā // [91] //</l>\n</lg>\n\n<p>abhidharmadīpe vibhāṣāprabhāyāṃ vṛttau dvitīyasyādhyāyasya prathamaḥ pādaḥ //</p>\n\n<p>dvitīyādhyāye dvitīyapādaḥ /</p>\n\n<lg>\n<l>ādyantalābho navabhiḥ saptāṣṭābhiśca madhyayoḥ /</l>\n<l>ekādaśabhirāptistu phalasyāntya[sya] hānitaḥ // [92] //</l>\n</lg>\n\n<l>svasya dhātoḥ parijñānaṃ svavipakṣadṛśā pathā // [93ab] //</l>\n\n<lg>\n<l>kāmadhātuparijñānaṃ prāyaḥ saptabhiriṣyate /</l>\n<l>samalairnirmalaistvarthairaṣṭābhirabhidhīyate // [94] //</l>\n</lg>\n\n<lg>\n<l>rūpadhātuparijñānamiṣṭaṃ daśabhirindriyaiḥ /</l>\n<l>antyadhātuparijñānamekādaśabhirucyate // [95] //</l>\n</lg>\n\n<lg>\n<l>sarvasattvāstridhātusthā upekṣāyurmaṇo(no) 'nvitāḥ /</l>\n<l>tvakstrītvavyañjanaiḥ kāme rūpiṇaścakṣurādibhiḥ // [96] //</l>\n</lg>\n\n<lg>\n<l>kāminaḥ khalu duḥkhena tadrāgī durmaṇa(na)stayā /</l>\n<l>ūrdhvajastu sukhenāryaḥ śubhāhvādharajau tathā // [97] //</l>\n</lg>\n\n<lg>\n<l>pratītyā(prītyā) bhāhvādharodbhūtau śubhaiḥ sa śubhamūlakaḥ /</l>\n<l>śaikṣābhyāṃ mokṣamārgasthau [aśaikṣo 'rhan] svamārgagaḥ // [98] //</l>\n</lg>\n\n<lg>\n<l>upekṣāyurmaṇo(no) yukto 'vaśyaṃ trayasamanvitaḥ /</l>\n<l>caturbhiḥ kāyasukhavān cakṣuṣmānapi pañcabhiḥ // [99] //</l>\n</lg>\n\n<lg>\n<l>strīndriyādyanvito 'ṣṭābhiḥ duḥkhī yuktastu saptabhiḥ /</l>\n<l>ekādaśabhirantyābhyāṃ sapta ṣaḍbhistadādyavān // [100] //</l>\n</lg>\n\n<lg>\n<l>tridvīpanarakotpannā mithyātvaniyatā api /</l>\n<l>[bahubhiḥ] hyekānnaviṃśatyā svalpairaṣṭābhiranvitāḥ // [101] //</l>\n</lg>\n\n<lg>\n<l>antarābhavikapretatiryakśraddhānusāriṇa [:] /</l>\n<l>tryadhikairdaśabhiryuktā daśabhirvā navādhikaiḥ // [102] //</l>\n</lg>\n\n<lg>\n<l>samyaktvaniyatā ye tu ye ca śraddhādhimuktikāḥ /</l>\n<l>ta ekādaśabhiryuktā daśabhirvā navādhikaiḥ // [103] //</l>\n</lg>\n\n<lg>\n<l>prajñāvimuktanāmārhat kāyasākṣyubhayāhvayāḥ /</l>\n<l>akṣaikādaśakopetā yadi vāṣṭādaśānvitāḥ // [104] //</l>\n</lg>\n\n<lg>\n<l>kāmadevā mṛtāḥ svalpairdaśabhiḥ saptakādhikaiḥ /</l>\n<l>ta evaikonaviṃśatyā yuktā bahubhirindriyaiḥ // [105] //</l>\n</lg>\n\n<lg>\n<l>[dvirdhyāna] jāstu sarvālpairdaśabhiḥ pañcakādhikaiḥ /</l>\n<l>daśabhiḥ sacatuṣkaistu śubhakṛtsnāḥ samanvitāḥ // [106] //</l>\n</lg>\n\n<lg>\n<l>bṛhatphalā hi atyalpaistrayodaśabhiranvitāḥ /</l>\n<l>yuktāḥ ṣoḍaṣa(śa)bhistvete sarvabhūribhindriyaiḥ // [107] //</l>\n</lg>\n\n<lg>\n<l>aṣṭābhirdaśabhiḥ saikairārūpyāḥ svalpabhūribhiḥ /</l>\n<l>sadevakauravāḥ sattvāstrayodaśabhiranvitāḥ // [108] //</l>\n</lg>\n\n<lg>\n<l>aṣṭābhirniḥśubho yukto daśabhirvā trayādhikaiḥ /</l>\n<l>dviliṅgāḥ paścimaiḥ svalpairviśatyāpyekayā param // [109] //</l>\n</lg>\n\n<lg>\n<l>saptadravyāvinirbhāgī paramāṇurbahirgataḥ /</l>\n<l>kāmeṣvekādhikaḥ kāye dvaydhikaścakṣurādiṣu // [110] //</l>\n</lg>\n\n<lg>\n<l>evaṃ rūpe 'pi vijñeyo hitvā gandharasadvayam /</l>\n<l>cittaṃ caitasikaiḥ sārdhaṃ saṃskṛtaṃ tu svalakṣaṇaiḥ // [111] //</l>\n</lg>\n\n<p>abhidharmadīpe vibhāṣāprabhāyāṃ vṛttau dvitīyasya [adhyāyasya] dvitīyaḥ pādaḥ //</p>\n\n<p>dvitīyādhyāye tṛtīyapādaḥ /</p>\n\n<lg>\n<l>daśadharmā mahābhaumā vitsaṃjñācetanāsmṛtiḥ /</l>\n<l>chandaḥ sparśo 'dhimokṣaśca dhīḥ samādhirmanaskṛtiḥ // [112] //</l>\n</lg>\n\n<lg>\n<l>śraddhāpekṣāpramādaśca prasrabdhirhrīrapatrapā /</l>\n<l>mūlavīryamahiṃsā ca śubhabhūkā daśasmṛtāḥ // [113] //</l>\n</lg>\n\n<lg>\n<l>styānaṃ pramattirāśraddhyamālasyaṃ mūḍhiruddhati[:] /</l>\n<l>kliṣṭe ṣaṭ aśubhe tu dve āhrīkyamanapatrapā // [114] //</l>\n</lg>\n\n<lg>\n<l>māyāśāṭhyamadakrodhavihiṃserṣyāpradaṣṭayaḥ /</l>\n<l>sūkṣmopaṇā(nā)hamātsaryāṇyalpakleśabhuvo daśa // [115] //</l>\n</lg>\n\n<lg>\n<l>pṛthivyādi yathā dravyaṃ nīlādiguṇayogataḥ /</l>\n<l>taistairviśeṣyate śabdaiścaittayogānmanastathā // [116] //</l>\n</lg>\n\n<lg>\n<l>bhūtabhautikanānātvaṃ svarūpehākṛtaṃ yathā /</l>\n<l>tathaiva cittacaittānāṃ pṛthaktvamupadhāryatām // [117] //</l>\n</lg>\n\n<lg>\n<l>yathā saṃbandhisaṃbandhādvikāro 'mbhasi lakṣyate /</l>\n<l>tathā saṃsargisaṃsargāccetovikṛtirīkṣyatām // [118] //</l>\n</lg>\n\n<lg>\n<l>guṇo viśeṣaṇaṃ dharmo mātrāvṛttistathāśrayī /</l>\n<l>ityevamādayaḥ śabdāḥ pradhānāpekṣavṛttayaḥ // [119] //</l>\n</lg>\n\n<lg>\n<l>cittaṃ pradhānameteṣāṃ vastu mātragrahādibhiḥ /</l>\n<l>bījaṃ caitatpravṛttīnāṃ śuddhisaṃkarayorapi // [120] //</l>\n</lg>\n\n<lg>\n<l>abhyudgacchati kāmāptaṃ dharmairdvādaśabhiḥ saha /</l>\n<l>akliṣṭāvyākṛtaṃ cittaṃ raśmivāniva raśmibhiḥ // [121] //</l>\n</lg>\n\n<lg>\n<l>tathāṣṭādaśabhiścittairnivṛtaṃ jāyate manaḥ /</l>\n<l>dvāviṃśatyā sahāvaśyaṃ śubhaṃ bhavati mānasam // [122] //</l>\n</lg>\n\n<lg>\n<l>cetasossaha viṃśatyā cittamutpadyate 'śubham /</l>\n<l>dṛṅmohamātrayuktaṃ yat krodhādyaistvadhikaṃ vadet // [123] //</l>\n</lg>\n\n<lg>\n<l>sarvatra saṃbhavānmiddhaṃ yatra syāttatra nirdiśet /</l>\n<l>tadvadeva ca kaukṛtyamadhikaṃ gaṇayetkvacit // [124] //</l>\n</lg>\n\n<lg>\n<l>sāśubhaṃ middhakaukṛtyaṃ rūpadhātau na vidyate /</l>\n<l>dhyānāntare vitarkaśca vicāraścāpi nopari // [125] //</l>\n</lg>\n\n<lg>\n<l>saṃprayuktaḥ saṃskāraḥ samatā yasya pañcadhā /</l>\n<l>viprayuktaśca boddhavyaḥ samatā yasya nāstyasau // [126] //</l>\n</lg>\n\n<lg>\n<l>viśiṣṭāṇā (nā) masadbhāvātprasaṃgo nāsti rūpiṇām /</l>\n<l>saṃskāragrahaṇāccaiva khādīnāṃ ṇa(na) prasajyate // [127] //</l>\n</lg>\n\n<lg>\n<l>prāptyādayastu saṃskārā viprayuktāstrayodaśa /</l>\n<l>āptoktisvakriyāliṅgā liṅgameṣāṃ gadiṣyate // [128] //</l>\n</lg>\n\n<l>prāptiḥ samanvitirlabdhirdharmavattā vyavasthitiḥ // [129ab] //</l>\n\n<l>śrutacintāmayānāṃ ca samāpattidvayasya ca // [130cd] //</l>\n\n<lg>\n<l>ni[:]kleśasaṃskṛtāpūrva(rvaṃ) śubhānāṃ tu rajasvatām /</l>\n<l>ādilābhe saha prākca tadūrdhvaṃ vā tridheṣyate // [131] //</l>\n</lg>\n\n<lg>\n<l>kliṣṭāṇāṃ kuśalānāṃ ca tadanyeṣāṃ tridhā matā /</l>\n<l>nivṛtāvyākṛtā jñānanirmāṇamanasāṃ tathā // [132] //</l>\n</lg>\n\n<lg>\n<l>nirvāṇasyādito lābhe nityasyānyasya sarvadā /</l>\n<l>ajā tavartamānā ca kadācittu tridheṣyate // [133] //</l>\n</lg>\n\n<lg>\n<l>ekārtharuciheturyaḥ sattvānāṃ sa sabhāgatā /</l>\n<l>āsaṃjñikaṃ vipāko yaccittopacchedyasaṃjñiṣu // [134] //</l>\n</lg>\n\n<lg>\n<l>śubhāsaṃjñisamāpattirdhyāne 'ntye cittarodhinī /</l>\n<l>niḥsṛtīcchāpravṛttitvāt nāryasya āpyā prayogataḥ // [135] //</l>\n</lg>\n\n<p>nirodhākhyā tu vijñeyā vijihīrṣorbhavāgrajā //</p>\n\n<l>śubhāryaṃsya prayogāpyā dvivedyāniyatā matā // [136] //</l>\n\n<lg>\n<l>cetaścatuṣṭayāyogādāgamādupapattitaḥ /</l>\n<l>nirveditamanobhāvātsiddhyatīyamacittikā // [137] //</l>\n</lg>\n\n<lg>\n<l>gatiprajñaptyupādānamāyuścittoṣmaṇoḥ sthitiḥ /</l>\n<l>āgamādyuktitaścaiva dravyatastatsadiṣyate // [138] //</l>\n</lg>\n\n<lg>\n<l>jātiḥ sthitirjarāṇā(nā)śaḥ saṃskṛtāṅkacaṣṭatuyī /</l>\n<l>catvāri sthitināstitve hetutvādyaprasiddhitaḥ // [139] //</l>\n</lg>\n\n<lg>\n<l>śaktihānerjarāsiddhiḥ nānyatvāt pariṇāmitā /</l>\n<l>ekakāritranāśābhyāṃ śaktihāniḥ prasiddhyati // [140] //</l>\n</lg>\n\n<lg>\n<l>sati janmani tadbhāvād dravyakāritranāśataḥ /</l>\n<l>āgamādupapatteśca vināśo 'pi sahetukaḥ // [141] //</l>\n</lg>\n\n<lg>\n<l>vākchabdādhīnajanmānaḥ svārthapratyāyanakriyāḥ /</l>\n<l>saṃjñādyaparaṇā(nā)mānastrayo nāmādayaḥ smṛtāḥ // [142] //</l>\n</lg>\n\n<lg>\n<l>anye nāmādayaḥ śabdādaprāptārthaprakāśanāt /</l>\n<l>anityāste tu vijñeyāḥ sāpekṣārthavibhāvanāt // [143] //</l>\n</lg>\n\n<lg>\n<l>svarūpaṃ vedayaṃścchabdo vyañjanā dīni ca dhruvam /</l>\n<l>arthapratyāyakaḥ prājñarbhaktikalpanayocyate // [144] //</l>\n</lg>\n\n<lg>\n<l>paramānu(ṇu)svabhāvatvād ghoṣaikatvaṃ na yujyate /</l>\n<l>tādātmyaṃ pratighātitvāt tatsiddhirvaraṇādibhiḥ // [145] //</l>\n</lg>\n\n<lg>\n<l>sphoṭākhyo nāparo ghoṣācchabdo nityaḥ prasiddhyati /</l>\n<l>kramavṛtterṇa(rna) śabdena kaścidartho 'bhidhīyate // [146] //</l>\n</lg>\n\n<lg>\n<l>na śrutyā śrūyate śabdastadanyā ca gatiḥ śruteḥ /</l>\n<l>yo brūyātsa svamātmānaṃ vidvadbhirapahāsayet // [147] //</l>\n</lg>\n\n<lg>\n<l>pratidyotyaṃ yathāyogaṃ niyatāniyatāśca te /</l>\n<l>niyatodbhāvanād buddhaḥ sarvajña iti gamyate // [148] //</l>\n</lg>\n\n<lg>\n<l>sattvākhyāḥ kāmarūpāptā niṣyandāvyākṛtāstathā /</l>\n<l>tathaiva ca vipākaśca sābhāgyaṃ[prāptayo dvidhā] // [149] //</l>\n</lg>\n\n<p>[abhidharmadīpe vibhāṣāprabhāyāṃ vṛttau dvitīyasyādhyāyasya tṛtīyaḥ pādaḥ //]</p>\n\n<p>[dvitīyo 'dhyāyaḥ samāptaḥ //]</p>\n\n</div>\n<div>\n\n<p>tṛtīyo 'dhyāyaḥ / caturthapādaḥ /</p>\n\n<lg>\n<l>sattvākhyopadravābhāvānna caturthe 'sti sūtrataḥ /</l>\n<l>vimānasya sama(sa)tvasya pradhvaṃsānnityatā kutaḥ // [150] //</l>\n</lg>\n\n<lg>\n<l>sapta tejobhirekādbhirgate 'dbhiḥ saptake punaḥ /</l>\n<l>tejasā saptakāntyaikā vāyu[saṃvartanī tataḥ] // [151] //</l>\n</lg>\n\n<lg>\n<l>āgneyātsaptakādeka[:] pāvanīkimanantaram /</l>\n<l>āyuṣparigrahādevaṃ śubhakṛtsnāyuredhanam // [152] //</l>\n</lg>\n\n<lg>\n<l>vātādidoṣasādharmyā[tsattvā]ṇā(nāṃ) [tadvināśakāḥ] /</l>\n<l>ādhyātmiketi sārūpyānna bhūsaṃvartaṇī(nī) matā // [153] //</l>\n</lg>\n\n<p>abhidharmadīpe [vibhāṣāprabhāyāṃ vṛttau tṛtīyasyādhyāyasya ca]turthaḥ pādaḥ samāptaḥ //</p>\n\n<p>[tṛtīyo 'dhyāyaḥ samāptaḥ] //</p>\n\n</div>\n<div>\n\n<p>caturtho 'dhyāyaḥ / prathamaḥ pādaḥ /</p>\n\n<lg>\n<l>sattvopapattihetūnāṃ [vipatsaṃpa]dvidhāyiṇā [nā]m /</l>\n<l>lokavacitryakartṝṇāṃ karma heturitīṣyate //] [154] //</l>\n</lg>\n\n<p>kāyikaṃ vāṅmayaṃ caiva cetanākhyaṃ ca mānasam /\n<l>karmāṇyetāni lokasya kāraṇaṃ neśvarādayaḥ / [155] //</l></p>\n\n<p>vaiśvarūpyātkramotpādāttadvadanyatprasaṅgataḥ /\n<l>nānyāpekṣā tapoyogo pakṣahānyādidoṣataḥ / [156] //</l></p>\n\n<lg>\n<l>karmaṇāṃ bodhyate śaktirvidhikālagrahādibhiḥ /</l>\n<l>yato 'tasteṣu tācchabdyaṃ gaunyā(ṇyā) vṛttyā prayujyate // [157] //</l>\n</lg>\n\n<l>pūrve vijñaptyavijñaptī cetanā mānasī kriyā // [158] //</l>\n\n<p>[abhidharmadīpe vibhāṣāprabhāyāṃ vṛttau caturthādhyāyasya prathamaḥ pādaḥ]</p>\n\n<p>caturthādhyāye dvitīyapādaḥ /</p>\n\n<lg>\n<l>annamatyagniṇi(ni)rdagdhaṃ yathā sthālī ca saṃskṛtā /</l>\n<l>pāpadṛṣṭestathā śīlaṃ śāṭhyerṣyādikṣatātmanaḥ // [159] //</l>\n</lg>\n\n<lg>\n<l>saṃvṛtsaddṛṣṭyupetāto bhikṣutvaṃ paramārthataḥ /</l>\n<l>ekasampattu saṃvṛtyā dvayābhāve dvidhāpi na // [160] //</l>\n</lg>\n\n<lg>\n<l>vigatāvaṇe jñāne buddhoktermukhyakalpanā /</l>\n<l>tadāśraye phale cāpi vijñeyā guṇakalpanā // [161] //</l>\n</lg>\n\n<lg>\n<l>śāśvatatvaśubhatvābhyāṃ sarvāṇa (na)rthanivṛttitaḥ /</l>\n<l>mukhyakalpanayā tadvaddharmo nirvāṇamucyate // [162] //</l>\n</lg>\n\n<lg>\n<l>āryāḥ śiṣyaguṇāḥ saṃghastathaiva paramārthataḥ /</l>\n<l>etānyo yāti śaraṇaṃ sa yāti śaraṇatrayam // [163] //</l>\n</lg>\n\n<lg>\n<l>mithyācāraḥ satāṃ garhyātparatrākaraṇāptitaḥ /</l>\n<l>pāpiṣṭhatvānmṛṣāvādo madyapāṇaṃ(naṃ) smṛtikṣayātū // [164] //</l>\n</lg>\n\n<lg>\n<l>sarvebhyo vartamānebhyo dvividhebhyo 'pi kāmajaḥ /</l>\n<l>trikālebhyastu maulebhyo labhyete bhāvanāmayau // [165] //</l>\n</lg>\n\n<lg>\n<l>sarvebhyaḥ sattvajātibhyaḥ saṃvaro vāṅgakāraṇaiḥ /</l>\n<l>sarvebhyo saṃvarāṅgebhyaḥ sattvebhyaśca na kāraṇaiḥ // [166] //</l>\n</lg>\n\n<lg>\n<l>kriyayā[ ']saṃvarapraptiḥ sa hābhyupagamena vā /</l>\n<l>avijñaptirato 'nyasyāḥ kṣetrāṅgādiviśeṣataḥ // [167] //</l>\n</lg>\n\n<lg>\n<l>kāmāptasaṃvaratyāgaḥ śikṣāṇi(ni) kṣepaṇādibhiḥ /</l>\n<l>patanīyarapītyeke tannetyanye tvayogataḥ // [168] //</l>\n</lg>\n\n<lg>\n<l>ayogā(go) nāṃśuvidhvaṃsātpaṭadravyaṃ vinaśyati /</l>\n<l>sūtre dhvaṃsoktiranyārthā yatherṣyāśaṭhanādiṣu // [169] //</l>\n</lg>\n\n<lg>\n<l>saddharmāntarddhito 'nye 'nye nāpūrvāpratilambhataḥ /</l>\n<l>bhūsaṃcāreṇa hānyā ca tyajyate dhyānajaṃ śubham // [170] //</l>\n</lg>\n\n<lg>\n<l>tathārūpyāptamāryantu phalāptyakṣavihānibhiḥ /</l>\n<l>asaṃvaro damaprāptirjīvitotsarjaṇā(nā) dibhiḥ // [171] //</l>\n</lg>\n\n<lg>\n<l>cittavegādivicchedairavijñaptistu madhyamā /</l>\n<l>kāmāptaṃ kuśalaṃ nāma tribhirmūlacchidādibhiḥ // [172] //</l>\n</lg>\n\n<lg>\n<l>pratipakṣodayātkliṣṭaṃ tridhātvāptaṃ vihīyate /</l>\n<l>sarve kāmeṣu rūpe dvādhe(ve)ko 'rūpiṣu lābhataḥ // [173] //</l>\n</lg>\n\n<lg>\n<l>yadiṣṭaphaladaṃ karma kuśalaṃ tadudāhṛtam /</l>\n<l>viparyayeṇākuśalamavyākṛtamato 'nyathā // [174] //</l>\n</lg>\n\n<lg>\n<l>kāmāptaṃ prathamaṃ puṇyamapuṇyamaśubhātmakam /</l>\n<l>ūrdhvabhūmikamānejyaṃ vipākaṃ pratyanejanāt // [175] //</l>\n</lg>\n\n<lg>\n<l>sukhavedyaṃ śubha(bhaṃ) karma dhyānādarvākturīyakāt /</l>\n<l>upekṣāvedyamanyatra duḥkhavedyantu pāpakam // [176] //</l>\n</lg>\n\n<lg>\n<l>adho 'pi madhyamaṃ karma dhyānenā ntyepi nirvṛteḥ /</l>\n<l>yugapattrivipākeṣṭerdhyānāntaravipākataḥ // [177] //</l>\n</lg>\n\n<lg>\n<l>punaścaturvidhaṃ karma dṛṣṭavedyādibhedataḥ /</l>\n<l>janmanastribhirākṣepo dṛṣṭadharmāhvayādṛte // [178] //</l>\n</lg>\n\n<lg>\n<l>caturṇāmapi cākṣepaḥ sarvatra narakādṛte /</l>\n<l>na tatreṣṭaphalābhāvācchubhaṃ yasmādvipacyate // [179] //</l>\n</lg>\n\n<lg>\n<l>notpadyavedyakṛttatra yadviraktaḥ pṛthagjanaḥ /</l>\n<l>sthiro nāparakṛccāryaścalo 'pi bhavamūlayoḥ // [180] //</l>\n</lg>\n\n<lg>\n<l>yadārtraraudracittena karmābhīkṣṇaṃ niṣevyate /</l>\n<l>satkṣetre kriyate yacca phalaṃ tasya niyamyate // [181] //</l>\n</lg>\n\n<lg>\n<l>kṣetrāśayaviśeṣācca phalaṃ sadyo vipacyate /</l>\n<l>nirodhavyutthitādau ca sadyaḥ kālaphalakriyā // [182] //</l>\n</lg>\n\n<lg>\n<l>tadbhūmyapunarutpatteḥ vipākaniyataṃ ca yat /</l>\n<l>tacca dṛṣṭaphalaṃ vidyāt karmādaḥ paripūrakam // [183] //</l>\n</lg>\n\n<lg>\n<l>kuśalasyāvicārasya caitasikyeva vedanā /</l>\n<l>vipākaḥ kāyikī tviṣṭā duḥkhavedyasya karmaṇaḥ // [184] //</l>\n</lg>\n\n<lg>\n<l>sapākamaśubhaṃ kṛṣṇaṃ sapākaṃ rūpajaṃ sitam /</l>\n<l>śubhāśubhaṃ dvidhā kāye(me) nirmalaṃ tatprahāṇakṛt // [185] //</l>\n</lg>\n\n<lg>\n<l>casasro dṛkpathā dṛṣṭau cetanābhāvanāpathāt /</l>\n<l>ānantaryapathāḥ kāme karmaitatkṛṣṇanāśakṛt // [186] //</l>\n</lg>\n\n<lg>\n<l>navame cetanā yā tu sā kṛṣṇākṛṣṇayā [ghā]tinī /</l>\n<l>antānantaryamārgasthā dhyāne dhyāne sitasya tu // [187] //</l>\n</lg>\n\n<lg>\n<l>kāyādyakuśalaṃ karma sarvaṃ duścaritaṃ matam /</l>\n<l>abhidhyādīnyapi trīṇi manoduścaritatrayam // [188] //</l>\n</lg>\n\n<lg>\n<l>śubhaṃ tatsānabhidhyādi proktaṃ sucaritatrayam /</l>\n<l>dvayaṃmaulamadaḥ karma mārgā daśa śubhāśubhāḥ // [189] //</l>\n</lg>\n\n<p>[abhidharmadīpe vibhāṣāprabhāyāṃ [vṛttau] caturthādhyāyasya dvitīyaḥ pādaḥ /</p>\n\n<p>caturthādhyāye tṛtīyapādaḥ /</p>\n\n<lg>\n<l>kāritāḥ ṣaḍavijñaptidvaryātmaikaste 'pi ṣaṭ kṛtāḥ /</l>\n<l>śubhāḥ sapta dvidhā jñeyā ekavai(dhai)te samāhitāḥ // [190] //</l>\n</lg>\n\n<lg>\n<l>yā sāmanteṣvavijñaptiḥ pṛṣṭheṣu tu viparyayaḥ /</l>\n<l>prayogastu trimūlotthaḥ [abhidhyādyāstrimūlajāḥ] // [191] //</l>\n</lg>\n\n<lg>\n<l>[kuśalāḥ prayogapṛṣṭhāśca kuśalatrayamūlajāḥ] /</l>\n<l>dveṣeṇa vadhapāruṣyavyāpattīnāṃ samāpanam // [192] //</l>\n</lg>\n\n<lg>\n<l>steyasyānyāṅganāyāterabhidhyāyāśca lobhataḥ /</l>\n<l>mithyādṛśastu mohena tadanyeṣāṃ tribhirmatam // [193] //</l>\n</lg>\n\n<lg>\n<l>caturṇāmapyadhiṣṭhānaṃ jñeyameṣāṃ yathākramam /</l>\n<l>prāṇinaścātha bhogāśca nāmarūpaṃ ca nāma ca // [194] //</l>\n</lg>\n\n<lg>\n<l>prāṇātipāto dhīpūrvamabhrāntyā paramāraṇam /</l>\n<l>atyaktānyadhanādānamadattādānamucyate // [195] //</l>\n</lg>\n\n<lg>\n<l>parastrīgamanaṃ kāmamithyācāro vikalpavān /</l>\n<l>arthajñāyānyathāvādo drohabuddhyā mṛṣāvacaḥ // [196] //</l>\n</lg>\n\n<lg>\n<l>dṛṣṭyā śrutyādibhiścākṣairmaṇa(na)sā yacca gṛhyate /</l>\n<l>dṛṣṭaṃ śrutaṃ mataṃ jñātamityuktaṃ tadyathākramam // [197] //</l>\n</lg>\n\n<lg>\n<l>paiśunyaṃ bhedakṛdvākyaṃ pāruṣyaṃ tu yadapriyam /</l>\n<l>kliṣṭaṃ saṃbhinnalāpitvamanye gītakathādivat // [198] //</l>\n</lg>\n\n<lg>\n<l>parasvāsatspṛhābhidhyā vyāpā[daḥ] sattvagocaraḥ /</l>\n<l>vidveṣānānantadṛṣṭistu mithyādṛṣṭi [rahetukā] // [199] //</l>\n</lg>\n\n<lg>\n<l>cetanā na kriyāmārgastaistu sattā pravartate /</l>\n<l>yugapadyāva[daṣṭā] bhiraśubhaiścetanaiḥ saha // [200] //</l>\n</lg>\n\n<lg>\n<l>[śubhaistu] daśabhiryāvatsārvaṃ(rdhaṃ) naikāṣṭapañcabhiḥ /</l>\n<l>vilāpadveṣapāruṣyāṇyu(ṇi)ṣa (sa)nti narake dvidhā // [201] //</l>\n</lg>\n\n<lg>\n<l>tadvadeva matābhidhyā mithyādṛṣṭistathaiva ca /</l>\n<l>abhidhyāditrayaṃ tadvatkurau pralapanaṃ dvidhā // [202] //</l>\n</lg>\n\n<lg>\n<l>aśubhāstu daśānyatra sarvatra kuśalāstrayaḥ /</l>\n<l>ārūpyāryāsaṃjñināṃ ca rūpiṇaḥ sapta lābhataḥ // [203] //</l>\n</lg>\n\n<lg>\n<l>kurūnsanarakānhitvā sarvatrānyatra te dvidhā /</l>\n<l>sarve vipākaniṣyandādhipatyaphaladā daśa // [204] //</l>\n</lg>\n\n<lg>\n<l>duḥkhopasaṃhṛterduḥkhamalpāyuṣṭvantu māraṇāt /</l>\n<l>tejonāśātkṛśaujastvamidaṃ tattrividhaṃ phalam // [205] //</l>\n</lg>\n\n<lg>\n<l>ānantaryapathe karma phalavatpañcabhiḥ phalaiḥ /</l>\n<l>caturbhistvamalenāryaṃ tadvadanyacchabhāśubham // [206] //</l>\n</lg>\n\n<lg>\n<l>tato 'nyannirmalaṃ jñeyaṃ tribhiravyākṛtaṃ tathā /</l>\n<l>phalaṃ śubhasya catvāri dvetrīṇi ca śubhādayaḥ // [207] //</l>\n</lg>\n\n<lg>\n<l>śubhādyāstvaśubhasya dve trīṇi catvāri ca kramāt /</l>\n<l>avyākṛtasya te tu dve trīṇi trīṇi śubhādayaḥ // [208] //</l>\n</lg>\n\n<lg>\n<l>sarve catvāryatītasya madhyamasya ca bhāvinaḥ /</l>\n<l>madhyamā dve svakasyaiva trīṇyanāgāmijanmanaḥ // [209] //</l>\n</lg>\n\n<lg>\n<l>catvāryekabhuvo dve vā trīṇi cāparabhūmikāḥ /</l>\n<l>śaikṣādyāstrīṇi śaikṣasya ta evāśaikṣakarmaṇaḥ // [210] //</l>\n</lg>\n\n<lg>\n<l>ekaṃ trīṇi dvayaṃ caiva śaikṣādyāḥ paścimasya tu /</l>\n<l>dve dve pañca yathāsaṃkhyaṃ dṛggheyasya tu karmaṇaḥ // [211] //</l>\n</lg>\n\n<lg>\n<l>trīṇi catvāri caikaṃ ca dṛṣṭiheyādayaḥ smṛtāḥ /</l>\n<l>te tvabhyāsapraheyasya dve catvāri tridhā matāḥ // [212] //</l>\n</lg>\n\n<lg>\n<l>kramādekadvicatvāri te tvaheyasya karmaṇaḥ /</l>\n<l>ekenākṣipyate[janma] bhūribhiḥ paripūryate // [213] //</l>\n</lg>\n\n<lg>\n<l>kuśalaṃ vāthavā pāpaṃ yadatītaṃ dadatphalam /</l>\n<l>svaṃ kāyavāṅmanaskarma sā karmasvakatā matā // [214] //</l>\n</lg>\n\n<lg>\n<l>saṃvṛtyā skandhasantāne tatkriyāphaladarśaṇā(nā)t /</l>\n<l>karttṛtā bhoktṛtā coktā niṣiddhā śāśvatasya tu // [215] //</l>\n</lg>\n\n<lg>\n<l>syātkarmasvakatā nāsti tasya ceti catuṣkikā /</l>\n<l>prathamā tatphalasthasya vihāṇā(nā)ttasya karmaṇaḥ // [216] //</l>\n</lg>\n\n<lg>\n<l>dvitīyā tatphalasthasya karmaṇā tena cānvayāt /</l>\n<l>tṛtīyobhayayuktasya caturthyanubhayasya tu // [217] //</l>\n</lg>\n\n<lg>\n<l>syātkarmasvakatā nāpi tatphalaṃ vedayiṣyati /</l>\n<l>tatphalāvasthitasyādyā jñeyā taccarame phale // [218] //</l>\n</lg>\n\n<lg>\n<l>dvitīyā dhruvapākasya tadvipākānavasthite /</l>\n<l>tṛtīyā dvayasadbhāvā caturthī tūbhayaṃ vinā // [219] //</l>\n</lg>\n\n<lg>\n<l>syātkarmaṇānvitaścaiva no ca tatphalavedanam /</l>\n<l>ādyā dattavipākena niruddhānāgatādinā // [220] //</l>\n</lg>\n\n<lg>\n<l>dvitīyā tu vihīṇe(ne)na dhruvapākena karmaṇā /</l>\n<l>tṛtīyā dvayamuktasya caturthī tu dvayādṛte // [221] //</l>\n</lg>\n\n<lg>\n<l>ayuktavihitaṃ karma kleśopakleśadūṣitam /</l>\n<l>śikṣāliṅgādyapetaṃ ca kecidāhurvipaścitaḥ // [222] //</l>\n</lg>\n\n<p>abhidharmadīpe vibhāṣāprabhāyāṃ vṛttau caturthasyādhyāyasya tṛtīyaḥ pādaḥ //</p>\n\n<p>caturthādhyāye caturthapādaḥ /</p>\n\n<lg>\n<l>bodhisattvaḥ kuto yāvadavivartyamanā yataḥ /</l>\n<l>baghnāti bodhisannāhamaṅgīkṛtvā jagaddhitam // [223] //</l>\n</lg>\n\n<lg>\n<l>yadā lākṣaṇikaṃ karma prakarotyanapāyagaḥ /</l>\n<l>mahākulaḥ samagrākṣaḥ svaparṣatsaṃgrahe rataḥ // [224] //</l>\n</lg>\n\n<lg>\n<l>pumāñjātismaro vāgmī prajñāvīryakriyānvitaḥ /</l>\n<l>tadā devamanuṣyāṇāmabhivyaktiṃ nigacchati // [225] //</l>\n</lg>\n\n<lg>\n<l>sa hi tribhirasaṃkhyeyairdharmakāyaguṇārṇavam /</l>\n<l>pracinoti tadādhāraṃ kāyaṃ kalpaśatena tu // [226] //</l>\n</lg>\n\n<lg>\n<l>dvātriṃśallakṣaṇopetamaśītivyañja nojjvalam /</l>\n<l>dviṣatāmapi yaṃ dṛṣṭvā manaḥ sadyaḥ prasīdati // [227] //</l>\n</lg>\n\n<lg>\n<l>yugāntavāyuṇā(nā) meruḥ vahniṇā(nā) varuṇālayaḥ /</l>\n<l>vajreṇa dhvasyate vajramavikāri tu tanmanaḥ // [228] //</l>\n</lg>\n\n<lg>\n<l>kāmāptaṃ ṣaṣṭhajaṃ tredhā kṛpāśraddhāparamparam /</l>\n<l>buddhotpāde naraḥ strī vā tadādyaṃ cittamaśnute // [229] //</l>\n</lg>\n\n<lg>\n<l>sarvebhyaḥ sarvadā sarvaṃ vadato dānapūraṇam /</l>\n<l>maraṇe 'pi damātyāgaḥ śīlasyotkṛṣṭirucyate // [230] //</l>\n</lg>\n\n<lg>\n<l>vīryasya tiṣyasaṃstutyā dhiyo vajropamātparam /</l>\n<l>`sarvāsāṃ tu kṣayajñāne paripūrirvidhīyate' // [231] //</l>\n</lg>\n\n<lg>\n<l>tripuṇyakṛtivastvādyāstallābhopāyadeśanāḥ /</l>\n<l>tathā caturadhiṣṭhānaṃ saptasaddharmaśāsanam // [232] //</l>\n</lg>\n\n<lg>\n<l>saptayogāstrayaḥskandhā striśikṣādyāśca deśitāḥ /</l>\n<l>tathā pāramitāścāpi catasro vinayoditāḥ // [233] //</l>\n</lg>\n\n<lg>\n<l>bodhipakṣyāśca kaṇṭhoktāḥ saptatriṃśatsvayaṃbhuvā /</l>\n<l>hetavaḥ sarvabodhināṃ trividhā mṛdutādibhiḥ // [234] //</l>\n</lg>\n\n<lg>\n<l>tasmānna bodhimārgo 'nyaḥ sūtrādipiṭakatrayāt /</l>\n<l>ato 'vyamiha yo brūyātsa bhavenmārabhāṣitaḥ // [235] //</l>\n</lg>\n\n<lg>\n<l>kalpānāṃ mahatāmetadasaṃkhyeyatrayaṃ matam /</l>\n<l>sthānāntaramasaṃkhyākhyamadaḥsaṃkhyopari sthitam // [236] //</l>\n</lg>\n\n<lg>\n<l>apakarṣe jinotpattiryāvacchatasamāyuṣaḥ /</l>\n<l>dvayoḥ pratyekabuddhānāmutkarṣe cakravarti ṇā(nā)m // [237] //</l>\n</lg>\n\n<lg>\n<l>nādho 'śītisahastrāsau (yo) statsamutpattiriṣyate /</l>\n<l>te hemarūpyatāmrāyaścakrāḥ puṇyaprabhāvataḥ // [238] //</l>\n</lg>\n\n<lg>\n<l>tulye 'pi sādhanopāye tadbhedo 'kṣādibhedataḥ /</l>\n<l>bhavamokṣārthinormātroḥ pradānaphalabhedavat // [239] //</l>\n</lg>\n\n<lg>\n<l>karuṇābhāvanodrekātsvasaṃviccittayostathā /</l>\n<l>parasaṃvidgurostadvattadviśeṣo vidhīyate // [240] //</l>\n</lg>\n\n<lg>\n<l>hetutattvaphalodbhūtaṃ mahattvaṃ śāsitustridhā /</l>\n<l>vimuktāvapi tulyāyāṃ trayāṇāṃ bodhi lambhanāt // [241] //</l>\n</lg>\n\n<lg>\n<l>buddhasya saṃmukhīnasya bauddhamākṣipyate vapuḥ /</l>\n<l>saikapuṇyaśatodbhūtamekaikaṃ lakṣaṇaṃ muneḥ // [242] //</l>\n</lg>\n\n<lg>\n<l>yathākarmapathāstadvatpuṇyāditrayamiṣyate /</l>\n<l>dānaṃ hi dīyate yena svaparārthādyapekṣayā // [243] //</l>\n</lg>\n\n<lg>\n<l>kāyādikarma tattattvamavijñaptiḥ kvacitpunaḥ /</l>\n<l>prādhānyānmuninā proktaṃ mahābhogaphalaṃ hi tat // [244] //</l>\n</lg>\n\n<lg>\n<l>svānyobhayārthasiddhyarthaṃ dānaṃ dadati kecana /</l>\n<l>sādhuvṛttyanuvṛtyarthaṃ nobhayārthāya cāpare // [245] //</l>\n</lg>\n\n<lg>\n<l>dātṛvastvādivaiśiṣṭyāttatphalātiśayaḥ smṛtaḥ /</l>\n<l>śraddhādibhirguṇairdātā datte 'taḥ satkriyādibhiḥ // [246] //</l>\n</lg>\n\n<lg>\n<l>satkārādiguṇopetaṃ phalaṃ tasmādavāpnute /</l>\n<l>vastu varṇādisaṃpannaṃ saurūpyādi phalapradam // [247] //</l>\n</lg>\n\n<lg>\n<l>guṇaduḥkhopakārākhyarṃdharmaiḥ kṣetraṃ viśiṣyate /</l>\n<l>āśayādi mṛdutvādermṛdutvādīni karmaṇaḥ // [248] //</l>\n</lg>\n\n<lg>\n<l>dharmadātre 'pi bālāya pitre mātre 'tha rogiṇe /</l>\n<l>ameyaṃ bodhisattvāya dānamanyabhavāya ca // [249] //</l>\n</lg>\n\n<lg>\n<l>bodhisattvasya yaddānna(na)manyasyāpi yadaṣṭamam /</l>\n<l>vipaścidbhistadākhyātaṃ śreṣṭhaṃ yaccārhato 'rhate // [250] //</l>\n</lg>\n\n<lg>\n<l>saṃpradhārya yadākṣiptaṃ pūraṇādidṛḍhīkṛtam /</l>\n<l>vigatapratipakṣaṃ ca tatkarmopacitaṃ matam // [251] //</l>\n</lg>\n\n<lg>\n<l>svasmāttyāgaguṇāpekṣāścaittāścaityārcatādiṣu /</l>\n<l>vinā pratigṛhītrāpi phalaṃ maitrīvihāravat // [252] //</l>\n</lg>\n\n<lg>\n<l>dharmadānasvabhāvo vāktattvanāmādigocaraḥ /</l>\n<l>avyākṛtasvabhāvatvānna nāmādyannadānavat // [253] //</l>\n</lg>\n\n<lg>\n<l>śīlaṃ śubhamayaṃ rūpaṃ vyākhyātaṃ tatprabhedataḥ /</l>\n<l>śāstre tu tappradhā natvātproktaṃ svargopapattaye // [254] //</l>\n</lg>\n\n<lg>\n<l>dauḥśīlyāśubhamūlādyairdoṣairyanna vidūṣitam /</l>\n<l>tadvipakṣaśamāṅgaṃ ca yattacchaddhamihocyate // [255] //</l>\n</lg>\n\n<lg>\n<l>puṇyaṃ samāhitaṃ tvatra bhāvanā cittabhāvanāt /</l>\n<l>pradhānyādapavargāya taduktaṃ sarvadarśinā // [256] //</l>\n</lg>\n\n<lg>\n<l>puṇyanirvāṇabhāgīyaṃ nirvedhānuguṇaṃ tathā /</l>\n<l>śāsane 'sminsamāsena śubhamūlaṃ tridheṣyate // [257] //</l>\n</lg>\n\n<lg>\n<l>lipimudrātha gaṇanā kāyavākkarmalakṣaṇā /</l>\n<l>saṃkhyā khalvapi vijñeyā manaskarmasvabhāvikā // [258] //</l>\n</lg>\n\n<p>abhidharmadīpe vibhāṣāprabhāyāṃ vṛttau caturthādhyāyassamāptaḥ //</p>\n\n</div>\n<div>\n\n<p>pañcamo 'dhyāyaḥ / prathamaḥ pādaḥ</p>\n\n<lg>\n<l>akāryapravaṇo loko duḥkhabhāgī ca yadvaśāt /</l>\n<l>rāgādīn bhavasaṃbandhānkleśānvakṣyāmi tānaham // [259] //</l>\n</lg>\n\n<lg>\n<l>svaśaktijakriyodbhūtairviśeṣaiste tu nāmabhiḥ /</l>\n<l>āttasāmānyasaṃjñākāścodyante 'nuśayādibhi[:] // [260] //</l>\n</lg>\n\n<lg>\n<l>rāgapratighasaṃmohamānakāṅkṣākudṛṣṭayaḥ /</l>\n<l>ṣaḍete 'nuśayāḥ proktāḥ śreyodvāravibandhinaḥ // [261] //</l>\n</lg>\n\n<lg>\n<l>rāgadvedhāt matāḥ sapta dṛṣṭibhedāddaśa smṛtāḥ /</l>\n<l>bhūyo 'ṣṭānavatirjñeyā dhātvākārādibhedataḥ // [262] //</l>\n</lg>\n\n<lg>\n<l>kāmarāgo bhavākhyaśca dvidhāḥ rāgaḥ prabhidyate /</l>\n<l>prāyo bahiṣpravṛttatvādantarvattyādibhedataḥ // [263] //</l>\n</lg>\n\n<lg>\n<l>satkāyāntadvayagrāhau mithyādarśaṇa(na)meva ca /</l>\n<l>dṛṣṭiśīlavratāmarśāvityetāḥ pañca dṛṣṭayaḥ // [264] //</l>\n</lg>\n\n<lg>\n<l>daśeha duḥkhadṛggheyāḥ sapta hetvīkṣaṇakṣayāḥ /</l>\n<l>saptāpavargadṛggheyāḥ aṣṭau mārgekṣaṇakṣayāḥ // [265] //</l>\n</lg>\n\n<lg>\n<l>dṛṣṭiheyāvalambitvātsadākāraparigrahāt /</l>\n<l>rāgādayastu catvāro jñeyā mārgadvayakṣayāḥ // [266] //</l>\n</lg>\n\n<lg>\n<l>pratikalpavaśotpatterdṛṣṭikāṅkṣetu dṛkkṣaye /</l>\n<l>rūpepyevaṃ tathārūpye pratighānuśayādṛte // [267] //</l>\n</lg>\n\n<lg>\n<l>bhavāgre kṣāntiheyā ye dṛggheyā eva te matāḥ /</l>\n<l>jñānavadhyāstu ye tasminnabhyāsenaiva tatkṣayaḥ // [268] //</l>\n</lg>\n\n<lg>\n<l>ahaṃ mameti yā dṛṣṭirasau satkāyadṛk smṛtā /</l>\n<l>taducchedadhruvagrāhau yau sāntargrāhadṛṅmatā // [269] //</l>\n</lg>\n\n<lg>\n<l>phalahetvapavādo yaḥ sā mithyādṛṣṭirucyate /</l>\n<l>jñeyo dṛṣṭiparāmarśaḥ hīnavastūttamagrahaḥ // [270] //</l>\n</lg>\n\n<lg>\n<l>ahetāvapathe caiva taddhi śīlavratāvhayaḥ /</l>\n<l>duḥkhabhrāntyapathādānāttaduṣṭyutsārya eva saṃ // [271] //</l>\n</lg>\n\n<lg>\n<l>satkāyadṛṣṭyavacchedo dharmamātrekṣaṇādyataḥ /</l>\n<l>duḥkhābhisamaye tacca taddṛggheyaiva so 'pyataḥ // [272] //</l>\n</lg>\n\n<lg>\n<l>dvayaṃ dṛṣṭiparāmārśādekaḥ satkāyadṛṣṭitaḥ /</l>\n<l>antargrāhārdhamanyastu viparyāsaḥ prakalpyate // [273] //</l>\n</lg>\n\n<lg>\n<l>nitīraṇasamāropaviparītapravṛttitaḥ /</l>\n<l>viparyāsoktireṣveva dṛgvaṣā(śāt) cittasaṃjñayoḥ // [274] //</l>\n</lg>\n\n<lg>\n<l>sapta mānavidhāstribhyo nava mānavidhāstridhā /</l>\n<l>tridhātyunnamanādibhyaḥ svotkarṣādyasti nāstitā // [275] //</l>\n</lg>\n\n<lg>\n<l>va dhādiparyavasthānaṃ kaukṛtyamaśubhaṃ vidhāḥ /</l>\n<l>vibhavecchā ca nāryasya jāyante hetvabhāvataḥ // [276] //</l>\n</lg>\n\n<lg>\n<l>duḥkhātsamudayāccaiva sarvagānāṃ vyavasthitiḥ /</l>\n<l>taddṛṣṭiheyajātināṃ sarvāsāṃ dvipadasthiteḥ // [277] //</l>\n</lg>\n\n<lg>\n<l>kāṅkṣā pañca dṛśo 'vidyā tadvyāmiśrātha kevalāḥ /</l>\n<l>sapta sarvatragā duḥkhaddhenorebhyaścatuṣṭayam // [278] //</l>\n</lg>\n\n<lg>\n<l>dravyato daśa caikaśca nāmnā sapta tu te matāḥ /</l>\n<l>rāgapratighamānāstu paricchedapravartiṇaḥ (naḥ) // [279] //</l>\n</lg>\n\n<lg>\n<l>prakārāntaravartitvātsakṛtsarvasvabhūgatiḥ /</l>\n<l>dhātvantarāvalambitvātpūrvoktā eva sarvagāḥ // [280] //</l>\n</lg>\n\n<lg>\n<l>navordhvadhātukāsteṣāmādyā dṛṣṭidvayādṛte /</l>\n<l>teṣāṃ sahabhuvo dharmāḥ prāptivarjyāśca sarvagāḥ // [281] //</l>\n</lg>\n\n<lg>\n<l>kāṅkṣāmithyādṛgābhyāṃ ca miśrāvidyātha kevalā /</l>\n<l>nirodhamārgadṛggheyāḥ ṣaḍete nirmalekṣiṇaḥ // [282] //</l>\n</lg>\n\n<lg>\n<l>svabhūmereva nirvāṇaṃ mārgastha (rgaḥ ṣa)nna(ṇṇa)vabhūmikaḥ /</l>\n<l>taddṛśyaviśa(ṣa)yo 'nyo 'nyo hetutvāddhetubhāvataḥ // [283] //</l>\n</lg>\n\n<lg>\n<l>na rāgaḥ śaktyahetutvānna dveṣo[ ']naparādhataḥ /</l>\n<l>namāno 'tipraśāntatvānna bhāvatvād dṛśo 'parāḥ // [284] //</l>\n</lg>\n\n<lg>\n<l>sarvago 'nuśayaḥ kṛtsnāmanuśete svadhātugaḥ /</l>\n<l>svāmālambanato bhūmiṃ svanikāyaṃ tvasarvagaḥ // [285] //</l>\n</lg>\n\n<lg>\n<l>asvīkārādvipakṣatvānnordhvabhūmārgagocaraḥ /</l>\n<l>saṃprayogini(ṇi) tu svasminnahīne saṃprayogataḥ // [286] //</l>\n</lg>\n\n<lg>\n<l>dhātrīvastramalanyāyaiḥ khacarāmbucarakramaiḥ /</l>\n<l>ete 'nuśerate yasmāttasmādanuśayāḥ smṛtāḥ // [287] //</l>\n</lg>\n\n<lg>\n<l>svairiṣṭādibhinā (rā)kāraiḥ paramāṇukṣaṇeṣvapi /</l>\n<l>yato 'nuśerate caiti(te) tataścānuśayā matāḥ // [288] //</l>\n</lg>\n\n<p>abhidharmadīpe vibhāṣāprabhāyāṃ vṛttau pañcamasyādhyāyasya prathamaḥ pādaḥ //</p>\n\n<p>pañcamādhyāye dvitīyapādaḥ /</p>\n\n<lg>\n<l>ādyaṃ dṛṣṭidvayaṃ kāme nivṛtāvyākṛtaṃ matam /</l>\n<l>dhātudvaye tu sarve 'pi nivṛtāvyākṛtā malāḥ // [289] //</l>\n</lg>\n\n<lg>\n<l>kāmeṣvakuśalāḥ śeṣāḥ rāgadveṣatamāṃsyataḥ /</l>\n<l>trīṇyevāśubhamūlāni pañcakāraṇayogataḥ // [290] //</l>\n</lg>\n\n<lg>\n<l>avyākṛtadvayasyāpi trīṇi mūlāni tatsamāḥ /</l>\n<l>avidyā dhīśca tṛṣṇā ca na kāṅkṣāmānadṛṣṭayaḥ // [291] //</l>\n</lg>\n\n<lg>\n<l>calatvādūrdhvavṛttitvādavyāpitvādyathākramam /</l>\n<l>sūtrasyārthāparijñānādaheturdhyāyivodanāt // [292] //</l>\n</lg>\n\n<lg>\n<l>praśnavyākaraṇānyākhyaccatvāri vadatāṃ varaḥ /</l>\n<l>śiṣyānāṃ(ṇāṃ) vādaśikṣārtha sthitīnāṃ ca catuṣṭayīm // [293] //</l>\n</lg>\n\n<lg>\n<l>ekāṃśākhyaṃ vibhajyākhyaṃ pṛcchākhyaṃ sthāpyameva ca /</l>\n<l>maraṇaprasavotkarṣajīvadravyānyatādivat // [294] //</l>\n</lg>\n\n<lg>\n<l>sthānavāditvasaṃjñaikā parikalpāvhayā parā /</l>\n<l>anyā pratipadākhyānyā jñānavāditvasaṃjñitā // [295] //</l>\n</lg>\n\n<lg>\n<l>mānapratighasaṃrāgairvartamāno 'jjhitakriyaiḥ /</l>\n<l>jātā yatrāprahīṇāśca saṃyuktastatra vastuni // [296] //</l>\n</lg>\n\n<lg>\n<l>ajātairmāṇa(na)sairetaiḥ sarvatrānyaiḥ svakādhvikaiḥ /</l>\n<l>sarvatrājaistathā śeṣaiḥ saṃyuktā skandhasantatiḥ // [297] //</l>\n</lg>\n\n<lg>\n<l>dvayamevātra niṣpannaṃ tṛtīyaṃ tūpacārataḥ /</l>\n<l>sadasaddhetuno(tā) yasmānmadhyasthaiśca parigrahāt // [298] //</l>\n</lg>\n\n<lg>\n<l>sarvamasti pradeśo 'sti sarvaṃ nāstīti cāparaḥ /</l>\n<l>avyākṛtāstivādīti catvāro vādinaḥ smṛtāḥ // [299] //</l>\n</lg>\n\n<lg>\n<l>ebhyo yaḥ prathamo vādī bhajate sādhutāmalau /</l>\n<l>tarkābhimāninastvanye yuktyāgamabahiṣkṛtāḥ // [300] //</l>\n</lg>\n\n<lg>\n<l>icchatyadhvatrayaṃ yasmā[t] kṛtyataśca dhruvatrayam /</l>\n<l>sarvāstivāda ityuktastasmādādyaścaturvidhaḥ // [301] //</l>\n</lg>\n\n<lg>\n<l>bhā[vāṅkā]nyathikākhyau dvāva[va]sthānyathiko paraḥ /</l>\n<l>anyathānyathikaścānyaḥ tṛtīyo yuktivādyataḥ // [302] //</l>\n</lg>\n\n<lg>\n<l>kāritreṇādhvanāmepa vyavasthāmabhivāñchati /</l>\n<l>tatkurvanvartamāno 'dhvā kṛte 'tīto 'kṛte paraḥ // [303] //</l>\n</lg>\n\n<lg>\n<l>buddhyā yasyekṣyate cinhaṃ tatsaṃjñeyaṃ caturvidham /</l>\n<l>paramārthena saṃvṛttyā dvayenāpekṣayāpi ca // [304] //</l>\n</lg>\n\n<lg>\n<l>sadatītāsamutpannaṃ buddhoktervartamānavat /</l>\n<l>dhīnāmagocaratvacca tatsattvaṃ vartamānabat // [305] //</l>\n</lg>\n\n<lg>\n<l>nāsadālambanā buddhirāgamādupapattitaḥ /</l>\n<l>anyāpekṣye 'tha saṃbandhapratiṣedho 'śvaśṛṅgayoḥ // [306] //</l>\n</lg>\n\n<lg>\n<l>rūpādau vastuni kṣīṇe satyevotpadyate matiḥ /</l>\n<l>sā jñānasyāsanākārā śāstustathānyacittavat // [307] //</l>\n</lg>\n\n<lg>\n<l>harṣotpādabhayodvegasmṛtyutpatya(ttya)ṅgabhāvataḥ /</l>\n<l>sāṅgasya śaktyabhivyakteḥ sadīpaghaṭarūpavat // [308] //</l>\n</lg>\n\n<lg>\n<l>janīhākartu sādhvatvātpañcabhāvavikāravat /</l>\n<l>sataḥ kṛ(kri)yāṅgatādṛṣṭervikārya prāpyakarmavat // [309] //</l>\n</lg>\n\n<p>dvitīyaṃ janma jātasya vastuno nopapadyate //</p>\n\n<l>mukhyasattā guṇābhāvādgaunī(ṇī)sattā na vidyate // [310] //</l>\n\n<p>sādharmye sati tadvṛttervyāhāraṃ madhuroktivat /\n<l>āviṣṭaliṅgamukhyasya janmeṣṭaṃ dārakādivat / [311] //</l></p>\n\n<lg>\n<l>syātkhapuṣpaiḥ khamutphullaṃ syāñjaṭālaśca darduraḥ /</l>\n<l>svabhāvo yadi bhāvanāṃ prāgabhūtvā samudbhavet // [312] //</l>\n</lg>\n\n<lg>\n<l>sthitiśaktiparityaktāndharmānnāśānvitodayān /</l>\n<l>vada somya kathaṃ yāti pratītyā vastu vastutām // [313] //</l>\n</lg>\n\n<lg>\n<l>loke dṛṣṭaḥ satoreva parasparamanugrahaḥ /</l>\n<l>tadvadevopaghāto 'pi nāśvaśṛṅgāhivā(pā)dayoḥ // [314] //</l>\n</lg>\n\n<lg>\n<l>yatpratītyasamutpannaṃ tatsvabhāvānna vidyate /</l>\n<l>na vidyate svabhāvādyadvidyate tattato 'nyathā // [315] //</l>\n</lg>\n\n<lg>\n<l>prakurvanti daśāmātraṃ hetavo vastunaḥ sataḥ /</l>\n<l>rājatvaṃ rājaputrasya sātmakasyaiva mantriṇaḥ // [316] //</l>\n</lg>\n\n<lg>\n<l>dharmāṇāṃ sati sāmagrye sāmarthyamupajāyate /</l>\n<l>citānāṃ paramānū(ṇū) nāṃ yadvadātmopalambhane // [317] //</l>\n</lg>\n\n<lg>\n<l>karmātītamasadyasya phalaṃ bhāvi karotyasat /</l>\n<l>vyaktaṃ vandhyāsutastasya jāyate vyantarātmajāt // [318] //</l>\n</lg>\n\n<lg>\n<l>nāmasallakṣaṇābhāvād dravyasatyāṅkasiddhitaḥ /</l>\n<l>anāgatābhyatītasya nāsti prajñaptisatyatā // [319] //</l>\n</lg>\n\n<lg>\n<l>ko vighnaḥ aṅgavaikalyam na tatsarvāstitā sadā /</l>\n<l>tatkathaṃ śrūyatāṃ sadbhyaḥ durbodhā khalu dharmatā // [320] //</l>\n</lg>\n\n<lg>\n<l>vartamānādhvasaṃpātāt sāmagryāṅgaparigrahāt /</l>\n<l>labdhaśakteḥ phalākṣepaḥ kāritramabhidhīyate // [321] //</l>\n</lg>\n\n<lg>\n<l>na vartamānatā rūpamatītājāna(ta)tā na ca /</l>\n<l>yato 'to nādhvasaṃcārād rūpātmānyathateṣyate // [322] //</l>\n</lg>\n\n<lg>\n<l>avasthā jāyate kācidvidyamānasya vastunaḥ /</l>\n<l>tathā śaktistathā velā tathā sattā tathā kriyā // [323] //</l>\n</lg>\n\n<lg>\n<l>parikalpairjagadvyāptaṃ mūrkhacittānurañjibhiḥ /</l>\n<l>yastu dvidvanmanogrāhī parikalpaḥ sa durlabhaḥ // [324] //</l>\n</lg>\n\n<lg>\n<l>anyasarvatragairbaddhaḥ prahīṇe duḥkhadṛkkṣaye /</l>\n<l>prahīṇe prākprakāre 'pi śeṣaistadavalambibhiḥ // [325] //</l>\n</lg>\n\n<lg>\n<l>ṣoḍāṣa(śa) vijñeyāḥ pratyekaṃ tribhavātmakāḥ /</l>\n<l>dharmāḥ pañcadhā nirmalāścaiva vijñānāni tathaiva ca // [326] //</l>\n</lg>\n\n<lg>\n<l>dhātvāyatanasatyeṣu prakāreṣu ca lakṣayet /</l>\n<l>dharmasaṃgrahavijñānajñānānuśayacoditaḥ // [327] //</l>\n</lg>\n\n<lg>\n<l>saduḥkhahetudṛggheyāḥ kāmāptā bhāvanākṣayāḥ /</l>\n<l>svakatrayaikarūpāptivirajāścittagocarāḥ // [328] //</l>\n</lg>\n\n<lg>\n<l>atmīyādhastrayaikordhvanirmalānāṃ tu rūpajāḥ /</l>\n<l>ārūpyāptāstridhātvāptatrikanirmalagocarāḥ // [329] //</l>\n</lg>\n\n<lg>\n<l>sarve svādhikavijñeyāḥ samaniryāṇadṛkkṣayāḥ /</l>\n<l>nikleśāstribhavāptāntyatrayanirmalagocarāḥ // [330] //</l>\n</lg>\n\n<lg>\n<l>kāmāpta(ptaṃ) pañcaviṣayo rūpāptaṃ tvaṣṭagocaraḥ /</l>\n<l>ārupyāptaṃ daśānāṃ tu daśānāmeva cāmalam // [331] //</l>\n</lg>\n\n<lg>\n<l>kāmāptamūrdhvadharmārthe vijñāne svabhuvastrayaḥ /</l>\n<l>rūpāptā bhāvanāheyāḥ sarvagāścānuśerate // [332] //</l>\n</lg>\n\n<lg>\n<l>catvāraḥ parivṛtte sve rūpāptāḥ khalvapi trayaḥ /</l>\n<l>ārūpyāvacarāḥ sārdhaṃ sarvagairbhāvanākṣayāḥ // [333] //</l>\n</lg>\n\n<lg>\n<l>tadvadeva dvitīye 'pi pañcame 'pi tathaiva ca /</l>\n<l>sāsravālambanāḥ sve ca tṛtīye 'pyanuśerate // [334] //</l>\n</lg>\n\n<lg>\n<l>parivṛtte tu kāmāptāḥ saṃskṛtārthāvalambinaḥ /</l>\n<l>śeṣaṃ pūrvavadākhyeyam caturthe 'pi tṛtīyavat // [335] //</l>\n</lg>\n\n<lg>\n<l>parivṛtte tu kāmāptāścatvāro 'nyatra pūrvavat /</l>\n<l>rūpāpte prathame 'dhastāt trayaḥ sve khalvapi trayaḥ // [336] //</l>\n</lg>\n\n<p>ārūpyāḥ sarvagāḥ sārdhaṃ bhāvanāpathasaṃkṣayai[:]\n<l>parivṛtte trayo 'dhastāt catvāraśca svadhātutaḥ // [337] //</l></p>\n\n<lg>\n<l>ārūpyāptāśca catvāro ṇi(ni)kāyā anuśerate /</l>\n<l>tadvadeva dvitīye 'pi pañcame 'pi tathaiva ca // [338] //</l>\n</lg>\n\n<lg>\n<l>sāsravālambanāḥ sve ca tṛtīye 'pyanu[śera]te /</l>\n<l>parivṛte tu rūpāptāḥ saṃskṛtārthāvalambinaḥ // [339] //</l>\n</lg>\n\n<lg>\n<l>anyattu pūrvavajjñeyaṃ caturthe 'pi tṛtīyavat /</l>\n<l>tṛtīyavatparāvṛtte ārūpyādye nibodhaye[t] // [340] //</l>\n</lg>\n\n<lg>\n<l>sve trayaḥ kāmadhātvāptā rūpāptāśca trayastrayaḥ /</l>\n<l>rūpāptavatparāvṛtte dvītīye pañcame tathā // [341] //</l>\n</lg>\n\n<lg>\n<l>tṛtīye khalvapi sve ca sāsravārthāvalambinaḥ /</l>\n<l>parāvṛtte svadhātvāptāḥ saṃskṛtārthāvalambinaḥ // [342] //</l>\n</lg>\n\n<lg>\n<l>anyattvādyavadākhyeyaṃ caturthe 'pi tṛtīyavat /</l>\n<l>ādyavattu parāvṛtte vijñāne nirdiśed budhaḥ // [343] //</l>\n</lg>\n\n<lg>\n<l>bhāvanāpathahātavyo nikāyaḥ sarvagaiḥ saha /</l>\n<l>anuśete dvidhātvāpto vyārūpyāścakṣurindriye // [344] //</l>\n</lg>\n\n<lg>\n<l>nikāyāḥ kāmarūpāptāścakṣurindriyagocare /</l>\n<l>duḥkhahetudṛgabhyāsaprahātavyāstrayastrayaḥ // [345] //</l>\n</lg>\n\n<lg>\n<l>ārūpyā bhāvanāheyāḥ sarvagāścānuśerate /</l>\n<l>parivṛtte tu catvāraḥ samadṛkkṣayavarjitāḥ // [346] //</l>\n</lg>\n\n<lg>\n<l>duḥkhendriye tu kāmāptaḥ svaireva saha sarvagaiḥ /</l>\n<l>tadgocare tu vijñāne nikāyā anuśerate // [347] //</l>\n</lg>\n\n<lg>\n<l>kāmāpannāstrayo rūpā[:] sarvagābhyāsasaṃkṣayāḥ /</l>\n<l>paravṛtte tu catvāraḥ kāmāptā anuśerate // [348] //</l>\n</lg>\n\n<lg>\n<l>trayo rūpabhavādantyādbhāvanāheyasarvagāḥ /</l>\n<l>sakalā dviṣparāvṛtteścatvāraścānuśerate // [349] //</l>\n</lg>\n\n<lg>\n<l>sukhendriye tadālambe citte tadgocare 'pi ca /</l>\n<l>kāmādyāptāḥ yathāyogaṃ sarvagāścānuśerate // [350] //</l>\n</lg>\n\n<lg>\n<l>tridhātusaṃgṛhītāstu sakalā manaindriye /</l>\n<l>tadālambini vijñāne sarvasaṃskṛtagocarāḥ // [351] //</l>\n</lg>\n\n<lg>\n<l>saṃskṛtālambanā eva parivṛtte 'nuśerate /</l>\n<l>viśeṣo dviḥparāvṛttau vidyate 'tra na kaścana // [352] //</l>\n</lg>\n\n<lg>\n<l>duḥkhaṃ darśanaheyādeścittāccittāni kāminaḥ /</l>\n<l>bhavatyanantaraṃ ṣaḍ vā tasyodardhvaṃ pañca pañca vā // [353] //</l>\n</lg>\n\n<lg>\n<l>rūpadhātūpapannasya cittāni tu vinirdiśet /</l>\n<l>ekaṃ vā pañca vā ṣaḍ vā sapta vā yadi vā daśa // [354] //</l>\n</lg>\n\n<lg>\n<l>ārūpyadhātujātasya cittānīmāni lakṣayet /</l>\n<l>svadhātukāni pañcaiva cyutikāle daśānyataḥ // [355] //</l>\n</lg>\n\n<lg>\n<l>sācivyādanuśāyitvāccittaṃ sānuśayaṃ matam /</l>\n<l>dvidhā vā kliṣṭamakliṣṭamekadhaivāpadiśyate // [356] //</l>\n</lg>\n\n<lg>\n<l>mohātsatkāyadṛktasyā antagrāhekṣaṇaṃ tataḥ /</l>\n<l>kāṅkṣāmithyekṣaṇaṃ tasyāḥ śīlāmarśastato dṛśaḥ // [357] //</l>\n</lg>\n\n<lg>\n<l>rāgaḥ su(sva)dṛśi mānaśva dveṣo 'nyatra pratāyate /</l>\n<l>jñeyaḥ pravṛttibāhulyādevameṣāmanukramaḥ // [358] //</l>\n</lg>\n\n<lg>\n<l>sadasanmitrayogāttu tadvṛttyaniyamo mataḥ /</l>\n<l>kleśa utpadyate kaścitsaṃpūrṇaiḥ kāraṇaistribhiḥ // [359] //</l>\n</lg>\n\n<p>abhidharmadīpe vibhāṣāprabhāyāṃ vṛttau pañcamasyādhyāyasya dvitīyaḥ pādaḥ //</p>\n\n<p>pañcamādhyāye tṛtīyapādaḥ /</p>\n\n<lg>\n<l>vyavidyāḥ sakalāḥ kleśāḥ kāme kāmāsravo mataḥ /</l>\n<l>styānauddhatye ca hitvordhvaṃ samānatvādbhavāstravaḥ // [360] //</l>\n</lg>\n\n<lg>\n<l>avidyā khyastu mūlatvādavidyā sārvadhātukī /</l>\n<l>tathaughayogā dṛgvarjja tatpṛthaktvantu pāṭavāt // [361] //</l>\n</lg>\n\n<lg>\n<l>sāvidyā dve upādāne yathākto(ktau) dve tu dṛṅmaye /</l>\n<l>catasro 'pyekamantyaikaṃ kumārgādisamāśrayāt // [362] //</l>\n</lg>\n\n<lg>\n<l>śeṣāstraidhātukāstvantye sātmabhāvapravṛttitaḥ /</l>\n<l>saṃyojanādibhiḥ śabdairdarśitāḥ pañcadhā punaḥ // [363] //</l>\n</lg>\n\n<lg>\n<l>nava saṃyojanānyasminnīrṣyāmātsaryameva ca /</l>\n<l>dravyāmarṣaṇasāmānyād dṛśaḥ saṃyojanadvayam // [364] //</l>\n</lg>\n\n<lg>\n<l>śeṣānya(ṇya)nuśayāḥ pañca pañcadhā pañcadhā punaḥ /</l>\n<l>jagādāvarabhāgīyamūrdhvabhāgīyameva ca // [365] //</l>\n</lg>\n\n<lg>\n<l>ādyantye dve dṛśau kāṃkṣā(kāṅkṣā)kāmacchando dvireva yaḥ /</l>\n<l>dvābhyāṃ kāmānatikrāntiḥ punarāṇa(na)yanaṃ tribhiḥ // [366] //</l>\n</lg>\n\n<lg>\n<l>dvyekadṛggheyakāryokterdṛṣṭiheyamukhagrahāt /</l>\n<l>sarvadṛggheyabhāktve 'pi trayametadudāhṛtam // [367] //</l>\n</lg>\n\n<lg>\n<l>sarvānarthanidānatvānmārgapratyarthibhāvataḥ /</l>\n<l>tathyohāvidhuratvācca trisaṃyojanadeśanā // [368] //</l>\n</lg>\n\n<lg>\n<l>dvau rūpārūpajau rāgau mānamohoddhavāstrayaḥ /</l>\n<l>trivedanānuśāyitvād dṛḍhatvādbandhanatrayam // [369] //</l>\n</lg>\n\n<lg>\n<l>dvipakṣagranthanād granthāścatvāraḥ samudāhṛtāḥ /</l>\n<l>abhidhyākhyāstathā dveṣaḥ parāmarśadvayaṃ tathā // [370] //</l>\n</lg>\n\n<lg>\n<l>upakleśāstu vijñeyāḥ saṃrambhādyā yathoditāḥ /</l>\n<l>sarve vā caitasāḥ kliṣṭāḥ saṃskāraskandhasaṃjñitāḥ // [371] //</l>\n</lg>\n\n<p>mūlakleśamalāstvanye ṣaḍupakleśasaṃjñitāḥ //</p>\n\n<l>śāṭhyopanāhapradāśamāyāmadaviheṭhanāḥ // [372] //</l>\n\n<lg>\n<l>mrarkṣyerṣyāhryanapatrāpyastyānamiddhoddhavakrudhaḥ /</l>\n<l>mātsarya kukṛtatvaṃ ca daśadhā paryavasthitiḥ // [373] //</l>\n</lg>\n\n<lg>\n<l>ebhyo 'nunananiṣyandā āhrīkyauddhatatādayaḥ /</l>\n<l>mrakṣānapatrapāstyānamiddhādya mohasaṃbhavāḥ // [374] //</l>\n</lg>\n\n<lg>\n<l>kaukṛtyaṃ vicikitsotthaṃ krodhādyā dveṣasambhavāḥ /</l>\n<l>pra[mā]dastambhamārdva (?)kṣya māyāśāṭhyavijṛmbhikāḥ // [375] //</l>\n</lg>\n\n<p>kāyaduṣṭhūlatādyāśca jñeyā vyāmiśrasambhavāḥ //</p>\n\n<l>pradāśo dṛkparāmarśaniṣyandaḥ śaṭhatā dṛśaḥ // [376] //</l>\n\n<lg>\n<l>saumanasyena rāgasya saṃprayogaḥ sukhena ca /</l>\n<l>dveṣasya daurmaṇa(na)syena duḥkhena ca nigadyate // [377] //</l>\n</lg>\n\n<lg>\n<l>sarvairmohasya vittibhyāṃ caitasībhyāmasaddṛśaḥ /</l>\n<l>kāṅkṣā ca daurmaṇa(na)syena śeṣāṇāṃ sumanastayā // [378] //</l>\n</lg>\n\n<lg>\n<l>upekṣayā tu sarveṣām kāmāptānāmayaṃ vidhiḥ /</l>\n<l>ito 'nyadhātujānāṃ tu pratibhūmyantaraṃ svakaiḥ // [379] //</l>\n</lg>\n\n<lg>\n<l>īrṣyāyā daurmaṇa(na)syeṇa(na) kaukṛtyasya tathā krudhaḥ /</l>\n<l>pradaṣṭeścopanaddheśca vihiṃsāyāstathaiva ca // [380] //</l>\n</lg>\n\n<lg>\n<l>mātsarya daurmaṇa(na)syena saumanasyena kasyacit /</l>\n<l>dvābhyāṃ māyā tathā śāṭhyaṃ mrakṣo middhaṃ tathaiva ca // [381] //</l>\n</lg>\n\n<lg>\n<l>madastu sumana[:]skandhasukhābhyāṃ saṃprayujyate /</l>\n<l>āhrīkyamanapatrāpya(pyaṃ) styānauddhatye ca pañcabhiḥ // [382] //</l>\n</lg>\n\n<l>āhrīkyamanapatrāpyaṃ styānamiddhaṃ tathoddhavaḥ // [383] //</l>\n\n<p>..........[abhidharmadīpe vibhāṣāprabhāyāṃ vṛttau pañcamādhyāyasya tṛtīyaḥ pādaḥ //</p>\n\n<p>] ..........[pañcamodhyāyaḥ samāptaḥ //]</p>\n\n<p>...</p>\n\n<p>[for 384-597 see alternative GRETIL version]</p>\n\n  </div>\n</body>\n\n"
}