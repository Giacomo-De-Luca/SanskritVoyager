{
  "title": "sa_āryadeva-catuḥśatikā",
  "body": "<body xmlns='http://www.tei-c.org/ns/1.0'>\n\n<p>Āryadevasya tannāmanopalabdhagranthabhāgāḥ</p>\n\n<p>Catuḥ śatikā (Cs)</p>\n\n<lg>\n<l>1.21. śatruvat yānti te kālā niyamena kṣaṇādayaḥ /</l>\n<l>sarvvathā tena te rāgaḥ śatrubhūteṣu teṣu mā // 21 //</l>\n</lg>\n\n<lg>\n<l>1.22. viprayogabhayādgehānna nirgacchami [durmmate] /</l>\n<l>[vivicya] nāma kartavyaṃ kuryyāddaṇḍena ko budhaḥ // 22 //</l>\n</lg>\n\n<lg>\n<l>2.7. śarīraṃ sucireṇāpi sukhasya svaṃ na jāyate /</l>\n<l>pareṇābhibhavo nāma svabhāvasya na yujyate // 32 //</l>\n</lg>\n\n<lg>\n<l>2.8. agrayāṇāṃ mānasaṃ duḥkhamitareṣāṃ śarīrajam /</l>\n<l>duḥkhadvayena lokoyamahanyahani hanyate // 33 //</l>\n</lg>\n\n<lg>\n<l>2.9. kalpanāyāḥ sukhaṃ vaśyaṃ vaśyādduḥkhasya kalpanā /</l>\n<l>atosti kiñcit sarvvatra na duḥkhādvalamantaram // 34 //</l>\n</lg>\n\n<lg>\n<l>2.10. kālo yathā yathā yāti duḥkhavṛddhistatha tathā /</l>\n<l>tasmāt kaḍevarasyāsya paravadṛśyate sukham // 35 //</l>\n</lg>\n\n<lg>\n<l>2.11. vyādhayo'nye ca dṛśyante yāvanto duḥkhahetavaḥ /</l>\n<l>tāvanto na tu dṛśyante narāṇāṃ sukhahetavaḥ // 36 //</l>\n</lg>\n\n<lg>\n<l>2.12. sukhasya varddhamānasya yathā dṛṣṭo viparyayaḥ /</l>\n<l>duḥkhasya varddhamānasya tathā nāsti viparyayaḥ // 37 //</l>\n</lg>\n\n<lg>\n<l>3.13. pratināsikayā tuṣṭiḥ syāddhīnāṅgasya kasyacit /</l>\n<l>rāgo'śucipratīkāre puṣpādāviṣyate tathā // 73 //</l>\n</lg>\n\n<lg>\n<l>3.24. śuci nāma ca tadyuktaṃ vairāgyaṃ yatra jāyate /</l>\n<l>na ca so'sti kvacidbhāvo niyayād rāgakāraṇam // 74 //</l>\n</lg>\n\n<lg>\n<l>3.25. anityamaśubhaṃ duḥkhamanātmeti catuṣṭayam /</l>\n<l>ekasminneva sarvāṇi sambharvānta samāsataḥ // 75 //</l>\n</lg>\n\n<lg>\n<l>4.1. ahaṃ mameti vā darpaḥ sataḥ kasya bhaved bhave /</l>\n<l>yasmāt sarvve'pi sāmānyā viṣayāḥ sarvva dehinām // 76 //</l>\n</lg>\n\n<lg>\n<l>4.2. gaṇadāsasya te darpaḥ ṣaḍbhāgena bhṛtasya kaḥ /</l>\n<l>jāyate'dhikṛte kāryyamāyattaṃ yatra tatra vā // 77 //</l>\n</lg>\n\n<lg>\n<l>4.14. ṛṣīṇāṃ ceṣṭitaṃ sarvva kurvīta na vicakṣaṇaḥ /</l>\n<l>hīnamadhyaviśiṣṭatvaṃ yasmātteṣvapi vidyate // 89 //</l>\n</lg>\n\n<lg>\n<l>4.15. putravat pālito lokaḥ purataḥ pārthivaiḥ śubhaiḥ /</l>\n<l>mṛgāraṇyīkṛtaḥ so'dya kalidharmasamāśritaiḥ // 90 //</l>\n</lg>\n\n<lg>\n<l>4.16. chidraprahāriṇaḥ pāpaṃ yadi rājño na vidyate /</l>\n<l>anyeṣāmapi caurāṇāṃ tat prāgeva na vidyate // 91 //</l>\n</lg>\n\n<lg>\n<l>4.17. sarvvasvasya parityāgo madyādiṣu na pūjitaḥ /</l>\n<l>ātmano'pi parityāgaḥ kiṃ manye pūjito raṇe // 92 //</l>\n</lg>\n\n<p>4.23. vipro'pi karmmanā śūdraḥ kena manye na jāyate // 98 //</p>\n\n<lg>\n<l>4.24. pāpasyaiśvaryyavadrājan saṃvibhāgo na vidyate /</l>\n<l>vidvānnāma parasyārthe kaḥ kuryyādāyatovadhaṃ // 99 //</l>\n</lg>\n\n<lg>\n<l>4.25. dṛṣṭvā samān viśiṣṭāṃśca parāṃśchaktisamanvitān /</l>\n<l>aiśvāryajanito mānaḥ satāṃ hṛdi na tiṣṭhati // 100 //</l>\n</lg>\n\n<lg>\n<l>5.1. na ceṣṭā kila buddhānāmasti kācidakāraṇā /</l>\n<l>niḥśvāso'pi hitāyaiva prāṇināṃ saṃpravarttatte // 101 //</l>\n</lg>\n\n  </body>\n\n"
}