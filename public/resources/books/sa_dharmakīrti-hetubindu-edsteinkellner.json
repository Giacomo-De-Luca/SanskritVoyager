{
  "title": "sa_dharmakīrti-hetubindu-edsteinkellner",
  "body": "<body xmlns='http://www.tei-c.org/ns/1.0'>\n<div>\n<p>Explanatory Remarks</p>\n\n<p>  A number of five figures at the left side indicates the location of the key word\nin the basic texts. In the case of the SV, the HB and the VN, the first three figures\nindicate the page number, and the last two indicate the line number (for example,\nSV16026=SV 160,26; HB02314=HB 23,14; VN06110=VN 61,10). In the case of the\nPV and the NB, the second figure indicates the chapter number and the last three\nfigures indicate the karika or sutra number (for example, PV02232=PV, the\nPramanasiddhi-chapter v.232; NB03015=NB, the Pararthanumana-chapter sutra 15.\nIn the case of the SP, the last two figures indicate the karika number (for example,\nSP00015=SP, v.15).</p>\n\n<p>3. In this database, sentences are artificially divided into word-units, although they\ninvolve a phonetic fusion or union in the basic texts. Further, compound words are\ndivided into their shortest constitutive elements (we use a hyphen to indicate that\nhyphenated elements originally form a compound word) with the following\nexceptions:</p>\n\n<p>3.1. The prefixes a-, dur-, nih- remain undivided, irrespective of attachment to\nwords or compound words.</p>\n\n<p>3.2. Suffixes making an adverb, for example -vat, -vasa, are divided. But suffixes\nmaking a possessive adjective, for example -vat, -mat, remain undivided, and terms\nsuch as a numeral+ -dha/-vidha/-prakara remain also undivided.</p>\n\n<p>3.3. Compound words with the suffixes -ta/-tva or -bhava/-bhuta fundamentally\nremain undivided. For example: karyakaranabhava/-bhuta/-ta.</p>\n\n<p>3.4. Compound words with evam-, tat-, tatha-, para-, yatha-, su-, sva- in the\nwordhead fundamentally remain undivided. For example: evamjatiya, tadutpatti,\ntathakrta, paratantra, yathartha, yathasvam, sujnanatva, svabhava.</p>\n\n<p>3.5. Some compound words which are regarded as terminology remain also\nundivided. For example: agnihotra, ayogavyavaccheda, arthapatti, padartha,\nparamartha, prasajyapratisedha, viruddhavyabhicarin, samanantarapratyaya,\nsamtanaparinama, samanyalaksana, svabhavapratibandha.</p>\n\n<p>4. Those terms whose wordhead is subject to the Sandhi rules (for example, -d\ndhetu-) are cited in their original form (for example, -d *hetu-) for the sake of\nusing this database to make an KWIC index.</p>\n\n<p>1. August. 1997 / Tsukuba\nMotoi ONO</p>\n\n<p>Note:\n  This database is quite a tentative one, and I must admit that there are a lot of\nerrors and defects in this version. I would appreciate it very much if the user would\npoint out any errors in this version so that we can make a better new version in the\nfuture.</p>\n\n<p>  E-mail: ono@logos.tsukuba.ac.jp</p>\n\n</div>\n<div>\n\n<p>00104 namo buddhāya.\n00105 parokṣa-artha-pratipatter anumāna-āśrayatvāt tad-vyutpādana-\n<lg>\n<l>00106 arthaṃ saṃkṣepata idam ārabhyate.</l>\n<l>00108 pakṣa-dharmas tad-aṃśena vyāpto hetus tridhā eva saḥ /</l>\n<l>00109 avinābhāva-niyamād hetvābhāsās tato apare //</l>\n</lg></p>\n\n<p>00110 pakṣo dharmī, avayave samudāya-upacārāt. prayojana-abhāvād\n00111 anupacāra iti cet, na, sarva-dharmi-dharma-pratiṣedha-arthatvād\n00112 upacārasya. evaṃ hi cākṣuṣatva-ādi-parihṛtaṃ bhavati.\n00113 dharma-vacanena api dharmasya parāśrayatvād dharmy-āśraya-\n00114 siddhau dharmi-grahaṇāt pratyāsatteḥ sādhya-dharmi-siddhir iti\n00115 cet, na, dṛṣṭānta-dharmiṇo api pratyāsatteḥ. tad-aṃśa-vyāptyā\n00116 dṛṣṭānta-dharmiṇi sattva-siddher dharmi-vacanāt sādhya-dharmi-\n00117 parigrahaḥ. siddhe api punar-vacanaṃ niyama-artham āśaṅkyeta.\n00118 sajātīya eva sattvam iti siddhe api tad-abhāve vyatireke\n00119 sādhya-abhāve asattva-vacana-vat tad-aṃśa-vyāpti-vacanāt siddhe\n00120 api dṛṣṭānta-dharmiṇi sattve dharmi-vacanaṃ tatra eva bhāva-\n00121 niyama-artham āśaṅkyeta. tasmāt sāmarthyād artha-gatāv apy\n00201 upacāra-mātrāt samāna-nirdeśāt pratipatti-gauravaṃ ca parihṛtaṃ\n00202 bhavati. pakṣasya dharmatve tad-viśeṣaṇa-apekṣasya anyatra ananuvṛtter\n00203 asādhāraṇatā iti cet, na, ayogavyavacchedena viśeṣaṇād\n00204 yathā caitro dhanurdhara iti na anyayogavyavacchedena yathā\n00205 pārtho dhanurdhara iti.\n00206 tad-aṃśas tad-dharmaḥ.\n00207 vyāptir vyāpakasya tatra bhāva eva vyāpyasya vā\n00208 tatra eva bhāvaḥ.\n00209 etena anvayo vyatireko vā pakṣa-dharmaś ca yathāsvaṃ\n00210 pramāṇena niścita uktaḥ, sarvatra hetau sādhya-dharma-abhāve\n00211 vyāpty-asiddher vyāpaka-nivṛttau vā vyatireka-abhāvāt anvaya-vyatirekābhyāṃ\n00212 niścitābhyāṃ tad-aṃśa-vyāptir niścitā.\n00213 tatra pakṣa-dharmasya sādhya-dharmiṇi pratyakṣato anumānato\n00214 vā prasiddhir niścayaḥ, yathā pradeśe dhūmasya śabde\n00215 vā kṛtakatvasya. sadhūmaṃ hi pradeśam arthāntara-vivikta-rūpam\n00216 asādhāraṇa-ātmanā dṛṣṭavataḥ pratyakṣeṇa yathā-dṛṣṭa-bheda-viṣayaṃ\n00217 smārtaṃ liṅga-vijñānam utpadyate.\n00218 tatra yad ādyam asādhāraṇa-viṣayaṃ darśanaṃ tad\n00219 eva pramāṇam.\n00220 tasmin tathābhūte dṛṣṭe sati sa yena yena asādhāraṇas\n00221 tad-asādhāraṇatāṃ tato bhedam abhilapanty atad-vyāvṛtti-viṣayā\n00222 smṛtir utpannā pratyakṣa-balena yathādṛṣṭa-ākāra-grahaṇān na\n00223 pramāṇam, prāg asādhāraṇaṃ dṛṣṭvā asādhāraṇa ity abhilapato\n00224 apūrva-artha-adhigama-abhāvād arthakriyā-sādhanasya darśanād\n00225 adṛṣṭasya punas tat-sādhana-svabhāvasya vikalpena apratipatteś\n00301 ca anumāna-vat. arthakriyā-arthī hi sarvaḥ pramāṇam apramāṇaṃ\n00302 vā anveṣate prekṣāvān, na ca sāmānyaṃ kāṃcid arthakriyām\n00303 upakalpayati svalakṣaṇa-pratipatter ūrdhvaṃ tat-sāmarthya-utpanna-\n00304 vikalpa-vijñāna-grāhyaṃ yathā nīlaṃ dṛṣṭvā nīlam iti\n00305 jñāne. tad eva hi nīla-svalakṣaṇaṃ tathāvidha-sādhya-arthakriyākāri,\n00306 tac ca tena ātmanā dṛṣṭam eva pratyakṣeṇa. na ca\n00307 tat-svalakṣaṇa-grahaṇa-uttarakālabhāvi-nīla-vikalpasya viṣayeṇa nīla-\n00308 artha-sādhya-arthakriyā kriyate. tasmād anadhigata-artha-viṣayaṃ\n00309 pramāṇam ity apy anadhigate svalakṣaṇa iti viśeṣanīyam.\n00310 adhigate tu svalakṣaṇe tat-sāmarthya-janmā vikalpas tad-anukārī\n00311 kāryatas tad-viṣayatvāt smṛtir eva na pramāṇam, anadhigata-\n00312 vastu-rūpa-anadhigateḥ, vastv-adhiṣṭhānatvāt pramāṇa-vyavasthāyāḥ,\n00313 arthakriyā-yogya-viṣayatvāt tad-arthināṃ pravṛtteḥ,\n00314 arthakriyā-yogya-lakṣaṇaṃ hi vastu; tato api vikalpād vastuny\n00315 eva tad-adhyavasāyena pravṛtteḥ, pravṛttau vikalpasya pratyakṣeṇa\n00316 abhinna-yogakṣematvāt.\n00317 pūrva-pratyakṣa-kṣaṇena upayoga-abhedād uttareṣu kasyacid\n00318 aprāmāṇya-prasaṅga iti cet, na, kṣaṇa-viśeṣa-sādhya-artha-vāñchāyāṃ\n00319 nānā-yogakṣematvāt. sādhāraṇe hi kārye na teṣāṃ sāmarthya-bhedaḥ,\n00320 aparāpara-dhūma-pramita-saṃnikṛṣṭa-agniṣv iva agni-mātra-sādhye\n00401 arthe. etena dharma-dharmi-liṅga-ādi-vikalpasya pramāṇa-pṛṣṭha-\n00402 bhāvinaḥ prāmāṇyaṃ pratyuktam.\n00403 anvaya-niścayo api svabhāvahetau sādhya-dharmasya vastutas\n00404 tad-bhāvatayā sādhana-dharma-bhāva-mātra-anubandha-\n00405 siddhiḥ. sā sādhya-viparyaye hetor bādhaka-pramāṇa-vṛttiḥ.\n00406 yathā yat sat tat kṣaṇikam eva, akṣaṇikatve arthakriyā-virodhāt\n00407 tal-lakṣaṇaṃ vastutvaṃ hīyate. kāryahetau kāryakāraṇabhāva-\n00408 siddhiḥ, yathā idam asya upalambha upalabdhi-lakṣaṇa-prāptaṃ\n00409 prāg anupalabdham upalabhyate, satsv apy anyeṣu hetuṣv\n00410 asya abhāve na bhavati iti yas tad-bhāve bhāvas tad-abhāve\n00411 abhāvaś ca pratyakṣa-anupalambha-sādhanaḥ kāryakāraṇabhāvas\n00412 tasya siddhiḥ. kāryakāraṇabhāva eva hy arthāntarasya evaṃ\n00413 syāt yatra dhūmas tatra avaśyam agniḥ, agner bhāva\n00414 eva hi bhāvo dhūmasya tat-kāryatvam. anupalabdhāv apy\n00415 anvaya-niścayo asad-vyavahārasya upalabdhi-lakṣaṇa-prāpta-anupalabdhi-\n00416 mātre vṛtti-sādhanaṃ nimitta-antara-abhāva-upadarśanāt.\n00417 vyatireka-niścayo api kārya-svabhāvahetoḥ kāryakāraṇa-\n00418 vyāpyavyāpakabhāva-siddhau dṛśya-viṣayābhyāṃ kāraṇa-vyāpaka-\n00419 anupalabdhibhyāṃ sādhya-abhāve hetv-abhāva-siddhir uddiṣṭa-\n00420 viṣayasya abhāvasya upadarśane, anyathā anupalabdhi-lakṣaṇa-prāptasya\n00421 kvacid abhāva-asiddheḥ. anuddiṣṭa-viṣayaṃ sādhya-abhāve\n00422 abhāva-khyāpanaṃ apratibandha-mātra-siddhau sidhyati iti na tatra\n00501 vyatireka-sādhane anupalabdhyor dṛśya-viṣayatā apekṣyate. vyatireka-\n00502 niścayo anupalabdhāv upalabdhi-lakṣaṇa-prāptāt sato anupalambha-\n00503 abhāva-darśanam.\n00504 etal-lakṣaṇas tridhā eva so hetus triprakāra eva, svabhāvaḥ\n00505 kāryam anupalabdhiś ca iti yathā anitye kasmiṃścit sādhye sattvam\n00506 agnimati pradeśe dhūmo abhāve ca upalabdhi-lakṣaṇa-prāptasya anupalabdhir\n00507 ity atra eva trividhe avinābhāva-niyamāt. pakṣa-dharmasya\n00508 yathoktā vyāptir avinābhāvaḥ; sa trividhād hetor\n00509 anyatra na asti ity atra eva niyata ucyate.\n00510 tatra sādhana-dharma-bhāva-mātra-anvayini sādhya-dharme\n00511 svabhāvo hetuḥ. aparāpara-vyāvṛtti-bhedena dharma-bhede api\n00512 vastuto liṅgi-svabhāva eva hetu-svabhāve anvaya-vyabhicāra-abhāvāl\n00513 lakṣaṇe tan-mātra-anvayena viśeṣaṇaṃ para-mata-apekṣam.\n00514 pare hy arthāntara-nimittam atad-bhāva-mātra-anvayinam api\n00515 dharmaṃ svabhāvam icchanti. viśeṣaṇena tathāvidhasya atat-\n00516 svabhāvatāṃ tasmin sādhye hetor vyabhicāraṃ ca āha, yathā\n00517 hetumati vināśe kṛtakatvasya.\n00518 tasya dvidhā prayogaḥ; sādharmyeṇa vaidharmyeṇa ca,\n00519 yathā yat sat tat sarvaṃ kṣaṇikaṃ yathā ghaṭa-ādayaḥ saṃś\n00520 ca śabda iti, tathā kṣaṇikatva-abhāve sattva-abhāvaḥ, saṃś ca\n00521 śabda ity anvaya-vyatirekābhyāṃ sarva-upasaṃhāreṇa vyāpti-pradarśana\n00522 lakṣaṇau sādharmya-vaidharmya-prayogau.\n00523 atra sāmarthyād eva pratijñā-arthasya pratīter na pratijñāyāḥ\n00524 prayogaḥ. apradarśite prameye arthe kathaṃ tat-pratītir iti cet.\n00601 svayaṃ pratipattau prameyasya ka upadarśayitā. pradeśa-sthaṃ\n00602 dhūmam upalabdhavatas tasya agninā vyāpteḥ smaraṇe tat-sāmarthyād\n00603 eva agnir atra iti pratītir bhavati. na ca tatra kaścid\n00604 agnir atra ity asmai nivedayati. na api prāg eva pratipadyate\n00605 kiṃcit, pramāṇam antareṇa evaṃ pratīter nimitta-abhāvāt.\n00606 pratītau liṅgasya vaiyarthyaṃ. svayam eva akasmād\n00607 agnir atra iti prameyaṃ vyavasthāpya paścāt tat-pratipattaye\n00608 liṅgam anusarati iti ko ayaṃ pratipatteḥ kramaḥ. pareṇa api\n00609 tad ucyamānaṃ plavata eva, upayoga-abhāvāt. viṣaya-upadarśanam\n00610 upayoga iti cet, tena eva tāvad darśitena ko arthaḥ. yadi\n00611 pratītir anyathā na syāt, sarvaṃ śobheta. tasmād eṣaḥ svayaṃ\n00612 pratītau vinā api kenacid viṣaya-upasthāpakena pratiyan asmān\n00613 kāryiṇo dṛṣṭvā parvabrāhmaṇa iva vyaktaṃ mūlyaṃ mṛgayate.\n00614 asmad-vacanād api svayaṃ siddham eva liṅgam anusṛtya\n00615 pratyeti iti ko anayor avasthayor viśeṣaḥ. dṛṣṭā ca pakṣa-dharma-\n00616 sambandha-vacana-mātrād pratijñā-vacanam antareṇa api pratītir\n00617 iti kas tasya upayogaḥ. sva-niścaya-vad anyeṣām api niścaya-utpādanāya\n00618 ca sādhanam ucyate, tatra svayam ayaṃ prameyasya upadarśanam\n00619 antareṇa api pratipadya paraṃ pratipādayan apūrvam\n00620 artha-kramam āśrayata iti kim atra kāraṇam. tasmān na prameya-\n00621 vacanena kiṃcit prayojanam, anyathā api pratipatter\n00622 utpatteḥ.\n00623 etena upanaya-nigamana-ādikam api pratyuktam, etāvatā eva\n00624 sādhya-pratīter bhāvāt. ḍiṇḍika-rāgaṃ parityajya-ākṣiṇī-\n00625 nimīlya cintaya tāvat kim iyatā pratītiḥ syān na vā. bhāve\n00701 kiṃ prapañca-mālayā, iti iyān eva sādhana-vākye prayogo\n00702 jyāyān.\n00703 atra pakṣa-dharma-sambandha-vacanayoḥ krama-niyamo api na\n00704 kaścit, sarvathā gamakatvāt.\n00705 sambandha-vacane api kevalaḥ prayogo bhinnaḥ, ubhayathā api\n00706 dharma-bhede tathā api tad-bhāvasya eva khyāpanāt. na hy\n00707 atat-svabhāvasya bhāva ekāntena anyabhāvaḥ kṛtakatvasya bhāve\n00708 prayatnānantarīyakatva-vat, na apy atat-svabhāvasya nivṛttāv akāryasya\n00709 tasya nivṛttir yathā anayor eva dharmayor nivṛttiḥ. tasmād\n00710 anvaya-vyatirekayor yathā-lakṣaṇam eko api prayukto dvitīyam\n00711 ākṣipati iti na ekatra sādhana-vākye dvayoḥ prayoga iṣyate,\n00712 vaiyarthyāt, tat-svabhāvatayā anvaya-siddhau tad-abhāve abhāva-siddheḥ,\n00713 tad-abhāve abhāva-siddhau ca anvayasya api siddheḥ.\n00714 tad-abhāva eva abhāva-khyātir yathā syān na anyatra viruddhe\n00715 vā iti niyama-khyāpana-artho api vyatireka-prayogo na yuktaḥ,\n00716 anya-viruddhayor api vipakṣatvāt.\n00717 katham idam avagamyate sad avaśyaṃ naśvara-svabhāvam iti\n00718 yena anvaya-vyatireka-sambhava iti cet, vināśa-hetv-ayogāt. svabhāvata\n00719 eva naśvarā bhāvāḥ; na eṣāṃ niṣpannānām anyato\n00720 vināśa-utpattiḥ, tasya asāmarthyāt; na hi vināśa-hetur bhāva-svabhāvam\n00721 eva karoti, tasya nivṛtteḥ. na api bhāva-antaram eva,\n00722 bhāva-antara-karaṇe bhāve tad-avasthe na kiṃcit karoti iti tathā-upalabdhy-\n00801 ādi-prasaṅgaḥ. na api bhāva-antaram asya āvaraṇam, tad-avasthe\n00802 tasminn āvaraṇasya apy ayogāt. na api vināśa-hetunā bhāva-abhāvaḥ\n00803 kriyate, abhāvasya vidhinā upagame vyatireka-avyatireka-\n00804 vikalpa-anatikramāt. bhāva-pratiṣedha-ekarūpatve bhāvaṃ na\n00805 karoti iti syāt, evaṃ ca akartur ahetutvam iti na vināśa-hetuḥ\n00806 kaścit.\n00807 vaiyarthyāc ca. yadi svabhāvato naśvaraḥ svātmany anavasthāyī-\n00808 bhāvaḥ, tasya na kiṃcin nāśa-kāraṇaiḥ, tat-svabhāvatayā\n00809 eva svayaṃ nāśāt. yo hi yat svabhāvaḥ sa sva-hetor\n00810 eva utpadyamānas tādṛśo bhavati, na punas tad-bhāve hetv-antaram\n00811 apekṣate, prakāśa-drava-uṣṇa-kaṭhina-ādi-dravya-vat. na hi prakāśa-ādayas\n00812 tad-ātmāna utpannā punaḥ prakāśa-ādi-bhāve hetv-antaram\n00813 apekṣante, tad-ātmanas tādātmya-abhāve nairātmya-prāsaṅgāt.\n00814 tadvad asthiti-dharmā cet svabhāvato niṣpanno na punas\n00815 tad-ātmatāyāṃ hetv-antaram apekṣate.\n00816 bīja-ādi-vad anekānta iti cet, syād etat: bīja-ādīnām aṅkura-ādi-\n00817 janana-svabhāvānām api salila-ādi-hetv-antara-apekṣaṇāt kevalā na\n00818 janayanti, tadvad bhāvo api vināśe syād iti. na tat-svabhāvasya\n00819 jananād ajanakasya ca atat-svabhāvatvāt. ata eva\n00820 tayor avasthayor vastu-bhedo niśceyaḥ, bhāvānāṃ svabhāva\n00821 anyathātva-abhāvāt tat-svabhāvasya paścād iva prāg api\n00822 janana-prasaṅgāt. tasmād yo antyo avasthā-viśeṣaḥ sa eva aṅkura-ādi-\n00901 janana-svabhāvaḥ. pūrva-bhāvinas tv avasthā-viśeṣāḥ kāraṇasya\n00902 kāraṇāni iti na anekāntaḥ, kṣaṇikeṣu bhāveṣv aparāpara-utpatter\n00903 aikya-abhāvāt.\n00904 te antyāḥ samarthāḥ kiṃ na janayanti iti, janayanty\n00905 eva, na atra anyathābhāvaḥ svabhāvasya avaiparītyāt. teṣu sarveṣu\n00906 sahakāriṣu samartha-svabhāveṣu ko aparasya upayoga iti cet, na vai\n00907 bhāvānāṃ kācit prekṣā-pūrva-kāritā yato ayam eko api samarthaḥ\n00908 kim asmābhir ity apare nivarteran. nirabhiprāya-vyāpārā\n00909 hi sva-hetu-pariṇāma-upanidhi-dharmās tat-prakṛtes tathābhavanto\n00910 na upālambham arhanti. samarthāḥ kiṃ na aparāparaṃ janayanti\n00911 iti cet, na, tatra eva sāmarthyāt. tasya eva ekasya janane\n00912 samarthā na anyasya iti na aparāpara-jananam.\n00913 bhinna-svabhāvebhyaś cakṣur-ādibhyaḥ sahakāribhya eka-\n00914 kārya-utpattau na kāraṇa-bhedāt kārya-bhedaḥ syād iti cet,\n00915 na, yathāsvaṃ svabhāva-bhedena tad-viśeṣa-upayogatas tad-upayoga-\n00916 kārya-svabhāva-viśeṣa-asaṅkarāt, yathā mṛt-piṇḍa-kulāla\n00917 sūtra-ādibhyo bhavato ghaṭasya mṛt-piṇḍād amṛt-svabhāvebhyo\n00918 vṛkṣa-ādibhyo bhinnaḥ svabhāvaḥ kulālāt tasya eva mṛd-ātmanaḥ\n00919 sataḥ saṃsthāna-viśeṣa-ātmatayā tad-anyebhyo bhinnaḥ sūtrāt\n00920 tasya eva mṛt-saṃsthāna-viśeṣa-ātmanaś cakra-āder vibhaktaḥ svabhāvo\n00921 bhavati; tad evaṃ na kulālān mṛt-svabhāvatā, na\n01001 mṛdaḥ saṃsthāna-viśeṣaḥ; na ca tayoḥ śakti-viśeṣa-viṣaya-\n01002 bhedo api taj-janita-viśeṣa-bhedasya kāryasya svabhāva-bhedaḥ,\n01003 mṛt-saṃsthānayor aparaspara-ātmatayā saṃsthāna-mṛd-rūpābhyāṃ\n01004 tayor apratibhāsana-prasaṅgāt.\n01005 anyad eva saṃsthānaṃ guṇo mṛd-dravyāt, tena bhinna-\n01006 svabhāvaḥ kulāla-mṛt-piṇḍayor upayoga-viṣaya iti cet, uktam\n01007 atra. api ca yadi saṃsthānaṃ bhinnaṃ mṛdaḥ, kulālaḥ kiṃ\n01008 na pṛthak karoti. guṇasya dravya-paratantratvam iti na pṛthak\n01009 karoti. tat-saṃsthāna-ādhāra-ātmakaṃ yadi svabhāvena tad dravyaṃ\n01010 tat-saṃsthānaṃ vā tad-ādheya-ātmakam, kiṃ kulāla-apekṣayā iti cet,\n01011 na, tataḥ paraspara-sambandha-yogyatā-pratilambhāt; anyathā\n01012 vastuna eva yogyatā dharmatā iti prāg api mṛt-piṇḍasya saṃsthāna-\n01013 viśeṣa-sambandha-yogyatve sati saṃsthāna-viśeṣeṇa sambandha-\n01014 prasaṅgaḥ. evaṃ tarhi sā yogyatā mṛd-dravyasya kulālād\n01015 bhavati iti na anayoḥ svabhāva-bhedaḥ, bhede hi prāg-vat prasajyeta.\n01016 asti tāvad eka-svabhāvatve api kasyacid aneka-pratyaya-upadheya-\n01017 viśeṣatā iti na mṛt-saṃsthānayor eka-svabhāvatva-sādhanāya\n01018 nirbandhaḥ.\n01019 tena sahakāriṇaḥ pratyayā na eka-upayoga-viṣayāḥ kārya-\n01020 svabhāvasya ekatve api vastuta iti yathā iha kāraṇa-bhedo bhinna-\n01021 viśeṣa-upayogān na eka-kāryas tathā cakṣur-ādibhyo vijñāna-utpattāv\n01022 unneyaḥ. tathā hi samanantarapratyayād vijñānāc\n01101 cakṣurvijñānasya upalambha-ātmatā tasya eva upalambha-ātmanaḥ\n01102 sataś cakṣur-indriyād rūpa-grahaṇa-yogyatā-pratiniyamo viṣayāt\n01103 tat tulya-rūpatā ity abhinnatve api vastutaḥ kāryasya kāraṇānāṃ\n01104 bhinnebhyaḥ svabhāvebhyo bhinnā eva viśeṣā bhavanti iti na\n01105 kāraṇa-bhede apy abhedas tat-kārya-viśeṣasya. ta eva ete kāraṇa-\n01106 śakti-bhedā yathāsvaṃ prativiśiṣṭa-kārya-janane avyavadheya-\n01107 śaktitayā pratyupasthitāḥ kṣaṇikatvāt sāmagrī-kāryasya svabhāva-\n01108 sthity-āśraya ity ucyante. tathā hi tat tebhyaḥ samastebhya\n01109 upalambha-ātmakaṃ rūpa-grahaṇa-pratiniyataṃ viṣaya-\n01110 rūpaṃ ca iti prativiśiṣṭa-svabhāvam ekaṃ jātam.\n01111 apratirodha-śaktikeṣv anantara-kāryeṣv anādheyaviśeṣeṣu kṣaṇikeṣu\n01112 pratyayeṣu parasparaṃ kaḥ sahakāra-artha iti cet, na vai\n01113 sarvatra atiśaya-utpādanaṃ sahakriyā. kiṃ tarhi. bahūnāṃ yad\n01114 eka-artha-karaṇam api, yathā antyasya kāraṇa-kalāpasya. tad\n01115 eva mukhyaṃ sahakāritvaṃ sahakārīṇām, tasya eva antyasya\n01116 kāraṇatvāt tatra ca kṣaṇa ekasya svabhāvasya avivekād viśeṣasya\n01117 kartum aśakyatvāt, svabhāva-antara-utpatti-lakṣaṇatvād viśeṣa-\n01118 utpatteḥ. bhāva-antara-utpattāv antyaṃ na syāt, tataś ca na\n01119 sākṣāt kāraṇaṃ syāt. tasmān na kāraṇasya sahakāribhyo viśeṣa-\n01120 utpattiḥ. te samarthāḥ svabhāvato antyāḥ pratyayāḥ\n01121 saha jāyante kṣaṇikā yeṣāṃ prāg-paścāt-pṛthag-bhāvo na asti\n01122 yebhyaś ca anantaraṃ kāryam utpadyate, tatra eka-arthakriyā\n01123 eva sahakāritvam.\n01201 samarthaḥ kuto jāyata iti cet, sva-kāraṇebhyaḥ.\n01202 tāny enam apara-pratyaya-saṃnidhāna kiṃ janayanti,\n01203 kadācid anyathā api syuḥ, tataś ca eko api kvacid janayed iti\n01204 cet, aparāpara-pratyaya-yogena pratikṣaṇaṃ bhinna-śaktayaḥ\n01205 saṃskārāḥ santanvanto yady api kutaścit sāmyāt sarūpāḥ\n01206 pratīyante, tathā api bhinna eva eṣāṃ svabhāvaḥ; tena kiṃcid\n01207 eva kasyacit kāraṇam.\n01208 tatra yo avyavadhāna-ādi-deśo rūpa-indriya-ādi-kalāpaḥ sa vijñāna-\n01209 janane samartho hetuḥ. yas teṣāṃ paraspara-upasarpaṇa-\n01210 ādy-āśrayaḥ pratyaya-viśeṣaḥ sa tad-hetu-janane samarthaḥ.\n01211 teṣāṃ ca na pūrvaṃ na paścān na pṛthag bhāva iti samarthān\n01212 api pūrva-apara-pṛthag-bhāva-bhāvino doṣā na upalīyante. tena yas\n01213 teṣāṃ paraspara-upasarpaṇa-ādi-hetuḥ sa samarthasya hetur iti tatra\n01214 na kadācid anyathābhāvaḥ. anena nyāyena sarvatra hetu-phala-\n01215 bhāva-pratiniyamo boddhavyaḥ pratikṣaṇam anyānya-svabhāva-\n01216 bheda-anvayinīṣu bhāva-śaktiṣu, na tu sthira-eka-svabhāveṣu bhāveṣu,\n01217 svabhāvasya anyathātva-asambhavāt samartha-asamartha-svabhāvānāṃ\n01218 kriyā-akriyā-anupapatteḥ.\n01219 anya-sahitaḥ karoti na kevala iti cet, kiṃ kevalasya kārya-\n01220 janane samarthaḥ svabhāvo asamartho vā samartha iti cet, kiṃ\n01221 na karoti, akurvan kathaṃ samarthaḥ. kuvinda-ādayaḥ paṭa-ādi-\n01222 kriyāyāṃ samarthā api na sarvadā kurvanti iti cet, krīḍana-śīlo\n01301 devānāṃpriyo\n01301 mūrkhaḥ sukhaidhitaḥ kṛtam api punaḥ punaḥ\n01302 kārayati, tathā hy etad bīja-ādy-upanyāse nirloṭhitam. tasmāt\n01303 svabhāvasya anyathātva-asambhavāt tad-dharmaṇas tathābhāvo\n01304 antya-avasthā-vad anivāryaḥ.\n01305 antya-avasthāyāṃ prāg asamarthasya sāmarthya-utpattau\n01306 sāmarthyasya tat-svabhāvatve apūrva-utpattir eva sā, atat-svabhāvatve\n01307 so akāraka eva, sāmarthya-ākhyād bhāvāt kārya-utpatteḥ.\n01308 api ca sa eva tāvat sakala-sahakāri-sahitaḥ kāryaṃ kasmāt\n01309 karoti kurvan dṛṣṭaḥ, tena karoti iti brūmaḥ. aho mahā-sāmarthyaṃ\n01310 mahā-prabhāvasya darśanam atat-svabhāvān api bhāvān\n01311 svabhāva-mātreṇa nānā-vyāpāreṣu niyuñjanam. yadi nāma\n01312 kadācit kiṃcit kathaṃcit atra-bhavanto darśana-patham atikrāmet,\n01313 hanta-aprasava-dharmakam apeta-santānaṃ syād iti iyaṃ\n01314 cintā cittaṃ dunoti. na vai vayam atat-svabhāvānām asmad-darśana-\n01315 vaśāt kārya-kriyāṃ brūmaḥ. kiṃ tarhi. svabhāvena eva te\n01316 tat-karaṇa-dharmāḥ, tān paśyantaḥ kevalaṃ jānīmahe ta ete\n01317 kārakā iti. satyam, idam apy asti, svabhāvas teṣāṃ kārya-kriyā-\n01318 dharmā, tena samasta-pratyayavatām akṛtvā na upekṣā āpattir iti.\n01319 so akṣepa-kriyā-dharmā svabhāvaḥ kiṃ teṣāṃ tadā eva antya-\n01320 avasthāyām utpanna āhosvit prāg apy āsīt. āsīt, apracyuta-utpanna-\n01321 sthira-eka-svabhāvānāṃ kadācana kasyacit svabhāvasya abhāva-\n01401 virodhāt. tat kim idānīṃ mātā ca vandhyā ca; ko vā asya\n01402 bhāṣitasya artho akṣepa-kriyā-dharmā ca svabhāvo na ca karoti iti.\n01403 sahitas tat-svabhāvo na kevala iti cet, anyas tarhi kevalo\n01404 anyaś ca sahitas, svabhāva-bhedo hi bhāva-bhedasya lakṣaṇam.\n01405 na hi sa sāhitye api pararūpeṇa kartā; svarūpaṃ ca asya prāg\n01406 api tad eva iti kathaṃ kadācit kriyā-virāmaḥ. yasya api bhāvaḥ\n01407 kṣaṇikas tasya api kasmāt kevalo na karoti, yadi bhavet, kuryād eva.\n01408 kathaṃ na bhavati. kṣaṇikatvāt. uktaṃ yādṛśasya kriyā. sa katham\n01409 eka-kṣaṇa-bhāvy anyathā bhavet. yaś ca bhavati, sa eva na\n01410 bhavati iti na ayaṃ prasaṅgaḥ, kāraka-akārakayoḥ svabhāva-tad-\n01411 hetor virodhāt.\n01412 yo api manyate akṣepa-kriyā-dharmā eva sa tasya svabhāvaḥ,\n01413 na sa sāhityam apekṣate, kāryaṃ tu pratyaya-antara-apekṣam\n01414 iti sahitebhya eva jāyate na kevalebhya iti, tasya api\n01415 kathaṃ sa kevalo api karoty eva kāryaṃ ca tasmān na utpadyate\n01416 iti tad-avastho virodhaḥ. na kevalaḥ karoty eva iti cet, katham\n01417 idānīm akṣepa-kriyā-svabhāvaḥ. nanv etad eva paridīpitaṃ\n01418 bhavati karoty eva iti; kāryaṃ ca ayaṃ kevalo api samarthaḥ\n01419 san param apekṣamānaṃ katham upekṣeta. param anādṛtya etad\n01420 prasahya kuryāt, evaṃ hy anena ātmanaḥ sāmarthyaṃ darśitaṃ\n01421 bhavati. kāryaṃ param apekṣata iti tataḥ kevalād anutpattir\n01501 uktā bhavati, sa kevalo api samartha-svabhāva iti tata utpattiṃ\n01502 brūṣe, ete ca ekatra kathaṃ syātām. tad ayam īrśyā-śalya-vitudyamāna-\n01503 marmā viklavaṃ vikrośati ity upekṣām arhati.\n01504 tasmād idam eka-arthakriyā-lakṣaṇaṃ sahakāritvaṃ kṣaṇikānāṃ\n01505 eva bhāvānām, na tv akṣaṇikānāṃ pṛthagbhāva-sambhavānām,\n01506 pṛthak-kriyā-sambhavena sahakāritva-niyama-ayogāt.\n01507 yatra tu santāna-upakāreṇa bhāvā hetutāṃ pratipadyante\n01508 yathā taṇḍula-bīja-ādibhya odana-aṅkura-ādi-janmani dahana-udaka-\n01509 pṛthivy-ādayaḥ, tatra santāna-āśrayeṇa viśeṣa-utpādanaṃ pratyayānāṃ\n01510 sahakriyā ucyate, na dravya-āśrayeṇa, kṣaṇike dravye viśeṣa-\n01511 anutpatteḥ; na hi taṇḍula-ādīnāṃ dahana-ādau krameṇa svabhāva-\n01512 atiśaya-anutpattāv odana-ādi-siddhiḥ prabhāsvarād vā apavaraka-\n01513 praviṣṭa-indriyasya sva-upakāribhyaḥ santāna-viśeṣa-anutpattāv artha-\n01514 pratipatti-janma.\n01515 akṣepa-kāriṣu tv indriya-ādiṣu na viśeṣa-utpattiḥ parasparataḥ.\n01516 tatra yathāsvaṃ pratyayaiḥ paraspara-upasarpaṇa-ādy-āśrayair ye\n01517 yogya-deśa-ādy-avasthā jātāḥ, te saha svabhāva-niṣpattyā jñāna-\n01518 hetutāṃ pratipadyanta iti tatra eka-arthakriyā eva sahakāritvam.\n01519 yatra viśeṣa-utpādanena sahakāriṇaḥ pratyayās tatra hetu-\n01520 santānaḥ pratyayān apekṣata iti tataḥ svabhāva-antara-pratilambha-\n01521 ucyate. tatra sva-rasato hetu-pratyayānāṃ pūrva-kṣaṇa-nivṛttau\n01522 tebhya eva viśiṣṭa-kṣaṇa-utpādāt krameṇa yāvad atiśayavato\n01523 antya-kāraṇa-kalāpāt kāryasya utpattiḥ.\n01601 sahakāriṇaḥ samutpanna-viśeṣāt kāraṇāt kārya-utpattau viśeṣasya\n01602 eva utpattir na yuktā. aviśiṣṭād viśeṣa-utpattau kāryasya api\n01603 syāt; paraspara-viśeṣa-utpādān apekṣiṇo api sahakāriṇaḥ kāryaṃ\n01604 kurvīran. tena akṣaṇikānām api sahakāry-anapekṣāṇāṃ kāraṇatā\n01605 syāt, apekṣaṇīyebhyaḥ svabhāva-atiśaya-utpattiś ca na syāt. atha\n01606 sahakāriṇā kṛta-viśeṣa eva viśeṣa-utpādāv apy upatiṣṭheta; evam\n01607 anavasthā syāt. na ca sahakāriṇaḥ paraspara-kārya-utpāda-anuguṇa\n01608 viśeṣa-utpādane nityaṃ yogya-avasthā yena eṣāṃ paraspara-\n01609 kṛta-viśeṣo nitya-anuṣaktaḥ syāt, tad-upāya-apāyayoḥ kārya-vyakti-\n01610 viraha-darśanāt. tena ādyo viśeṣaḥ sahakāribhyo nirupakārasya\n01611 na utpadyata iti cet, na asmākaṃ punaḥ punar vacane kaścid\n01612 udvego bhavati; yady evam api lokasya nyāya-pratītir bhavati,\n01613 hanta tarhy ucyatām. na viśeṣa-utpādanād eva sahakāriṇāṃ\n01614 sahakāritvāṃ yatas tad-abhāvād viśeṣa-janane sahakāriṇo na\n01615 syuḥ. kiṃ tarhi. eka-arthakriyāyā api. sa api bhavet parasparato\n01616 viśeṣa-rahitānām. atha bhavet, pṛthag api bhavet; tathā ca tad\n01617 viśeṣa-bhāvi kāryam api kevalād bhavet iti cet, pratikṣaṇam\n01618 aparāparaiḥ pratyayair yathā bhāva-santāne viśeṣa-utpattir yogya-\n01619 deśatā-ādy-avasthā-viśeṣāṇāṃ ca kārya-karaṇaṃ teṣāṃ ca yata\n01620 utpattiḥ pratyekaṃ ca sāmarthye api yathā kevalānām akriyā-\n01701 kartṛ-viśeṣasya pṛthagbhāva-abhāvāt kārya-dvaividhyaṃ ca sahakāri-\n01702 sañjanita-viśeṣa-paraṃpara-utpatti-dharmakam anyac ca aṅkura-ādi-\n01703 vad akṣepa-kāri-indriya-vijñāna-vac ca kārya-kāraṇayoḥ svabhāva-\n01704 bhedād iti sarvam uktam. tatra sahakāribhyaḥ santāna-upakāra-\n01705 apekṣa-kārya-kāraṇa-janmani sahakāriṇām ādyo viśeṣaḥ sahakāri-\n01706 kṛta-viśeṣa-janmā na bhavati anantara-kārya-vat, tat-prabhṛti ye\n01707 viśeṣās te taj-janmānaḥ, tasya teṣāṃ ca tat-prakṛtitvād iti\n01708 na anavasthā. tathā yady akṣaṇiko api bhāva ādya-viśeṣa-kāraṇa-vad\n01709 ajanita-atiśayaḥ kāryaṃ kuryāt, karotu nāma; so asya svabhāvo\n01710 yady akṣepa-kartṛ-dharmā, pṛthagbhāvasya sambhavāt kevalo\n01711 api tathā syād ity uktam atat-svabhāvas tu tadā apy akāraka eva.\n01712 tasmād akṣaṇikānāṃ kāraṇānāṃ na eka-arthakriyayā kaścit\n01713 sahakāritva-niyamo na api santāna-upakāreṇa iti na tasya kaścit sahakārī;\n01714 tasmāt kevalo api kuryāt. prāyas tu saṃghāta-sthāyī bhāva-\n01715 santānaḥ sahakāri-pratyayair upajanita-viśeṣaḥ sva-kāryaṃ kurvan\n01716 dṛṣṭaḥ, bīja-ādi-vat. sthirahetuvādino pratyaya-apekṣāyāṃ kārakasya\n01717 svabhāva-antarasya utpattir iti vyaktam; kāryasya apekṣā ity\n01718 ucyate. kārakasya svabhāvasya prāg api bhāvo akriyā na yujyate.\n01801 tasmād yo yad-ātmā sa sattā-mātreṇa tādṛśo bhavati;\n01802 na bhūtvā tad-bhāve para-abhisaṃskāram apekṣate. svabhāvato\n01803 asthiti-dharmaṇo bhāvasya na kiṃcin nāśa-kāraṇaiḥ; sthiti-dharmaṇo\n01804 api bhāvasya nāśa-kāraṇaiḥ kim, svabhāvasya kenacid anyathā\n01805 kartum aśakyatvāt. anyathātva-pratipattau vā tat-svabhāva eva\n01806 na syād iti pūrva eva vikalpaḥ, tatra ca uktam. yaś ca parasmād\n01807 anyathābhāvaḥ so aparaḥ svabhāvaḥ yaś ca aparaḥ sa kathaṃ\n01808 tasya, svabhāva-bheda-lakṣaṇatvād bhāva-bhedasya. tathā ca pūrvako\n01809 bhāvo acyuti-dharme sthita iti na tasya anyathābhāvaḥ.\n01810 etena kaṭhina-ādīnāṃ tāmra-ādīnām agny-ādibhyo drava-ādi-\n01811 svabhāva-antara-utpattiḥ pratyuktā. tatra api pūrvakasya sva-rasa-nirodhitvād\n01812 vināśe agny-āder upādānāc ca apara eva drava-ādi-svabhāva-\n01813 utpannaḥ.\n01814 sa svayaṃ sthiti-dharmā eva, vināśa-hetv-asambhave avasthānāt.\n01815 tasya parasmād vināśaḥ, na ca vināśo nāma aparaḥ svabhāvaḥ,\n01816 bhāva-cyutir eva vināśa iti cet, na idam uttaraṃ vikalpa-\n01817 dvayam atikrāmati. kiṃ nityo bhāvaḥ svabhāvena āhosvid anityo iti\n01818 vikalpe prāṅ nityo bhūtvā paścād anityo bhavati iti bruvāṇaḥ\n01819 prāktanasya nitya-abhimatasya sarvadā nitya-anitya-svabhāva-bhedaṃ\n01820 bhāva-dvayaṃ ca svayaṃ ca nāśam anāśaṃ ca prāha iti\n01821 pūrvasmin vināśa-hetur asamarthaḥ. na prāṅ nityo bhūtvā paścād\n01822 anityo bhavati. kiṃ tarhi. paścād api nityo eva, eka-svabhāvatvāt.\n01823 sa tarhi bhāvaḥ svabhāvena nāśam anāviśan kathaṃ naṣṭo\n01901 nāma, tat-svabhāva-vināśayor aparaspara-rūpatvāt.\n01902 tasmāt saty asya vināśe vināśa-svabhāvena anena bhavitavyam.\n01903 tathā api vyartho vināśa-hetur ity uktam. tena svabhāvato\n01904 naśvare anaśvare vā bhāve na vināśa-hetor upayogaḥ.\n01905 tasmād vināśe anapekṣo bhāvas tad-bhāva-niyata iti yaḥ\n01906 san sa vināśī, nāśvaratāyā nivṛttau ca sattva-nivṛttir ity\n01907 anvaya-vyatireka-siddhiḥ.\n01908 svabhāvato naśvaratve api kaścid atat-svabhāvo api syāt, na\n01909 hi sarvaḥ sarvasya svabhāva iti na anvaya-vyatireka-siddhir iti cet,\n01910 na, akṣaṇikatve avastutva-prasaṅgāt. śaktir hi bhāva-lakṣaṇam,\n01911 sarva-śakti-viraho abhāva-lakṣaṇam. na ca akṣaṇya kvacit kācic\n01912 śaktiḥ, kramayaugapadyābhyām arthakriyā-virahāt. tasmād yat\n01913 sat tat kṣaṇikam eva iti vyāpti-siddhiḥ.\n01914 arthāntare gamye kārye kāryaṃ hetuḥ, avyabhicārāt.\n01915 kāryakāraṇabhāvena yadi liṅgasya gamakatvam, sarvathā\n01916 gamyagamakabhāvaḥ. sarvathā janyajanakabhāvād iti cet,\n01917 na, tad-abhāve bhavataḥ tadupatti-niyama-abhāvāt. tasmāt\n01918 kāryaṃ svabhāvair yāvadbhir avinābhāvi kāraṇe, teṣāṃ\n01919 hetuḥ, tat-kāryatva-niyamāt, tair eva ca dharmair ye tair\n01920 vinā na bhavanti. aṃśena janyajanakatva-prasaṅga iti cet, na,\n01921 taj-janya-viśeṣa-grahaṇe abhimatatvāl liṅga-viśeṣa-upādhīnāṃ ca sāmānyānām.\n02001 aviśiṣṭa-sāmānya-vivakṣāyāṃ vyabhicārān na iṣyate.\n02002 kasyacit kadācit kutaścit bhāve api sarvas tādṛśas tathāvidha-\n02003 janmā iti kuto avasitam. tathā ca na anvaya-vyatirekāv iti cet,\n02004 na, atad-bhāvinas tasya sakṛd api tato abhāvāt. paraspara-apekṣayā\n02005 janya-janaka-svabhāva-lakṣaṇe kārya-kāraṇe. tatra yadi\n02006 dhūmo agny-ādi-sāmagryā anyato api bhavet, tasya taj-janyaḥ\n02007 svabhāvo na bhavati iti sakṛd api tato na bhaved arthāntara-vat,\n02008 na api sāmagrī taṃ janayet, ataj-janana-svabhāvatvāt sāmagry-antara-\n02009 vat. na ca dhūmasya tad-ataj-janya-svabhāvo yuktaḥ,\n02010 eka-svabhāvatvāt. dhūma-adhūma-janana-svabhāvād bhavato dhūma-\n02011 adhūma-svabhāvaḥ syāt, kārya-svabhāvānāṃ kāraṇa-svabhāva-kṛtatvād\n02012 akāraṇa-apekṣaṇe ca ahetutva-prasaṅgāt. tasmād yo\n02013 dhūma-jananaḥ, so agny-ādi-sāmagrī-viśeṣaḥ yo agny-ādy-sāmagrī-\n02014 viśeṣa-janitaḥ so dhūma iti kārya-kāraṇayor evaṃ svabhāva-niyamāt\n02015 tad vijātīyād utpattir na bhavati. tat kāryaṃ kāraṇaṃ\n02016 na vyabhicarati. tena siddhe kāryakāraṇabhāve kāryasya\n02017 kāraṇena vyāptiḥ siddhā bhavati.\n02018 nanu vijātīyād api kiṃcid bhavad dṛṣṭam, tad yathā\n02019 gomaya-ādeḥ śālūka-ādiḥ. na vijātīyād utpattiḥ. tathāvidham\n02020 eva hi tādṛśām ādi-nimittam iti na kāraṇa-bhedaḥ. prabandhena\n02101 vṛttau tu śarād bhavati. asti ca gomaya-itara-janman-svabhāva-\n02102 bhedo rūpasya abhede api, na hy ākāra-tulyatā eva bhāvānāṃ\n02103 tattve nimittam, abhinna-ākārāṇām api keṣāṃcid anyato viśeṣāj\n02104 jāti-bheda-darśanāt. anyathā hi vilakṣaṇāyā api sāmagryā\n02105 avilakṣaṇa-kārya-utpattau ca kāraṇa-bheda-abhedābhyāṃ kārya-bheda-\n02106 abhedāv ity ahetukau viśvasya bheda-abhedau syātām. tathā\n02107 hi na bhedād bheda ity abhedād api na abhedaḥ, tad-vyatiriktaś\n02108 ca na kaścid bhāva-svabhāva ity ahetukatvād bhāvānāṃ nityaṃ\n02109 sattvam asattvaṃ vā syāt, apekṣyasya abhāvāt. apekṣayā hi\n02110 bhāvāḥ kādācitkā bhavanti vyavasthāvāṃś ca sādhyeṣu\n02111 sādhana-niyogo na syāt. kāraṇa-śakti-pratiniyame hi kiṃcid eva\n02112 kasyacit sādhanāya upādīyeta, na aparam, tasya eva tatra śakter\n02113 anyasya ca aśakteḥ, tayos taj-janana-itara-svabhāvatvena bhedāt.\n02114 taj-janana-svabhāva-vilakṣaṇād api tasya utpattau na taj-janana-\n02115 śakti-niyame iti yat-yataḥ-kutaścit syāt, taj-janana-\n02116 śakti-sāmye tu tad eva iti na kāryaṃ dṛṣṭaṃ kāraṇaṃ vyabhicarati.\n02118 upalabdhi-lakṣaṇa-prāptasya anupalabdhir abhāva-hetur abhāva-\n02119 vyavahāra-hetur vā.\n02120 atra upalabdher upalabhamāna-dharmatve taj-jñānam upalabdhiḥ.\n02121 tasmād anya-upalabdhir anupalabdhiḥ, vivakṣita-upalabdher\n02122 anyatvād abhakṣya-asparśanīya-vat paryudāsa-vṛttyā. upalabhyamāna-\n02123 dharmatve sva-viṣaya-vijñāna-janana-yogyatā-lakṣaṇo viṣaya-\n02201 svabhāva upalabdhiḥ, yogyatāyā bhāva-rūpatvāt. tasmād anya-upalabdhi-\n02202 yogyatā eva anupalabdhiḥ pūrvavat. yatra yasminn upalabhyamāne\n02203 niyamena yasya upalabdhir bhavati yogyatāyā aviśeṣāt,\n02204 sa tat-saṃsṛṣṭaḥ, eka-jñāna-saṃsargāt. tayoḥ sator na eka-rūpa-\n02205 niyatā pratipattiḥ, asambhavāt. tasmād aviśiṣṭa-yogyatā-rūpayor\n02206 eka-jñāna-saṃsargiṇoḥ paraspara-apekṣam eva anyatvam iha abhipretam,\n02207 pratyāsatter āśrayaṇāt. sa kevalaḥ tad-apekṣayā\n02208 tad-anya iti taj-jñānaṃ tat-svabhāvo vā jñātṛ-jñeya-dharma-\n02209 lakṣaṇa-anupalabdhiḥ. sā abhāvaṃ pratiyogino abhāva-vyavahāraṃ\n02210 vā sādhayati.\n02211 katham anyabhāvas tad-abhāvaḥ, yena abhāva-rūpa-anupalabdhir\n02212 abhāva-vyavahāraṃ sādhayed iti cet, uktam atra yathā paryudāsa-\n02213 vṛttyā apekṣāto abhāvo anupalabdhiś ca anupalabdhiḥ. na pratiṣedha-\n02214 mātram, tasya sādhana-asiddher abhāva-vyavahāra-asiddhi-\n02215 prasaṅgāt. tasya asaṃsṛṣṭa-rūpasya bhāva-siddhir eva aparasya abhāva-\n02216 siddhir ity anyabhāvo api tad-abhāva iti vyapadeśyate.\n02217 anyabhāva-lakṣaṇo bhāvaḥ svayaṃ pramāṇa-siddhas tad-abhāva-\n02218 vyavahāraṃ sādhayet tat-siddhi-siddho vā tad-abhāva iti\n02219 na kaścid viśeṣaḥ, yena anupalabdhyā abhāva-vyavahāra-siddher virodhaḥ\n02301 syāt. sa eva anyabhāvas tad-viṣayā ca upalabdhis tad-abhāvasya\n02302 kiṃ na sādhanam, kiṃ punar anyabhāvasya siddhir eva\n02303 tad-abhāva-siddhir iti cet, apṛthak-siddhiḥ sambandha-abhāvāc ca.\n02304 anyabhāvas tāvan na sādhanam.\n02305 yat-siddhau yasya na siddhiḥ, tat tasya liṅgaṃ bhavati, dhūma-\n02306 agni-vat. anyabhāva-siddhyā eva tad-abhāvaḥ prasidhyati, tasya\n02307 tad-anya-asaṃsṛṣṭa-rūpasya tattva-vyavasthāpakena pramāṇena eva anya-\n02308 vyavaccheda-siddheḥ.\n02309 sambandha-abhāvāc ca. tac ca tasya liṅgaṃ yadi syāt, tasya\n02310 tena kaścit sambandho bhavet, yathā kṛtakatva-anityatvayor eka-artha-\n02311 samavāyo dhūmasya liṅginaś ca eka-artha-samavāyo vā ādhārādheyabhāvo\n02312 vā janyajanakabhāvo vā. na evaṃ kaścid bhāva-abhāvayoḥ\n02313 sambandhaḥ, yena asya sādhanaṃ syāt.\n02314 asti viṣayaviṣayibhāvaḥ śabda-artha-sambandha-vad iti cet, śabda-\n02315 arthayos tat-pratipādana-abhiprāye sati tat-prayogāt tena saha\n02316 kārya-kāraṇa-lakṣaṇo avinābhāva-lakṣaṇo vā sambandhaḥ syāt.\n02317 ayaṃ ca atra na sambhavati iti kathaṃ viṣayaviṣayibhāvaḥ syāt.\n02318 siddhe hi tayoḥ sādhyasādhanabhāve tan-mukhena viṣayaviṣayibhāvaḥ\n02319 syāt; sa eva asati sambandhe na sidhyati; tad-asiddhau\n02320 viṣayaviṣayibhāvo api na. anyathā itaretara-āśrayam idaṃ syāt.\n02321 anyabhāvāc ca abhāva-siddhāv asamudāyaś ca sādhyaḥ\n02322 syāt. tathā ca ghaṭa-abhāvas tad-anyabhāvād iti ghaṭasya sarvatra\n02323 sarvadā ca abhāvaḥ syāt. na, pradeśa-ādi-dharmy-abhāva-sādhanād iti\n02401 cet; pradeśa-ādi-dharmi-viśeṣaṇa-bhūto abhāvaḥ sādhyate, na tu\n02402 kevalaḥ; tato na asamudāyasya sādhyatā. na ca liṅga-liṅginor\n02403 asambandho anyabhāvasya pradeśa-ādinā dharmiṇā sambandhād\n02404 iti manyate. na, pradeśa-āder eva anyabhāvatvāt. yatra eva hi\n02405 pradeśe yan na asti ity ucyate sa eva tena asaṃsṛṣṭo anyabhāvaḥ.\n02406 tad-darśanād eva asya ghaṭo na asti iti vikalpa iti kathaṃ tasya eva\n02407 liṅgaliṅgibhāvaḥ.\n02408 na ca atra sāmānya-viśeṣa-bhāva-kalpanā sambhavati, yena\n02409 sāmānyaṃ hetur bhavet viśeṣo dharmī iti, tad-viśeṣa-pratipatter eva\n02410 tad-abhāvasya pratītes tasya ca anyatra anya-abhāvāt. pratijñārthaikadeśatvāc\n02411 ca na hetutvam. na ca yatra pradeśa-mātraṃ\n02412 tatra ghaṭa-abhāvaḥ. tādṛśe kevale pradeśe abhāva eva iti cet,\n02413 nanu tasya eva kevala iti ghaṭa-viraha iti. sa ca liṅgabhūta-\n02414 pradeśa-pratipattāv eva siddhaḥ. kasya idānīṃ tal liṅgam. anvayasya\n02415 anugamanaṃ ca nirarthakam. tasmād anyabhāvo na sādhanam\n02416 abhāvasya.\n02417 asti virodhaḥ sambandhaḥ, tato anyabhāvād abhāvasya\n02418 siddhir iti cet, kena kasya virodhaḥ. anyabhāvena pratiyoginaḥ.\n02419 kiṃ nu vai pratiyogī pramātum iṣṭo, yena liṅga-liṅginor virodhaḥ\n02420 sambandhaḥ syāt. abhāvas tu pratiyogino ghaṭasya anyabhāvena aviruddhaḥ,\n02421 saha-avasthānāt. tasmin prameye liṅga-liṅginoḥ kathaṃ\n02422 virodhaḥ. tasmāt sambandha-abhāvaḥ. atra apy asamudāya-sādhyatvaṃ\n02423 tad-avastham.\n02424 nanv anyabhāva-tadbhāvayor asati sambandhe anyabhāva-\n02425 gatyā api tad-abhāva-gatir na syād iti cet, na vai kutaścit sambandhād\n02501 anyabhāvas tad-abhāva-gamaka iṣṭaḥ, kiṃ tv anyabhāva-\n02502 eva tad-abhāvaḥ, yathoktaṃ prāk. tasya anya-asaṃsṛṣṭa-rūpasya kevalasya\n02503 ekātma-vyavasthitasya tadātmanā paricchedasya eva anya-vyavacchedatvāt\n02504 tasya kaivalyam aparasya vaikalyam iti tad-anyabhāva\n02505 eva tad-abhāvaḥ, tad-anya-pratipattir eva ca tad-apratipattir\n02506 iti. anyathā tasya paricchedena tato anyasya avyavacchede\n02507 tat-pariccheda eva na syāt, tad-atadrūpayor avivekāt. ya eṣa\n02508 vyavahāraḥ kasyacid darśanāt kvacit prāpti-parihāra-arthaḥ, sa\n02509 na syāt. na hy ayam analaṃ paśyann api kevalam analam\n02510 eva paśyati, yena salila-arthī na pravarteta.\n02511 anupalambhena salila-abhāvaḥ pratīyata iti cet, ko ayam anupalambho\n02512 nāma. yadi salila-upalambha-abhāva iti, kathaṃ so abhāvaḥ\n02513 kasyacit pratipattiḥ pratipatti-hetur vā; tasya api kathaṃ\n02514 pratipattiḥ. tasya tato vā anyasya kasyacid apy apratipattāv\n02515 apy abhāva-pratipattau satyāṃ svāpa-mada-mūrchā-vyavadhāna-\n02516 pṛṣṭhībhava-ādy-avasthāsv apy abhāvaḥ kiṃ na pratīyate. bhūyo api\n02517 vicāritaṃ pramāṇaviniścaye. tasmād ayam analaṃ paśyann apy\n02518 analo ayaṃ na salilam ity anadhyavasyan na tiṣṭhen na api\n02519 pratiṣṭheta iti dustaraṃ vyasanaṃ pratipannaḥ syāt.\n02520 tata eva ekasya darśanād anya-abhāva-gatir bhavati iti cet,\n02521 katham ekaṃ dṛṣṭam anyan na asti iti pratyāyayati. kevalasya\n02601 darśanād iti cet, idam eva asmābhir abhihitam, kasmāt tava atra\n02602 paruṣam iva ābhāti. tasmāt tīra-adarśinā eva śakuninā paryaṭā\n02603 api pratyāgantavyam ity alam avidyamāna-pratiṣṭhānayā diśaḥ\n02604 pratipattyā.\n02605 yady eka-paricchedād eva anya-vyavacchedaḥ sidhyati, sarvasya\n02606 anyasya aviśeṣeṇa tatra abhāva-siddhir bhavet, na tulya-yogya-avasthasya\n02607 eva; upalabdhi-lakṣaṇa-prāptasya anupalabdhir abhāva-sādhanī\n02608 iti viśeṣaṇaṃ ca na vaktavyam, anupalabdhi-lakṣaṇa-prāptānām\n02609 api tatra vyavacchedāt. ekātma-paricchedāt tad-anya-ātma-\n02610 vyavacchedaḥ, tad-ātma-niyata-pratibhāsa-jñānāt na hi tadātmā\n02611 tad-anyasya ātmā bhavati. anya-ātmano avyavacchede pravṛtti-\n02612 nivṛttyor abhāva iti pūrvaḥ prasaṅgaḥ. taṃ ca deśa-kāla-svabhāva-\n02613 avasthā-niyataṃ tadātmanā upalambhamānā buddhis tathātva-\n02614 pracyutim asya vyavacchinatti. evaṃ hi sa tayā paricchinno\n02615 yady anyathābhāvo vyavacchinno bhavati tathātvaṃ ca\n02616 tasya eva bhavati na anyasya ity anyathābhūtād vyavacchindaty\n02617 eva tat paricchinatti. evam ekasya pramāṇasya vṛttiḥ sarva-\n02618 bhāvān dvairāśye vyavasthāpayati, tasya anvaya-vyatireka-buddhi-\n02619 hetutvena eva sāphalyāt.\n02620 tad-vyatiriktasya aśeṣasya vyavacchedena vyāpti-sādhanād eva\n02621 prakāra-antara-abhāvaḥ sidhyati, tasya tad-anyatayā vyāpty-abhāve\n02622 tena tad-artha-avyavacchedāt punar bhāvasya apariccheda-prasaṅgāt.\n02623 tasmāt kvacit pramāṇaṃ pravṛttaṃ tat paricchinatti\n02624 tad-anyad vyavacchinatti tṛtīya-prakāra-antara-abhāvaṃ ca\n02701 sūcayati iti eka-pramāṇa-vyāpāra eṣaḥ. tathā hi kvacit pramāṇaṃ\n02702 pravṛttaṃ tad eva tad-anyasmād vyavacchinatti,\n02703 tasya eva paricchedāt, tad-anyad eva ca tasmād vyavacchinatti,\n02704 tatra aparicchedāt. atas tad eva pramāṇaṃ prakāra-antara-abhāvaṃ\n02705 sādhayati, tasmin dṛśyamāne adṛṣṭasya tad-anyatvena sarvasya\n02706 vyavasthāpanād atad-anyasya eva ca tattvena vyavasthāpanāt.\n02707 etena krama-akrama-ādayo apy anyonya-vyavaccheda-rūpā vyākhyātāḥ.\n02709 tad evaṃ ekasya upalambhāt tasya tad-anya-ātmano vyavacchedaḥ,\n02710 na tad-deśa-kālayoḥ sarvasya anyasya bhāvasya vyavacchedaḥ.\n02711 tasmād atadātmā ca syāt tad-deśa-kālaś ca, rasa-rūpa-ādi-\n02712 vat. tasmād yathoktād eva anupalambhāt kvacit kadācit\n02713 kasyacid abhāva-siddhiḥ.\n02714 anyabhāva-viṣaya-upalabdhir api tad-abhāvasya sādhikā iṣṭā eva,\n02715 na tu liṅgatvena, tatra apy abhāvasya pṛthak sādhyatve\n02716 sambandha-abhāvasya tulyatvāt. liṅga-āvirbhāva-kāla eva tad-abhāva-\n02717 siddheḥ. na hy anyabhāvaṃ pratipadya tat-pratipatter anvaya-\n02718 vyatirekau prasādhya tad-abhāvaṃ pratipadyate. kiṃ tarhi.\n02719 tad-anyaṃ pratipadyamāna eva tad-abhāvaṃ pratipadyate,\n02720 darśana-anantaraṃ vyavadhānena vinā idam asti idaṃ tu na asti iti\n02721 vyavasthāpanāt, dṛṣṭānta-asiddheḥ. tac ca tasya liṅgaṃ yad\n02722 yasya anvayi vyatireki ca. na hy evaṃ śakyaṃ darśayituṃ yatra anya-\n02723 bhāva-upalabdhis tatra tad-abhāva iti, tad-eka-upalabdheḥ kvacid apy\n02724 abhāvāt. sāmānyena pradarśane dṛṣṭānte api pramāṇa-antara-abhāvāt\n02725 sā eva tad-anyabhāva-upalabdhiḥ sādhya-dharmasya sādhikā iti\n02726 dṛṣṭānta-anavasthitvād apratipattiḥ.\n02801 tasmān na kutaścil liṅgād abhāva-siddhiḥ. so anyabhāvaḥ\n02802 pratyakṣa-lakṣaṇena anupalambhena siddho mūḍha-pratipattāv\n02803 abhāva-vyavahāraṃ sādhayed ity alaṃ prasaṅgena.\n02804 sā iyaṃ tridhā anupalabdhiḥ. siddhe kāryakāraṇabhāve\n02805 bhāvasya kāraṇasya anupalabdhir vyāpyavyāpakabhāva-siddhau\n02806 siddha-abhāvasya vyāpakasya anupalabdhiḥ svabhāva-anupalabdhiś ca.\n02807 tatra kāraṇa-vyāpakayor api svabhāvasya asad-vyavahāra-siddhir\n02808 anyabhāva-siddher eva. sa tatra asiddhaḥ kārya-vyāpyayor abhāvam\n02809 abhāva-vyavahāraṃ vā sādhayati. svabhāva-anupalabdhau tv anupalabdhyā\n02810 liṅgabhūtayā abhāva-vyavahāra eva sādhyate.\n02811 yadi kāraṇa-vyāpakau tad-anyabhāva-siddhi-rūpayā anupalabdhyā\n02812 siddha-asad-vyavahārāv anyasya abhāvam abhāva-vyavahāraṃ\n02813 ca sādhayataḥ sā ca anupalabdhis tayor upalabdhi-lakṣaṇa-\n02814 prāptāv eva asad-vyavahārasya sādhikā, kathaṃ tayoḥ parokṣe\n02815 arthe prayogaḥ. na eva prayogaḥ pramāṇatayā, liṅgasya aniścayāt.\n02816 kevalaṃ kāraṇa-vyāpakayoḥ siddha-sambandhayor yady abhāvaḥ\n02817 parasya avaśyam abhāva-niścaya iti darśana-artham ete prayujyete.\n02818 ity eṣa pakṣa-dharmo anvaya-vyatirekavān iti tad-aṃśena\n02819 vyāptas tri-lakṣaṇas trirūpa eva hetur gamakaḥ, sva-sādhya-\n02820 dharma-avyabhicārāt.\n02821 ṣaḍ-lakṣaṇo hetur ity apare. trīṇi ca etāny abādhita-viṣayatvam\n02901 vivakṣita-eka-saṃkhyatvaṃ jñātatvaṃ ca iti.\n02902 tatra abādhita-viṣayatvaṃ tāvat pṛthag lakṣaṇaṃ na bhavati,\n02903 bādha-avinābhāvayor virodhāt. avinābhāvo hi saty eva sādhya-\n02904 dharme bhāvo hetoḥ. sa hetus tal-lakṣaṇo dharmiṇi syāt, atra\n02905 ca sādhya-dharmaḥ kathaṃ na bhavet. pratyakṣa-anumāne hi\n02906 sādhya-dharmaḥ bādhamāne taṃ dharmiṇo niṣkāsayataḥ,\n02907 tasmin saty eva hetur bhavaṃs taṃ tatra eva dharmiṇy avasthāpayati\n02908 iti paraṃ bata bhāvānām asvāsthyam. anyatra\n02909 sādhya-dharmeṇa avinābhāvī hetur na dharmiṇy eva iti cet, tat\n02910 kim ayaṃ tapasvī ṣaṇḍham udvāhya putraṃ mṛgyate. yasya\n02911 dharmiṇy asaty api sādhya-dharme bhāvas tam upadarśya\n02912 kathaṃ sa dharmī sādhya-dharmavān ity ucyate. ata eva bādhā\n02913 bhāva uktaḥ; syād etat: yata eva hetur anyathā api bhavet, ata\n02914 eva pramāṇābhyām abādhita-dharmā dharmī ity ucyate iti tat\n02915 kim idānīṃ hetoḥ sāmarthyam abādhayā eva sādhya-siddheḥ.\n02916 yadi sādhya-abhāvo bādhaka-pramāṇa-vṛttau niyataḥ. abādhāyāṃ\n02917 sādhya-siddhir iti vyartho hetuḥ; bādhāyām api, sādhana-sāmarthya\n02918 abhāvāt. aniyame na ca bādhakaṃ pramāṇaṃ syāt sādhya-abhāvasya\n02919 ca sambhava iti na sāmarthyam abādhāyāḥ.\n02920 na bādhāyā abhāvo abādhā. kiṃ tarhi. bādhāyā anupalabdhiḥ.\n02921 sā ca puruṣasya kvacid bādha-asambhave api syād iti sa\n02922 hetu-prayogasya viṣayaḥ. kiṃ nu vai hetur bādha-upalabdher api\n02923 bibheti, na punar bādhāyāḥ, yena bādhām anādṛtya apy anupalabdhau\n02924 prayoktavya iṣṭaḥ. sa tarhi hetuḥ paramārthena\n03001 bādhā kim asti na asti ity anapekṣya bādhā-anupalabdhau prayoktavyaḥ\n03002 kim arthaṃ prayujyate. sādhya-siddhy-artham. sa kiṃ\n03003 kvacit satyām api bādhāyāṃ sādhyaṃ sādhayet, yena asyā abhāva\n03004 niścayaṃ prati yatno na kriyate hetuś ca prayujyate. tathā\n03005 ca abādhita-viṣayatvaṃ hetu-lakṣaṇaṃ na bhavati, bādhāyām\n03006 api satyām asya sāmarthyāt; tathā ca anabhyupagamye saṃśayitasya\n03007 pravṛtty-ayogād yathā anupalabdhau bādhā-sadbhāva-sambhave\n03008 apy abhyupagamya prayujyate, tathā bādha-upalabdhāv api\n03009 prayujyatām, abhyupagame viśeṣa-abhāvāt.\n03010 na bādhāyāṃ satyāṃ sāmarthyam iti cet, yady evaṃ\n03011 prayuktasya apy asāmarthya-prāptir ity anirṇīta-bādhā-sambhavaḥ\n03012 prayogaṃ na arhati. bādhā-anupalambhe sāmarthyam iti cet, kim\n03013 upalambho bādhāṃ vyāpnoti, yata evaṃ hetor bādhā-sambhava-\n03014 kṛtam asāmarthyaṃ na sambhavet. atha tan-nivṛttau bādhā\n03015 nivartate, tathā api bādhā-anupalambhād eva sādhya-siddher vyartho\n03016 hetuḥ, anupalambhe bādhāyā asambhavāt. upalambhasya nivṛttāv\n03017 api bādhāyā anivṛttau tad-avasthaṃ hetor asāmarthyam\n03018 ity aprayogaḥ. tasmāt sva-sādhya-bhāva-abhāvābhyām anyathā api\n03019 bhavan hetur dharmiṇi kiṃcin na bhāvayati na vibhāvayati ity\n03020 upakṣepo na samarthaḥ. tan na bādhā-avinābhāvau sahāvasthitau;\n03021 tena abādhā rūpa-antaraṃ na bhavati.\n03022 tan nāma tasmād viśeṣaṇa-antaraṃ lakṣaṇa-antara-upādāna-arthaṃ\n03023 vā bhavet, yasya bhāve api yasya anyasya abhāvaḥ. tad yathā\n03024 pakṣadharmatvaṃ sapakṣe ca bhāva iti. na ca etad bādhāyā avinābhāve\n03101 sati sambhavati iti na sādhya-viparyaya-avibhāvinor hetu-viruddhayor\n03102 viṣaye bādhā sambhavati iti na tad-abhāvaḥ pṛthag\n03103 anayor lakṣaṇa-antaratvena vācyaḥ. tasmād hetoḥ prayoge\n03104 pratijñāyā doṣāṇāṃ sambhavo na asti. na api kevalā pratijñā\n03105 prayujyata iti na pratijñā-doṣā vācyāḥ.\n03106 etena eka-saṃkhyā-vivakṣā api pratyuktā. katham. eko hi sva-\n03107 sādhya-bhāva eva bhāvāt tad-avyabhicārī. tatra eva tasmād anyas\n03108 tad-bādhakasya eva bhāvāt tad-viruddha ity atra bādhayā\n03109 samānam.\n03110 api ca kiṃ vastuto asambhavat-pratihetuḥ sa samyag-jñāna-\n03111 viparyaya-hetur āhosvid apradarśita-pratihetuḥ kiṃ ca ataḥ.\n03112 yady asambhavat-pratihetuḥ, aśakya-niścayatvād alakṣaṇam\n03113 etat. hetv-abhāvo vā. na hy aniścita-ātmanaḥ pratipādaka-dharmasya\n03114 tal-lakṣaṇatvaṃ bhavati yathā sandigdha-pakṣadharmatvasya,\n03115 na api sandigdha-lakṣaṇo hetur bhavati iti na kaścid hetur\n03116 bhavet. tulya-lakṣaṇe hi dṛṣṭaḥ pratiyogi-sambhavo adṛṣṭa-\n03117 pratiyogiṣv api śaṅkām utpādayati, viśeṣa-abhāvāt; sati vā\n03118 viśeṣe hetor lakṣaṇam; tato hi hetur ekāntena nirasta-pratipakṣaḥ\n03119 sva-sādhyaṃ niścāyayati ity atal-lakṣaṇo na hetuḥ syāt. tathā ca\n03120 vyartha-eka-saṃkhyā-vivakṣā. ato viruddhāvyabhicāriṇo lakṣaṇaṃ\n03121 hīyeta svalakṣaṇa-yuktayor hetvor ekatra dharmiṇi virodhena upanipāte\n03122 viruddhāvyabhicārī iti. na ca tasya viśeṣasya svarūpaṃ\n03123 nirdiśyate, yat pratītya pratiyoginaḥ sambhava-asambhavāv\n03124 utpaśyāmaḥ. tasmān na asty eva viśeṣa iti sarvatra śaṅkayā\n03201 bhavitavyam; dṛṣṭa-pratihetor api hetoḥ prāg itareṇa na kaścid\n03202 viśeṣo lakṣyate. na ca sambhavat-pratihetūnām api sarvadā\n03203 tasya upalabdhiḥ; atiśayavatī tu prajñā-utprekṣiṇī dṛṣṭā. tena aniścayaḥ\n03204 sambhava-asambhavayor iti lakṣaṇasya aniścitatvān na\n03205 kaścid hetuḥ syāt.\n03206 atha apradarśita-pratihetuḥ, yathā āha: yadā tarhi śabdatvaṃ\n03207 nityam abhyupagacchati, tadā ayaṃ hetur eva syāt, yady atra anityatva\n03208 hetuṃ kṛtakatva-ādi kaścin na darśayed iti. idam aprakāśyam\n03209 apy asaṃvaraṇīyam api iti kaṣṭhataraṃ vyasanam āyātaṃ\n03210 kathaṃ nirvoḍhuṃ śakyeta. sa tāvad ayaṃ hetur vastūni\n03211 sva-sādhya-tattva-prakṛtīni kṛtvā tat-pramāṇakān puruṣān abhyudaya\n03212 niḥśreyasābhyāṃ saṃyojayitvā punaḥ pratibhāvatā\n03213 puruṣeṇa hetv-antara-nidarśanena utkīlita-sādhana-sāmarthyas tāni\n03214 vastūni tāṃś ca puruṣān tadbhāva-sampadaḥ pracyāvya-\n03215 bhraṣṭa-rājya iva rājā tapovanaṃ gacchati iti kiṃ atra brūmaḥ.\n03216 puruṣa-pratibhākṛtaṃ ca sādhanatvam. tat kiṃ vastutaḥ\n03217 sādhanam asādhanaṃ vā. sa ca hetuḥ svabhāvatas tad-dharma-bhāvī\n03218 yadi katham anyathā kriyeta, vastūnāṃ svabhāva-anyathābhāvasya\n03219 ubhayoś ca viruddha-svabhāvayor abhāvāt. atad-dharma-bhāvī\n03220 ca katham anyadā api sādhanaṃ kasyacit.\n03221 tasmāt svabhāvataḥ sva-sādhya-avinābhāvinor ukta-lakṣaṇayoḥ\n03222 kārya-svabhāvayos tal-lakṣaṇasya pratihetor asambhavād alakṣaṇam\n03301 eka-saṃkhyā-vivakṣā, vyavacchedya-abhāvāt.\n03302 jñānaṃ punar aliṅga-dharmatve kathaṃ liṅga-lakṣaṇaṃ\n03303 bhaviṣyati. kiṃ-rūpāl liṅgād artho jñātavya iti cintāyāṃ pratipattur\n03304 avisaṃvādakasya rūpam abhidhīyate, yasya darśanād\n03305 ayaṃ sādhana-asādhane pravibhajya tasya iṣṭa-artha-saṃnidhāna\n03306 pratyayāt pravṛttim avalambate. tathā yad asya ātma-rūpaṃ tal\n03307 lakṣaṇam, na tu pararūpam. pratipatti-janmany upayoga-mātrāt\n03308 tal-lakṣaṇatve atiprasaṅgaḥ. evaṃ prameya-puruṣa-ādīnām api\n03309 tal-lakṣaṇatvaṃ bhavet, na hi teṣv asatsu liṅgini jñānaṃ bhavati.\n03310 niścita-grahaṇaṃ tarhi na kartavyam. na na kartavyam,\n03311 tasya anya-arthatvāt. sapakṣa-vipakṣayor darśana-adarśanābhyāṃ gamakaṃ\n03312 hetum icchatāṃ na eva samartho hetur bhavati, sator api\n03313 darśana-adarśanayor agamakatva-darśanāt. tena bhāva-abhāvābhyāṃ\n03314 gamaka iti jñāpana-arthaṃ niścita-grahaṇam. tena pararūpaṃ\n03315 lakṣaṇaṃ na bhavati, tena liṅgasya rūpa-viśeṣa-anabhidhānāt, tau\n03316 hi bhāva-abhāvau tad-bhāva-sādhaka-vṛttyā boddhavyau, upāya-antara-\n03317 abhāvāt. tena, yady api bhāva-abhāva-vacana-mātreṇa tat-sādhana-\n03318 pramāṇam ākṣipyate, tayoḥ pratipādanāya niścita-śabdaḥ\n03319 prayukto lakṣaṇe, anyathā jñāna-sattā-nibandhanatvāj jñeya-\n03320 sattā-vyavasthāyās tayor eva sattā-prasiddher iti sarvatra\n03401 sattā-vyavasthā eva tat-sādhanaṃ pramāṇam ākarṣati. parārthatvāc\n03402 ca śāstra-praṇayanasya. trirūpaṃ liṅgaṃ saṃvādakam\n03403 arthasya iti tad rūpaṃ ye na vidanti, na teṣāṃ tataḥ pravṛttir iti\n03404 para-upalakṣaṇatvād yady api jñānaṃ siddham, tathā api tāv eva\n03405 bhāva-abhāvau kecid darśana-adarśana-mātreṇa vyavasthāpayanti iti\n03406 tan-niṣedha-artho niścita-śabda uktaḥ, sator api bhāva-abhāvayor\n03407 anvaya-vyatirekayoḥ sattāyāṃ saṃśayāt. tasmād yataḥ sattā-\n03408 prasādhaka-pramāṇād anayor niścayas tad-adhīnā iti jñāpana-artham\n03409 asmābhir grahaṇaṃ kṛtam.\n03410 yato api bhāva-abhāva-vacana-mātreṇa tat-sādhana-pramāṇa-ākṣepa-siddhiḥ,\n03411 pṛthag ato jñānaṃ lakṣaṇaṃ na bhavati, tena eva arthasya avagatatvād\n03412 upanaya-artha-vat pakṣadharmatvāt. anvaya-vyatirekayor\n03413 api tarhi na pṛthaktvam, ekasya prayogād ubhaya-gater\n03414 iti cet, na, hetoḥ sapakṣa-asapakṣayor bhāva-abhāvayor aparaspara-\n03415 ākṣepāt; ekaṃ vākyam ubhayaṃ gamayati ity ucyate,\n03416 na eko artho dvitīyasya. nanu tatra eva bhāvo tad-abhāve\n03417 ca abhāva iti vākye paraspara-ākṣepa iti cet, vacanam etad ekasya\n03418 api niyama-khyāpakasya dvitīya-ākṣepa-nāntarīyakatvāt sāmarthyād\n03419 ubhayam ākṣipati na punaḥ kevalau bhāva-abhāvāv ākṣipataḥ;\n03420 niyamavantau ca na kevalau, niyamasya ubhaya-rūpatvāt.\n03421 tasmāt tatra eva bhāva iti na bhāva eva ucyate, itareṇa api na abhāva\n03501 eva, yena bhāvo abhāvo vā dvitīyam ākṣipet. na evaṃ jñānaṃ\n03502 para-upalakṣaṇāt trailakṣaṇyād vyatirekitam iti na lakṣaṇa-antaram.\n03503 tasmān na hetuḥ ṣaḍ-lakṣaṇaḥ.\n03504 hetubindur ācārya-dharmakīrti-kṛtaḥ samāptaḥ.</p>\n\n  </div>\n</body>\n\n"
}