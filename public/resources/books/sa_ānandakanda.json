{
  "title": "sa_ānandakanda",
  "body": "<body xmlns='http://www.tei-c.org/ns/1.0'>\n\n<lg>\n<l>Āk, 1, 1</l>\n<l>kailāsaśikharāsīnaṃ kālakandarpanāśanam /</l>\n<l>prasannaṃ parameśānaṃ jagadānandakāraṇam // Āk_1,1.1 //</l>\n</lg>\n\n<lg>\n<l>praṇamya parayā bhaktyā bhairavī stutimātanot /</l>\n<l>devadeva mahādeva janmadāridryanāśana // Āk_1,1.2 //</l>\n</lg>\n\n<lg>\n<l>prasīda karuṇāmūrte prasanna parameśvara /</l>\n<l>divyāgamarahasyāni kulakaulādikāni ca // Āk_1,1.3 //</l>\n</lg>\n\n<lg>\n<l>jāne tava prasādena māyāmaṅgalavigraha /</l>\n<l>śrotumicchāmi sarveśa tava divyarasāyanam // Āk_1,1.4 //</l>\n</lg>\n\n<lg>\n<l>jarājanmāmayaghnaṃ ca khecaratvādisiddhidam /</l>\n<l>dāridryaduḥkhaśamanaṃ brahmatvādivarapradam // Āk_1,1.5 //</l>\n</lg>\n\n<lg>\n<l>īśvara uvāca /</l>\n<l>sādhu sādhu mahābhāge sarvalokopakāriṇi /</l>\n<l>tatsarvaṃ jāyate sūtācchuddhātmaprāṇavallabhe // Āk_1,1.6 //</l>\n</lg>\n\n<lg>\n<l>sarvalokopakārārthaṃ guhyāt guhyatamaṃ hitam /</l>\n<l>rasendrasya samutpattiṃ lakṣaṇaṃ ca surārcite // Āk_1,1.7 //</l>\n</lg>\n\n<lg>\n<l>tatsarvaṃ sampravakṣyāmi śṛṇu bhairavi samprati /</l>\n<l>&lt;rasotpattiḥ&gt;</l>\n<l>surendrair munibhir divyaiḥ gandharvoragakiṃnaraiḥ // Āk_1,1.8 //</l>\n</lg>\n\n<lg>\n<l>prārthito bhavatyāṃ tu kumārotpattim icchadbhiḥ /</l>\n<l>tārakāsuranāśāya lokānāṃ rakṣaṇāya ca // Āk_1,1.9 //</l>\n</lg>\n\n<lg>\n<l>tadā himālayagireḥ guhāyāṃ suciraṃ priye /</l>\n<l>saṃkrīḍamānayoḥ kālo gato naḥ putralipsayā // Āk_1,1.10 //</l>\n</lg>\n\n<lg>\n<l>trijagatkṣobhi surataṃ tyajituṃ preṣitaḥ suraiḥ /</l>\n<l>kapotarūpamāsthāya vahniḥ prāgād gavākṣataḥ // Āk_1,1.11 //</l>\n</lg>\n\n<lg>\n<l>taṃ dṛṣṭvā lajjayā devi visṛṣṭaṃ surataṃ mayā /</l>\n<l>nikṣiptaṃ vadane vahnerāvayosteja ujjvalam // Āk_1,1.12 //</l>\n</lg>\n\n<lg>\n<l>tena dandahyamāno'gnirgaṅgāyāṃ tannyamajjayat /</l>\n<l>tena gaṅgāpi saṃtaptā tadbahir visasarja ca // Āk_1,1.13 //</l>\n</lg>\n\n<lg>\n<l>tat dvidhābhūdbahiḥ prāpya caikaṃ skandaprasūtaye /</l>\n<l>anyacchuddharaso jāto hyāpadaṃbudhipāradaḥ // Āk_1,1.14 //</l>\n</lg>\n\n<lg>\n<l>śatayojananimneṣu pañcakūpeṣu saṃsthitaḥ /</l>\n<l>tanmalā dhātavo jātā maṇayo divyavastu ca // Āk_1,1.15 //</l>\n</lg>\n\n<lg>\n<l>tattatkṣetraviśeṣeṇa nāmavarṇādikān guṇān /</l>\n<l>bhinnaḥ prāpto rasendro'yaṃ janmadāridryabhañjanaḥ // Āk_1,1.16 //</l>\n</lg>\n\n<lg>\n<l>te kūpāḥ pralaye pañca saṃjñā jātādi vai mukhāḥ /</l>\n<l>sasaṃcavarṇāṃ nivṛttyā nikṣiptā niyutāni hi // Āk_1,1.17 //</l>\n</lg>\n\n<lg>\n<l>pañcavarṇāni deveśi sarvasattvayutāni ca /</l>\n<l>pūrvasyāṃ pāradaḥ śveto nānāvarṇairgadāpahaḥ // Āk_1,1.18 //</l>\n</lg>\n\n<lg>\n<l>cañcalo dakṣiṇasyāṃ tu rasendro nīlavarṇavān /</l>\n<l>doṣahīno'tirūkṣaśca sutarāṃ capalaḥ priye // Āk_1,1.19 //</l>\n</lg>\n\n<lg>\n<l>tena jātā bhujaṅgendrā jarājanmagadoṣojjhitāḥ /</l>\n<l>paścimasyāṃ tu sūtākhyaḥ pītavarṇo 'tirūkṣakaḥ // Āk_1,1.20 //</l>\n</lg>\n\n<lg>\n<l>sarvadoṣayuto'sau tu śuddho'ṣṭādaśakarmabhiḥ /</l>\n<l>sarvasiddhiprado devi dehalohādisiddhidaḥ // Āk_1,1.21 //</l>\n</lg>\n\n<lg>\n<l>uttarasyāṃ diśo raktaḥ sarvadoṣavivarjitaḥ /</l>\n<l>rasāyanaṃ tu tenaiva devā janmajarojkṣitāḥ // Āk_1,1.22 //</l>\n</lg>\n\n<lg>\n<l>madhye tu miśrako jñeyaḥ sarvavarṇasamanvitaḥ /</l>\n<l>bahiścandrārkācchāyo raso doṣasamanvitaḥ // Āk_1,1.23 //</l>\n</lg>\n\n<lg>\n<l>sa cāṣṭādaśasaṃskāraiḥ śuddhaḥ siddhiprado bhavet /</l>\n<l>amarāṇāṃ svarūpaṃ tu rasendro hi maheśvaraḥ // Āk_1,1.24 //</l>\n</lg>\n\n<lg>\n<l>pūrayāmāsatustau ca stokato hyatidurlabhau /</l>\n<l>anyeṣu sarvakāryeṣu siddhado'pi hi karmabhiḥ // Āk_1,1.25 //</l>\n</lg>\n\n<lg>\n<l>aṣṭādaśabhiratyantaṃ śuddhaḥ siddhiprado drutam /</l>\n<l>rasāvatāraṃ yo vetti sa tu dhārmikasattamaḥ // Āk_1,1.26 //</l>\n</lg>\n\n<lg>\n<l>āyuṣyasukhasaṃtānadhanārogyamavāpnuyāt /</l>\n<l>&lt;rasaparyāyāḥ tanniruktaista&gt;</l>\n<l>janmarogajarāmṛtyudāridryāṃbhonidheḥ param // Āk_1,1.27 //</l>\n</lg>\n\n<lg>\n<l>pāraṃ dadāti tenaiva pāradaḥ parikīrtitaḥ /</l>\n<l>rasoparasalohādikartṛtvācca rasendrakaḥ // Āk_1,1.28 //</l>\n</lg>\n\n<lg>\n<l>mama pratyaṅgasūtatvāt sūta ityabhidhīyate /</l>\n<l>sūte yasmātsarvasiddhiṃ tasmātsūta iti smṛtaḥ // Āk_1,1.29 //</l>\n</lg>\n\n<lg>\n<l>mama deharaso yasmāt rasastasmātprakīrtitaḥ /</l>\n<l>jarāmaraṇadāridryaroganāśāya śasyate // Āk_1,1.30 //</l>\n</lg>\n\n<lg>\n<l>tasmāśrasa iti prokto dhātutvācca varānane /</l>\n<l>sarvadhātūnrasatyeṣaḥ tasmācca rasa īritaḥ // Āk_1,1.31 //</l>\n</lg>\n\n<lg>\n<l>mitrakārī savarṇatvātsarvasiddhipradāyakaḥ /</l>\n<l>pārado vyādhisaṃhartā rasendro rasakarmaṇi // Āk_1,1.32 //</l>\n</lg>\n\n<lg>\n<l>dhātukarmasu sūtaḥ syād rasendro rasasādhane /</l>\n<l>sarvakarmārhatatayā sarvatayā priye // Āk_1,1.33 //</l>\n</lg>\n\n<lg>\n<l>sarvasiddhiprado devi miśrako'yamudāhṛtaḥ /</l>\n<l>&lt;rasagatā doṣāḥ&gt;</l>\n<l>amoghasiddhimamalaṃ sarvasiddhipradaṃ rasam // Āk_1,1.34 //</l>\n</lg>\n\n<lg>\n<l>ālokya tridaśāḥ sarve brahmaviṣṇupuregamāḥ /</l>\n<l>māmabhiprārthayāmāsuḥ stotraiśca vividhaiḥ priye // Āk_1,1.35 //</l>\n</lg>\n\n<lg>\n<l>rasendradarśanādeva narapakṣimṛgādayaḥ /</l>\n<l>siddhiṃ nānāvidhāṃ yānti tannivāraya śaṃkara // Āk_1,1.36 //</l>\n</lg>\n\n<lg>\n<l>tasmāt tridhā kañcukābhirdoṣaiścāsau niyojitaḥ /</l>\n<l>tadā prabhṛti doṣaiśca kañcukābhiśca varjitaḥ // Āk_1,1.37 //</l>\n</lg>\n\n<lg>\n<l>śuddho'ṣṭādaśasaṃskāraiḥ sūto bhavati siddhidaḥ /</l>\n<l>&lt;rasāvasthāḥ&gt;</l>\n<l>dhūmaściṭiciṭiścaiva maṇḍūkaplutireva ca // Āk_1,1.38 //</l>\n</lg>\n\n<lg>\n<l>sakaṃpaśca vikaṃpaśca pañcāvasthā rasasya tu /</l>\n<l>&lt;rasagatayaḥ&gt;</l>\n<l>rasasya gatayaḥ pañca jale syājjalavadgatiḥ // Āk_1,1.39 //</l>\n</lg>\n\n<lg>\n<l>dhūme dhūmagatiḥ sūtaḥ staraṇe haṃsavadgatiḥ /</l>\n<l>kiṭṭe kiṭṭanibhā devi pañcamo jīvavadgatiḥ // Āk_1,1.40 //</l>\n</lg>\n\n<lg>\n<l>catasro gatayo dṛśyāḥ adṛśyā paṃcamī gatiḥ /</l>\n<l>yantrauṣadhādyai roddhavyāścatasro gatayaḥ priye // Āk_1,1.41 //</l>\n</lg>\n\n<lg>\n<l>dhyānamantrauṣadhādyaiśca roddhavyā pañcamī gatiḥ /</l>\n<l>&lt;naisargikā doṣāḥ&gt;</l>\n<l>pārthivaśca tathaivāpya āgneyaścānilastathā // Āk_1,1.42 //</l>\n</lg>\n\n<lg>\n<l>nābhaso gajacarmākhyaḥ puṇḍarīko visarpakṛt /</l>\n<l>hāridro raktacarmākhyo nāraṅgo raktabindukaḥ // Āk_1,1.43 //</l>\n</lg>\n\n<lg>\n<l>asahyāgniśca maṇḍūko malā naisargikāḥ smṛtāḥ /</l>\n<l>&lt;aupadhikā doṣāḥ&gt;</l>\n<l>kālikā malinī caiva kapotī raktakañcukā // Āk_1,1.44 //</l>\n</lg>\n\n<lg>\n<l>salomī girijā caiva piṅgalī sapta kañcukāḥ /</l>\n<l>aupādhikā imā jñeyāḥ pārade kīrtitāḥ priye // Āk_1,1.45 //</l>\n</lg>\n\n<lg>\n<l>&lt;yaugikā doṣāḥ&gt;</l>\n<l>viṣaṃ nāgaśca vaṅgaśca yaugikaśca trayaḥ smṛtāḥ /</l>\n<l>&lt;doṣāṇāṃ svarūpam&gt;</l>\n<l>bhaumaḥ kuṣṭhakaraścāpyo doṣodrekaṃ karoti saḥ // Āk_1,1.46 //</l>\n</lg>\n\n<lg>\n<l>āgneyaḥ kurute dāhaṃ vāyavyaḥ śūlakṛdbhavet /</l>\n<l>bādhiryaṃ nābhaso doṣo gajatvaggajacarmakṛt // Āk_1,1.47 //</l>\n</lg>\n\n<lg>\n<l>puṇḍarīko dadrukaro visarpaśca visarpakṛt /</l>\n<l>hāridraḥ pāḍukṛtprokto raktacarmākṣipāṭalam // Āk_1,1.48 //</l>\n</lg>\n\n<lg>\n<l>nāraṅgo dumbaraṃ kuṣṭhaṃ raktabījo masūrikāḥ /</l>\n<l>asahyāgnir mohakārī maṇḍūkaścarmakīlakṛt // Āk_1,1.49 //</l>\n</lg>\n\n<lg>\n<l>malo mūrcchākaro devi khyātā doṣodbhavāstathā /</l>\n<l>kālikā kṛṣṇavarṇaṃ ca malinī malasagraham // Āk_1,1.50 //</l>\n</lg>\n\n<lg>\n<l>kapotī svarasādaṃ ca visphoṭaṃ raktakañcukā /</l>\n<l>salomī vamanaṃ kuryāt girijā jāḍyakāriṇī // Āk_1,1.51 //</l>\n</lg>\n\n<lg>\n<l>piṅgalī netraghnī doṣāḥ kacukajāḥ smṛtāḥ /</l>\n<l>viṣaṃ mṛtyuprado nāgo jāḍyaṃ vaṅgassurārcite // Āk_1,1.52 //</l>\n</lg>\n\n<lg>\n<l>kurute pūtigandhatvaṃ gadā yaugikasambhavāḥ /</l>\n<l>&lt;rasasya sthānāntaragatiḥ&gt;</l>\n<l>prathamārtavasusnātā surūpā śubhalakṣaṇā // Āk_1,1.53 //</l>\n</lg>\n\n<lg>\n<l>śuddhāmbaradharā mālyagandhanliptā subhūṣitā /</l>\n<l>uttamāśvasamārūḍhā ratisaṅgavivarjitā // Āk_1,1.54 //</l>\n</lg>\n\n<lg>\n<l>abhyarcya gaṇanāthaṃ ca bhairavaṃ ca guruṃ purā /</l>\n<l>rasendrabhairavaṃ dhyātvā kūpasthaṃ pāradaṃ priye // Āk_1,1.55 //</l>\n</lg>\n\n<lg>\n<l>paśyecchīghraṃ tato gacchet na punaḥ pṛṣṭhamīkṣayet /</l>\n<l>eṣā yojanamātroā kumārī hayasādhanā // Āk_1,1.56 //</l>\n</lg>\n\n<lg>\n<l>tadānīm āharettatu kumārāsaṃjighṛkṣayā /</l>\n<l>kūpamadhyāt samutpatya so'nudhāvati tāṃ prati // Āk_1,1.57 //</l>\n</lg>\n\n<lg>\n<l>yāvadyojanamāgatya punaḥ kūpe viśetkṣaṇāt /</l>\n<l>paritaḥ kṛtagarteṣu teṣu teṣu ca saṃsthitam // Āk_1,1.58 //</l>\n</lg>\n\n<lg>\n<l>taṃ rasendraṃ śucirbhūtvā gṛhṇīyādrasadeśikaḥ /</l>\n<l>gauravādagnivadanāt patito daradāhvaye // Āk_1,1.59 //</l>\n</lg>\n\n<lg>\n<l>deśe sa sūto bhūlīnaḥ tantrajñai rasakovidaḥ /</l>\n<l>nikṣipya mṛttikāyantre pātanākhye samāgataḥ // Āk_1,1.60 //</l>\n</lg>\n\n<lg>\n<l>pārado gṛhyate devi doṣahīnassa ucyate /</l>\n<l>evameva tatra tatra siddhavidyādharaissadā // Āk_1,1.61 //</l>\n</lg>\n\n<l>nikṣepitaḥ pāradendro vidyate devi siddhidaḥ // Āk_1,1.62 //</l>\n\n<lg>\n<l>Āk, 1, 2</l>\n<l>śrībhairavī /</l>\n<l>rasopadeśadātāraṃ tacchiṣyaṃ kākinīstriyam /</l>\n<l>rasapūjāṃ tu pṛcchāmi yathāvat kathayasva me // Āk_1,2.1 //</l>\n</lg>\n\n<p>śrībhairavaḥ /\n<lg>\n<l>&lt;rasopadeśakalakṣaṇam&gt;</l>\n<l>śṛṇu bhairavi tatsarvamapūrvaṃ kathayāmi te /</l>\n<l>ācāryo jñānavāndakṣaḥ śīlavān guṇavān śuciḥ // Āk_1,2.2 //</l>\n</lg></p>\n\n<lg>\n<l>dharmajñaḥ satyasaṃdhaśca rasaśāstraviśāradaḥ /</l>\n<l>vedavedāntatattvajño nirmalaḥ śivavatsalaḥ // Āk_1,2.3 //</l>\n</lg>\n\n<lg>\n<l>devībhaktaḥ sadā śānto rasamaṇḍapakovidaḥ /</l>\n<l>mantrasiddho mahāvīro devatāyāgatatparaḥ // Āk_1,2.4 //</l>\n</lg>\n\n<lg>\n<l>rasadīkṣāvidhānajño mantrauṣadhamahārasān /</l>\n<l>rāgasaṃkhyāṃ bījakalpaṃ dvandvamelāpanaṃ biḍam // Āk_1,2.5 //</l>\n</lg>\n\n<lg>\n<l>rañjanaṃ sāraṇāṃ tailaṃ dalāni krāmaṇāni ca /</l>\n<l>varṇotkarṣaṃ mṛdutvaṃ ca jāraṇaṃ bālavṛddhayoḥ // Āk_1,2.6 //</l>\n</lg>\n\n<lg>\n<l>khecarīṃ bhūcarīṃ caiva yo vetti sa gururbhavet /</l>\n<l>&lt;śiṣyalakṣaṇam&gt;</l>\n<l>gurubhaktaḥ sadācāro lobhamāyāvivarjitaḥ // Āk_1,2.7 //</l>\n</lg>\n\n<lg>\n<l>nispṛho nirahaṅkāraḥ satyavāṅniyamasthitaḥ /</l>\n<l>nirālasyaḥ svadharmajñaḥ ṣaṭkarmanirataḥ sudhīḥ // Āk_1,2.8 //</l>\n</lg>\n\n<lg>\n<l>dambhahiṃsādinirmuktaḥ śivācāreṣu dīkṣitaḥ /</l>\n<l>atyantasādhakaḥ śānto mantrānuṣṭhānatatparaḥ // Āk_1,2.9 //</l>\n</lg>\n\n<lg>\n<l>dāntaḥ śiṣyaḥ sa vijñeyaḥ śaktimān gatamatsaraḥ /</l>\n<l>&lt;kākinīlakṣaṇam&gt;</l>\n<l>ākuñcitasnigdhakeśā padmapatrāyatekṣaṇā // Āk_1,2.10 //</l>\n</lg>\n\n<lg>\n<l>dīrghottuṅgaghrāṇakeśā vidrumādharaśobhitā /</l>\n<l>dāḍimībījadaśanā kambugrīvonnatastanī // Āk_1,2.11 //</l>\n</lg>\n\n<lg>\n<l>śirīṣamālāmṛdulabāhupāśavirājitā /</l>\n<l>saṃkīrṇorasthalā nimnanābhiḥ sūkṣmā calāṅgakā // Āk_1,2.12 //</l>\n</lg>\n\n<lg>\n<l>talodarī romarājivalitrayavibhūṣitā /</l>\n<l>viśālajaghanopetā rambhoruḥ subhagā priyā // Āk_1,2.13 //</l>\n</lg>\n\n<lg>\n<l>kādalopamajaṅghā ca pāṭalāṅghrisaroruhā /</l>\n<l>śoṇāmalanakhopetā rājahaṃsagatiḥ śubhā // Āk_1,2.14 //</l>\n</lg>\n\n<lg>\n<l>kalakokilanidhvānakalakaṇṭhādimañjulā /</l>\n<l>pippalachadasaṃkāśasmaramandiramaṇḍitā // Āk_1,2.15 //</l>\n</lg>\n\n<lg>\n<l>yuvatī śyāmalā snigdhā surūpā śubhalakṣaṇā /</l>\n<l>cumbanasparśanāśleṣaratikarmavicakṣaṇā // Āk_1,2.16 //</l>\n</lg>\n\n<lg>\n<l>bahule yā puṣpavatī pakṣe sā kākinī smṛtā /</l>\n<l>svasvavarṇasadbhūtā grāhyā vāpyanyavarṇajā // Āk_1,2.17 //</l>\n</lg>\n\n<lg>\n<l>rasakarmaṇi dīkṣāyāṃ prayoge ca rasāyane /</l>\n<l>&lt;kākinītvāpādanam&gt;</l>\n<l>kākinyabhāve taruṇī surūpānyāthavā bhavet // Āk_1,2.18 //</l>\n</lg>\n\n<lg>\n<l>gandhakaṃ goghṛtopetaṃ niṣkaṃ triḥ saptavāsaram /</l>\n<l>prātardadyāttu sā nārī kākinīsadṛśā bhavet // Āk_1,2.19 //</l>\n</lg>\n\n<lg>\n<l>dhārmikaḥ pāpabhīruśca balavān jñānavittamaḥ /</l>\n<l>nyāyaśreṣṭhaḥ sarvasamo rasāgamaviśāradaḥ // Āk_1,2.20 //</l>\n</lg>\n\n<lg>\n<l>bhūpatiścāsya mantrī ca sarvaśāstraviśāradaḥ /</l>\n<l>sarvadharmarataḥ śreṣṭho nyāyamārgapravartakaḥ // Āk_1,2.21 //</l>\n</lg>\n\n<lg>\n<l>&lt;rasaśālānirmāṇam&gt;</l>\n<l>rasaśālāṃ pravakṣyāmi rasendrasya varānane /</l>\n<l>nirṇayecca nirātaṅke deśe ca nirupaplave // Āk_1,2.22 //</l>\n</lg>\n\n<lg>\n<l>āstikaprāṇisubhage dhanadhānyasamākule /</l>\n<l>saurājye pūrṇavibhave nirapāye hyanindake // Āk_1,2.23 //</l>\n</lg>\n\n<lg>\n<l>nagare sarvavarṇāḍhye mahāmāheśvarāvṛte /</l>\n<l>tatrāpi vijaye sthāne pavitre ca surakṣite // Āk_1,2.24 //</l>\n</lg>\n\n<lg>\n<l>savyālapaśupakṣyādisaṃbādhaparivarjite /</l>\n<l>samasthale ca prākāraparighārgalabhūṣite // Āk_1,2.25 //</l>\n</lg>\n\n<lg>\n<l>nāraṅgadāḍimaḍahajambīraphalapūrake /</l>\n<l>tālahintālavakulanārikelāmlapāṭale // Āk_1,2.26 //</l>\n</lg>\n\n<lg>\n<l>aśokajambūpanasasālapuṃnāgamaṇḍite /</l>\n<l>kapitthapūgasaraladevadārusubilvake // Āk_1,2.27 //</l>\n</lg>\n\n<lg>\n<l>dhātrīnyagrodhavaraṇamadhūkāmrātamaṇḍite /</l>\n<l>ketakīmallikājātīyūthikāmālatīyute // Āk_1,2.28 //</l>\n</lg>\n\n<lg>\n<l>māgadhīkundakuravatilake śatapatrake /</l>\n<l>kumudotpalakalhārapuṇḍarīkāṃbujotpalaiḥ // Āk_1,2.29 //</l>\n</lg>\n\n<lg>\n<l>haṃsasārasakāraṇḍacakravākavirājitaiḥ /</l>\n<l>sarobhiḥ śītalajale paritaḥ pariveṣṭite // Āk_1,2.30 //</l>\n</lg>\n\n<lg>\n<l>śītānilābhilulitalalitaprasavāñcite /</l>\n<l>citrodyāne'tirucire rasaśālāṃ prakalpayet // Āk_1,2.31 //</l>\n</lg>\n\n<lg>\n<l>ṣoḍaśastambharucirāṃ caturaśrāṃ samāyatām /</l>\n<l>manojñāṃ devadeveśi mattavāraṇasaṃyutām // Āk_1,2.32 //</l>\n</lg>\n\n<lg>\n<l>vātāyanasamopetāṃ kavāṭārgalarakṣitām /</l>\n<l>kakṣapatākāsaṃyuktāṃ sarvopakaraṇojjvalām // Āk_1,2.33 //</l>\n</lg>\n\n<lg>\n<l>samālikhitadikpālāṃ samarcitavināyakām /</l>\n<l>pratiṣṭhitomāmāheśāṃ dvārapālaiśca rakṣitām // Āk_1,2.34 //</l>\n</lg>\n\n<lg>\n<l>bherīkāhalaghaṇṭādidivyavādyavināditām /</l>\n<l>vāstulakṣaṇasaṃyuktāṃ rasaśālāṃ prakalpayet // Āk_1,2.35 //</l>\n</lg>\n\n<lg>\n<l>śālāyāṃ vedikā kāryā sudṛḍhā darpaṇopamā /</l>\n<l>iṣṭakaiḥ khacitā ramyā sasopānā salakṣaṇā // Āk_1,2.36 //</l>\n</lg>\n\n<lg>\n<l>kapilāgomayāliptā hiraṇyakalaśāvṛtā /</l>\n<l>&lt;rasendrapūjāvidhiḥ&gt;</l>\n<l>vedikāyāṃ rasendrasya bhadrapīṭhaṃ prakalpayet // Āk_1,2.37 //</l>\n</lg>\n\n<lg>\n<l>bhadrapīṭhe likhetsamyak sindūreṇa dvihastakam /</l>\n<l>ṣaṭkoṇaṃ vasupatraṃ ca tadbahiścāṣṭapatrakam // Āk_1,2.38 //</l>\n</lg>\n\n<lg>\n<l>kamalaṃ caturaśraṃ ca caturdvāropaśobhitam /</l>\n<l>rasaliṅgaṃ nyasedyantre puṣpādyaiśca samarcayet // Āk_1,2.39 //</l>\n</lg>\n\n<lg>\n<l>&lt;rasasandhyā&gt;</l>\n<l>atha sandhyāṃ pravakṣyāmi rasakarmaphalapradām /</l>\n<l>praviśedrasaśālāṃ ca snātaḥ śuddho'nulepitaḥ // Āk_1,2.40 //</l>\n</lg>\n\n<lg>\n<l>śuklamālyāmbaradharaḥ saṃyatātmā jitendriyaḥ /</l>\n<l>yatavāg gurubhaktaśca satyavādī dṛḍhavrataḥ // Āk_1,2.41 //</l>\n</lg>\n\n<lg>\n<l>upaviśya samācāmet mṛdule citrakambale /</l>\n<l>vāṅmāyāśrīyutaṃ toyam ātmavidyāśivātmakam // Āk_1,2.42 //</l>\n</lg>\n\n<lg>\n<l>tattvaṃ ca śodhayāmīti trivāraṃ vidhivatpibet /</l>\n<l>dhyāyedvaradagāyatrīṃ trivāraṃ prajapetpriye // Āk_1,2.43 //</l>\n</lg>\n\n<lg>\n<l>rasabhairavagāyatrīṃ śṛṇu bhairavi tattvataḥ /</l>\n<l>aiṃ raseśvarāya vidmahe rasāṅkuśāya dhīmahi /</l>\n<l>tannaḥ sūtaḥ pracodayāt /</l>\n<l>koṭisūryapratīkāśaṃ daśakoṭīndusaṃnibham // Āk_1,2.44 //</l>\n</lg>\n\n<lg>\n<l>śubhraṃ pañcamukhaṃ devaṃ trinetraṃ candraśekharam /</l>\n<l>aṣṭādaśabhujaṃ śāntaṃ pañcakṛtyaparāyaṇam // Āk_1,2.45 //</l>\n</lg>\n\n<lg>\n<l>śuklamālyāṃbaradharaṃ nāgayajñopavītinam /</l>\n<l>sphaṭikasaṅkāśaṃ pretārūḍhaṃ raseśvaram // Āk_1,2.46 //</l>\n</lg>\n\n<lg>\n<l>nīlakaṇṭhaṃ ca sarvajñaṃ sarvābharaṇabhūṣitam /</l>\n<l>varadaṃ rasaśāstraṃ ca pāradaṃ bhujaṅgaṃ sudhām // Āk_1,2.47 //</l>\n</lg>\n\n<lg>\n<l>śaṅkhabhaiṣajyakodaṇḍaśūlakhaṭvāṅgasāyakam /</l>\n<l>ḍamaruṃ karavālaṃ ca gadāṃ pāvakamīśvari // Āk_1,2.48 //</l>\n</lg>\n\n<lg>\n<l>ārogyaṃ divyamālāṃ ca hyabhayaṃ dvinavaiḥ karaiḥ /</l>\n<l>rasāṅkuśīṃ nijotsaṅge bibhrāṇaṃ vṛṣavāhanam // Āk_1,2.49 //</l>\n</lg>\n\n<lg>\n<l>kapardabhāraruciraṃ mandahāsānanaṃ śivam /</l>\n<l>rasabhairavam ācintya tasyotsaṅge rasāṅkuśīm // Āk_1,2.50 //</l>\n</lg>\n\n<lg>\n<l>aṅkuśaṃ cākṣamālāṃ ca dadhatīṃ dakṣahastayoḥ /</l>\n<l>pāśābhayaṃ ca bibhrāṇāṃ dakṣiṇetarahastayoḥ // Āk_1,2.51 //</l>\n</lg>\n\n<lg>\n<l>caturbhujāṃ raktavarṇāṃ triṇetrāminduśekharām /</l>\n<l>raktāmbaradharāṃ devīṃ kambugrīvāṃ kṛpāmayīm // Āk_1,2.52 //</l>\n</lg>\n\n<lg>\n<l>ratnālaṅkārarucirāṃ mandahāsavirājitām /</l>\n<l>dhyāyedrasāṅkuśīṃ devīṃ devasyābhimukhīṃ śivām // Āk_1,2.53 //</l>\n</lg>\n\n<lg>\n<l>tato bhasma samādāya vāmahastena dhārayet /</l>\n<l>naivādhaḥpatitaṃ pātre gṛhītvā gomayaṃ sudhīḥ // Āk_1,2.54 //</l>\n</lg>\n\n<lg>\n<l>viśoṣya pradahetkuṇḍe krameṇa dhārayetpriye /</l>\n<l>punaruddhāraṇaṃ caiva sadyojātādibhirbhavet // Āk_1,2.55 //</l>\n</lg>\n\n<lg>\n<l>nirīkṣaṇaṃ prokṣaṇaṃ ca tāḍanābhyukṣaṇaṃ tathā /</l>\n<l>sadyojātādibhirmantrairabhimantrya ca tatpunaḥ // Āk_1,2.56 //</l>\n</lg>\n\n<lg>\n<l>mūrdhni vaktre ca hṛdaye guhye caraṇayoḥ kramāt /</l>\n<l>īśānādyaiḥ pañcamantraistattatsthāneṣu nikṣipet // Āk_1,2.57 //</l>\n</lg>\n\n<lg>\n<l>sarvāṅgoddhūlanaṃ kuryāt bhasmanā pañcabhiśca taiḥ /</l>\n<l>saṃkalpaṃ vidhivatkuryāt rasācāryo maheśvaraḥ // Āk_1,2.58 //</l>\n</lg>\n\n<lg>\n<l>prāṇāyāmatrayaṃ kṛtvā mūlamantreṇa pārvati /</l>\n<l>prokṣayenmantritaṃ toyaṃ mūrdhni vāmakarasthitam // Āk_1,2.59 //</l>\n</lg>\n\n<lg>\n<l>ācamya ca punastoyaṃ mūlamantreṇa mantritam /</l>\n<l>tridhā dakṣiṇahastasthaṃ pibedācamanaṃ tataḥ // Āk_1,2.60 //</l>\n</lg>\n\n<lg>\n<l>arghyaṃ mūlena dattvā triḥ punarācamya pārvati /</l>\n<l>aṣṭottaraśataṃ japtvā mūlamantramudāradhīḥ // Āk_1,2.61 //</l>\n</lg>\n\n<lg>\n<l>samarpayecca sūtāya rasasandhyeyamīśvari /</l>\n<l>trikālamevaṃ kurvīta sandhyāṃ sarvāghanāśinīm // Āk_1,2.62 //</l>\n</lg>\n\n<lg>\n<l>&lt;rasāṃkuśarasāṃkuśīmūlamantroddhāraḥ&gt;</l>\n<l>vakṣye'haṃ mūlamantrasya śṛṇūddhārakramaṃ priye /</l>\n<l>vāṅmāyā kamalā cātha caturthyanto raseśvaraḥ // Āk_1,2.63 //</l>\n</lg>\n\n<lg>\n<l>tato mahākālapadaṃ mahābalapadaṃ tataḥ /</l>\n<l>aghorabhairavapadaṃ vajravīrapadaṃ tataḥ // Āk_1,2.64 //</l>\n</lg>\n\n<lg>\n<l>krodhakālapadaṃ caitatsarvaṃ sambuddhisaṃyutam /</l>\n<l>kaṣaṣṭavargāntayutaḥ sādhodantaḥ sabindukaḥ // Āk_1,2.65 //</l>\n</lg>\n\n<lg>\n<l>idaṃ pañcākṣaraṃ kūṭaṃ tataḥ karṣaṇasaṃyutaḥ /</l>\n<l>savisargo 'pyayaṃ kūṭaścaturvarṇātmakaḥ priye // Āk_1,2.66 //</l>\n</lg>\n\n<lg>\n<l>rasendrabhairavasyāyaṃ mantro dvātriṃśadarṇakaḥ /</l>\n<l>gopitaḥ sarvatantreṣu rahasyo'tyantadurlabhaḥ // Āk_1,2.67 //</l>\n</lg>\n\n<lg>\n<l>rasāṅkuśāmantramahaṃ vakṣyāmi śṛṇu bhairavi /</l>\n<l>vāṅmāyā bhuvaneśī ca ramā makaraketanaḥ // Āk_1,2.68 //</l>\n</lg>\n\n<lg>\n<l>rasāṅkuśā caturthyāṃ ca namo'nto dvādaśārṇakaḥ /</l>\n<l>mantro rasāṅkuśāyāśca tava devyāḥ prakīrtitaḥ // Āk_1,2.69 //</l>\n</lg>\n\n<lg>\n<l>rasabhairavasya chando 'nuṣṭhup prakīrtitaḥ /</l>\n<l>nandikeśa ṛṣiḥ prokto devaḥ śrīrasabhairavaḥ // Āk_1,2.70 //</l>\n</lg>\n\n<lg>\n<l>raṃ bījaṃ laṃ bhavet kīlam antyārṇaḥ śaktirīritaḥ /</l>\n<l>rasāṃkuśāyāḥ skandasyārdraṃ bījaṃ kīlakaṃ rasaḥ // Āk_1,2.71 //</l>\n</lg>\n\n<lg>\n<l>namaḥ śaktiriti khyātaṃ rahasyaṃ mantramuttamam /</l>\n<l>&lt;rasaliṅgārcanā&gt;</l>\n<l>rasaliṅgārcanaṃ vakṣye bhairavi śṛṇu tattvataḥ // Āk_1,2.72 //</l>\n</lg>\n\n<lg>\n<l>vāmapādaṃ puraskṛtya praviśedyāgamandiram /</l>\n<l>āsane mṛdule sthitvā śuciḥ saṃyatamānasaḥ // Āk_1,2.73 //</l>\n</lg>\n\n<lg>\n<l>prāṇānāyamya saṃkalpya śrīguruṃ śirasi sthitam /</l>\n<l>śuddhasphaṭikasaṃkāśaṃ praśāntaṃ varadābhayam // Āk_1,2.74 //</l>\n</lg>\n\n<lg>\n<l>smarettannāma pūrvaṃ ca tadanujñāmavāpya ca /</l>\n<l>divi sthitāśca ye bhūtā bhūmisthā vighnakāriṇaḥ // Āk_1,2.75 //</l>\n</lg>\n\n<lg>\n<l>pātāle ye mahābhūtāḥ te naśyantu śivājñayā /</l>\n<l>anenaiva ca mantreṇa digvidikṣv akṣatān kṣipet // Āk_1,2.76 //</l>\n</lg>\n\n<lg>\n<l>puṣpamastrāya phaḍiti nikṣiped antarikṣake /</l>\n<l>sarvaśatrupramathanī ceti dakṣiṇapārṣṇikām // Āk_1,2.77 //</l>\n</lg>\n\n<lg>\n<l>trivāraṃ ghātayedbhūmau prāṇāyāmo bhavetpunaḥ /</l>\n<l>rasendrabhadrapīṭhasya dakṣiṇe caturaśrakam // Āk_1,2.78 //</l>\n</lg>\n\n<lg>\n<l>maṇḍalaṃ hastamātraṃ ca sārdhaṃ kuryātsuśobhanam /</l>\n<l>trikoṇavṛttaṣaṭkoṇacaturaśraṃ bhavetkramāt // Āk_1,2.79 //</l>\n</lg>\n\n<lg>\n<l>indrādilokapālāṃśca tattannāmapuraḥsaram /</l>\n<l>praṇavādinamo'ntaiśca pūjayetkusumākṣataiḥ // Āk_1,2.80 //</l>\n</lg>\n\n<lg>\n<l>vāṅmāyākamalābījair hṛdayādīn prapūjayet /</l>\n<l>prācyāmavācyāṃ kramaśaḥ pratīcyottarayoḥ śive // Āk_1,2.81 //</l>\n</lg>\n\n<lg>\n<l>īśānalāsuramarutkoṇe netre prapūjayet /</l>\n<l>astraṃ sarvāsu kāṣṭhāsu caturthyantaṃ phaḍantakam // Āk_1,2.82 //</l>\n</lg>\n\n<lg>\n<l>choṭikā darśayedaṣṭa paścādādhāramāharet /</l>\n<l>tatraivāvāhayedagnimaṇḍalaṃ bījamūlakam // Āk_1,2.83 //</l>\n</lg>\n\n<lg>\n<l>agnerdaśa kalāstatra yā gandhākṣataiḥ kramāt /</l>\n<l>tataḥ pātraṃ samādāya bhāvayetsūryamaṇḍalam // Āk_1,2.84 //</l>\n</lg>\n\n<lg>\n<l>mārtaṇḍadvādaśakalāstatrārcyāścandanākṣataiḥ /</l>\n<l>gandhottamānvitaṃ toyaṃ pūrayed arghyapātrakam // Āk_1,2.85 //</l>\n</lg>\n\n<lg>\n<l>cintayedaindavaṃ bimbaṃ tāstatra pūjayet /</l>\n<l>madhye trikoṇamālikhya śaktibījaṃ samullikhet // Āk_1,2.86 //</l>\n</lg>\n\n<lg>\n<l>tatra kṣipet gandhapuṣpaṃ mūlamantraṃ tridhā japet /</l>\n<l>pūrvādidikṣu catasṛṣu catuḥpātrāṇi dhārayet // Āk_1,2.87 //</l>\n</lg>\n\n<lg>\n<l>pūrayetpūrvavattāni gandhapuṣpākṣatairyajet /</l>\n<l>prokṣayenmūlamantreṇa madhyapātrodakena ca // Āk_1,2.88 //</l>\n</lg>\n\n<lg>\n<l>pātrāṇi nijagātrāṇi pūjādravyāṇi sarvataḥ /</l>\n<l>svāgataścaturaśraṃ ca maṇḍalaṃ parikalpayet // Āk_1,2.89 //</l>\n</lg>\n\n<lg>\n<l>pūrvavatpañcapātrāṇi pūrayecchuddhavāriṇā /</l>\n<l>nikṣipenmadhyage sūtaṃ ratnaṃ dakṣiṇake kṣipet // Āk_1,2.90 //</l>\n</lg>\n\n<lg>\n<l>svarṇaṃ tadvāmapātre ca tatsamīpe kuśaṃ nyaset /</l>\n<l>ratnapātrasamīpasthe pātre syādaṣṭagandhakam // Āk_1,2.91 //</l>\n</lg>\n\n<lg>\n<l>pratipātre trikoṇaṃ ca likhenmāyāsamanvitam /</l>\n<l>nyasedgandhākṣataṃ puṣpaṃ tridhā mūlena mantrayet // Āk_1,2.92 //</l>\n</lg>\n\n<lg>\n<l>saptadhā rasapātraṃ ca mūlamantreṇa mantrayet /</l>\n<l>rasapātrodakenaiva pūjādravyāṇi cātmanaḥ // Āk_1,2.93 //</l>\n</lg>\n\n<lg>\n<l>śarīramuttamāṅgaṃ ca prokṣayetpīṭhadīpakam /</l>\n<l>āsanasya ṛṣirmeruḥ sutalaṃ chanda īritam // Āk_1,2.94 //</l>\n</lg>\n\n<lg>\n<l>kūrmarūpī tu bhagavān devatā parikīrtitā /</l>\n<l>pṛthvi tvayā dhṛtā lokā devi tvaṃ viṣṇunā dhṛtā /</l>\n<l>tvaṃ ca dhāraya māṃ devi pavitraṃ kuru cāsanam /</l>\n<l>anenaiva tu mantreṇa cāsane kusumaṃ kṣipet // Āk_1,2.95 //</l>\n</lg>\n\n<lg>\n<l>&lt;bhūtaśuddhiḥ&gt;</l>\n<l>bhūtaśuddhiṃ pravakṣyāmi pṛthvī pītā savajrakā /</l>\n<l>kaṭhinā laṃbījayutā jānvantāṅguṣṭhamūlataḥ // Āk_1,2.96 //</l>\n</lg>\n\n<lg>\n<l>dhyeyā jānvādikaṭyantam uparyasyārdhacandrakā /</l>\n<l>śubhrā vaṃ bījasahitā vicintyā dravarūpikā // Āk_1,2.97 //</l>\n</lg>\n\n<lg>\n<l>kaṭyādi hṛdayāntaṃ ca bahirdhyeyastrikoṇagaḥ /</l>\n<l>raṃ bījaṃ raktavarṇaśca svastikena vibhūṣitaḥ // Āk_1,2.98 //</l>\n</lg>\n\n<lg>\n<l>hṛdādikaṇṭhaparyantaṃ vāyuḥ smaryo 'ñjanaprabhaḥ /</l>\n<l>yaṃbījasahito devi ṣaḍbinduparibhūṣitaḥ // Āk_1,2.99 //</l>\n</lg>\n\n<lg>\n<l>ṣaṭkoṇaḥ karṇadeśācca brahmarandhrāntamīśvari /</l>\n<l>vartulaṃ haṃbījayutaṃ mahākṛṣṇaṃ viyatsmaret // Āk_1,2.100 //</l>\n</lg>\n\n<lg>\n<l>pṛthivīm apsu ca tāstvagnau sa ca vāyau sa so'mbare /</l>\n<l>melayitvā dvādaśānte sthāpayetparameśvari // Āk_1,2.101 //</l>\n</lg>\n\n<lg>\n<l>yaṃbījenātmano dehaṃ mūlādhārādviśoṣayet /</l>\n<l>ṣaḍādhārāṇi nirbhidya yāvat brahmabilaṃ priye // Āk_1,2.102 //</l>\n</lg>\n\n<lg>\n<l>raṃ bījena daheddehaṃ sarvamāplāvayettataḥ /</l>\n<l>vaṃbījena dravībhūtaṃ brahmarandhrendumaṇḍalāt // Āk_1,2.103 //</l>\n</lg>\n\n<lg>\n<l>syandamānāmṛtenaiva tanumāplāvayecchive /</l>\n<l>ākāśādvāyumādadyāttasmādvahniṃ samāharet // Āk_1,2.104 //</l>\n</lg>\n\n<lg>\n<l>vahnerāpaḥ samādeyāstābhyo bhūmiṃ samāharet /</l>\n<l>evaṃ pañca ca bhūtāni svasvasthāne niyojayet // Āk_1,2.105 //</l>\n</lg>\n\n<lg>\n<l>vāmakukṣisthitaṃ pāpapuruṣaṃ kṛṣṇarūpiṇam /</l>\n<l>dhyāyettaṃ nirgataṃ devi khaḍgacarmadharaṃ param // Āk_1,2.106 //</l>\n</lg>\n\n<p>nyāsaṃ rasāṅkuśenaiva kṛtvāṅgulihṛdādiṣu /</p>\n\n<p>aiṃ hrīṃ śrīṃ kṣmauṃ kṣmaṃ hrāṃ hrīṃ hrūṃ hraiṃ hrauṃ hraḥ phaṭ raseśvarāya mahākālabhairavāya śikhāyai vaṣaṭ /\nraudrarūpāya kṛṣṇapiṅgalalocanāya avatara 2 avatāraya 2 jalpa 2 jalpaya 2 śubhāśubhaṃ kathaya 2 kathāpaya 2 mama mahārakṣāṃ kuru kuru kāraya 2 mama rasasiddhiṃ dehi dehi 1888 /\nmahākālabhairavāya hṛdayāya namaḥ /\npūrvavanmahābalabhairavāya śirase svāhā /\npūrvavat aghorabhairavāya śikhāyai vaṣaṭ /\npūrvavat vajravīrabhairavāya kavacāya huṃ /\npūrvavat krodhabhairavāya netratrayāya vauṣaṭ /\npūrvavat kālabhairavāya astrāya phaṭ /\nevamaṅgulinyāsaḥ /</p>\n\n<l>pratibījaiḥ samuccārya caturthaṃ rasāṃkuśam // Āk_1,2.107 //</l>\n\n<lg>\n<l>hṛdādipañcasthāneṣu vinyasedbījapañcakam /</l>\n<l>tataścāstrāya phaḍiti coṭikāṃ dikṣu darśayet // Āk_1,2.108 //</l>\n</lg>\n\n<lg>\n<l>mātṛkāṃ ca kalānyāsaṃ pājyonyāsaṃ ca kolakam /</l>\n<l>prakurvīta tato devi cāntaryajanam ācaret // Āk_1,2.109 //</l>\n</lg>\n\n<lg>\n<l>kumbhakena hṛdambhoje samphullaṃ vidadhāti hi /</l>\n<l>hṛtpadmakarṇikāyāṃ ca rasamūrtiṃ ca cintayet // Āk_1,2.110 //</l>\n</lg>\n\n<lg>\n<l>mānasairgandhapuṣpādyairupacāraiḥ prapūjayet /</l>\n<l>svadehaṃ gandhapuṣpādyair alaṃkuryād yathāsukham // Āk_1,2.111 //</l>\n</lg>\n\n<lg>\n<l>antaryajanamevaṃ syād bahiryajanam ācaret /</l>\n<l>astreṇa liṅgaṃ samprokṣya liṅgaśuddhiṃ vidhāya ca // Āk_1,2.112 //</l>\n</lg>\n\n<lg>\n<l>vastrena toyena pūritāṃ vardhanīṃ priye /</l>\n<l>dakṣapārśve saṃniveśya pūjayettāṃ vidhānataḥ // Āk_1,2.113 //</l>\n</lg>\n\n<lg>\n<l>pīṭhe sindūrarajasā vidadhyāccaturaśrakam /</l>\n<l>ṣaṭkoṇaṃ vilikhettasmin ṛjuṃ svarṇaśalākayā // Āk_1,2.114 //</l>\n</lg>\n\n<lg>\n<l>vasupatraṃ cāṣṭapatraṃ sacaturdvārabhūgṛham /</l>\n<l>caturaśraṃ bahirbhāge dikpālānpūjayetpriye // Āk_1,2.115 //</l>\n</lg>\n\n<lg>\n<l>nandinaṃ ca mahākālaṃ bhṛṅgiṃ riṭiṃ mahābalam /</l>\n<l>kumbhakarṇaṃ ca sugrīvaṃ bhṛṅgakaṃ ca dṛḍhāyudham // Āk_1,2.116 //</l>\n</lg>\n\n<lg>\n<l>caturdvāre tu vinyasya dvau dvau prāgādipūjitau /</l>\n<l>rukmaṃ raupyaṃ tāmrasīsaṃ vaṅgakāntaśaṭhaṃ hyayaḥ // Āk_1,2.117 //</l>\n</lg>\n\n<lg>\n<l>prāgādidvārṣu sampūjya kramāddve dve maheśvari /</l>\n<l>bhūgṛhābhyantare prācyāṃ śukramagnau grahaṃ yajet // Āk_1,2.118 //</l>\n</lg>\n\n<lg>\n<l>dakṣiṇasyāṃ yajedrudramāsure ca samīraṇam /</l>\n<l>paścimasyāṃ śivaṃ vahniṃ vāyavyām uttare hyumām // Āk_1,2.119 //</l>\n</lg>\n\n<lg>\n<l>yajetpāvakamaiśānyāṃ tataścāṣṭadalāgrake /</l>\n<l>prāgādau gandhakaṃ tālaṃ kāsīsaṃ ca manaḥśilām // Āk_1,2.120 //</l>\n</lg>\n\n<lg>\n<l>kaṃkuṣṭhaṃ mākṣikaṃ caiva nṛpāvartaṃ ca gairikam /</l>\n<l>lepikā kṣepikā caiva krāmikā rañjikā tathā // Āk_1,2.121 //</l>\n</lg>\n\n<lg>\n<l>lohaṭī bandhakārī ca bhūcarī mṛtyunāśinī /</l>\n<l>vibhūtiḥ khecarī caiva daśa dūtyaḥ krameṇa ca // Āk_1,2.122 //</l>\n</lg>\n\n<lg>\n<l>pūjyāstvaṣṭadale padme hyūrdhvādhastāddaleṣu ca /</l>\n<l>māṇikyamuktāvaiḍūryanīlagāruḍavidrumāḥ // Āk_1,2.123 //</l>\n</lg>\n\n<lg>\n<l>gomedaḥ puṣparāgaśca maṇayaḥ sarvasiddhidāḥ /</l>\n<l>dvitīyavasupatrasya dalāgreṣu prapūjayet // Āk_1,2.124 //</l>\n</lg>\n\n<lg>\n<l>aṣṭādaśabhujā rudrāḥ pañcavaktrās triyambakāḥ /</l>\n<l>candrārdhaśobhimakuṭāḥ nīlagrīvā vṛṣadhvajāḥ // Āk_1,2.125 //</l>\n</lg>\n\n<lg>\n<l>svasvavarṇadharāḥ sarve tvaṣṭavidyeśvarāstu te /</l>\n<l>pūjanīyā maheśāni dvitīye'ṣṭadalāmbuje // Āk_1,2.126 //</l>\n</lg>\n\n<lg>\n<l>rasakaṃ vimalaṃ tāpyaṃ capalaṃ tutthamañjanam /</l>\n<l>ṣaṭkoṇasya dalāgreṣu sakhyaḥ syuḥ sarvasiddhidāḥ // Āk_1,2.127 //</l>\n</lg>\n\n<lg>\n<l>vajravaikrāntavajrābhrakāntapāṣāṇaṭaṅkaṇam /</l>\n<l>bhūnāgaḥ śaktayaścaitāḥ ṣaḍasreṣu prapūjayet // Āk_1,2.128 //</l>\n</lg>\n\n<lg>\n<l>hiṃgulaṃ sasyakaṃ caiva śilājatvagnijārakam /</l>\n<l>tatkarṇikāyāṃ pūrvādau parāśakticatuṣṭayam // Āk_1,2.129 //</l>\n</lg>\n\n<lg>\n<l>hiṃgulaṃ mālinī śaktiḥ parā śaktiśca sasyakam /</l>\n<l>śilājatvaparā śaktiragnijāraḥ parāparā // Āk_1,2.130 //</l>\n</lg>\n\n<lg>\n<l>praṇavādinamo'ntaiśca tattannāmapuraḥsaram /</l>\n<l>sacaturthyā yajedetānrasāvaraṇasaṃsthitān // Āk_1,2.131 //</l>\n</lg>\n\n<lg>\n<l>madhye tu divyaśaktīnāṃ pūjayedrasabhairavam /</l>\n<l>saptaviṃśatiniṣke tu drāvite śuddhahāṭake // Āk_1,2.132 //</l>\n</lg>\n\n<lg>\n<l>navaniṣkaṃ sūtarājaṃ vinyaseccaikamānasaḥ /</l>\n<l>madhūcchiṣṭakṛte yantre liṅgākāre sulakṣaṇe // Āk_1,2.133 //</l>\n</lg>\n\n<lg>\n<l>niṣṭapte hāṭake sūtaṃ pratapte prakṣipecchive /</l>\n<l>muhūrtātsvāṅgaśītaṃ taṃ rasaliṅgaṃ payo'ntare // Āk_1,2.134 //</l>\n</lg>\n\n<lg>\n<l>sthāpayet punarādāya hyuparisthaṃ malaṃ haret /</l>\n<l>saṃghṛṣya ca samīkṛtya liṅgaṃ saṃprokṣayettataḥ // Āk_1,2.135 //</l>\n</lg>\n\n<lg>\n<l>evaṃ raupyādilohairvā vyastair vātha samastakaiḥ /</l>\n<l>abhrakādimasattvairvā liṅgaṃ kuryātsvaśaktitaḥ // Āk_1,2.136 //</l>\n</lg>\n\n<lg>\n<l>rasaliṅgaṃ dvidhā proktaṃ sakalaṃ niṣkalaṃ priye /</l>\n<l>pūrvoktaṃ sakalaṃ liṅgaṃ niṣkalaṃ kevalo rasaḥ // Āk_1,2.137 //</l>\n</lg>\n\n<lg>\n<l>bubhukṣūṇāṃ hi sakalaṃ niṣkalaṃ mokṣamicchatām /</l>\n<l>rasaliṅgaṃ hemabaddhaṃ brahmaviṣṇvīśavahnayaḥ // Āk_1,2.138 //</l>\n</lg>\n\n<lg>\n<l>apūjayan rūpyabaddhaṃ gaṇeśaskandanandinaḥ /</l>\n<l>tvayābhrasatvasambaddhaṃ rasaliṅgaṃ prapūjitam // Āk_1,2.139 //</l>\n</lg>\n\n<lg>\n<l>tāmrabaddhaṃ ramāvāṇīkuberendrajalādhipāḥ /</l>\n<l>kāntabaddhaṃ yamamarunnairṛtāḥ samapūjayan // Āk_1,2.140 //</l>\n</lg>\n\n<lg>\n<l>vaṅgabaddhaṃ siddhasādhyavidyādharamaharṣayaḥ /</l>\n<l>nāgabaddhaṃ nāgavasugandharvoragakinnarāḥ // Āk_1,2.141 //</l>\n</lg>\n\n<lg>\n<l>tīkṣṇabaddhaṃ bhadrakālīyakṣabhūtapiśācakāḥ /</l>\n<l>muṇḍabaddhaṃ ca durgāmbā cāpsaroguhyakāsurāḥ // Āk_1,2.142 //</l>\n</lg>\n\n<lg>\n<l>niṣkalaṃ rasaliṅgaṃ tu bhṛṅgyādyā yogino'rcayan /</l>\n<l>uktāni rasaliṅgāni mānavāḥ phalakāṅkṣiṇaḥ // Āk_1,2.143 //</l>\n</lg>\n\n<lg>\n<l>pūjayeyuḥ prayatnena nityaṃ sarvārthasiddhaye /</l>\n<l>uktānāṃ rasaliṅgānāṃ prāṇasaṃsthāpanaṃ śṛṇu // Āk_1,2.144 //</l>\n</lg>\n\n<lg>\n<l>prāṇānāyamya vidhivat prāṇaśaktiṃ smarecchive /</l>\n<l>śoṇitāmbhodhimadhyastharaktāmbhojāsanāṃ parām // Āk_1,2.145 //</l>\n</lg>\n\n<lg>\n<l>raktāṃbaradharāṃ raktāṃ nānāratnakirīṭinīm /</l>\n<l>vimalendukalājūṭāṃ ravivahnīndulocanām // Āk_1,2.146 //</l>\n</lg>\n\n<lg>\n<l>karṇatāṭaṅkakiraṇāruṇīkṛtakapolakām /</l>\n<l>śrīparṇīkusumākāranāsāvaṃśavirājitām // Āk_1,2.147 //</l>\n</lg>\n\n<lg>\n<l>pravālapadmarāgābhabimbādharavirājitām /</l>\n<l>kuruvindadalākāraślakṣṇadantābhiśobhitām // Āk_1,2.148 //</l>\n</lg>\n\n<lg>\n<l>śaṅkhābhirāmakaṇṭhasthamuktāhāravirājitām /</l>\n<l>aṅgulīyakakeyūrakaṭakādivibhūṣitām // Āk_1,2.149 //</l>\n</lg>\n\n<lg>\n<l>pāśāṅkuśekṣukodaṇḍapuṣpabāṇābhayapradām /</l>\n<l>rudhirāpūrṇapātreṇa śobhamānakarāmbujām // Āk_1,2.150 //</l>\n</lg>\n\n<lg>\n<l>pīnastanataṭodbhāsihārakuṅkumamaṇḍitām /</l>\n<l>kāñcīmañjīrakaṭakapādāṅgulivibhūṣitām // Āk_1,2.151 //</l>\n</lg>\n\n<p>prāṇapratiṣṭhāṃ liṅgasya kurvītaikāgramānasaḥ /\nsṛṇiṃ mañca pāśaśca haṃsaḥ so'hamiti priye /\namuṣya liṅgasya prāṇa iha prāṇaḥ /\namuṣya liṅgasya jīva iha sthitaḥ /\namuṣya liṅgasya sarvendriyāṇi vāṅmanaścakṣuḥśrotrajihvāghrāṇā ihāgatya sukhaṃ ciraṃ tiṣṭhantu so'haṃ haṃsaḥ svāhā /\nyaralavaśaṣasahoṃ /\nkroṃ hrīṃ āṃ /\netanmantraṃ samuccārya prāṇānāvāhayetpriye /\nasya śrīprāṇapratiṣṭhāmantrasya brahmaviṣṇumaheśvarā ṛṣayaḥ /\nṛgyajuḥsāmāni chandāṃsi /\nśrīparāśaktirdevatā /\n<lg>\n<l>āṃ bījam /</l>\n<l>hrīṃ śaktiḥ kroṃ kīlakam /</l>\n<l>amuṣya liṅgasya prāṇapratiṣṭhāyāṃ viniyogaḥ /</l>\n<l>āsanaṃ pūjayetpūrvaṃ gandhapuṣpākṣatādibhiḥ // Āk_1,2.152 //</l>\n</lg></p>\n\n<p>hāṃ ādhāraśaktyai namaḥ /\nhrīṃ kūrmāya namaḥ /\nhrūṃ anantāya namaḥ /\nhraiṃ pṛthivyai namaḥ /\n<lg>\n<l>hrauṃ kandāya namaḥ /</l>\n<l>aṅkurāya nālāya karṇikebhyaḥ dalebhyaḥ kesarebhyaḥ karṇikāyai tanmadhye dharmāya jñānāya vairāgyāya aiśvaryāya adharmāya ajñānāya avairāgyāya anaiśvaryāya namaḥ /</l>\n<l>hṛdambhojasthitaṃ devaṃ saha devyā maheśvari /</l>\n<l>āvāhayetsāvaraṇaṃ svāṅgaśaktisamanvitam // Āk_1,2.153 //</l>\n</lg></p>\n\n<lg>\n<l>pīṭhe saṃsthāpayelliṅgaṃ mūlenārghyaṃ kuśodakaiḥ /</l>\n<l>pādyaṃ gandhodakairdadyāt haimenācamanaṃ bhavet // Āk_1,2.154 //</l>\n</lg>\n\n<lg>\n<l>ratnodakairbhavetsnānaṃ sarvaṃ mūlena śāmbhavi /</l>\n<l>ekādaśena rudreṇa pavamānena pārvati // Āk_1,2.155 //</l>\n</lg>\n\n<lg>\n<l>camakaiḥ puruṣasūktaiśca phalaiḥ pañcāmṛtairapi /</l>\n<l>nālikerekṣusalilaiḥ sugandhodakavāriṇā // Āk_1,2.156 //</l>\n</lg>\n\n<p>saṃsnāpya ca tato liṅgaṃ pīṭhe saṃsthāpayecchive /\nliṅgasya paritaḥ oṃ vāmadevāya namaḥ jyeṣṭhāya rudrāya kālāya kalavikaraṇāya balāya balavikaraṇāya balapramathanāya sarvabhūtadamanāya ityaṣṭāsu dikṣu manonmanāya iti śivasannidhau puṣpairabhyarcya /\noṃ hrāṃ hṛdayāya namaḥ /\noṃ hrīṃ śirase svāhā /\noṃ hrūṃ śikhāyai vaṣaṭ /\noṃ hraiṃ kavacāya huṃ /\noṃ hrauṃ netratrayāya vauṣaṭ /\noṃ hraḥ astrāya phaṭ /\nhrāṃ īśānāya namaḥ /\nhrīṃ tatpuruṣāya namaḥ /\n<lg>\n<l>hrūṃ aghorāya namaḥ /</l>\n<l>hraiṃ vāmadevāya namaḥ /</l>\n<l>hrauṃ sadyojātāya namaḥ /</l>\n<l>mūlamantreṇa devāya dadyātpuṣpāñjaliṃ priye // Āk_1,2.157 //</l>\n</lg></p>\n\n<lg>\n<l>mūlamantraṣaḍaṅgena nyāsaṃ kuryācchivasya ca /</l>\n<l>liṅgasya dakṣiṇe bhāge ṛgādīnnigamānapi // Āk_1,2.158 //</l>\n</lg>\n\n<lg>\n<l>brahmāṇaṃ pṛthivīṃ toyaṃ viṣṇuṃ rudraṃ hutāśanam /</l>\n<l>īśvaraṃ pavanaṃ caivamākāśaṃ ca sadāśivam // Āk_1,2.159 //</l>\n</lg>\n\n<lg>\n<l>śrīkaṇṭhamamṛtāṃśuṃ ca bhairavaṃ bhāskaraṃ tathā /</l>\n<l>paraṃ śivaṃ parātmānaṃ pūjayenmatimān kramāt // Āk_1,2.160 //</l>\n</lg>\n\n<lg>\n<l>liṅgasya vāmapārśve tu brāhmyādīḥ sapta mātaraḥ /</l>\n<l>mahālakṣmīṃ mahākālīṃ durgāṃ skandavināyakau // Āk_1,2.161 //</l>\n</lg>\n\n<lg>\n<l>yoginyaḥ kṣetrapālāśca śaktayaścādipīṭhakāḥ /</l>\n<l>oḍyāṇaśaktir jālaṃdhrī tathā pūrṇā giriḥ priye // Āk_1,2.162 //</l>\n</lg>\n\n<lg>\n<l>kāmeśvarīti saṃpūjyā rudraśaktiḥ surārcite /</l>\n<l>lopāmudrā kubjikā ca kālasaṃkarṣaṇī tathā // Āk_1,2.163 //</l>\n</lg>\n\n<lg>\n<l>madhurādirasā gandhāḥ sarvadhānyāni pārvati /</l>\n<l>divyauṣadhyaḥ sudhā hālā viṣaṃ carmādidhātavaḥ // Āk_1,2.164 //</l>\n</lg>\n\n<lg>\n<l>indriyāṇi mano buddhirahaṅkāraśca cetanaḥ /</l>\n<l>śabdādyā viṣayāḥ pūjyā dehāṅgāni ca śāmbhavi // Āk_1,2.165 //</l>\n</lg>\n\n<lg>\n<l>liṅgasya paścime bhāge samudrāḥ sarito nadāḥ /</l>\n<l>parvatā merumukhyāśca bhāskarādyā nava grahāḥ // Āk_1,2.166 //</l>\n</lg>\n\n<lg>\n<l>jyotiścakraṃ dhruvaścaiva śiśumāraḥ prajāpatiḥ /</l>\n<l>kalāḥ kāṣṭhāśca ghaṭikā muhūrtāḥ praharā dinam // Āk_1,2.167 //</l>\n</lg>\n\n<lg>\n<l>rātriḥ pakṣaśca māsaśca ṛtukālāyanāni ca /</l>\n<l>saṃvatsarā yugāḥ kalpā diśastārāstithiḥ śive // Āk_1,2.168 //</l>\n</lg>\n\n<lg>\n<l>pātālāni ca nāgendrāstathā kālāgnirudrakāḥ /</l>\n<l>yakṣāḥ piśācabhūtāśca rākṣasā danujāstathā // Āk_1,2.169 //</l>\n</lg>\n\n<lg>\n<l>guhyakā duṣṭavetālā rājayakṣmādayo gadāḥ /</l>\n<l>mantrāḥ śastrāṇi cāstrāṇi sampūjya kramaśaḥ priye // Āk_1,2.170 //</l>\n</lg>\n\n<lg>\n<l>liṅgasya pūrvabhāge tu saṃpūjyā gurupaṅktayaḥ /</l>\n<l>siddhāḥ sādhyāśca munayo yogino brahmavādinaḥ // Āk_1,2.171 //</l>\n</lg>\n\n<lg>\n<l>vidyādharāḥ kinnarāśca gandharvaścāśvinau tathā /</l>\n<l>vasavo'psarasāṃ mukhyā śṛṅgārādirasā nava // Āk_1,2.172 //</l>\n</lg>\n\n<lg>\n<l>gītaṃ nṛttāni tadbhedāḥ kāśyapādyāstathā daśa /</l>\n<l>rudrāḥ samanavaḥ pūjyā bhāskarā vahnayastrayaḥ // Āk_1,2.173 //</l>\n</lg>\n\n<lg>\n<l>viśve devāśca pitaro mātaraḥ pitṛdevatāḥ /</l>\n<l>kulācāryā rasācāryāḥ pūrvācāryāḥ śivārcakāḥ // Āk_1,2.174 //</l>\n</lg>\n\n<lg>\n<l>matsyādidaśajanmāni jino lokāyatastathā /</l>\n<l>narakādyāḥ sarvalokā garuḍā garuḍāṇḍakāḥ // Āk_1,2.175 //</l>\n</lg>\n\n<lg>\n<l>brahmāṇḍāḥ khecarāḥ sarve bhūcarāśca jalecarāḥ /</l>\n<l>sampūjya devatāḥ sarvāḥ praṇavādinamo'ntakaiḥ // Āk_1,2.176 //</l>\n</lg>\n\n<lg>\n<l>tattannāmacaturthyantaiḥ puṣpagandhākṣataiḥ priye /</l>\n<l>devāya vastrayugalam upavītadvayaṃ tathā // Āk_1,2.177 //</l>\n</lg>\n\n<lg>\n<l>madhuparkaṃ divyagandhamakṣatān kusumāni ca /</l>\n<l>sadā kaitakavarjyāni divyāni vidalāni ca // Āk_1,2.178 //</l>\n</lg>\n\n<lg>\n<l>tatpuṣpāṇi ca kahlārakamalotpalakairavam /</l>\n<l>jātīcampakapunnāgapūganāraṅgakaiḥ // Āk_1,2.179 //</l>\n</lg>\n\n<lg>\n<l>māgadhīmādhavīmallīyūthikāprabhṛtīni ca /</l>\n<l>damanī maruvaṃ caiva rasendrāya samarpayet // Āk_1,2.180 //</l>\n</lg>\n\n<lg>\n<l>dhūpaṃ daśāṅgaṃ dīpaṃ cāpūpānnaṃ ghṛtapāyasam /</l>\n<l>saṣaḍrasāni śākāni śuddhagandhottamānvitam // Āk_1,2.181 //</l>\n</lg>\n\n<lg>\n<l>lehyaṃ coṣyādi naivedyaṃ pāradendrāya darśayet /</l>\n<l>hastaprakṣālanaṃ devi dadyādgandhodakena ca // Āk_1,2.182 //</l>\n</lg>\n\n<lg>\n<l>suvāsitāni pūgāni ghanasārayutāni ca /</l>\n<l>avadātāni sāgrāṇi nāgavallīdalāni ca // Āk_1,2.183 //</l>\n</lg>\n\n<lg>\n<l>muktāphalodbhavaṃ cūrṇaṃ tāmbūlaṃ ca samarpayet /</l>\n<l>darpaṇaṃ cāmaradvandvaṃ chatraṃ nṛttaṃ ca gītakam // Āk_1,2.184 //</l>\n</lg>\n\n<lg>\n<l>upacāreṣu sarveṣu dadyādācamanaṃ priye /</l>\n<l>sarvopacārānmūlena dadyātstotraṃ japecchive // Āk_1,2.185 //</l>\n</lg>\n\n<lg>\n<l>rasendrabhairavaṃ devaṃ dhyātvā devīṃ rasāṃkuśām /</l>\n<l>māheśvarāṃśca vinatāṃ gandhapuṣpādibhiryajet // Āk_1,2.186 //</l>\n</lg>\n\n<lg>\n<l>aṅguṣṭhānāmikābhyāṃ ca dadyādgandhottamānvitam /</l>\n<l>bindumūlena devāya devyai ca gurupaṅktaye // Āk_1,2.187 //</l>\n</lg>\n\n<p>kramādāvaraṇasthebhyo devībhyo'pi ca tarpayet /\nhrīṃ ānandaśivamūrtimārādhayāmi /\nhrīṃ parānandaśivamūrtimārādhayāmi /\nhrīṃ parāparānandaśivamūrtimārādhayāmi /\nhrīṃ ānandasiddhamūrtimārādhayāmi /\nhrīṃ parānandasiddhamūrtimārādhayāmi /\nhrīṃ parāparānandasiddhamūrtimārādhayāmi /\n<lg>\n<l>klīṃ ānandagurumūrtimārādhayāmi /</l>\n<l>klīṃ parānandagurumūrtimārādhayāmi /</l>\n<l>klīṃ parāparānandagurumūrtimārādhayāmi /</l>\n<l>tebhyo dattvā prasādaṃ ca tairanujñāpitaḥ svayam // Āk_1,2.188 //</l>\n</lg></p>\n\n<lg>\n<l>kuṇḍalyām ātmatattvaṃ ca vidyātattvaṃ ca nābhigam /</l>\n<l>hṛdaye śivatattvaṃ ca sarvatattvaṃ hi tālugam // Āk_1,2.189 //</l>\n</lg>\n\n<lg>\n<l>tritattvam evaṃ saṃcintya prasādaṃ ca samantrakam /</l>\n<l>tataḥ prajvalitaṃ smṛtvā jyotirantargataṃ priye // Āk_1,2.190 //</l>\n</lg>\n\n<lg>\n<l>svīkurvīta prasādaṃ ca yatheṣṭaṃ surasevite /</l>\n<l>prīṇanti pitaro harṣānmūrchayā sarvadevatāḥ // Āk_1,2.191 //</l>\n</lg>\n\n<lg>\n<l>ajñānā [... au3 Zeichenjh] vaprītiḥ sa evāhaṃ na saṃśayaḥ /</l>\n<l>&lt;rasendrabalikramaḥ&gt;</l>\n<l>gandhottamaudanaṃ śuddhakṣatajaṃ ca ghṛtaṃ madhu // Āk_1,2.192 //</l>\n</lg>\n\n<lg>\n<l>saṃyojya pañcakhaṇḍaṃ ca kṛtvā dadyātkrameṇa ca /</l>\n<l>dakṣiṇottarapūrvāsu paścimāyāṃ ca madhyame // Āk_1,2.193 //</l>\n</lg>\n\n<lg>\n<l>tāṃstānmantrānsamuccārya baliṃ dadyāttato naraḥ /</l>\n<l>praṇavaṃ māyāṃ kamalāṃ devīṃ putrapradaṃ tataḥ // Āk_1,2.194 //</l>\n</lg>\n\n<p>tato vaṭukanāthākhyaṃ kapilaṃ jaṭābhārabhāsuraṃ ca tataḥ piṅgala triṇetra imāṃ baliṃ pūjāṃ gṛhṇa gṛhṇa svāhā /\noṃ hrīṃ śrīṃ siddhayoginībhyaḥ sarvamātṛbhyo namaḥ /\noṃ hrīṃ śrīṃ sarvabhūtebhyaḥ sarvabhūtapatibhyo namaḥ /\n<lg>\n<l>oṃ hrīṃ śrīṃ sthānakṣetrapāla imāṃ baliṃ pūjāṃ gṛhṇa gṛhṇa svāhā /</l>\n<l>oṃ hrīṃ śrīṃ rasendra kṣetrapāla rājarājeśvara imāṃ baliṃ pūjāṃ gṛhṇa gṛhṇa svāhā /</l>\n<l>baliṃ dadyāditi śive sarvavighnopaśāntaye /</l>\n<l>tataścāṣṭottaraśataṃ japenmūlaṃ rasāgrataḥ // Āk_1,2.195 //</l>\n</lg></p>\n\n<lg>\n<l>tataḥ stotraṃ japeddevi rasabhairavatuṣṭaye /</l>\n<l>saṃtuṣṭāḥ sarvadevāḥ syuḥ tuṣṭe tu rasabhairave // Āk_1,2.196 //</l>\n</lg>\n\n<lg>\n<l>ayaṃ nityārcanavidhiḥ proktaḥ sarvatra durlabhaḥ /</l>\n<l>&lt;pāradapūjāphalam&gt;</l>\n<l>viddhi māṃ pāradaṃ devi tatsmartā matsamaḥ priye // Āk_1,2.197 //</l>\n</lg>\n\n<lg>\n<l>pāradastvadhiko matto madīyatvācca sārataḥ /</l>\n<l>rasasya smaraṇaṃ puṇyaṃ darśanaṃ sparśanaṃ tathā // Āk_1,2.198 //</l>\n</lg>\n\n<lg>\n<l>pūjanaṃ bhakṣaṇaṃ dānaṃ ṣoḍhā puṇyamudīritam /</l>\n<l>sāttvikaṃ rājasaṃ caiva tāmasaṃ trividhaṃ vapuḥ // Āk_1,2.199 //</l>\n</lg>\n\n<lg>\n<l>sāttvikaṃ muktidaṃ śubhraṃ bālaṃ dvibhujamaṇḍitam /</l>\n<l>pūrṇapātraṃ sūkṣmadaṇḍaṃ dvinetraṃ kiṅkiṇīsrajam // Āk_1,2.200 //</l>\n</lg>\n\n<lg>\n<l>rājasaṃ bhuktidaṃ raktaṃ kirīṭaśaśiśekharam /</l>\n<l>caturbhujaṃ ca taruṇaṃ nīlakaṇṭhaṃ trilocanam // Āk_1,2.201 //</l>\n</lg>\n\n<lg>\n<l>sarvaiśvaryapradaṃ dhyāyet śūlapātravarābhayam /</l>\n<l>tāmasaṃ kṛṣṇavarṇaṃ ca jvaladūrdhvaśiroruham // Āk_1,2.202 //</l>\n</lg>\n\n<lg>\n<l>aṣṭādaśabhujaṃ tryakṣaṃ pūrvoktaṃ cintayedrasam /</l>\n<l>sarvasiddhipradaṃ devi sarvakāmaphalapradam // Āk_1,2.203 //</l>\n</lg>\n\n<lg>\n<l>smaraṇaṃ rasarājasya sarvopadravanāśanam /</l>\n<l>hṛdambhojasthitaṃ dhyāyennaśyantyenāṃsi bhairavi // Āk_1,2.204 //</l>\n</lg>\n\n<lg>\n<l>darśanaṃ pāradendrasya hanti pāpaṃ trikālajam /</l>\n<l>setukedāraparyantadivyaliṅgaughadarśane // Āk_1,2.205 //</l>\n</lg>\n\n<lg>\n<l>yatpuṇyaṃ labhate martyaḥ tatkoṭiguṇitaṃ bhavet /</l>\n<l>pṛthivyāṃ sarvatīrtheṣu sāgarānteṣu darśanāt // Āk_1,2.206 //</l>\n</lg>\n\n<lg>\n<l>snānapānādibhiḥ puṇyaṃ tatkoṭiguṇitaṃ bhavet /</l>\n<l>gohatyāniyutaṃ devi bhrūṇahatyāśatāni ca // Āk_1,2.207 //</l>\n</lg>\n\n<lg>\n<l>brahmahatyāsahasrāṇi naśyanti rasadarśanāt /</l>\n<l>gavāṃ koṭipradānena svarṇakoṭiśatena ca // Āk_1,2.208 //</l>\n</lg>\n\n<lg>\n<l>aśvamedhasahasreṇa yatpuṇyaṃ tacca darśanāt /</l>\n<l>rasasya sparśanaṃ hanyādagamyāgamanaṃ priye // Āk_1,2.209 //</l>\n</lg>\n\n<lg>\n<l>paradravyāpahāraṃ ca pāpaṃ prāṇivadhārjitam /</l>\n<l>saptadvīpe dharaṇyāṃ ca pātāle gagane divi // Āk_1,2.210 //</l>\n</lg>\n\n<lg>\n<l>yānyarcayati liṅgāni tatpuṇyaṃ rasapūjayā /</l>\n<l>svāyaṃbhuveṣu liṅgeṣu divyeṣu kṛtapūjayā // Āk_1,2.211 //</l>\n</lg>\n\n<lg>\n<l>yatpuṇyaṃ rasaliṅgasya pūjayā tatphalaṃ bhavet /</l>\n<l>yogino'ṣṭāṅganiratā yatpadaṃ brahmavādinaḥ // Āk_1,2.212 //</l>\n</lg>\n\n<lg>\n<l>tatpadaṃ samavāpnoti rasaliṅgasya pūjayā /</l>\n<l>kuṃkumāgarukastūrīkarpūrāntargataṃ rasam // Āk_1,2.213 //</l>\n</lg>\n\n<lg>\n<l>mūrchitaṃ rasaliṅgāya dadyādiṣṭārthasiddhaye /</l>\n<l>bhakṣaṇādrasarājasya sarvapāpaṃ vinaśyati // Āk_1,2.214 //</l>\n</lg>\n\n<lg>\n<l>anādimāyāmalinamātmānaṃ ca viśoṣayet /</l>\n<l>bhavarogaṃ harecchīghraṃ tritāpaṃ ca vināśayet // Āk_1,2.215 //</l>\n</lg>\n\n<lg>\n<l>rasarājasya dānena caturabdhyantamedinīm /</l>\n<l>mahāmerusamaṃ svarṇaṃ dattvā yattat phalaṃ bhavet // Āk_1,2.216 //</l>\n</lg>\n\n<lg>\n<l>brahmarūpī śuddharaso viṣṇurūpī sa mūrchitaḥ /</l>\n<l>bhasmīkṛto rudrarūpī baddhaḥ sūtaḥ sadāśivaḥ // Āk_1,2.217 //</l>\n</lg>\n\n<lg>\n<l>kāmarūpī jalūkābhaḥ kālarūpī ca doṣavān /</l>\n<l>mūrchito bhasmito baddhaḥ pāradendro maheśvari // Āk_1,2.218 //</l>\n</lg>\n\n<lg>\n<l>vyādhimṛtyudaridratvaṃ harate'sau kṛpākaraḥ /</l>\n<l>&lt;rasendrastotram&gt;</l>\n<l>dadāsi tvaṃ rasendrāśu śabdasparśanadhūmataḥ // Āk_1,2.219 //</l>\n</lg>\n\n<lg>\n<l>svarṇamarbudakoṭyantaṃ trāhi khecarasiddhida /</l>\n<l>namaste kālakālāya namaḥ sarvaguṇātmane // Āk_1,2.220 //</l>\n</lg>\n\n<lg>\n<l>valīpalitanāśāya mahāvīryapradāyine /</l>\n<l>namaḥ śastrāstrahantre ca māyāmbhonidhipārada // Āk_1,2.221 //</l>\n</lg>\n\n<lg>\n<l>pāradendra namastubhyaṃ kāminīkelimanmatha /</l>\n<l>sudhārūpa tridoṣaghna namaste ṣaḍrasātmane // Āk_1,2.222 //</l>\n</lg>\n\n<lg>\n<l>ghanatvātpṛthivīrūpa dravatvājjalarūpiṇe /</l>\n<l>tejo'dhikatvāttejasvin cāñcalyādvāyurūpiṇe // Āk_1,2.223 //</l>\n</lg>\n\n<lg>\n<l>sūkṣmatvādrasarūpāya namaste bhūtarūpiṇe /</l>\n<l>namaste yogayogyāya prasīdāmaravandita // Āk_1,2.224 //</l>\n</lg>\n\n<lg>\n<l>vedagodvijarājendraguruvīrādihiṃsayā /</l>\n<l>sambhūtakṣayakuṣṭhādīnrogānharasi pāvana // Āk_1,2.225 //</l>\n</lg>\n\n<lg>\n<l>naṣṭendriyārthānajñānān trātā tvamasi pārada /</l>\n<l>sarvauṣadhībhyo'pyadhiko hyaṇumātropayogataḥ // Āk_1,2.226 //</l>\n</lg>\n\n<lg>\n<l>eko'pi sarvadoṣaghno'rucināśana te namaḥ /</l>\n<l>tvayā sṛṣṭā mahendrādyāḥ surā brahmādayaḥ kalāḥ // Āk_1,2.227 //</l>\n</lg>\n\n<lg>\n<l>candrārkagrahanakṣatraśivabhairavaśaktayaḥ /</l>\n<l>jñānājñānaguṇā lokā gandharvoragarākṣasāḥ // Āk_1,2.228 //</l>\n</lg>\n\n<lg>\n<l>divyauṣadhāni sarvāṇi sarvasiddhikarāṇyapi /</l>\n<l>sūtendra bhavataḥ śrīman kalāṃ nārhanti ṣoḍaśīm // Āk_1,2.229 //</l>\n</lg>\n\n<lg>\n<l>pratyakṣaśambho sūtendra kimanyairbhavati sthite /</l>\n<l>aṇimādiguṇopete nānāsiddhipradāyake // Āk_1,2.230 //</l>\n</lg>\n\n<lg>\n<l>yogino hemamukhyāni lohānyakṣayatāṃ sadā /</l>\n<l>amṛtatvaṃ prāpnuvanti sevayā tatra kojvala // Āk_1,2.231 //</l>\n</lg>\n\n<lg>\n<l>dṛśyādṛśyasvarūpaṃ tvāṃ bhogamokṣapradaṃ param /</l>\n<l>yo na jānāti sūtendra sa māṃ vetti kathaṃ naraḥ // Āk_1,2.232 //</l>\n</lg>\n\n<lg>\n<l>gururmātā pitā bhrātā dhanaṃ vidyā gatiḥ suhṛt /</l>\n<l>rasa tvameva bhūtānāṃ tvattaḥ ko'nyo hitaṃkaraḥ // Āk_1,2.233 //</l>\n</lg>\n\n<lg>\n<l>rasendra tava yoge ca śāstre stotre rasāyane /</l>\n<l>yastu bhaktiyuto loke sa evāhaṃ na saṃśayaḥ // Āk_1,2.234 //</l>\n</lg>\n\n<lg>\n<l>brahmajñāne'pi niṣṇāto yastvāṃ nindati pārada /</l>\n<l>tyājyo'sau sarvalokeṣu naivāhaṃ rakṣituṃ kṣamaḥ // Āk_1,2.235 //</l>\n</lg>\n\n<lg>\n<l>yastvāṃ nāstīti ca vadet tasya siddhirna kutracit /</l>\n<l>yastvāmastīti ca vadettasya siddhirbhavetsadā // Āk_1,2.236 //</l>\n</lg>\n\n<lg>\n<l>rasendraṃ yastu loke'sminkulīno vādhamānvayaḥ /</l>\n<l>saṃskṛtaṃ kurute sūta tvāmaṣṭādaśakarmabhiḥ // Āk_1,2.237 //</l>\n</lg>\n\n<lg>\n<l>sa puṇyaḥ sa vratī dhanyaḥ sa ślāghyaḥ sa ca buddhimān /</l>\n<l>sa pumānsa ca sarvajñaḥ sa siddhaḥ sa ca daivatam // Āk_1,2.238 //</l>\n</lg>\n\n<lg>\n<l>tatkulaṃ pāvanaṃ bhūmiḥ puṇyā rājā jayānvitaḥ /</l>\n<l>tatpuraṃ sotsavaṃ nityaṃ kṛtārthā ca tadambikā // Āk_1,2.239 //</l>\n</lg>\n\n<lg>\n<l>tasya saṃdarśanaṃ puṇyaṃ sparśanaṃ bhāṣaṇaṃ tathā /</l>\n<l>pratyakṣādipramāṇena pārada tvaṃ sadāśivaḥ // Āk_1,2.240 //</l>\n</lg>\n\n<lg>\n<l>tvatto dehādi lohāni vajratvaṃ yānti hematām /</l>\n<l>rasendra tvatprasādena māninyo mṛgalocanāḥ // Āk_1,2.241 //</l>\n</lg>\n\n<lg>\n<l>cakravākasamottuṅgapīnavṛttastanojjvalāḥ /</l>\n<l>cañcalā manmathāsaktā vidrumādharaśobhitāḥ // Āk_1,2.242 //</l>\n</lg>\n\n<lg>\n<l>śukatuṇḍapratīkāśavakratīkṣṇanakhāṅkurāḥ /</l>\n<l>śirīṣamālāsubhujāḥ campakasraksamaprabhāḥ // Āk_1,2.243 //</l>\n</lg>\n\n<lg>\n<l>nimnanābhisamudbhūtaromarājivirājitāḥ /</l>\n<l>sarvāṅgasauṣṭhavāḥ kāntāḥ snigdhā vaśyā bhavanti ca // Āk_1,2.244 //</l>\n</lg>\n\n<lg>\n<l>sūtendra śuṣkakāṣṭhānāṃ rāśimagniryathā dahet /</l>\n<l>tathaiva janmadāridryamṛtyuduḥkhamahāmayān // Āk_1,2.245 //</l>\n</lg>\n\n<lg>\n<l>jāraṇārthe'gnimadhye tvāṃ dhārayetkati vāsarān /</l>\n<l>tāvatkalyasahasrāṇi śivaloke sukhaṃ vaset // Āk_1,2.246 //</l>\n</lg>\n\n<lg>\n<l>tava kāryeṣu sūtendra kiṃciddravyaṃ vyayennaraḥ /</l>\n<l>teṣāṃ dadāsi tadvittaṃ koṭikoṭiguṇādhikam // Āk_1,2.247 //</l>\n</lg>\n\n<lg>\n<l>paramā pāradī vidyā sarvalokeṣu durlabhā /</l>\n<l>bhogamokṣapradā puṇyā putrārogyapravardhanī // Āk_1,2.248 //</l>\n</lg>\n\n<lg>\n<l>ye tvāṃ nindanti sūtendra mārjālakharavāyasāḥ /</l>\n<l>jambūkā ṛṣabhāḥ śvānaḥ klībāndhabadhirā jaḍāḥ // Āk_1,2.249 //</l>\n</lg>\n\n<lg>\n<l>mūkāḥ kubjāḥ paṅgavaśca vyaṅgā vandhyāśca rogiṇaḥ /</l>\n<l>kaivartāḥ pāpakarmāṇo jāyante'nekajanmasu // Āk_1,2.250 //</l>\n</lg>\n\n<lg>\n<l>bhavato nindakaiḥ sārdhaṃ bhāṇḍapakvānnamiśraṇam /</l>\n<l>yaḥ kuryādāsanaṃ śayyāṃ bhojanālāpasaṃgatim // Āk_1,2.251 //</l>\n</lg>\n\n<lg>\n<l>sa pāpiṣṭho bhavettyājyaḥ sarvadharmabahiṣkṛtaḥ /</l>\n<l>iti stotraṃ mayā proktaṃ pāradendrasya bhairavi // Āk_1,2.252 //</l>\n</lg>\n\n<lg>\n<l>yaḥ paṭhet śṛṇuyādbhaktyā trisandhyaṃ rasasiddhaye /</l>\n<l>brahmahatyādipāpaiśca pātakairupapātakaiḥ // Āk_1,2.253 //</l>\n</lg>\n\n<lg>\n<l>trikarmakalibhirdevi mucyate nātra saṃśayaḥ /</l>\n<l>ghore yuddhe mahāraṇye digbhrame śatrusaṃkaṭe // Āk_1,2.254 //</l>\n</lg>\n\n<lg>\n<l>nadīprataraṇe devi coravyāghrādisaṅkaṭe /</l>\n<l>japetstotramidaṃ devi dhyātvā śrīrasabhairavam // Āk_1,2.255 //</l>\n</lg>\n\n<lg>\n<l>iti stutvā sūtarājaṃ sarvaṃ karma samarpayet /</l>\n<l>raso dātā raso bhoktā rasaḥ kartā ca kāraṇam // Āk_1,2.256 //</l>\n</lg>\n\n<lg>\n<l>raso hotā ca havyaṃ ca sarvavyāpī rasaḥ sadā /</l>\n<l>anenaiva ca mantreṇa rasendrāya samarpayet // Āk_1,2.257 //</l>\n</lg>\n\n<lg>\n<l>tato nyāsaṃ ca mūlena kuryāddhyātvā ca pūrvavat /</l>\n<l>saṃhāramudrāṃ kṛtvātha vahennadyāṃ raseśvaram // Āk_1,2.258 //</l>\n</lg>\n\n<lg>\n<l>hṛtpadme sthāpayeddevaṃ sāṅgāvaraṇaśaktikam /</l>\n<l>śivo'hamiti sadbhāvaṃ cintayedrasadeśikaḥ // Āk_1,2.259 //</l>\n</lg>\n\n<lg>\n<l>pūjāsthānaṃ ca saṃmārjya prokṣayedudakena ca /</l>\n<l>tato homālayaṃ prāpya samācamya ca deśikaḥ // Āk_1,2.260 //</l>\n</lg>\n\n<lg>\n<l>śālāyāmagnidigbhāge yonikuṇḍe trimekhalam /</l>\n<l>darbhaiḥ prāgudagagraiśca paristīrṇaṃ yathāvidhi // Āk_1,2.261 //</l>\n</lg>\n\n<lg>\n<l>nyāsaṃ mūlena saṃkalpya prāṇāyāmaṃ vidhāya ca /</l>\n<l>pañcabhūsaṃskṛtaṃ kṛtvā svastriyā vā dvijena vā // Āk_1,2.262 //</l>\n</lg>\n\n<lg>\n<l>ānīya vahniṃ nikṣipya kuṇḍe prajvālayettataḥ /</l>\n<l>vahniṃ piṅgajaṭājūṭaṃ trinetraṃ śuklavāsasam // Āk_1,2.263 //</l>\n</lg>\n\n<lg>\n<l>raktāmbhojasthitaṃ devaṃ mālyābharaṇabhūṣitam /</l>\n<l>saptahastaṃ catuḥśṛṅgaṃ dviśīrṣaṃ ca tripādakam // Āk_1,2.264 //</l>\n</lg>\n\n<lg>\n<l>tridhā baddhaṃ ca ṛṣabhaṃ śaktyādyāyudhadhāriṇam /</l>\n<l>dhyātvā tasyārghyapādyādi kuryātsarvopacārakam // Āk_1,2.265 //</l>\n</lg>\n\n<lg>\n<l>gandhākṣatasupuṣpaiśca pūjayejjātavedasam /</l>\n<l>tasminnāvāhayeddevaṃ saṃcintya rasabhairavam // Āk_1,2.266 //</l>\n</lg>\n\n<lg>\n<l>nyāsaṃ devasya kurvīta mūlamantreṇa homayet /</l>\n<l>tilājyavrīhibhirmantraṃ śatamaṣṭottaraṃ priye // Āk_1,2.267 //</l>\n</lg>\n\n<lg>\n<l>aṣṭāviṃśati vā kuryāt mūlātpūrvāhutiṃ hunet /</l>\n<l>prāṇāyāmaṃ tato nyāsaṃ kṛtvā ca hṛdi dhāraṇam /</l>\n<l>evaṃ nityārcanavidhiḥ proktastava surārcite // Āk_1,2.268 //</l>\n</lg>\n\n<p>Āk, 1, 3\n<lg>\n<l>&lt;rasadīkṣākramaḥ&gt;</l>\n<l>atha dīkṣāṃ pravakṣyāmi sarvasiddhipradāyinīm /</l>\n<l>sā ca pañcavidhā proktā samayādivibhedataḥ // Āk_1,3.1 //</l>\n</lg></p>\n\n<lg>\n<l>samayā prathamā dīkṣā sādhakākhyā dvitīyakā /</l>\n<l>nirvāṇākhyā tṛtīyā ca caturthyācāryasaṃjñakā // Āk_1,3.2 //</l>\n</lg>\n\n<lg>\n<l>pañcamī siddhasaṃjñā ca prāyaśo durlabhā nṛṇām /</l>\n<l>pūrvoktalakṣaṇopetaḥ śiṣyo bhaktinataḥ śuciḥ // Āk_1,3.3 //</l>\n</lg>\n\n<lg>\n<l>guruṃ praṇamya cāṣṭāṅgaṃ stutvā ca bahudhā tataḥ /</l>\n<l>anugṛhṇīṣva me dīkṣāmiti vijñāpayedgurum // Āk_1,3.4 //</l>\n</lg>\n\n<lg>\n<l>dīkṣāṃ ca vidhivatprāpya śiṣyaḥ sarvārthadṛgbhavet /</l>\n<l>&lt;dīkṣāyogyāḥ śubhatithyādayaḥ&gt;</l>\n<l>aśvinīmūlarevatyo mṛgaḥ puṇyaḥ punarvasuḥ // Āk_1,3.5 //</l>\n</lg>\n\n<lg>\n<l>rohiṇī śravaṇo maitraṃ hastaḥ syāduttarātrayam /</l>\n<l>maghāśvinī śreṣṭhatamā dīkṣākarmaṇi tārakāḥ // Āk_1,3.6 //</l>\n</lg>\n\n<lg>\n<l>tṛtīyā pañcamī caiva saptamī ca caturdaśī /</l>\n<l>aṣṭamī paurṇamāsī ca daśamī ca trayodaśī // Āk_1,3.7 //</l>\n</lg>\n\n<lg>\n<l>etāstu tithayo mukhyāḥ saumyendugurubhārgavāḥ /</l>\n<l>āditya iti vāreṣu rasadīkṣā suśobhanā // Āk_1,3.8 //</l>\n</lg>\n\n<lg>\n<l>&lt;samayādīkṣākramaḥ&gt;</l>\n<l>śuklapakṣe suyoge ca karaviṣṭivivarjite /</l>\n<l>candratārābalopetaviṣuvāyanasaṃkrame // Āk_1,3.9 //</l>\n</lg>\n\n<lg>\n<l>grahaṇe śivarātre ca janmarkṣe sumuhūrtake /</l>\n<l>śubhagrahe siddhayoge dadyāddīkṣāṃ gurūttamaḥ // Āk_1,3.10 //</l>\n</lg>\n\n<lg>\n<l>rasaśālāṃ praviśyātha sarvopakaraṇojjvalām /</l>\n<l>puṣpamālāsamākīrṇāmuttoraṇapatākinīm // Āk_1,3.11 //</l>\n</lg>\n\n<lg>\n<l>nityapūjāgnikāryaṃ ca kṛtvā dīkṣākramaṃ bhajet /</l>\n<l>devasya dakṣiṇe pārśve vistare taṇḍulān śritān // Āk_1,3.12 //</l>\n</lg>\n\n<lg>\n<l>caturaśraṃ ca tanmadhye kṣipetprasthaṃ sutaṇḍulam /</l>\n<l>tadūrdhvaṃ vinyasetkumbhaṃ sitasūtreṇa veṣṭitam // Āk_1,3.13 //</l>\n</lg>\n\n<lg>\n<l>vāsobhyāṃ veṣṭitaṃ sūtapañcaratnasamanvitam /</l>\n<l>pañcamṛtpallavatvagbhiḥ pāvitaṃ jalapūritam // Āk_1,3.14 //</l>\n</lg>\n\n<lg>\n<l>dūrvāgandhottamatilahemadarbhākṣatānvitam /</l>\n<l>śivasaṃjñamidaṃ kumbhaṃ śivarūpaṃ vicintayet // Āk_1,3.15 //</l>\n</lg>\n\n<lg>\n<l>tadvāmabhāge saṃsthāpya vardhanīsaṃjñakaṃ ghaṭam /</l>\n<l>śaktirūpaṃ ca pūrvoktasarvadravyasamanvitam // Āk_1,3.16 //</l>\n</lg>\n\n<lg>\n<l>paritaḥ sarvatobhadraṃ śrīgaurītilakaṃ likhet /</l>\n<l>nandyāvartaṃ svastikaṃ ca pañcavarṇavirājitam // Āk_1,3.17 //</l>\n</lg>\n\n<lg>\n<l>prakṣālya pādau pāṇī ca samācamya gurūttamaḥ /</l>\n<l>nijāsanaṃ samāsādya prāṇāyāmatrayaṃ tathā // Āk_1,3.18 //</l>\n</lg>\n\n<lg>\n<l>śiṣyasyāsyāyurārogyasaṃpatsaṃtānavṛddhaye /</l>\n<l>muktaye cāṣṭasiddhyai ca saṃkalpyābhyarcayecchivam // Āk_1,3.19 //</l>\n</lg>\n\n<lg>\n<l>gandhapuṣpākṣairdhūpairdīpairnaivedyadarśanaiḥ /</l>\n<l>śivakumbhaṃ vardhanīṃ ca pūjayetsopacārakam // Āk_1,3.20 //</l>\n</lg>\n\n<lg>\n<l>rasāṅkuśīṃ mūlamantraṃ prajapecca sahasrakam /</l>\n<l>taddaśāṃśaṃ hunetkuṇḍe trikoṇe lakṣaṇānvite // Āk_1,3.21 //</l>\n</lg>\n\n<lg>\n<l>phalaṃ trimadhusaṃyuktaṃ tato gandhottamānvitam /</l>\n<l>kramādāvṛtidevāṃśca caturthyāṃ svasvanāmakam // Āk_1,3.22 //</l>\n</lg>\n\n<lg>\n<l>svāhāntaṃ praṇavādiṃ ca samuccārya huneddhaviḥ /</l>\n<l>śivatrayaṃ purā devi tataḥ siddhatrayaṃ yajet // Āk_1,3.23 //</l>\n</lg>\n\n<lg>\n<l>tato gurutrayaṃ devi kulavṛddhān gurūttamaḥ /</l>\n<l>yoginīṃ pūjayitvā tu labdhānujño gurustataḥ // Āk_1,3.24 //</l>\n</lg>\n\n<lg>\n<l>sa śaktimānandaśivamūrtimārādhayāmi ca /</l>\n<l>tathā parānandaśivamūrtimārādhayāmi ca // Āk_1,3.25 //</l>\n</lg>\n\n<lg>\n<l>evaṃ trisiddhamūrtiṃ ca śrībījasahitaṃ yajet /</l>\n<l>evaṃ trigurumūrtiṃ ca mārabījayutaṃ yajet // Āk_1,3.26 //</l>\n</lg>\n\n<lg>\n<l>tattvatrayaṃ gṛhītvā ca punarnyāsaṃ samācaret /</l>\n<l>svayaṃ śivatanurbhūtvā śivo'hamiti bhāvayet // Āk_1,3.27 //</l>\n</lg>\n\n<lg>\n<l>hṛṣṭaṃ śaktiyutaṃ śiṣyaṃ śivadraṣṭā vilokayet /</l>\n<l>svavāmapārśve saṃsthāpya tanmūrdhani vinikṣipet // Āk_1,3.28 //</l>\n</lg>\n\n<lg>\n<l>mūlābhimantritaṃ bhasma tannetraṃ vastrarodhitam /</l>\n<l>kṛtvā tanmūrdhni saṃprokṣya śivavardhanivāriṇā // Āk_1,3.29 //</l>\n</lg>\n\n<lg>\n<l>tridhā svadakṣiṇe haste śivaṃ sāvaraṇaṃ yajet /</l>\n<l>vijñeyaḥ śivahasto'yaṃ bhavapāśanikṛntanaḥ // Āk_1,3.30 //</l>\n</lg>\n\n<lg>\n<l>aṅkuśīmūlamantraṃ ca trivāraṃ ca samuccaret /</l>\n<l>śiṣyadakṣiṇakarṇe ca kuryānmantropadeśakam // Āk_1,3.31 //</l>\n</lg>\n\n<lg>\n<l>pūrvaṃ gaṇapatermantraṃ kṣetrapālamanuṃ tataḥ /</l>\n<l>ṛṣistu gaṇakaśchando nyṛcidgāyatrikā smṛtam // Āk_1,3.32 //</l>\n</lg>\n\n<lg>\n<l>devo gaṇapatirjñeyo nyāsaṃ bījākṣareṇa ca /</l>\n<l>ādivargatṛtīyārṇaṃ sārdhacandraṃ gaṇākhyakam // Āk_1,3.33 //</l>\n</lg>\n\n<lg>\n<l>patiṃ caturthyā saṃyuktaṃ namo'ntaṃ manumuccaret /</l>\n<l>pāśāṅkuśaṃ modakaṃ ca bibhrāṇaṃ svavipāṇakam // Āk_1,3.34 //</l>\n</lg>\n\n<lg>\n<l>gajānanaṃ pravālābhaṃ makuṭendukalādharam /</l>\n<l>tundilaṃ gaṇanāthaṃ ca dhyātvā lakṣaṃ japenmanum // Āk_1,3.35 //</l>\n</lg>\n\n<lg>\n<l>daśāṃśaṃ tarpaṇaṃ homaṃ saguḍaṃ satilaṃ hunet /</l>\n<l>kaṣabinduyutaṃ kṣetrapālaṃ ca sacaturthikam // Āk_1,3.36 //</l>\n</lg>\n\n<lg>\n<l>namo'ntaṃ manumuccārya nyāsaṃ bījākṣareṇa ca /</l>\n<l>chandaḥ paṅktirmunirjñeyo bhṛgurdevaśca bhairavaḥ // Āk_1,3.37 //</l>\n</lg>\n\n<lg>\n<l>caturbhujaṃ śūlapātravaradābhayaśobhitam /</l>\n<l>kālāmbudanibhaṃ nāgabhūṣaṇaṃ kiṅkiṇīsrajam // Āk_1,3.38 //</l>\n</lg>\n\n<lg>\n<l>trinetraṃ vakradaṃṣṭraṃ ca dhyātvā lakṣaṃ japenmanum /</l>\n<l>daśāṃśaṃ tarpaṇaṃ homaṃ pāyasaṃ trimadhuplutam // Āk_1,3.39 //</l>\n</lg>\n\n<lg>\n<l>hunediti samādiśya sāmayācārikaṃ bhajet /</l>\n<l>devatāparicaryāṃ ca śuśrūṣāṃ ca guroḥ kuru // Āk_1,3.40 //</l>\n</lg>\n\n<lg>\n<l>atandrito japaṃ kuryāt śāstraśravaṇamādarāt /</l>\n<l>pūrvoktācāramārgeṇa nirato bhava saṃtatam // Āk_1,3.41 //</l>\n</lg>\n\n<lg>\n<l>prahvaḥ kṛtāñjalirbhūtvā kariṣyāmi tathā prabho /</l>\n<l>dhanyo'haṃ kṛtakṛtyo'smi śrīnātha tvatprasādataḥ // Āk_1,3.42 //</l>\n</lg>\n\n<lg>\n<l>iti vijñāpayecchiṣyaḥ samayācārabṛṃhitaḥ /</l>\n<l>prātastarāṃ samutthāpya gurūṃśca śirasi smaret // Āk_1,3.43 //</l>\n</lg>\n\n<lg>\n<l>nivedyāvaśyakaṃ karma snātaḥ saṃdhyāṃ samācaret /</l>\n<l>nadyāstīrthe taṭāke vā puṣkariṇyāṃ śucau jale // Āk_1,3.44 //</l>\n</lg>\n\n<lg>\n<l>upaspṛśya ca saṃkalpya nityatarpaṇamācaret /</l>\n<l>ādau śivatrayaṃ vighnanāthaṃ kṣetrādhipaṃ harim // Āk_1,3.45 //</l>\n</lg>\n\n<lg>\n<l>brahmāṇaṃ bhāskarādīṃśca grahān durgāṃ ca mātṛkāḥ /</l>\n<l>bhairavānasitāṅgādīn tataḥ siddhatrayaṃ vadet // Āk_1,3.46 //</l>\n</lg>\n\n<lg>\n<l>ādināthaṃ mīnanāthaṃ gorakṣaṃ koṅkaṇeśvaram /</l>\n<l>jālandhreśaṃ kandhanīśam oḍḍīśaṃ ciñciṇīśvaram // Āk_1,3.47 //</l>\n</lg>\n\n<lg>\n<l>cauraṅgim etān nāthākhyānnava saṃtarpayettataḥ /</l>\n<l>cauraṅgiṃ carpaṭiṃ ghoḍācūliṃ rāmadvayaṃ tataḥ // Āk_1,3.48 //</l>\n</lg>\n\n<lg>\n<l>bholagovindasiddhaṃ ca vyāḍiṃ nāgārjunaṃ tathā /</l>\n<l>koraṇḍaṃ śūrpakarṇaṃ ca muktāyīṃ revaṇaṃ tathā // Āk_1,3.49 //</l>\n</lg>\n\n<lg>\n<l>siddhaṃ kukkurapādaṃ ca śūrpapādaṃ kaṇairikam /</l>\n<l>siddhaṃ kiṅkiṇikākhyaṃ ca siddhān ṣoḍaśa tarpayet // Āk_1,3.50 //</l>\n</lg>\n\n<lg>\n<l>tato gurutrayaṃ tarpya mātaraṃ pitaraṃ gurum /</l>\n<l>ācāryaṃ bhrātaraṃ mitraṃ tarpya cānyānkulodbhavān // Āk_1,3.51 //</l>\n</lg>\n\n<lg>\n<l>tarpayedvidhinācamya devatārādhanaṃ tataḥ /</l>\n<l>nadyāstīre taṭāke vā goṣṭhe devālaye tathā // Āk_1,3.52 //</l>\n</lg>\n\n<lg>\n<l>śucisthale vā saṃstīrya saikataṃ vartulākṛtim /</l>\n<l>āvāhayeddinādhīśaṃ pāṭalaṃ śivarūpiṇam // Āk_1,3.53 //</l>\n</lg>\n\n<lg>\n<l>dvinetrapadmayugaladhāriṇaṃ dvibhujaṃ param /</l>\n<l>raktasragambarālepabhūṣāpadmāsanojjvalam // Āk_1,3.54 //</l>\n</lg>\n\n<lg>\n<l>dhyātvārcayedraktapuṣpaistato vighneśabhairavau /</l>\n<l>dhyātvā pūrvoktavattau dvau raktapuṣpaiḥ samarcayet // Āk_1,3.55 //</l>\n</lg>\n\n<lg>\n<l>aṣṭāṅgadaṇḍapraṇatiṃ kuryāt dvādaśavārakam /</l>\n<l>punaḥ saṃsthāpayetsvānte sevāyai svagurorvrajet // Āk_1,3.56 //</l>\n</lg>\n\n<lg>\n<l>ityuktā samayā dīkṣā sādhakā kathyate'dhunā /</l>\n<l>&lt;sādhakadīkṣā&gt;</l>\n<l>samayācāranirataṃ sacchiṣyaṃ pakvamānasam // Āk_1,3.57 //</l>\n</lg>\n\n<lg>\n<l>dīkṣayetsudine lagne dīkṣayā sādhakākhyayā /</l>\n<l>kuryānnaimittikīṃ pūjāṃ śiṣyamāvāhayedguruḥ // Āk_1,3.58 //</l>\n</lg>\n\n<lg>\n<l>svayaṃ śivatanuḥ śiṣyaṃ gaurīgarbhagataṃ smaret /</l>\n<l>bhūmau vibhūtiṃ saṃstīrya tasminkoṇatrayaṃ likhet // Āk_1,3.59 //</l>\n</lg>\n\n<lg>\n<l>tatropaveśya śiṣyaṃ ca bandhayitvā vilocane /</l>\n<l>garbhādhānaṃ puṃsavanaṃ sīmantonnayanaṃ tataḥ // Āk_1,3.60 //</l>\n</lg>\n\n<lg>\n<l>jātakarma ca dīkṣāṅgaṃ nāmadheyaṃ ca kalpayet /</l>\n<l>vratakarmaṇi samprokṣya mūlamantreṇa bhasmanā // Āk_1,3.61 //</l>\n</lg>\n\n<lg>\n<l>gaurīputraṃ bhāvayitvā tasya dīkṣāṃ prakalpayet /</l>\n<l>śivadṛṣṭyā vilokyāmuṃ śivabhasma ca mūrdhani // Āk_1,3.62 //</l>\n</lg>\n\n<lg>\n<l>nidhāya mūlamantraṃ ca pūjayeddaśavārakam /</l>\n<l>tasya dakṣiṇakarṇe ca upadiśyād daśākṣaram // Āk_1,3.63 //</l>\n</lg>\n\n<lg>\n<l>&lt;rasagāyatrī&gt;</l>\n<l>rasendrabhairavaṃ mantraṃ gāyatrīṃ rasasaṃjñikām /</l>\n<l>sa binduhutabhugbījaṃ rasendrasya padaṃ tataḥ // Āk_1,3.64 //</l>\n</lg>\n\n<lg>\n<l>bhairavaṃ ca caturthyantaṃ karmāstraṃ ca daśāṃśakam /</l>\n<l>vahnibījaṃ dīrghayuktaṃ karanyāsaṃ samācaret // Āk_1,3.65 //</l>\n</lg>\n\n<lg>\n<l>aghorākhya ṛṣiśchando virāḍdevo maheśvaraḥ /</l>\n<l>pūrvasevājapaṃ lakṣaṃ daśāṃśaṃ homatarpaṇam // Āk_1,3.66 //</l>\n</lg>\n\n<lg>\n<l>tilājyavrīhibhiḥ kuryāddhomaṃ niścalamānasaḥ /</l>\n<l>pūrvoktāṃ rasagāyatrīṃ japellakṣaṃ ca tarpaṇam // Āk_1,3.67 //</l>\n</lg>\n\n<lg>\n<l>huneddaśāṃśamājyena satilavrīhibhiḥ priye /</l>\n<l>dadyācchiṣyāyākṣamālāṃ rasaliṅgaṃ rasāgamam // Āk_1,3.68 //</l>\n</lg>\n\n<lg>\n<l>pūrvoktācāravān bhūtvā rasaliṅgaṃ samarcayet /</l>\n<l>svaśāstrārthāvagamanaṃ kuryātsūtendrasaṃskṛtim // Āk_1,3.69 //</l>\n</lg>\n\n<lg>\n<l>gurusevārataṃ nityaṃ śiṣyamājñāpayediti /</l>\n<l>śiṣyo baddhāñjalir namrastavājñām ācarāmyaham // Āk_1,3.70 //</l>\n</lg>\n\n<lg>\n<l>ityuktā sādhakā dīkṣā nirvāṇākhyā praśasyate /</l>\n<l>&lt;nirvāṇadīkṣā&gt;</l>\n<l>kṛtanityakriyaḥ pūrvaṃ kṛtanaimittikārcanaḥ // Āk_1,3.71 //</l>\n</lg>\n\n<lg>\n<l>pūrvavacchivakumbhādi vardhanīṃ sthāpayetkramāt /</l>\n<l>svavāme bhasma saṃstīrya ṣaṭkoṇaṃ bhūgṛhaṃ likhet // Āk_1,3.72 //</l>\n</lg>\n\n<lg>\n<l>śiṣyaṃ saṃveśya kumbhasthajalaiḥ saṃprokṣayedguruḥ /</l>\n<l>mūlābhimantritaṃ bhasma tasya mūrdhni nikṣipet // Āk_1,3.73 //</l>\n</lg>\n\n<lg>\n<l>gandhapuṣpākṣataṃ dadyāt badhnīyāddakṣiṇe kare /</l>\n<l>kaṅkaṇaṃ caraṇāṅguṣṭhabrahmarandhrāntamānakam // Āk_1,3.74 //</l>\n</lg>\n\n<lg>\n<l>sūtraṃ tanmūlamantreṇa mantritaṃ surabhīkṛtam /</l>\n<l>śivahastaṃ ca tanmūrdhni nidhāya gurusattamaḥ // Āk_1,3.75 //</l>\n</lg>\n\n<lg>\n<l>rasāṃkuśāṃ dvādaśārṇām upadiśyān manuṃ param /</l>\n<l>rasabhairavadaivatyaṃ dadyācchiṣyāya deśikaḥ // Āk_1,3.76 //</l>\n</lg>\n\n<lg>\n<l>ṛṣiśchando devatā ca nyāsaṃ pūrvoktavatpriye /</l>\n<l>tarpaṇaṃ cātha homaṃ ca dhyānaṃ kuryācca pūrvavat // Āk_1,3.77 //</l>\n</lg>\n\n<lg>\n<l>utthāya ca guruṃ natvā bahuśaḥ stotramuccaret /</l>\n<l>guruḥ śiṣyāya vai dadyādvyāghracarmāsanaṃ ca yatra // Āk_1,3.78 //</l>\n</lg>\n\n<lg>\n<l>bhastrikāṃ vastrasampūrṇāṃ dadyādbhaiṣajyabhastrikām /</l>\n<l>rasāgamaṃ pāṭhayitvā bhava śiṣya cikitsakaḥ // Āk_1,3.79 //</l>\n</lg>\n\n<lg>\n<l>rudrarūpī bhavān jātaḥ sarvabhūtahito bhava /</l>\n<l>ityādiśedguruḥ śiṣyaṃ śiṣyo hṛṣṭamanāstataḥ // Āk_1,3.80 //</l>\n</lg>\n\n<lg>\n<l>kṛtakṛtyo'smi pūto'smi tīrṇasaṃsārasāgaraḥ /</l>\n<l>iti vijñāpayecchiṣyaḥ stutvā ca bahudhā gurum // Āk_1,3.81 //</l>\n</lg>\n\n<lg>\n<l>proktā nirvāṇadīkṣeyam athācāryābhiṣecanam /</l>\n<l>&lt;ācāryadīkṣā&gt;</l>\n<l>nirvāṇadīkṣitasyāsya śiṣyasyāpi mahātmanaḥ // Āk_1,3.82 //</l>\n</lg>\n\n<lg>\n<l>ācāryadīkṣāṃ kurvīta yathāvadgurusattamaḥ /</l>\n<l>yathā nirvāṇadīkṣāyāstathā sarvaṃ prakalpayet // Āk_1,3.83 //</l>\n</lg>\n\n<lg>\n<l>viśeṣācchivavardhanyoḥ purataḥ sthāpayedghaṭam /</l>\n<l>rūpyagandhādilohāśādivyauṣadhagaṇānvitam // Āk_1,3.84 //</l>\n</lg>\n\n<lg>\n<l>śivakumbhavadanyacca sarvamasmin vinikṣipet /</l>\n<l>gurukumbhaṃ japetspṛṣṭvā mūlamaṣṭottaraṃ śatam // Āk_1,3.85 //</l>\n</lg>\n\n<lg>\n<l>gurukumbhamimaṃ viddhi gurumantreṇa pūjayet /</l>\n<l>āvāhanāsanārghyādyair upacāraiśca ṣoḍaśaiḥ // Āk_1,3.86 //</l>\n</lg>\n\n<lg>\n<l>śivādipaṅktiṃ tatraiva pūjayedguruṇā saha /</l>\n<l>yathāpūrvaṃ samāsīnaṃ śiṣyaṃ caikāgramānasam // Āk_1,3.87 //</l>\n</lg>\n\n<lg>\n<l>pūrvavacchivavardhanyorambunā pariṣecayet /</l>\n<l>pūrvavacchivahastaṃ ca mūlamantropadeśakam // Āk_1,3.88 //</l>\n</lg>\n\n<lg>\n<l>kṛtvā taduttamāṅge ca gurupaṅktiṃ guruṃ tathā /</l>\n<l>āvāhanādyaiḥ sampūjya gandhasragdīpakaiḥ // Āk_1,3.89 //</l>\n</lg>\n\n<lg>\n<l>phalagandhottamopetairnaivedyaiḥ pūjayetkramāt /</l>\n<l>guruḥ kumbhajalaiḥ kuryātprokṣaṇaṃ pañcapallavaiḥ // Āk_1,3.90 //</l>\n</lg>\n\n<lg>\n<l>mūlamantreṇa śatadhā śivapaṅktyā trisaptadhā /</l>\n<l>tathaiva siddhapaṅktyā ca gurupaṅktyā tathaiva ca // Āk_1,3.91 //</l>\n</lg>\n\n<lg>\n<l>śiṣyāya gurubhaktāya śaktiyuktāya dhīmate /</l>\n<l>hārakeyūrakaṭakamudrikāmakuṭāni ca // Āk_1,3.92 //</l>\n</lg>\n\n<lg>\n<l>vāhanāsanasacchatracāmaravyajanāni ca /</l>\n<l>maṇikuṇḍalayugmaṃ ca bhūtyāḍhyaṃ pātramakṣayam // Āk_1,3.93 //</l>\n</lg>\n\n<lg>\n<l>saśirastrāṇamuṣṇīṣaṃ paṭṭakūrpāsamuttamam /</l>\n<l>yogapaṭṭaṃ yogadaṇḍaṃ tathaivoḍyāṇabandhanam // Āk_1,3.94 //</l>\n</lg>\n\n<lg>\n<l>dadyāttasmai tathaivājñāṃ tvamācāryo'si saṃprati /</l>\n<l>īśvaro'syadya dhanyo'si sarveṣāṃ deśiko bhava // Āk_1,3.95 //</l>\n</lg>\n\n<lg>\n<l>rasāgamānāṃ divyānāṃ vyākhyātā bhava tattvavit /</l>\n<l>ityādiśedguruḥ śiṣyaṃ praṇataṃ guruvatsalam // Āk_1,3.96 //</l>\n</lg>\n\n<lg>\n<l>iti cācāryadīkṣeyaṃ siddhadīkṣādya kathyate /</l>\n<l>&lt;siddhadīkṣā&gt;</l>\n<l>navaṃ saptarātraṃ vā pañcarātraṃ trirātrakam // Āk_1,3.97 //</l>\n</lg>\n\n<lg>\n<l>vīrāḥ śaktiyutāḥ pūjyāḥ ekaviṃśati cānvaham /</l>\n<l>tatsaṃkhyā yoginaḥ pūjyāḥ kumārāḥ kanyakāḥ striyaḥ // Āk_1,3.98 //</l>\n</lg>\n\n<lg>\n<l>gandhapuṣpākṣataiḥ puṣpaiḥ phalagandhottamārpaṇaiḥ /</l>\n<l>toṣayitvā pradadyācca vastrābharaṇadakṣiṇāḥ // Āk_1,3.99 //</l>\n</lg>\n\n<lg>\n<l>athāsanasamāsīnaṃ śiṣyaṃ bhaktiyutaṃ śucim /</l>\n<l>spṛṣṭvā karābhyāṃ tacchīrṣaṃ dakṣiṇe śravaṇe manum // Āk_1,3.100 //</l>\n</lg>\n\n<lg>\n<l>vahniṃ sabījaṃ śītāṃśuṃ savisargaṃ ca dīkṣayet /</l>\n<l>mūlādhārātsamudbhūtaṃ rephaṃ vahniśikhopamam // Āk_1,3.101 //</l>\n</lg>\n\n<lg>\n<l>ṣaḍādhārāmbujaṃ tīrtvā brahmarandhrāntagaṃ smaret /</l>\n<l>brahmarandhrāddravībhūtaṃ sakāraṃ somarūpiṇam // Āk_1,3.102 //</l>\n</lg>\n\n<lg>\n<l>āplāvayantaṃ sarvāṅgaṃ siddhaḥ saṃcintayenmanum /</l>\n<l>ucchvāsaniśvāsabhavaṃ saṃhārasthitikāraṇam // Āk_1,3.103 //</l>\n</lg>\n\n<lg>\n<l>jñātvetthaṃ manasā nityaṃ sarvamantrātmakaṃ sadā /</l>\n<l>sarvadevamayaṃ puṇyaṃ sarvasiddhipradāyakam // Āk_1,3.104 //</l>\n</lg>\n\n<lg>\n<l>jīvato muktidaṃ śuddhaṃ śivaśaktyātmakaṃ param /</l>\n<l>rasamantramimaṃ viddhi cāgnīṣomātmakaṃ bhaja // Āk_1,3.105 //</l>\n</lg>\n\n<lg>\n<l>ekaviṃśatisāhasraṣaṭśatādhikasaṃkhyakam /</l>\n<l>pravartitaṃ divārātraṃ manastatra nidhehi ca // Āk_1,3.106 //</l>\n</lg>\n\n<lg>\n<l>mantrasyāsya ṛṣirjīvaś chandetyuktāḥ prakīrtitāḥ /</l>\n<l>raso devastu raṃ bījaṃ saṃ śaktistu prakīrtitaḥ // Āk_1,3.107 //</l>\n</lg>\n\n<lg>\n<l>rephadīrghayutaṃ kuryātkarāṅganyāsamācaret /</l>\n<l>dhyāyeddhṛdambuje devi koṭisūryendusannibham // Āk_1,3.108 //</l>\n</lg>\n\n<lg>\n<l>śuddhasphaṭikasaṃkāśaṃ rasaṃ saṃsārapāradam /</l>\n<l>evaṃ niṣkalarūpaṃ taṃ dhyātvā tanmayatāṃ vrajet // Āk_1,3.109 //</l>\n</lg>\n\n<lg>\n<l>&lt;niṣkalarasastotram&gt;</l>\n<l>tvaṃ rasastvaṃ śivastvaṃ hi śaktistvaṃ bhairaveśvaraḥ /</l>\n<l>tvaṃ brahmā tvaṃ hi rudraśca sūryastvaṃ śītadīdhitiḥ // Āk_1,3.110 //</l>\n</lg>\n\n<lg>\n<l>tvaṃ bhūstvaṃ salilastvaṃ ca vahnistvaṃ ca sadāgatiḥ /</l>\n<l>tvaṃ vyoma tvaṃ parākāśaḥ tvaṃ jīvastvaṃ parā gatiḥ // Āk_1,3.111 //</l>\n</lg>\n\n<lg>\n<l>tvaṃ siddhastvaṃ prabuddhastvaṃ sugandhastvaṃ ca manmathaḥ /</l>\n<l>tvaṃ lokapālastvaṃ tārā mātṛkāstvaṃ gajānanaḥ // Āk_1,3.112 //</l>\n</lg>\n\n<lg>\n<l>tvaṃ skandastvaṃ gurustvaṃ ca tvaṃ sarvajanakaḥ śuciḥ /</l>\n<l>tvaṃ yajvā tvaṃ haristvaṃ ca tretāgnistvaṃ ca ṛtvijaḥ // Āk_1,3.113 //</l>\n</lg>\n\n<lg>\n<l>yena tvamarcyase tena pūjitāḥ sarvadevatāḥ /</l>\n<l>tvayi tuṣṭe ca saṃtuṣṭā brahmaviṣṇumaheśvarāḥ // Āk_1,3.114 //</l>\n</lg>\n\n<lg>\n<l>tvatpādodakapānena sarvatīrthaphalaṃ labhet /</l>\n<l>yastvāṃ paśyati sadbhaktyā tam ālokayate śivaḥ // Āk_1,3.115 //</l>\n</lg>\n\n<lg>\n<l>yastvāṃ saṃkīrtayettasya sarvamantraphalaṃ bhavet /</l>\n<l>yatra tvaṃ kṣaṇamātre ca puṇyakṣetraṃ taducyate // Āk_1,3.116 //</l>\n</lg>\n\n<lg>\n<l>tvaṃ yaṃ paśyati siddhendra sa brahmā viṣṇurīśvaraḥ /</l>\n<l>yatra bhuṅkṣe 'nnakavalaṃ tatra trailokyamati hi // Āk_1,3.117 //</l>\n</lg>\n\n<lg>\n<l>yena tvaṃ dhriyase nātha tvayāyaṃ striyatekṣaṇam /</l>\n<l>sa eva citsadānandaḥ paramātmā dhruvaṃ bhavet // Āk_1,3.118 //</l>\n</lg>\n\n<lg>\n<l>evaṃ niścitacittasya siddhasya tava yoginaḥ /</l>\n<l>varṇāśramasadācārāḥ kṛtyākṛtyavivekataḥ // Āk_1,3.119 //</l>\n</lg>\n\n<lg>\n<l>pāpaṃ puṇyaṃ sukhaṃ duḥkhaṃ śītamuṣṇaṃ priyāpriye /</l>\n<l>snānāsnānaṃ hānivṛddhī śuddhāśuddhaṃ bhayābhayam // Āk_1,3.120 //</l>\n</lg>\n\n<lg>\n<l>grāhyāgrāhyaṃ kṣudhā tṛṣṇā na kiṃcid iha vidyate /</l>\n<l>svecchāhāravihāraśca sukhī saṃhṛṣṭamānasaḥ // Āk_1,3.121 //</l>\n</lg>\n\n<lg>\n<l>nirmamaḥ sarvakāryeṣu kalatrādiṣu bandhuṣu /</l>\n<l>evamācāryavacanamaṅgīkṛtya ca dīkṣitaḥ // Āk_1,3.122 //</l>\n</lg>\n\n<lg>\n<l>adya prabhṛti vandyastvaṃ mā kuru praṇatiṃ kvacit /</l>\n<l>matsamāno'si siddho'si jīvanmukto'si saṃprati // Āk_1,3.123 //</l>\n</lg>\n\n<lg>\n<l>ityuktvācāryavaryo'pi siddhamāliṅgya ca kṣaṇam /</l>\n<l>siddhadīkṣeyamākhyātā śivasāyujyadāyinī // Āk_1,3.124 //</l>\n</lg>\n\n<lg>\n<l>durlabhā sarvatantreṣu tava prītyā prakāśitā /</l>\n<l>devītthameva mantavyaṃ durlabhaṃ samayeṣu ca // Āk_1,3.125 //</l>\n</lg>\n\n<p>Āk, 1, 4\n&lt;rasasaṃkārāḥ&gt;\n<lg>\n<l>śrībhairavī /</l>\n<l>rasasaṃskāramīśa tvaṃ yathāvatkathayasva me /</l>\n<l>śrībhairavaḥ /</l>\n<l>aṣṭādaśa syuḥ saṃskārā rasasya parameśvari // Āk_1,4.1 //</l>\n</lg></p>\n\n<lg>\n<l>tānsiddhasādhakābhyarcye yathāvatkathayāmi te /</l>\n<l>athādau svedanaṃ karma dvitīyaṃ mardanaṃ priye // Āk_1,4.2 //</l>\n</lg>\n\n<lg>\n<l>mūrchā tṛtīyamutthānaṃ caturthaṃ pātanaṃ śive /</l>\n<l>pañcamaṃ rodhanaṃ ṣaṣṭhaṃ niyāmaṃ saptamaṃ smṛtam // Āk_1,4.3 //</l>\n</lg>\n\n<lg>\n<l>dīpanaṃ cāṣṭamaṃ devi navamaṃ cānuvāsanam /</l>\n<l>daśamaṃ cāraṇaṃ devi jāraṇaṃ rudrasaṃkhyakam // Āk_1,4.4 //</l>\n</lg>\n\n<lg>\n<l>garbhadrutirdvādaśī syāt bāhyadrutistrayodaśī /</l>\n<l>caturdaśaṃ syādrāgākhyaṃ sāraṇā daśapañcamī // Āk_1,4.5 //</l>\n</lg>\n\n<lg>\n<l>anusāraṇā ṣoḍaśī ca vikhyātā pratisāraṇā /</l>\n<l>saptadaśī cāṣṭadaśaṃ vedhanaṃ dehalohayoḥ // Āk_1,4.6 //</l>\n</lg>\n\n<lg>\n<l>&lt;rasasaṃskāraprakāraḥ&gt;</l>\n<l>atha vakṣyāmi saṃskārān rasarājasya pārvati /</l>\n<l>liṅgasya dakṣiṇe bhāge likhet ṣaṭkoṇamaṇḍale // Āk_1,4.7 //</l>\n</lg>\n\n<lg>\n<l>tadbahiścāṣṭapatraṃ ca kamalaṃ caturaśrakam /</l>\n<l>digdvāraśobhitaṃ tasya karṇikāyāṃ nyasecchive // Āk_1,4.8 //</l>\n</lg>\n\n<lg>\n<l>tāmrajaṃ kāntajaṃ vāpi khalvaṃ tu svarṇarekhitam /</l>\n<l>tanmadhye rasarājaṃ tu palānāṃ śatamātrakam // Āk_1,4.9 //</l>\n</lg>\n\n<lg>\n<l>tadardhaṃ vā tadardhaṃ vā kṣiptvā bhaktyā prapūjayet /</l>\n<l>sādhako rasarājasya tataḥ saṃskāramācaret // Āk_1,4.10 //</l>\n</lg>\n\n<lg>\n<l>&lt;svedanam, dhānyāmlasandhānaprakāraḥ&gt;</l>\n<l>yavagodhūmakalamamāṣamudgacaṇādibhiḥ /</l>\n<l>śyāmākakodravādyaiśca nānādhānyaiśca nistuṣaiḥ // Āk_1,4.11 //</l>\n</lg>\n\n<lg>\n<l>dhānyaṃ caturguṇajale mṛdghaṭe nikṣipetpriye /</l>\n<l>prāpnoti yāvadamlatvaṃ tāvadyatnena rakṣayet // Āk_1,4.12 //</l>\n</lg>\n\n<lg>\n<l>tanmadhye haṃsapādīṃ ca mīnākṣīṃ dvipunarnavām /</l>\n<l>citrakaṃ bhṛṅgarājaṃ ca viṣṇukrāntāṃ śatāvarīm // Āk_1,4.13 //</l>\n</lg>\n\n<lg>\n<l>sarpākṣīṃ girikarṇīṃ ca muṇḍīṃ ca sahadevikām /</l>\n<l>triphalāṃ khaṇḍaśaḥ kṛtvā sarvānetānvinikṣipet // Āk_1,4.14 //</l>\n</lg>\n\n<lg>\n<l>dhānyasya ca caturthāṃśān dhānyāmlamidamuttamam /</l>\n<l>svedanādiṣu kāryeṣu pāradasya viśiṣyate // Āk_1,4.15 //</l>\n</lg>\n\n<lg>\n<l>ātapte kāntaje khalve rasarājaṃ vinikṣipet /</l>\n<l>cūrṇaṃ ca gṛhadhūmaṃ ca citrakaṃ triphalāṃ guḍam // Āk_1,4.16 //</l>\n</lg>\n\n<lg>\n<l>dagdhorṇāmiṣṭakāṃ kanyāṃ lavaṇaṃ bṛhatīdvayam /</l>\n<l>māgadhīṃ rājikāṃ caiva vandhyāṃ karkoṭakīṃ tathā // Āk_1,4.17 //</l>\n</lg>\n\n<lg>\n<l>etānkalāṃśānsūtasya tasminkṣiptvā vimardayet /</l>\n<l>dattvā dattvātha dhānyāmlamevaṃ kṛtvā dinatrayam // Āk_1,4.18 //</l>\n</lg>\n\n<lg>\n<l>samyak soṣṇāranālena rasaṃ prakṣālayetpriye /</l>\n<l>paṭuṃ rājīṃ trikaṭukaṃ mūlakaṃ citrakaṃ varām // Āk_1,4.19 //</l>\n</lg>\n\n<lg>\n<l>punarnavāṃ meṣaśṛṅgīṃ meghanādaṃ durālabhām /</l>\n<l>ārdrakaṃ rajanīṃ nāgabalāṃ ca navasārakam // Āk_1,4.20 //</l>\n</lg>\n\n<lg>\n<l>samaṃ dhānyāmlakaiḥ piṣṭvā ślakṣṇaṃ vastre pralepayet /</l>\n<l>yāvadaṅgulimātraṃ ca tasminpūrvarasaṃ kṣipet // Āk_1,4.21 //</l>\n</lg>\n\n<lg>\n<l>tadbaddhvā tāmraje pātre kṣiptvā dhānyāmlapūrite /</l>\n<l>ghaṭe dolākhyayantre ca svedayettamaharniśam // Āk_1,4.22 //</l>\n</lg>\n\n<lg>\n<l>tamuddhṛtya punaḥ soṣṇair āranālaiḥ śarāvake /</l>\n<l>prakṣālayetsūtarājamevaṃ kuryāttrisaptadhā // Āk_1,4.23 //</l>\n</lg>\n\n<lg>\n<l>prasveditaṃ sūtarājaṃ tataḥ saṃmardayet priye /</l>\n<l>&lt;mardanam&gt;</l>\n<l>athāto mardanaṃ karma vakṣyāmi śṛṇu bhairavi // Āk_1,4.24 //</l>\n</lg>\n\n<lg>\n<l>cūrṇādipūrvavaddravyaṃ viśālāṃ rājavṛkṣakam /</l>\n<l>aṅkolaṃ kṛṣṇadhuttūraṃ trikaṭuṃ ca samaṃ samam // Āk_1,4.25 //</l>\n</lg>\n\n<lg>\n<l>sarvaṃ sūtakalāṃśaṃ ca taptakhalve rasaṃ kṣipet /</l>\n<l>mardayet pūrvadhānyāmlair divārātraṃ punaśca tam // Āk_1,4.26 //</l>\n</lg>\n\n<lg>\n<l>kṣālayenmṛṇmaye pātre tataḥ soṣṇāranālakaiḥ /</l>\n<l>mardanaṃ kṣālanaṃ caivamekaviṃśativāsaram // Āk_1,4.27 //</l>\n</lg>\n\n<lg>\n<l>evaṃ vimarditaṃ sūtaṃ samādāyātha mūrchayet /</l>\n<l>abhrajīrṇo'thavā bījajīrṇaḥ sūto'pi mardyate // Āk_1,4.28 //</l>\n</lg>\n\n<lg>\n<l>cūrṇādipūrvadravyaiśca rāgān gṛhṇāti nirmalaḥ /</l>\n<l>&lt;mūrcchā&gt;</l>\n<l>atha mūrchāṃ pravakṣyāmi śṛṇu tvaṃ sāvadhānataḥ // Āk_1,4.29 //</l>\n</lg>\n\n<lg>\n<l>rājikā meṣaśṛṅgī ca citrakaṃ ca phalatrayam /</l>\n<l>kṣīrakandaṃ sūraṇaṃ ca sarpākṣī kākamācikā // Āk_1,4.30 //</l>\n</lg>\n\n<lg>\n<l>nīlā vacā balā kanyā kṛṣṇonmattastathākulī /</l>\n<l>śvetāparājitāṅkolaṃ gojihvā garuḍī tathā // Āk_1,4.31 //</l>\n</lg>\n\n<lg>\n<l>eteṣāṃ svarasairmardyo ravikṣīreṇa pāradaḥ /</l>\n<l>vyastānāṃ vā samastānāṃ rasaireṣāṃ dināvadhi // Āk_1,4.32 //</l>\n</lg>\n\n<lg>\n<l>mardayettaptakhalve ca mūṣāyāṃ taṃ rasaṃ kṣipet /</l>\n<l>nirudhya bhūdhare yantre vipacettaṃ punaḥ priye // Āk_1,4.33 //</l>\n</lg>\n\n<lg>\n<l>rājikādyauṣadhabhavai rasais triḥ saptavāsaram /</l>\n<l>mardanaṃ bhūdhare pākaṃ kuryātsaṃmūrchito rasaḥ // Āk_1,4.34 //</l>\n</lg>\n\n<lg>\n<l>bhavettadutthānavidhiṃ prakurvīta surārcite /</l>\n<l>&lt;utthāpanavidhiḥ&gt;</l>\n<l>evaṃ saṃmūrchitaṃ sūtaṃ kṣālayetkāṃjikena ca // Āk_1,4.35 //</l>\n</lg>\n\n<lg>\n<l>soṣṇena vāriṇā vāpi sūtamutthāpayetpriye /</l>\n<l>pātanāyantrayoge vā rasasyotthāpanaṃ bhavet // Āk_1,4.36 //</l>\n</lg>\n\n<lg>\n<l>&lt;pātanam&gt;</l>\n<l>pātanaṃ trividhaṃ proktaṃ rasarājasya pārvati /</l>\n<l>ūrdhvapātamadhaḥpātaṃ tiryakpātanamucyate // Āk_1,4.37 //</l>\n</lg>\n\n<lg>\n<l>&lt;ūrdhvapātanavidhiḥ&gt;</l>\n<l>rasasya pātanaṃ vakṣye pāṭhā brāhmī ca citrakam /</l>\n<l>śāṅgerī kākamācī ca maṇḍūkī girikarṇikā // Āk_1,4.38 //</l>\n</lg>\n\n<lg>\n<l>kumārī ca jayā bhṛṅgī gojihvā śaṅkhapuṣpikā /</l>\n<l>bhūpāṭalī ca nirguṇḍī kākajaṅghā śatāvarī // Āk_1,4.39 //</l>\n</lg>\n\n<lg>\n<l>ārdrakaṃ devadālī ca tilaparṇī ca nīlikā /</l>\n<l>āragvadhaḥ kṣīrakandamaṅkolo devadāru ca // Āk_1,4.40 //</l>\n</lg>\n\n<lg>\n<l>eṣāṃ rasaiḥ samastānāṃ vyastānāṃ vā dinaṃ rasam /</l>\n<l>mardayettaptakhalve tat śulbaṃ sūtacaturthakam // Āk_1,4.41 //</l>\n</lg>\n\n<lg>\n<l>taṃ piṣṭvā pātayedyantre hyūrdhvapātanake dinam /</l>\n<l>ūrdhvalagnaṃ rasaṃ śuddhaṃ tamādāyātha mardayet // Āk_1,4.42 //</l>\n</lg>\n\n<lg>\n<l>pūrvoditauṣadharasaiḥ pūrvavat śulbasaṃyutam /</l>\n<l>pātayenmardayedevaṃ saptadhaivaṃ punaḥ punaḥ // Āk_1,4.43 //</l>\n</lg>\n\n<lg>\n<l>ūrdhvapātanasaṃśuddhaṃ pāradaṃ pātayedadhaḥ /</l>\n<l>&lt;adhaḥpātanavidhiḥ&gt;</l>\n<l>athādhaḥpātanaṃ vakṣye tryūṣaṇaṃ lavaṇaṃ varām // Āk_1,4.44 //</l>\n</lg>\n\n<lg>\n<l>citrakaṃ rājikāṃ śigruṃ sarvaṃ sūtasamaṃ kṣipet /</l>\n<l>mardayettaptakhalve ca rasaṃ dhānyāmlakena ca // Āk_1,4.45 //</l>\n</lg>\n\n<lg>\n<l>tatkalkena lipedūrdhvaṃ bhāṇḍaṃ samyak nirodhayet /</l>\n<l>ūrdhvabhāṇḍasya pṛṣṭhe tu dadyāllaghupuṭaṃ tataḥ // Āk_1,4.46 //</l>\n</lg>\n\n<lg>\n<l>ityadhaḥpātanaṃ kuryātsaptavāraṃ punaḥ punaḥ /</l>\n<l>adhaḥpātanaśuddhasya tiryakpātanamācaret // Āk_1,4.47 //</l>\n</lg>\n\n<lg>\n<l>&lt;tiryakpātanavidhiḥ&gt;</l>\n<l>vakṣyāmi tiryakpatanaṃ sūtaṃ dhānyābhrakaṃ samam /</l>\n<l>dhānyāmlairmardayedyāmaṃ tiryakpātanayantrake // Āk_1,4.48 //</l>\n</lg>\n\n<lg>\n<l>caṇḍāgninā pacedevaṃ saptavāraṃ punaḥ punaḥ /</l>\n<l>evaṃ tridhā pātitaṃ ca tataḥ sūtaṃ nirodhayet // Āk_1,4.49 //</l>\n</lg>\n\n<lg>\n<l>abhrakaṃ vātha gandhaṃ vā mākṣikaṃ vimalāmapi /</l>\n<l>svarṇaṃ vā rajataṃ vāpi kāntaṃ vā tīkṣṇameva vā // Āk_1,4.50 //</l>\n</lg>\n\n<lg>\n<l>pratyekaṃ śodhitaṃ deyaṃ tāmravatpādamātrakam /</l>\n<l>pāṭhādikarasaiḥ kuryānmardanaṃ pātanaṃ kramāt // Āk_1,4.51 //</l>\n</lg>\n\n<lg>\n<l>yadyaddravyānvitaḥ sūtas tattaddravyaguṇapradaḥ /</l>\n<l>pātane tāmrayogena nāgavaṅgau tyajedrasaḥ // Āk_1,4.52 //</l>\n</lg>\n\n<lg>\n<l>athavā dīpikāyantre śuddhaḥ syātpātito rasaḥ /</l>\n<l>&lt;nirodhanam&gt;</l>\n<l>kadarthito bhavetsūtaḥ svedādyaiḥ pañcakarmabhiḥ // Āk_1,4.53 //</l>\n</lg>\n\n<lg>\n<l>āpyāyanārthaṃ sūtasya karma kuryānnirodhanam /</l>\n<l>atha karma nirodhākhyaṃ peṣayellavaṇaṃ jalaiḥ // Āk_1,4.54 //</l>\n</lg>\n\n<lg>\n<l>sthālīmadhye rasaṃ kṣiptvā tadūrdhvaṃ lavaṇaṃ kṣipet /</l>\n<l>kiṃcij jalaṃ ca nivapettaṃ śarāveṇa rodhayet // Āk_1,4.55 //</l>\n</lg>\n\n<lg>\n<l>kuryātsamyak sandhilepaṃ tadūrdhvaṃ ca puṭellaghu /</l>\n<l>evaṃ nirodhanaṃ karma vidadhyātsaptadhā priye // Āk_1,4.56 //</l>\n</lg>\n\n<lg>\n<l>āpyāyito bhavetsūto'nena ṣaṇḍatvavarjitaḥ /</l>\n<l>nirodhakarmasiddho'sau vīryavān suniyamyate // Āk_1,4.57 //</l>\n</lg>\n\n<lg>\n<l>&lt;niyāmanam&gt;</l>\n<l>atho niyāmanaṃ karma kathayāmi varānane /</l>\n<l>yavaciñcā kṣīrakandaṃ sarpākṣī paṭu bhṛṅgarāṭ // Āk_1,4.58 //</l>\n</lg>\n\n<lg>\n<l>vandhyā karkoṭakī nimbaḥ sarvaṃ dhānyāmlapeṣitam /</l>\n<l>kṛtvāloḍyāranālena taddravaiḥ svedayeddinam // Āk_1,4.59 //</l>\n</lg>\n\n<lg>\n<l>yantre niyāmake saptavāsaraṃ taṃ ca dīpayet /</l>\n<l>&lt;dīpanam&gt;</l>\n<l>athāto dīpanaṃ karma vadāmi tava pārvati // Āk_1,4.60 //</l>\n</lg>\n\n<lg>\n<l>svarṇapuṣpī ca marīcaṃ trikṣāraṃ pañcapuṣpikā /</l>\n<l>bhūkhagaḥ pañcalavaṇaṃ rājikā śigrumūlakam // Āk_1,4.61 //</l>\n</lg>\n\n<lg>\n<l>kāsīsaṃ vijayā kanyā pātālagaruḍī kaṇā /</l>\n<l>kṣīrakandaṃ ca karkoṭī girikarṇī jayā madhu // Āk_1,4.62 //</l>\n</lg>\n\n<lg>\n<l>citrakaṃ kākajaṅghā ca sarvamamlagaṇena ca /</l>\n<l>kalkayetpāradaṃ tena mardayettaddravairapi // Āk_1,4.63 //</l>\n</lg>\n\n<lg>\n<l>ḍolāyantre pacedekadinamevaṃ ca saptadhā /</l>\n<l>mardanaṃ pācanaṃ kuryāt grāsārthī dīpito rasaḥ // Āk_1,4.64 //</l>\n</lg>\n\n<lg>\n<l>evaṃ pradīpitaṃ sūtaṃ śuddhaṃ tamanuvāsayet /</l>\n<l>&lt;anuvāsanam&gt;</l>\n<l>athānuvāsanaṃ karma mṛtpātre dīpitaṃ rasam // Āk_1,4.65 //</l>\n</lg>\n\n<lg>\n<l>kṣiptvā jambīrajadrāvaistīvragharme'nuvāsayet /</l>\n<l>evaṃ saptadinaṃ kuryāttataścāraṇamācaret // Āk_1,4.66 //</l>\n</lg>\n\n<lg>\n<l>navabhiḥ svedanādyaiśca śuddhaḥ syātkarmabhiḥ priye /</l>\n<l>pāradaḥ sarvarogaghnaḥ saptakañcukavarjitaḥ // Āk_1,4.67 //</l>\n</lg>\n\n<lg>\n<l>śrībhairavī /</l>\n<l>svedanādīni karmāṇi śrutāni vada śaṅkara /</l>\n<l>tvatprasādād asaṃdehaṃ saṃśṛṇve cāraṇādikam // Āk_1,4.68 //</l>\n</lg>\n\n<lg>\n<l>śrībhairavaḥ /</l>\n<l>sādhu pṛṣṭaṃ mahābhāge śṛṇu taccāraṇādikam /</l>\n<l>&lt;cāraṇavidhiḥ&gt;</l>\n<l>athābhracāraṇaṃ karma vakṣyāmi parameśvari // Āk_1,4.69 //</l>\n</lg>\n\n<lg>\n<l>samukhe vā nirmukhe vā rase vā vāsanāmukhe /</l>\n<l>gaganaṃ cārayedgarbhapiṣṭigrāsakramaiḥ kramāt // Āk_1,4.70 //</l>\n</lg>\n\n<lg>\n<l>&lt;samukhacāraṇam&gt;</l>\n<l>atrādau kathyate devi samukhaṃ cāraṇaṃ sphuṭam /</l>\n<l>samukho grasati grāsaṃ nirmukho grasanākṣamaḥ // Āk_1,4.71 //</l>\n</lg>\n\n<lg>\n<l>tasmātparaṃ rasendrasya mukhīkaraṇamācaret /</l>\n<l>&lt;prathamo mukhīkaraṇaprakāraḥ&gt;</l>\n<l>iṣṭakāmadhyabhāge tu gambhīraṃ vartulaṃ samam // Āk_1,4.72 //</l>\n</lg>\n\n<lg>\n<l>gartaṃ kṛtvā tatra sūtaṃ prakṣipedanuvāsitam /</l>\n<l>nirundhyātsvacchavastreṇa rasasya daśamāṃśakam // Āk_1,4.73 //</l>\n</lg>\n\n<lg>\n<l>gandhaṃ tadūrdhvaṃ nikṣipya śarāveṇa nirodhayet /</l>\n<l>tatpṛṣṭhe'lpapuṭaṃ dadyāt gandhe jīrṇe punaḥ punaḥ // Āk_1,4.74 //</l>\n</lg>\n\n<lg>\n<l>kṣiptvā kṣiptvā śataguṇaṃ cārayetpātayediti /</l>\n<l>caturguṇe sāndravastre gālayettaṃ raseśvaram // Āk_1,4.75 //</l>\n</lg>\n\n<lg>\n<l>veṇau kṣiptvā nirudhyāsyaṃ pacedgomūtrapūrite /</l>\n<l>bhāṇḍe trisaptadivasaṃ punastaṃ taptakhalvake // Āk_1,4.76 //</l>\n</lg>\n\n<lg>\n<l>jambīramātuluṅgāmlavetasair bhūkhagais tryaham /</l>\n<l>bhūnāgaiśca tryahaṃ mardyaṃ taṃ paścādiṣṭakodare // Āk_1,4.77 //</l>\n</lg>\n\n<lg>\n<l>ekaikaṃ gartamādadyāddhānyābhraṃ gandhakaṃ tathā /</l>\n<l>pratyekaṃ daśaniṣkaṃ ca yāmaṃ jambīramarditam // Āk_1,4.78 //</l>\n</lg>\n\n<lg>\n<l>anena lepayed gartadvayam ekeṣṭakāntare /</l>\n<l>garte kṣiptvātha taṃ taṃ viṃśanniṣkaṃ tadūrdhvataḥ // Āk_1,4.79 //</l>\n</lg>\n\n<lg>\n<l>aparām iṣṭakāṃ dadyāt tatsandhiṃ loṇamṛtsnayā /</l>\n<l>dṛḍhaṃ liptvātha dīpāgnau pacetsaptadināvadhi // Āk_1,4.80 //</l>\n</lg>\n\n<lg>\n<l>iṣṭakāṃ svāṅgaśītāṃ tām avatārya haredrasam /</l>\n<l>kiṭṭahīnaṃ punarapi kuryāditthaṃ trivārakam // Āk_1,4.81 //</l>\n</lg>\n\n<lg>\n<l>evaṃ kṛte rasendrasya sukhaṃ syāddevasaṃjñakam /</l>\n<l>&lt;dvitīyo mukhīkaraṇaprakāraḥ&gt;</l>\n<l>punaranyaṃ pravakṣyāmi mukhīkaraṇamuttamam // Āk_1,4.82 //</l>\n</lg>\n\n<lg>\n<l>rasendraṃ jīvibhūnāgasamaṃ saṃmardayettryaham /</l>\n<l>tatkṣipet bhūlatāliptamūṣāyāṃ saṃniveśayet // Āk_1,4.83 //</l>\n</lg>\n\n<lg>\n<l>tadūrdhvaṃ bhūlatākalkaṃ kṣiptvā ruddhvā viśoṣayet /</l>\n<l>ārdragomayaliptāṃ tāṃ pādamagnāṃ niveśayet // Āk_1,4.84 //</l>\n</lg>\n\n<lg>\n<l>tadgarte ca puṭaṃ deyaṃ tuṣakārīṣavahninā /</l>\n<l>dinānte tatsamuddhṛtya pūrvavanmardayetpacet // Āk_1,4.85 //</l>\n</lg>\n\n<lg>\n<l>triṃśadvāraṃ punaḥ kuryāditthaṃ vahnimukho rasaḥ /</l>\n<l>grasate guhyasūto'yaṃ sarvasiddhiprado bhavet // Āk_1,4.86 //</l>\n</lg>\n\n<lg>\n<l>&lt;tṛtīyo mukhīkaraṇaprakāraḥ&gt;</l>\n<l>punaranyaṃ pravakṣyāmi mukhīkaraṇamuttamam /</l>\n<l>gomūtrapūrite bhāṇḍe ḍolāyantre pacedrasam // Āk_1,4.87 //</l>\n</lg>\n\n<lg>\n<l>triḥ saptavāraṃ samyakca randhritaṃ veṇunālake /</l>\n<l>mukhaṃ bhavati sūtasya cāraṇārhaṃ varānane // Āk_1,4.88 //</l>\n</lg>\n\n<lg>\n<l>&lt;caturtho mukhīkaraṇaprakāraḥ&gt;</l>\n<l>iṣṭakādvayamadhye ca gartaṃ tu caturaṅgulam /</l>\n<l>daśaniṣkaṃ śuddhagandhaṃ dhānyābhraṃ daśaniṣkakam // Āk_1,4.89 //</l>\n</lg>\n\n<lg>\n<l>jambīranīraiḥ saṃmardya yāmaṃ kalkena tena ca /</l>\n<l>gartadvayaṃ samāṃśena liptvā garte vinikṣipet // Āk_1,4.90 //</l>\n</lg>\n\n<lg>\n<l>vāsitaṃ rasarājaṃ taṃ viṃśanniṣkaṃ tadūrdhvataḥ /</l>\n<l>iṣṭakāmaparāṃ nyasya ślakṣṇamṛllavaṇairdṛḍham // Āk_1,4.91 //</l>\n</lg>\n\n<lg>\n<l>lepayedatha dīpāgnimadhaḥ prajvālayetpriye /</l>\n<l>anusyūtaṃ saptarātraṃ svāṅgaśītaṃ samuddharet // Āk_1,4.92 //</l>\n</lg>\n\n<lg>\n<l>kiṭṭaṃ vihāya taṃ sūtaṃ pūrvavacca trivārakam /</l>\n<l>kuryādevaṃ hi sūtasya mukhaṃ bhavati śobhanam // Āk_1,4.93 //</l>\n</lg>\n\n<lg>\n<l>&lt;nirmukhacāraṇāprakāraḥ&gt;</l>\n<l>divyauṣadhiprabhāvena rasaścarati nirmukhaḥ /</l>\n<l>athavā vajravaikrāntasparśād abhrādikaṃ caret // Āk_1,4.94 //</l>\n</lg>\n\n<lg>\n<l>pāradasya catuḥṣaṣṭiniṣkaṃ vaikrāntabhasma ca /</l>\n<l>caturniṣkaṃ vajrabhasma niṣkaṃ divyauṣadhidravaiḥ // Āk_1,4.95 //</l>\n</lg>\n\n<lg>\n<l>sarvaṃ saptadinaṃ mardya sa raso'bhrādikaṃ caret /</l>\n<l>&lt;vāsanāmukhacāraṇam&gt;</l>\n<l>gandhakaṃ jārayetsūte dolākhye pūrvabhāṣite // Āk_1,4.96 //</l>\n</lg>\n\n<lg>\n<l>yantre ca ṣoḍaśaguṇaṃ rasaḥ syādvāsanāmukhaḥ /</l>\n<l>&lt;abhrakābhiṣekaḥ cāraṇīyābhrakasya saṃskāraḥ&gt;</l>\n<l>cāraṇārhābhrakasyāham abhiṣekaṃ vadāmi te // Āk_1,4.97 //</l>\n</lg>\n\n<lg>\n<l>&lt;prathamaḥ prakāraḥ&gt;</l>\n<l>mṛtamabhraṃ tu rudhiraiḥ kṣārair jalakaṇair api /</l>\n<l>sṛṣṭitrayais tumburubhir mardayed amlavargakaiḥ // Āk_1,4.98 //</l>\n</lg>\n\n<lg>\n<l>saptāhaṃ taccaretsūtaḥ samukho nirmukho'thavā /</l>\n<l>&lt;dvitīyaḥ prakāraḥ&gt;</l>\n<l>mṛtamabhraṃ ca kadalī mūlakaṃ ca śatāvarī // Āk_1,4.99 //</l>\n</lg>\n\n<lg>\n<l>punarnavā meghanādo yavaciñcā ca śigrukaḥ /</l>\n<l>sūraṇaṃ ca rasaireṣāṃ mardayedbhāvayetpriye // Āk_1,4.100 //</l>\n</lg>\n\n<lg>\n<l>saptāhaṃ taccaretsūtaḥ samukho nirmukho'thavā /</l>\n<l>&lt;tṛtīyaḥ prakāraḥ&gt;</l>\n<l>śulvapātre tu lavaṇasarjiṭaṅkaṇabhūkhagān // Āk_1,4.101 //</l>\n</lg>\n\n<lg>\n<l>kṣiptvāranālaṃ tridinaṃ kuryātparyuṣitaṃ yathā /</l>\n<l>tasminnāgaṃ tu vidrāvya ḍhālayecchatadhā priye // Āk_1,4.102 //</l>\n</lg>\n\n<lg>\n<l>raupyakarmaṇi vaṅgasya taddravairbhāvayed ghanam /</l>\n<l>saptāhaṃ taccaret sūtaḥ samukho nirmukho'thavā // Āk_1,4.103 //</l>\n</lg>\n\n<lg>\n<l>&lt;caturthaḥ prakāraḥ&gt;</l>\n<l>dhānyābhramarkakṣīreṇa mardayedekavāsaram /</l>\n<l>nirudhya saṃpuṭe pacyātkapotākhye puṭe punaḥ // Āk_1,4.104 //</l>\n</lg>\n\n<lg>\n<l>caturvāraṃ puṭedevaṃ mardayecca punastathā /</l>\n<l>rambhādravaistridhā mardyaṃ mūlakasya dravaistridhā // Āk_1,4.105 //</l>\n</lg>\n\n<lg>\n<l>kākamācī meghanādo matsyākṣī ca punarnavā /</l>\n<l>apāmārgaścitrakaṃ ca vidārī bhṛṅgarāṇmuniḥ // Āk_1,4.106 //</l>\n</lg>\n\n<lg>\n<l>caturvāraṃ pacedevaṃ mardayecca punastathā /</l>\n<l>etairekaikadhā mardyaṃ puṭapākaṃ pṛthak pṛthak // Āk_1,4.107 //</l>\n</lg>\n\n<lg>\n<l>tadabhrakaṃ bhāvayecca musalī yavaciñcikāḥ /</l>\n<l>taṇḍulī kadalī śigrurvarī cārkaḥ punarnavā // Āk_1,4.108 //</l>\n</lg>\n\n<lg>\n<l>ekaikaiśca dravairbhāvyamekaikaṃ divasaṃ pṛthak /</l>\n<l>tadabhrakaṃ pāradendraścaratyeva surārcite // Āk_1,4.109 //</l>\n</lg>\n\n<lg>\n<l>&lt;pañcamaḥ prakāraḥ&gt;</l>\n<l>dhānyābhraṃ ravidugdhena mardayedyāmamātrakam /</l>\n<l>tadabhraṃ saṃpuṭe ruddhvā kapotākhyapuṭe pacet // Āk_1,4.110 //</l>\n</lg>\n\n<lg>\n<l>vārāṃścaturdaśaivaṃ syāttato rambhārkapīlukāḥ /</l>\n<l>nāgavallī ca musalī kuberākṣī ca śigrukaḥ // Āk_1,4.111 //</l>\n</lg>\n\n<lg>\n<l>tumbī tumburur aṅkolabalāpāmārgakāḥ priye /</l>\n<l>gṛhītvaiṣāmekarasaṃ savyoṣaṃ ca sakāṃjikam // Āk_1,4.112 //</l>\n</lg>\n\n<lg>\n<l>bhāṇḍamadhye vinikṣipya ḍolāyantre pacettryaham /</l>\n<l>pūrvābhraṃ ca tatastasmātsamuddhṛtyātha sādhayet // Āk_1,4.113 //</l>\n</lg>\n\n<lg>\n<l>ṭaṅkaṇaṃ tuvarī sindhukāsīsaṃ ca samaṃ samam /</l>\n<l>abhrakasya daśāṃśaṃ tu sarvametadvimardayet // Āk_1,4.114 //</l>\n</lg>\n\n<lg>\n<l>tadabhrakaṃ caretsūtaḥ samukho nirmukho'thavā /</l>\n<l>&lt;ṣaṣṭaḥ prakāraḥ&gt;</l>\n<l>muṇḍīdrave tu śatadhā drutaṃ nāgaṃ praḍhālayet // Āk_1,4.115 //</l>\n</lg>\n\n<lg>\n<l>taddraveṇa ca dhānyābhraṃ mardayetsaṃpuṭe kṣipet /</l>\n<l>ruddhvā pacetkapotākhye puṭe caivaṃ tu saptadhā // Āk_1,4.116 //</l>\n</lg>\n\n<lg>\n<l>ārdrakasya dravairevaṃ saptadhā citrakadravaiḥ /</l>\n<l>tatsamaṃ gandhakaṃ dattvā mardayed bhāvayet kramāt // Āk_1,4.117 //</l>\n</lg>\n\n<lg>\n<l>prāguktamuṇḍīsvarasair bījapūrarasena ca /</l>\n<l>stanyairekadinaṃ bhāvyaṃ tadabhraṃ ca caredrasaḥ // Āk_1,4.118 //</l>\n</lg>\n\n<lg>\n<l>evaṃ sarvāṇi bījāni sattvaṃ cābhrakasya ca /</l>\n<l>svarṇādisarvalohāni satvāni vividhāni ca // Āk_1,4.119 //</l>\n</lg>\n\n<lg>\n<l>dvandvāni sarvaratnāni yadyatsyāccāraṇārhakam /</l>\n<l>tat tat piṣṭvābhravat kāryaṃ tattaccarati pāradaḥ // Āk_1,4.120 //</l>\n</lg>\n\n<lg>\n<l>&lt;saptamaḥ prakāraḥ&gt;</l>\n<l>tilaparṇīrasaiḥ piṣṭvā dhānyābhraṃ puṭayet tridhā /</l>\n<l>saptadhā bhāvayedasya mardanena ca pāradaḥ // Āk_1,4.121 //</l>\n</lg>\n\n<lg>\n<l>piṣṭatāṃ yāti sahasā gaganaṃ carati kṣaṇāt /</l>\n<l>&lt;aṣṭamaḥ prakāraḥ&gt;</l>\n<l>trikṣāraṃ pañcalavaṇaṃ kāṅkṣī kāsīsaṭaṅkaṇam // Āk_1,4.122 //</l>\n</lg>\n\n<lg>\n<l>bhūkhagaṃ hemamākṣīkaṃ saurāṣṭrī vatsanābhakam /</l>\n<l>tuvarī vetasāmlaṃ ca sarvametatsamāṃśakam // Āk_1,4.123 //</l>\n</lg>\n\n<lg>\n<l>tatsamāṃśaṃ tu dhānyābhraṃ dhānyāmlairmardayeddinam /</l>\n<l>arkakṣīraṃ bhṛṅgarājo meghanādaḥ punarnavā // Āk_1,4.124 //</l>\n</lg>\n\n<lg>\n<l>mūlakaṃ citrakaṃ raṃbhā kākamācī śatāvarī /</l>\n<l>apāmārgastālamūlī vidārī taṇḍulī muniḥ // Āk_1,4.125 //</l>\n</lg>\n\n<lg>\n<l>mīnākṣī śigru bṛhatī kumārī yavaciñcikā /</l>\n<l>balā tumbī kuberākṣī vyoṣaṃ tumburupīlunī // Āk_1,4.126 //</l>\n</lg>\n\n<lg>\n<l>aṅkolaḥ phaṇivallī ca sarvametatsamāṃśakam /</l>\n<l>saṃpeṣya kalkayeddevi dhānyāmle taccaturguṇe // Āk_1,4.127 //</l>\n</lg>\n\n<lg>\n<l>drutaṃ nāgaṃ śataṃ vārānkṣipettasminpunaḥ punaḥ /</l>\n<l>kalkadraveṇa pūrvābhraṃ yāmaṃ saṃmardayeddṛḍham // Āk_1,4.128 //</l>\n</lg>\n\n<lg>\n<l>kapotākhye puṭe pacyādevaṃ viṃśativārakam /</l>\n<l>tattulyaṃ gandhakaṃ dattvā pūrvoktairauṣadhadravaiḥ // Āk_1,4.129 //</l>\n</lg>\n\n<lg>\n<l>sastanyair bījapūrotthair dravair bhāvyaṃ trivāsaram /</l>\n<l>etadabhraṃ tu sūtasya cāraṇe paramaṃ hitam // Āk_1,4.130 //</l>\n</lg>\n\n<lg>\n<l>dvaṃdvitaṃ vyomasatvaṃ ca bījāni vividhāni ca /</l>\n<l>hemādisarvalohāni ratnāni vividhāni ca // Āk_1,4.131 //</l>\n</lg>\n\n<lg>\n<l>dvaṃdvitaṃ vajrabījaṃ ca cāraṇāyāṃ vidhīyate /</l>\n<l>samastametatpūrvoktaprakāreṇaiva kārayet // Āk_1,4.132 //</l>\n</lg>\n\n<lg>\n<l>tadā rasendraścarati tatsarvaṃ cāraṇocitaḥ /</l>\n<l>&lt;navamaḥ prakāraḥ&gt;</l>\n<l>pātre tu kāsīsaṃ kāṃkṣī mākṣīkagandhakam // Āk_1,4.133 //</l>\n</lg>\n\n<lg>\n<l>kṣāratrayaṃ pañcaloṇam amlayuktaṃ kṣaṇaṃ kṣipet /</l>\n<l>divyābhiṣekayogoktaṃ śatadhā ḍhālayedahim // Āk_1,4.134 //</l>\n</lg>\n\n<lg>\n<l>vaṅgaṃ vānena vastūni cāraṇārhāṇi bhāvayet /</l>\n<l>varī punarnavā raṃbhā gavākṣī yavaciñcikā // Āk_1,4.135 //</l>\n</lg>\n\n<lg>\n<l>śigrukā meghanādaśca rasaireṣāṃ vibhāvayet /</l>\n<l>vajrābhrakaṃ krameṇaiva saptāhaṃ suravandite // Āk_1,4.136 //</l>\n</lg>\n\n<lg>\n<l>tadabhrakaṃ nāgavallyā koberyā śigrukasya vā /</l>\n<l>bāṇāṅkolabalāraṃbhāsphotānāṃ pīlukasya vā // Āk_1,4.137 //</l>\n</lg>\n\n<lg>\n<l>alambuṣāhimarucāmusalītumburor api /</l>\n<l>athavā kharamañjaryāstiktaśākasya vā priye // Āk_1,4.138 //</l>\n</lg>\n\n<lg>\n<l>ekenaiṣāṃ rasenaiva vyoṣasarṣapasaṃyutam /</l>\n<l>svinnaṃ tridivasaṃ kuryāttasminṭaṅkaṇasaindhavam // Āk_1,4.139 //</l>\n</lg>\n\n<lg>\n<l>kāsīsaṃ tuvarīṃ kṣiptvā pūrvābhiṣavayogataḥ /</l>\n<l>etadabhraṃ caretsūtaḥ samukho nirmukho'thavā // Āk_1,4.140 //</l>\n</lg>\n\n<lg>\n<l>tadabhrakaprabhāvena golakaḥ siddhido bhavet /</l>\n<l>&lt;daśamaḥ prakāraḥ&gt;</l>\n<l>dhānyāmlairamlavargaiśca svedayedabhrakaṃ dinam // Āk_1,4.141 //</l>\n</lg>\n\n<lg>\n<l>tataḥ snukkṣīrato mardyaṃ kapotākhye puṭe dahet /</l>\n<l>munitrayaṃ meghanādaṃ rambhākandaṃ ca mūlakam // Āk_1,4.142 //</l>\n</lg>\n\n<lg>\n<l>matsyākṣī śṛṅgiveraṃ ca kākamācī punarnavā /</l>\n<l>apāmārgas tv arūpūgaścaiteṣāṃ tu rasena ca // Āk_1,4.143 //</l>\n</lg>\n\n<lg>\n<l>ekaikena punardadyādekaikaṃ pūrvamabhrakam /</l>\n<l>ḍolāyantre snuhīkṣīrayuktamekadinaṃ pacet // Āk_1,4.144 //</l>\n</lg>\n\n<lg>\n<l>tataśchāyāgate śuṣke ghane'sminnavasārakam /</l>\n<l>nimbaṃ vacāṃ ca kāsīsaṃ caṇakāmlaṃ pṛthakpṛthak // Āk_1,4.145 //</l>\n</lg>\n\n<lg>\n<l>abhrasya ṣoḍaśāṃśaṃ ca nikṣipettāmrabhājane /</l>\n<l>gharṣayettaccaretsūto lohapātrasya yogataḥ // Āk_1,4.146 //</l>\n</lg>\n\n<lg>\n<l>&lt;ekādaśaḥ prakāraḥ&gt;</l>\n<l>dhānyābhraṃ mardayetsomavallītoyairdinaṃ dṛḍham /</l>\n<l>puṭedevaṃ tridhā paścāt somavallyā rasena ca // Āk_1,4.147 //</l>\n</lg>\n\n<lg>\n<l>bhāvayetsaptadhā devi rasaścarati tadghanam /</l>\n<l>&lt;dvādaśaḥ prakāraḥ&gt;</l>\n<l>sāranāle tu śatadhā niṣicya tamanena ca // Āk_1,4.148 //</l>\n</lg>\n\n<lg>\n<l>śatadhā plāvayedabhraṃ tāmravāsanayā saha /</l>\n<l>khalalyāṃ taccaretsūto nātra kāryā vicāraṇā // Āk_1,4.149 //</l>\n</lg>\n\n<lg>\n<l>&lt;gandhakabhāvanā&gt;</l>\n<l>cāraṇārthasya gandhasya bhāvanāṃ śṛṇu pārvati /</l>\n<l>saurāṣṭraṃ cājamodaṃ ca sarjīṃ sīsameva ca // Āk_1,4.150 //</l>\n</lg>\n\n<lg>\n<l>mardayecchigrutoyena gandhakaṃ tena bhāvayet /</l>\n<l>saptāhaṃ marditaṃ gandhaṃ cārayetpāradasya ca // Āk_1,4.151 //</l>\n</lg>\n\n<lg>\n<l>rāgaṃ dhatte rasendrasya bījānāṃ pākajāraṇe /</l>\n<l>pakṣacchede rasendrasya śreṣṭhaḥ syāt sarvakarmaṇi // Āk_1,4.152 //</l>\n</lg>\n\n<lg>\n<l>palāśapuṣpasvarasaiḥ śākavṛkṣacchadadravaiḥ /</l>\n<l>viṣṇukrāntādravairgandhaṃ bhāvayetsaptavāsaram // Āk_1,4.153 //</l>\n</lg>\n\n<lg>\n<l>taṃ gandhaṃ cārayetsūte iṣṭakāyantrayogataḥ /</l>\n<l>&lt;amracāraṇe śreṣṭhā divyamūlyaḥ&gt;</l>\n<l>athābhracāraṇe śreṣṭhā divyamūlīrvadāmi te // Āk_1,4.154 //</l>\n</lg>\n\n<lg>\n<l>vajrī raṃbhā haṃsapadī ciñcikā vyāghrapādikā /</l>\n<l>maṇḍūkī bṛhatī puṅkhā kumārī lāṅgalī tathā // Āk_1,4.155 //</l>\n</lg>\n\n<lg>\n<l>sarpākṣī cāgnidhamanī śaṅkhapuṣpīndravāruṇī /</l>\n<l>ṣaṇḍajārī ca karkoṭī vikhyātā divyamūlikā // Āk_1,4.156 //</l>\n</lg>\n\n<lg>\n<l>&lt;gandhakābhrakacāraṇam&gt;</l>\n<l>athātaścāraṇaṃ karma pravakṣyāmi samāsataḥ /</l>\n<l>dhānyābhrakaṃ drute gandhe samaṃ kṣiptvā niyojayet // Āk_1,4.157 //</l>\n</lg>\n\n<lg>\n<l>khyāto gandhābhrayogo'yaṃ śreṣṭhaścāraṇakarmaṇi /</l>\n<l>samukhaṃ nirmukhaṃ vāpi pāradaṃ daśaniṣkakam // Āk_1,4.158 //</l>\n</lg>\n\n<lg>\n<l>gandhābhrayoganiṣke dve piṣṭaṃ kuryādyathā tathā /</l>\n<l>taṃ piṣṭaṃ nāgapiṣṭyātha samayā pariveṣṭayet // Āk_1,4.159 //</l>\n</lg>\n\n<lg>\n<l>hemakarmaṇi vaṅgasya piṣṭyā rajatakarmaṇi /</l>\n<l>tāmrapiṣṭyā dehasiddhau veṣṭayetparameśvari // Āk_1,4.160 //</l>\n</lg>\n\n<lg>\n<l>tāṃ piṣṭiṃ vidrute gandhe vipaceddivasatrayam /</l>\n<l>tāṃ piṣṭiṃ dīpikāyantre pācayetpātayedadhaḥ // Āk_1,4.161 //</l>\n</lg>\n\n<lg>\n<l>taṃ rasaṃ pūrvavatpiṣṭiṃ kuryādveṣṭanavarjitām /</l>\n<l>tridinaṃ vidrute gandhe vipacetpātayedadhaḥ // Āk_1,4.162 //</l>\n</lg>\n\n<lg>\n<l>taṃ rasaṃ taptakhalve tu catuḥṣaṣṭiguṇaṃ kṣipet /</l>\n<l>bhāgaikamabhiṣiktābhraṃ mardyaṃ divyauṣadhairdinam // Āk_1,4.163 //</l>\n</lg>\n\n<lg>\n<l>tatkṣipeccāraṇāyantre jambīrarasasaṃyute /</l>\n<l>tīvrātape dinaṃ sthāpyaṃ sūtaścarati tadghanam // Āk_1,4.164 //</l>\n</lg>\n\n<lg>\n<l>evaṃ punaḥ punargarbhapiṣṭīgrāsakramātmakam /</l>\n<l>pattrābhracāraṇaṃ proktamevaṃ satvābhracāraṇam // Āk_1,4.165 //</l>\n</lg>\n\n<lg>\n<l>evaṃ kuryād yathāśakyaṃ cāraṇaṃ parameśvari /</l>\n<l>rase'bhraṃ cārayetpūrvaṃ catuḥṣaṣṭitamāṃśakam // Āk_1,4.166 //</l>\n</lg>\n\n<lg>\n<l>dvātriṃśattamabhāgaṃ syāttadetatṣoḍaśāṃśakam /</l>\n<l>aṣṭamāṃśaṃ caturthāṃśaṃ dvitīyāṃśaṃ samaṃ kramāt // Āk_1,4.167 //</l>\n</lg>\n\n<lg>\n<l>dviguṇaṃ caturguṇaṃ cāṣṭaguṇaṃ ṣoḍaśakaṃ guṇam /</l>\n<l>dvātriṃśadguṇamevaṃ syātcatuḥṣaṣṭiguṇaṃ kramāt // Āk_1,4.168 //</l>\n</lg>\n\n<lg>\n<l>pakṣacchedastvadoṣatvaṃ laghutā grāsayogyatā /</l>\n<l>mukhitāgnisahatvaṃ ca vyāpitvaṃ gatihīnatā // Āk_1,4.169 //</l>\n</lg>\n\n<lg>\n<l>rasendrasyānavasthatvaṃ ca bhavedabhrakacāraṇāt /</l>\n<l>&lt;jāraṇā&gt;</l>\n<l>yasyāhamapi tuṣṭaḥ syāṃ tasya sūtendrajāraṇe // Āk_1,4.170 //</l>\n</lg>\n\n<lg>\n<l>matirbhavenna sandeho jāraṇā bhuktimuktidā /</l>\n<l>durlabhā jāraṇā devi vinā bhāgyaṃ na labhyate // Āk_1,4.171 //</l>\n</lg>\n\n<lg>\n<l>jāraṇā dvividhā bālajāraṇā vṛddhajāraṇā /</l>\n<l>&lt;jāraṇe kramaḥ&gt;</l>\n<l>gaganaṃ jārayetpūrvaṃ sarvasatvānyataḥ param // Āk_1,4.172 //</l>\n</lg>\n\n<lg>\n<l>dvaṃdvāni sarvalohāni pakvabījāni bhairavi /</l>\n<l>padmarāgādiratnāni jārayecca yathākramam // Āk_1,4.173 //</l>\n</lg>\n\n<lg>\n<l>&lt;jāraṇāya abhrakasatvanirmāṇaprakāraḥ, prathamaḥ prakāraḥ&gt;</l>\n<l>jāraṇārhaṃ vyomasatvaṃ rasarājasya vakṣyate /</l>\n<l>dhānyābhrakaṃ ca vidhivanmārayedvajrasaṃjñakam // Āk_1,4.174 //</l>\n</lg>\n\n<lg>\n<l>abhiṣekaṃ pūrvavat syāt tasmin tāpyaṃ daśāṃśakam /</l>\n<l>pañcamāhiṣagavyaśca mardayetkarṣasannibhāḥ // Āk_1,4.175 //</l>\n</lg>\n\n<lg>\n<l>kurvīta vaṭikāḥ koṣṭhīyantre satvaṃ vipātayet /</l>\n<l>satvasya ca caturthāṃśaṃ tāpye mūṣāgataṃ dhamet // Āk_1,4.176 //</l>\n</lg>\n\n<lg>\n<l>evaṃ kṛtvā caturvāraṃ tatsatvaṃ rasajāraṇe /</l>\n<l>rasāyane ca bhaiṣajye śreṣṭhaṃ sakalakarmaṇi // Āk_1,4.177 //</l>\n</lg>\n\n<lg>\n<l>&lt;dvitīyaḥ prakāraḥ&gt;</l>\n<l>mṛtābhraṃ taccaturthāṃśaṃ nāgaṃ tatpādamākṣikam /</l>\n<l>pañcabhirmāhiṣairgavyaiḥ pātayetsattvamujjvalam // Āk_1,4.178 //</l>\n</lg>\n\n<lg>\n<l>tatsatvaṃ taccaturthāṃśaṃ mākṣikaṃ tatsamāṃ śilām /</l>\n<l>dhametpraliptamūṣāyāṃ satvaṃ syāddhemasannibham // Āk_1,4.179 //</l>\n</lg>\n\n<lg>\n<l>evaṃ kuryāccaturvāraṃ tatsatvaṃ grasate rasaḥ /</l>\n<l>&lt;tṛtīyaḥ prakāraḥ&gt;</l>\n<l>mṛtābhrakaṃ ṣoḍaśāṃśaṃ taccaturthāṃśakaṃ trapu // Āk_1,4.180 //</l>\n</lg>\n\n<lg>\n<l>tatsamaṃ tālakaṃ kṣiptvā pañcamāhiṣagavyataḥ /</l>\n<l>sattvaṃ nipātayettacca caturthaṃ haritālakam // Āk_1,4.181 //</l>\n</lg>\n\n<lg>\n<l>kṣiptvā kṣiptvā caturvāraṃ tatsatvaṃ grasate rasaḥ /</l>\n<l>&lt;caturthaḥ prakāraḥ, abhrakasattvamṛdūkaraṇam&gt;</l>\n<l>vajramūṣāgataṃ kṛtvā ghanasatvaṃ ca tatsamam // Āk_1,4.182 //</l>\n</lg>\n\n<lg>\n<l>kacaṃ ca ṭaṅkaṇaṃ kṣiptvā ruddhvā tīvrāgninā dhamet /</l>\n<l>tatkṣipedamlavargeṇa ciñcābījaṃ snuhīdalam // Āk_1,4.183 //</l>\n</lg>\n\n<lg>\n<l>piṣṭvā tasminpunastadvatkācaṭaṅkaṇayogataḥ /</l>\n<l>dhamedevaṃ saptavāraṃ secanaṃ ca punaḥ punaḥ // Āk_1,4.184 //</l>\n</lg>\n\n<lg>\n<l>tadabhrasattvaṃ śubhraṃ syānmṛdu syāccāraṇoditam /</l>\n<l>&lt;pañcamaḥ prakāraḥ&gt;</l>\n<l>rasendraṃ ṭaṅkaṇaṃ tāpyaṃ bhāgaikaikaṃ pṛthakpṛthak // Āk_1,4.185 //</l>\n</lg>\n\n<lg>\n<l>tribhāgaṃ śodhitaṃ nāgaṃ mṛtābhraṃ daśabhāgakam /</l>\n<l>yavakṣāraṃ ca dagdhorṇāṃ sarjakṣāraṃ ca guggulum // Āk_1,4.186 //</l>\n</lg>\n\n<lg>\n<l>ajāpañcāṅgasaṃyuktam amlamūtragaṇairyutam /</l>\n<l>mardayetpūrvavatsatvaṃ pātayenmṛdu nirmalam // Āk_1,4.187 //</l>\n</lg>\n\n<p>&lt;dvandvamelāpanāya mūṣālepaḥ: prathamaḥ prakāraḥ&gt;\n<l>dvandvamelāpane mūṣālepaṃ vakṣyāmi pārvati // Āk_1,4.188 //</l></p>\n\n<lg>\n<l>meṣaśṛṅgaṃ khuraṃ guñjā ṭaṅkaṇaṃ ca viṣaṃ samam /</l>\n<l>sthūlabhekasya vasayā piṣṭvā mūṣāṃ pralepayet // Āk_1,4.189 //</l>\n</lg>\n\n<lg>\n<l>milanti sarvasatvāni mūṣāyāṃ cūrṇitāni ca /</l>\n<l>gugguluṃ dhātakīpuṣpaṃ guḍaṃ kṣāratrayaṃ samam // Āk_1,4.190 //</l>\n</lg>\n\n<lg>\n<l>stanyaiḥ piṣṭvātha mūṣāyāṃ lepanaṃ dvandvamelanam /</l>\n<l>&lt;dvitīyaḥ prakāraḥ&gt;</l>\n<l>aśmabhedī lāṅgalī ca bhūlatā ca marīcakaḥ // Āk_1,4.191 //</l>\n</lg>\n\n<lg>\n<l>kārpāsasya phalaṃ śakragopaścaitāṃśca mardayet /</l>\n<l>nārīstanyena tenaiva mūṣāmantaḥ pralepayet // Āk_1,4.192 //</l>\n</lg>\n\n<lg>\n<l>tasyāṃ milanti satvāni sarvāṇi ca mahārasāḥ /</l>\n<l>hemamukhyāni lohāni caṇḍāgnidhamanena ca // Āk_1,4.193 //</l>\n</lg>\n\n<lg>\n<l>&lt;tṛtīyaḥ prakāraḥ&gt;</l>\n<l>cucundaryāśca piśitaṃ ṭaṅkaṇaṃ ca viṣaṃ samam /</l>\n<l>mardayitvā ca mūṣāntarlepayettatra nikṣipet // Āk_1,4.194 //</l>\n</lg>\n\n<lg>\n<l>dvandvayogyaṃ tu yadyatsyāttatsarvaṃ dhamanānmilet /</l>\n<l>&lt;caturthaḥ prakāraḥ&gt;</l>\n<l>bhasmīkṛtamapāmārgaṃ kaṅguṇītailamarditam // Āk_1,4.195 //</l>\n</lg>\n\n<lg>\n<l>mūṣāyāṃ lepayettena dvandvadravyaṃ vinikṣipet /</l>\n<l>milettīvrāgnidhamanāttattanmārakavāpanāt // Āk_1,4.196 //</l>\n</lg>\n\n<lg>\n<l>&lt;dvandvamelāpanam&gt;</l>\n<l>ata eva pravakṣyāmi dvandvamelāpanaṃ śṛṇu /</l>\n<l>varṣābhūkadalīkandakākamācīpunarnavam // Āk_1,4.197 //</l>\n</lg>\n\n<lg>\n<l>svarṇaṃ narakapālaṃ ca guñjā ṭaṅkaṇamabhrakam /</l>\n<l>satvaṃ mūṣāgataṃ dhmātaṃ hemābhraṃ milati kṣaṇāt // Āk_1,4.198 //</l>\n</lg>\n\n<lg>\n<l>abhrakaṃ cūrṇayitvā tu kākamācīrasaplutam /</l>\n<l>kapitthatoyasaṃyuktaṃ sūtaṭaṅkaṇasaṃyutam // Āk_1,4.199 //</l>\n</lg>\n\n<lg>\n<l>vaṅgapatrāntare nyastaṃ dhmātaṃ vaṅgābhrakaṃ milet /</l>\n<l>āvartya kaṭutailena bhasmāpāmārgajaṃ kṣipet // Āk_1,4.200 //</l>\n</lg>\n\n<lg>\n<l>hemābhraṃ nāgatāpyena tārābhraṃ haritālakāt /</l>\n<l>gandhakena tu śulvābhraṃ tīkṣṇābhraṃ sindhuhiṅgulāt // Āk_1,4.201 //</l>\n</lg>\n\n<lg>\n<l>vaṅgābhraṃ haritālena nāgābhraṃ śilayā milet /</l>\n<l>lāṅgalī camarīkeśāḥ kārpāsāsthi kulatthakam // Āk_1,4.202 //</l>\n</lg>\n\n<lg>\n<l>bhūlatā cāśmadamanī strīstanyaṃ suragopakaḥ /</l>\n<l>dvandve praliptamūṣāyāṃ sudhmātāstīvravahninā // Āk_1,4.203 //</l>\n</lg>\n\n<lg>\n<l>kāntābhraśailavimalāḥ milanti sakalāḥ kṣaṇāt /</l>\n<l>atha cucchundarīmāṃsaṃ viṣaṭaṅkaṇayojitam // Āk_1,4.204 //</l>\n</lg>\n\n<lg>\n<l>mūṣāpralepātkurute sarvadvandveṣu melanam /</l>\n<l>jaurabhramaraśṛṅgaṃ ca maṇḍūkasya vasāmiṣam // Āk_1,4.205 //</l>\n</lg>\n\n<lg>\n<l>guñjāṭaṅkaṇalepena sarvasatveṣu melanam /</l>\n<l>ṭaṅkaṇorṇāgirijatukarṇākṣīmalakarkaṭaiḥ // Āk_1,4.206 //</l>\n</lg>\n\n<lg>\n<l>milanti sarvadravyāṇi strīstanyaparipeṣitaiḥ /</l>\n<l>dhātakīgugguluguḍasarjayāvakaṭaṅkaṇaiḥ // Āk_1,4.207 //</l>\n</lg>\n\n<lg>\n<l>strīstanyapeṣitaṃ śastaṃ dvandvaṃ syāttu rasāyane /</l>\n<l>sūkṣmacūrṇaṃ tu yat kiṃcit pūrvakalkena saṃyutam // Āk_1,4.208 //</l>\n</lg>\n\n<lg>\n<l>andhamūṣāgataṃ dhmātaṃ saṃkaraṃ milati kṣaṇāt /</l>\n<l>vāpitaṃ tāpyarasakasasyakairdaradena ca // Āk_1,4.209 //</l>\n</lg>\n\n<lg>\n<l>sa satvaṃ syād anibiḍaṃ dṛḍhaṃ dhmātaṃ milettataḥ /</l>\n<l>rasoparasalohāni sarvāṇyekatra melayet // Āk_1,4.210 //</l>\n</lg>\n\n<lg>\n<l>&lt;prathamaḥ prakāraḥ&gt;</l>\n<l>anyonyaṃ dvaṃdvatāṃ yānti dravanti salilaṃ yathā /</l>\n<l>vajrābhrasattvacūrṇaṃ tu yat kiṃcil lohacūrṇakam // Āk_1,4.211 //</l>\n</lg>\n\n<lg>\n<l>dvayaṃ samaṃ tayostulyam arivargaṃ vinikṣipet /</l>\n<l>dvandvamelanamūṣāyāṃ dhamanānmelanaṃ bhavet // Āk_1,4.212 //</l>\n</lg>\n\n<lg>\n<l>&lt;dvitīyaḥ prakāraḥ&gt;</l>\n<l>mardayeṭṭaṅkaṇaṃ rambhākandatoyena lepayet /</l>\n<l>mūṣāṃ śvetābhrakaṃ vaṅgaṃ dhamanānmilati priye // Āk_1,4.213 //</l>\n</lg>\n\n<lg>\n<l>&lt;tṛtīyaḥ prakāraḥ&gt;</l>\n<l>vanaśigruṣṭaṅkaṇaśca guñjā ca nṛkapālakam /</l>\n<l>piṣṭvā yoṣitstanyanīraistena mūṣāṃ pralepayet // Āk_1,4.214 //</l>\n</lg>\n\n<lg>\n<l>vaṅgaśvetābhrasatvaṃ ca cūrṇayitvā kṣipeddhamet /</l>\n<l>asaṃśayaṃ milantyeva śreṣṭhaṃ rajatakarmaṇi // Āk_1,4.215 //</l>\n</lg>\n\n<lg>\n<l>&lt;caturthaḥ prakāraḥ&gt;</l>\n<l>śvetābhrasatvaṃ saṃcūrṇya taccaturthāṃśapāradam /</l>\n<l>sūtatulyaṃ ṭaṅkaṇaṃ ca mardayet kākamācijaiḥ // Āk_1,4.216 //</l>\n</lg>\n\n<lg>\n<l>dravaistadgolakaṃ kṛtvā vaṅgapatreṇa veṣṭayet /</l>\n<l>śvetābhrasatvatulyena liptamūṣāgataṃ dhamet // Āk_1,4.217 //</l>\n</lg>\n\n<lg>\n<l>bhavet sammelanaṃ samyak mukhyaḥ syādrūpyakarmaṇi /</l>\n<l>&lt;vajrahemamelāpane mūṣālepaḥ: prathamaḥ prakāraḥ&gt;</l>\n<l>athāto vajrakanakadvandvamelāpralepanam // Āk_1,4.218 //</l>\n</lg>\n\n<lg>\n<l>guñjā kāntamukhaṃ tulyaṃ dvandvayordviguṇaṃ balim /</l>\n<l>stanyena yoṣitāṃ piṣṭvā mūṣāyāmantare tathā // Āk_1,4.219 //</l>\n</lg>\n\n<lg>\n<l>melayedvajramelāpo'yaṃ kathito mayā /</l>\n<l>&lt;dvitīyaḥ prakāraḥ&gt;</l>\n<l>śilādhātuḥ kāntamukhaṃ śaśadantāśca gandhakaḥ // Āk_1,4.220 //</l>\n</lg>\n\n<lg>\n<l>amlavetasakaṃ tulyaṃ piṣṭvā mūṣāṃ pralepayet /</l>\n<l>hemavajraṃ milatyeva mūṣāyāṃ nātra saṃśayaḥ // Āk_1,4.221 //</l>\n</lg>\n\n<lg>\n<l>&lt;tṛtīyaḥ prakāraḥ&gt;</l>\n<l>kulīrāsthi śilādhātu mahiṣīkaṇadṛṅmalam /</l>\n<l>ṭaṅkaṇorṇāsamaṃ sarvaṃ kāntāstanyena mardayet // Āk_1,4.222 //</l>\n</lg>\n\n<lg>\n<l>anena lepayenmūṣāṃ hemavajraṃ milatyalam /</l>\n<l>&lt;caturthaḥ prakāraḥ&gt;</l>\n<l>kāntāsyaṃ ṭaṅkaṇaṃ bālavatsaviḍbhramarāsthi ca // Āk_1,4.223 //</l>\n</lg>\n\n<lg>\n<l>manuṣyacikurāsthīni strīstanyena vimardayet /</l>\n<l>anena liptamūṣāyāṃ hemavajraṃ mileddhruvam // Āk_1,4.224 //</l>\n</lg>\n\n<lg>\n<l>&lt;pañcamaḥ prakāraḥ&gt;</l>\n<l>tāpyaṭaṅkaṇabhūnāgakāntakācamadhūni ca /</l>\n<l>kulīrāsthi snuhīkṣīramarkakṣīraṃ samaṃ samam // Āk_1,4.225 //</l>\n</lg>\n\n<lg>\n<l>stanyena mardayetsarvaṃ mūṣālepaṃ tu kārayet /</l>\n<l>mūṣālepo bhavedeṣa vajrahāṭakamelanaḥ // Āk_1,4.226 //</l>\n</lg>\n\n<lg>\n<l>vajraṃ bhasmībhavedyaistairmūṣāmantarvilepayet /</l>\n<l>dhamettīvrāgninā hemavajramelāpanaṃ bhavet // Āk_1,4.227 //</l>\n</lg>\n\n<lg>\n<l>&lt;vajrahemamelāpanam; prathamaḥ prakāraḥ&gt;</l>\n<l>athāto melanaṃ vakṣye vajrahemnoḥ sureśvari /</l>\n<l>svarṇaṃ dvādaśabhāgaṃ syāttadardhaṃ śuddhapāradam // Āk_1,4.228 //</l>\n</lg>\n\n<lg>\n<l>rasendrārdhaṃ nāgabhasma nāgārdhaṃ mṛtavajrakam /</l>\n<l>etaccatuṣṭayaṃ cāmlairmardayettaptakhalvake // Āk_1,4.229 //</l>\n</lg>\n\n<lg>\n<l>uddhṛtya dvandvamelāpe mūṣāyāṃ rodhayeddhamet /</l>\n<l>haṭhāttacca milatyetannātra kāryā vicāraṇā // Āk_1,4.230 //</l>\n</lg>\n\n<lg>\n<l>&lt;dvitīyaḥ prakāraḥ&gt;</l>\n<l>bhāvayecchārivākṣīre mṛtaṃ vajraṃ dinaṃ tataḥ /</l>\n<l>mardayedgolakaṃ kṛtvā śeṣayeccaikabhāgakam // Āk_1,4.231 //</l>\n</lg>\n\n<lg>\n<l>tribhāgaṃ rasarājaṃ ca caturbhāgaṃ suvarṇakam /</l>\n<l>amlena mardayetpiṣṭiṃ kṛtvā tadgolakam // Āk_1,4.232 //</l>\n</lg>\n\n<lg>\n<l>tatpiṣṭvā veṣṭayettacca bhūrjapatreṇa veṣṭayet /</l>\n<l>pakṣaṃ nyaseddhānyarāśau taduddhṛtya punaḥ punaḥ // Āk_1,4.233 //</l>\n</lg>\n\n<lg>\n<l>dhameddhaṭhānmilatyeva nātra kāryā vicāraṇā /</l>\n<l>&lt;tṛtīyaḥ prakāraḥ&gt;</l>\n<l>vajraṃ ṣoḍaśabhāgena hemapatreṇa veṣṭayet // Āk_1,4.234 //</l>\n</lg>\n\n<lg>\n<l>tatkṣipelliptamūṣāyāṃ svarṇāṃśaṃ śvetakācajam /</l>\n<l>cūrṇaṃ vā nṛkapālaṃ vā cūrṇaṃ kṛtvā vinikṣipet // Āk_1,4.235 //</l>\n</lg>\n\n<lg>\n<l>nirudhya ca dhamettīvramevaṃ kuryātpunaḥ punaḥ /</l>\n<l>kṣiptvā kṣiptvā śvetakācaṃ nṛkapālamathāpi vā // Āk_1,4.236 //</l>\n</lg>\n\n<lg>\n<l>saptadhaivaṃ milatyeva punarevaṃ vidhīyate /</l>\n<l>asya hemnaḥ ṣoḍaśāṃśaṃ mṛtaṃ vajraṃ vinikṣipet // Āk_1,4.237 //</l>\n</lg>\n\n<lg>\n<l>pūrvavalliptamūṣāyāṃ kācaṃ vā nṛkapālakam /</l>\n<l>kṣiptvā kṣiptvā dhamettīvraṃ saptavāraṃ milatyalam // Āk_1,4.238 //</l>\n</lg>\n\n<lg>\n<l>evaṃ tṛtīyavāraṃ ca kuryādevaṃ caturthakam /</l>\n<l>&lt;dvandvitānāmabhiṣekaḥ&gt;</l>\n<l>athāto dvaṃdvitānāṃ ca pravakṣyāmyabhiṣecanam // Āk_1,4.239 //</l>\n</lg>\n\n<lg>\n<l>kāsīsaṃ pañcalavaṇaṃ mākṣīkaṃ gandhakaṃ tathā /</l>\n<l>kāṃkṣī kṣāratrayaṃ tulyamāranālena mardayet // Āk_1,4.240 //</l>\n</lg>\n\n<lg>\n<l>tatkalkam ātape tāmrapātre saṃsthāpayettryaham /</l>\n<l>tasminkṣipeddrutaṃ nāgaṃśatadhā taddrutaṃ drutam // Āk_1,4.241 //</l>\n</lg>\n\n<lg>\n<l>tāmrapātrasthasauvīrair bhāvayecchatavārakam /</l>\n<l>dvaṃdvitaṃ taccaretsūto yat kiṃcij jāraṇārhakam // Āk_1,4.242 //</l>\n</lg>\n\n<lg>\n<l>rūpyakarmaṇi vaṅgaṃ syānnāgaṃ syāddhemakarmaṇi /</l>\n<l>&lt;pakvabījavidhānam&gt;</l>\n<l>athātaḥ sampravakṣyāmi pakvabījaṃ surārcite // Āk_1,4.243 //</l>\n</lg>\n\n<lg>\n<l>&lt;prathamaṃ vidhānam&gt;</l>\n<l>suvarṇe vidrute tulyaṃ nāgābhraṃ dvaṃdvitaṃ priye /</l>\n<l>vāhayeddvādaśaguṇaṃ svarṇaśeṣaṃ yathā dhamet // Āk_1,4.244 //</l>\n</lg>\n\n<lg>\n<l>pakvabījam idaṃ khyātaṃ jārayetpārade kramāt /</l>\n<l>&lt;dvitīyaṃ vidhānam&gt;</l>\n<l>pītābhrasatvaṃ svarṇaṃ ca samāṃśaṃ dvaṃdvitaṃ dhamet // Āk_1,4.245 //</l>\n</lg>\n\n<lg>\n<l>vāhayed dvādaśaguṇaṃ svarṇaśeṣaṃ yathā dhamet /</l>\n<l>punaḥ pītābhrasatvaṃ ca vaheddaśaguṇaṃ śanaiḥ // Āk_1,4.246 //</l>\n</lg>\n\n<lg>\n<l>svarṇaśeṣaṃ bhaved yāvat pakvabījam idaṃ bhavet /</l>\n<l>&lt;tṛtīyaṃ vidhānam&gt;</l>\n<l>nāgārkavyomarasakaṃ catustrirdvyekabhāgikam // Āk_1,4.247 //</l>\n</lg>\n\n<lg>\n<l>cūrṇayelliptamūṣāyām andhayecca dhameddṛḍham /</l>\n<l>mākṣikeṇa ca tatkhoṭaṃ saṃpeṣyāmlaiḥ puṭe pacet // Āk_1,4.248 //</l>\n</lg>\n\n<lg>\n<l>punastatsamamākṣīkamamlaiḥ piṣṭvā puṭe pacet /</l>\n<l>evaṃ pañcapuṭaṃ dattvā taddrute hemni vāhayet // Āk_1,4.249 //</l>\n</lg>\n\n<lg>\n<l>dhameddaśaguṇaṃ yāvat tāvat syāt pakvabījakam /</l>\n<l>&lt;caturbījakramaḥ&gt;</l>\n<l>athātaḥ sampravakṣyāmi caturbījaṃ varānane // Āk_1,4.250 //</l>\n</lg>\n\n<lg>\n<l>hematārāhikuṭilabījānyetāni tattvataḥ /</l>\n<l>hemabījaṃ nāgabījaṃ śasyate hemakarmaṇi // Āk_1,4.251 //</l>\n</lg>\n\n<lg>\n<l>tārabījaṃ vaṅgabījaṃ kathite rūpyakarmaṇi /</l>\n<l>hemabījaṃ tārabījaṃ bhavetāṃ ca rasāyane // Āk_1,4.252 //</l>\n</lg>\n\n<lg>\n<l>nāgabījaṃ vaṅgabījaṃ na rasāyanakarmaṇi /</l>\n<l>catvāryetāni bījāni bhaveyū rogaśāntaye // Āk_1,4.253 //</l>\n</lg>\n\n<lg>\n<l>anyathā naiva yojyāni bījānyetāni śāmbhavi /</l>\n<l>&lt;hemabījavidhānam, prathamaṃ hemabījam&gt;</l>\n<l>gandhakaṃ sasyakaṃ vāpi mākṣīkaṃ vātha tālakam // Āk_1,4.254 //</l>\n</lg>\n\n<lg>\n<l>śilāṃ ca vimalāṃ vāpi vaikrāntaṃ vāñjanaṃ ca vā /</l>\n<l>kharparaṃ vā kāntamukhaṃ vā cūrṇayitvā samāṃśakam // Āk_1,4.255 //</l>\n</lg>\n\n<lg>\n<l>śatavārāndrute hemni vāhayecca punaḥ punaḥ /</l>\n<l>&lt;dvitīya nāgabhasmasiddhaṃ hemabījam&gt;</l>\n<l>sūtahiṃgulakaṃkuṣṭhalohaparpaṭikābhrakam // Āk_1,4.256 //</l>\n</lg>\n\n<lg>\n<l>mṛtārkamākṣīkaśilāvimalāṃśca samāṃśakān /</l>\n<l>etānnāgakalābhāgān snuhyarkapayasā priye // Āk_1,4.257 //</l>\n</lg>\n\n<lg>\n<l>mardayettena patrāṇi śuddhanāgasya lepayet /</l>\n<l>puṭeddvātriṃśatipuṭe nāgo bhasmati tadvahet // Āk_1,4.258 //</l>\n</lg>\n\n<lg>\n<l>samaṃ samaṃ ca śatadhā vidrute pūrvavāhite /</l>\n<l>suvarṇe ca tathā hemaśeṣaṃ tāvaddhameddṛḍham // Āk_1,4.259 //</l>\n</lg>\n\n<lg>\n<l>&lt;tṛtīyaṃ vaṅgabhasmasiddhaṃ hemabījam&gt;</l>\n<l>athavā bhasmayedvaṅgaṃ tālaśaṅkhābhrapāradaiḥ /</l>\n<l>ciñcākṣāraistrapusamaiḥ snuhyarkakṣīramarditaiḥ // Āk_1,4.260 //</l>\n</lg>\n\n<lg>\n<l>puṭet ṣoḍaśabhistacca śatadhā hemni vāhayet /</l>\n<l>&lt;caturthaṃ tāmrabhasmasiddhaṃ hemabījam&gt;</l>\n<l>athavā mārayecchulbamūrdhvādho gandhakaṃ samam // Āk_1,4.261 //</l>\n</lg>\n\n<lg>\n<l>kṣiptvā puṭed aṣṭavāraṃ tattāmraṃ hemni vāhayet /</l>\n<l>&lt;pañcamaṃ tīkṣṇabhasmasiddhaṃ hemabījam&gt;</l>\n<l>athavā mārayettīkṣṇaṃ tīkṣṇatulyaṃ ca hiṃgulam // Āk_1,4.262 //</l>\n</lg>\n\n<lg>\n<l>strīstanyair mardayitvā tu puṭedatha kalāṃśakam /</l>\n<l>tīkṣṇasya hiṃgulaṃ dattvā mardayet puṭayet kramāt // Āk_1,4.263 //</l>\n</lg>\n\n<lg>\n<l>evaṃ tat ṣoḍaśapuṭaiḥ tattīkṣṇaṃ hemni vāhayet /</l>\n<l>śatadhā hema tadiśaṃ vidrute hemni vāhayet // Āk_1,4.264 //</l>\n</lg>\n\n<lg>\n<l>&lt;ṣaṣṭhaṃ hemabījam&gt;</l>\n<l>taddhemni dviguṇaṃ tāpyaṃ pūrṇitaṃ taddhameddṛḍham /</l>\n<l>taccūrṇayed dvitripuṭaiḥ pañcabhir māritaṃ bhavet // Āk_1,4.265 //</l>\n</lg>\n\n<lg>\n<l>tadvāhayeddaśaguṇaṃ drute hemni dhaman dhaman /</l>\n<l>tadeva jāyate divyaṃ sarvasiddhipradāyakam // Āk_1,4.266 //</l>\n</lg>\n\n<lg>\n<l>hemabījamidaṃ khyātaṃ hitaṃ syādrasajāraṇe /</l>\n<l>&lt;saptamaṃ hemabījam&gt;</l>\n<l>sasyakābhrakavaikrāṃtasatvaṃ svarṇamahiṃ ravim // Āk_1,4.267 //</l>\n</lg>\n\n<lg>\n<l>tīkṣṇaṃ ca cūrṇayelliptamūṣāyāṃ cāndhritaṃ dhamet /</l>\n<l>punaḥ prakaṭamūṣāyāṃ dhamettasmindrute sati // Āk_1,4.268 //</l>\n</lg>\n\n<lg>\n<l>mākṣikaṃ nikṣipet kiṃcit kiṃcid dattvā punaḥ punaḥ /</l>\n<l>yāvatsvarṇāvaśeṣaṃ syāt tatastasmin vinikṣipet // Āk_1,4.269 //</l>\n</lg>\n\n<lg>\n<l>svarṇaṃ nāgaṃ raviṃ tīkṣṇaṃ pūrvavacca dhametkramāt /</l>\n<l>vāhayenmākṣikaṃ tadvaddhamet svarṇāvaśeṣakam // Āk_1,4.270 //</l>\n</lg>\n\n<lg>\n<l>hemabījamidaṃ khyātaṃ hitaṃ syādrasajāraṇe /</l>\n<l>&lt;aṣṭamaṃ hemabījam&gt;</l>\n<l>samāṃśaṃ cūrṇayedabhraṃ satvaṃ tāmramayaṃ śubham // Āk_1,4.271 //</l>\n</lg>\n\n<lg>\n<l>abhrakāddviguṇaṃ dhautaṃ tāpyaṃ sarvaṃ dhameddhaṭhāt /</l>\n<l>mūṣāyāṃ dvandvaliptāyāṃ tatkhoṭaṃ cūrṇayettataḥ // Āk_1,4.272 //</l>\n</lg>\n\n<lg>\n<l>mardyaṃ divyauṣadhirasaiḥ saṃpuṭe rodhayeddṛḍham /</l>\n<l>pacedgajapuṭe tadvaccūrṇayenmardayetpuṭet // Āk_1,4.273 //</l>\n</lg>\n\n<lg>\n<l>evaṃ pañcapuṭaiḥ pakvaṃ tadvahetkanake drute /</l>\n<l>yāvaddaśaguṇaṃ tāvanmūṣāyāṃ prakaṭe dhamet // Āk_1,4.274 //</l>\n</lg>\n\n<lg>\n<l>tatastasmin śuddhatāpyaṃ kṣiptvā kṣiptvā dhameddhamet /</l>\n<l>yāvatsvarṇāvaśeṣaṃ syātsvarṇabījamidaṃ priye // Āk_1,4.275 //</l>\n</lg>\n\n<lg>\n<l>&lt;navamaṃ hemabījam&gt;</l>\n<l>tīkṣṇārkanāgabhasmāni tāpyacūrṇaṃ samaṃ samam /</l>\n<l>etaddrute vaheddhemni yāvaddaśaguṇaṃ bhavet // Āk_1,4.276 //</l>\n</lg>\n\n<lg>\n<l>tāvatsvarṇāvaśeṣaṃ syātsvarṇabījamidaṃ priye /</l>\n<l>&lt;daśamaṃ hemabījam&gt;</l>\n<l>mṛtatārārkatīkṣṇāyaḥ samaṃ sarvaṃ dhameddṛḍham // Āk_1,4.277 //</l>\n</lg>\n\n<lg>\n<l>mūṣāyāṃ dvandvaliptāyāṃ tatkhoṭaṃ cūrṇayettataḥ /</l>\n<l>taccūrṇaṃ drāvite svarṇe vāhayecca śanaiḥ śanaiḥ // Āk_1,4.278 //</l>\n</lg>\n\n<lg>\n<l>yāvaddaśaguṇaṃ paścāttāpyacūrṇaṃ kṣipankṣipan /</l>\n<l>dhametsvarṇāvaśeṣaṃ syāddhemabījamidaṃ priye // Āk_1,4.279 //</l>\n</lg>\n\n<lg>\n<l>&lt;ekādaśaṃ hemabījam&gt;</l>\n<l>nāgamekaṃ catustāmraṃ sattvaṃ rasakasambhavam /</l>\n<l>mūṣāyāṃ dvandvaliptāyāṃ sarvaṃ dhmātaṃ vicūrṇayet // Āk_1,4.280 //</l>\n</lg>\n\n<lg>\n<l>taccūrṇaṃ vāhayetsvarṇe vidrute ṣaḍguṇaṃ śanaiḥ /</l>\n<l>svarṇaśeṣaṃ bhaved yāvat tāvat syāt svarṇabījakam // Āk_1,4.281 //</l>\n</lg>\n\n<lg>\n<l>&lt;dvādaśaṃ hemabījam&gt;</l>\n<l>tāpyena mārayettāmraṃ tannāge vāhayecchanaiḥ /</l>\n<l>yāvacchataguṇaṃ tāpyaṃ cūrṇaṃ kṣiptvā dhamandhaman // Āk_1,4.282 //</l>\n</lg>\n\n<lg>\n<l>tadvāhayeddhameddhemni kramād dvātriṃśataṃ guṇam /</l>\n<l>svarṇaśeṣaṃ bhavedyāvat tāvatsyāddhemabījakam // Āk_1,4.283 //</l>\n</lg>\n\n<lg>\n<l>&lt;trayodaśaṃ hemabījam&gt;</l>\n<l>bhāgaikaṃ kharparīsatvaṃ dvibhāgaṃ cābhrasatvakam /</l>\n<l>tribhāgaṃ tāmracūrṇaṃ ca liptamūṣāgataṃ dhamet // Āk_1,4.284 //</l>\n</lg>\n\n<lg>\n<l>tatkhoṭaṃ cūrṇayettāpyaṃ tulyamamlairvimardayet /</l>\n<l>tatkṣipetsaṃpuṭe ruddhvā puṭellaghupuṭe punaḥ // Āk_1,4.285 //</l>\n</lg>\n\n<lg>\n<l>evaṃ pañcapuṭaiḥ pakvaṃ taccūrṇaṃ vāhayeddrute /</l>\n<l>sahasraguṇitaṃ hemni yāvatsvarṇāvaśeṣitam // Āk_1,4.286 //</l>\n</lg>\n\n<lg>\n<l>tāvattāpyaṃ vahedyuktyā syādidaṃ hemabījakam /</l>\n<l>&lt;caturdaśaṃ hemavījam&gt;</l>\n<l>bhāgaikamabhrasatvaṃ ca dvibhāgaṃ śuddhatāmrakam // Āk_1,4.287 //</l>\n</lg>\n\n<lg>\n<l>cūrṇayelliptamūṣāyāṃ kṣiptvā ruddhvā dhameddṛḍham /</l>\n<l>tatastaṃ cūrṇayettāpyaṃ tulyamamlena mardayet // Āk_1,4.288 //</l>\n</lg>\n\n<lg>\n<l>tad ruddhvā saṃpuṭe pacyātpuṭe taccūrṇayetpunaḥ /</l>\n<l>pūrvavanmākṣike kṣiptvā mardayetpātayetpriye // Āk_1,4.289 //</l>\n</lg>\n\n<lg>\n<l>evaṃ pañcapuṭe kārye taccūrṇaṃ vāhayetpriye /</l>\n<l>svarṇe śataguṇaṃ yāvattāvatsyāddhemabījakam // Āk_1,4.290 //</l>\n</lg>\n\n<lg>\n<l>&lt;pañcadaśaṃ hemabījam&gt;</l>\n<l>mākṣikaṃ gandhapāṣāṇaṃ haritālaṃ manaḥśilām /</l>\n<l>vaikrāntakaṃ kāntamukhaṃ sasyakaṃ vimalāṃjane // Āk_1,4.291 //</l>\n</lg>\n\n<lg>\n<l>rasakaṃ cāpi śataśaścūrṇitaṃ hemni vāhayet /</l>\n<l>lohaparpaṭikātāpyakaṅkuṣṭhavimalābhrakaiḥ // Āk_1,4.292 //</l>\n</lg>\n\n<lg>\n<l>mṛtaśulbaśilāsūtasnuhyarkakṣīrahiṅgulaiḥ /</l>\n<l>nāgo nirjīvatāṃ yāti yogaiḥ punaḥ punaḥ // Āk_1,4.293 //</l>\n</lg>\n\n<lg>\n<l>rasatālakaśuddhaciṃcākṣāraistathā trapu /</l>\n<l>mṛtaṃ nāgaṃ mṛtaṃ vaṅgaṃ śulbaṃ tīkṣṇaṃ ca vā mṛtam // Āk_1,4.294 //</l>\n</lg>\n\n<lg>\n<l>ekaikam uttame hemni vāhayetsuravandite /</l>\n<l>niruddhe pannage hemni nirvyūḍhe śatasaṃguṇaiḥ // Āk_1,4.295 //</l>\n</lg>\n\n<lg>\n<l>&lt;hemni nāgādinirvahaṇena varṇavyatyāsaḥ&gt;</l>\n<l>nāgajīrṇaṃ rocanābhaṃ hārītaṃ tāmravāhitam /</l>\n<l>tīkṣṇajīrṇaṃ ravisamaṃ vaṅgajīrṇaṃ japānibham // Āk_1,4.296 //</l>\n</lg>\n\n<lg>\n<l>&lt;prathamaṃ tārabījam&gt;</l>\n<l>śvetābhrasatvaṃ tīkṣṇaṃ ca tāpyaṃ ca vimalāṃ tathā /</l>\n<l>kharparaṃ ca samaṃ sarvaṃ kuṭilaṃ ca caturguṇam // Āk_1,4.297 //</l>\n</lg>\n\n<lg>\n<l>dhametsarvaṃ cūrṇayecca bhasmayet puṭapañcakaiḥ /</l>\n<l>tāre drute śataguṇaṃ vāhayecca śanaiḥ śanaiḥ // Āk_1,4.298 //</l>\n</lg>\n\n<lg>\n<l>tārabījam idaṃ khyātaṃ jāraṇe paramaṃ hitam /</l>\n<l>&lt;dvitīyaṃ tārabījam&gt;</l>\n<l>yathā tāpyena kuṭilaṃ tathā tāpyena mārayet // Āk_1,4.299 //</l>\n</lg>\n\n<lg>\n<l>tadbhāgaṃ ca samaṃ tālaṃ tatsamaṃ rajate drute /</l>\n<l>triṃśadguṇaṃ bhaved yāvat tāvad vāhyaṃ krameṇa ca // Āk_1,4.300 //</l>\n</lg>\n\n<lg>\n<l>tārabījamidaṃ khyātaṃ pārade tacca jārayet /</l>\n<l>&lt;tṛtīyaṃ tārabījam&gt;</l>\n<l>tīkṣṇaṃ vaṅgaṃ ca vimalāṃ samāṃśaṃ cūrṇayetpriye // Āk_1,4.301 //</l>\n</lg>\n\n<lg>\n<l>dvandvamelopaliptāyāṃ dhamet tatkhoṭakaṃ bhavet /</l>\n<l>tatkhoṭaṃ cūrṇayed amlair mardayet puṭayediti // Āk_1,4.302 //</l>\n</lg>\n\n<lg>\n<l>pañcavāraṃ prakurvīta bhasma tajjāyate priye /</l>\n<l>tadbhasma vidrute tāre vāhayecca samaṃ samam // Āk_1,4.303 //</l>\n</lg>\n\n<lg>\n<l>dhaman dhaman daśaguṇaṃ yāvad bhavati bhairavi /</l>\n<l>tārabījam idaṃ śreṣṭhaṃ rasarājasya jāraṇe // Āk_1,4.304 //</l>\n</lg>\n\n<lg>\n<l>&lt;caturthaṃ tārabījam&gt;</l>\n<l>śvetābhrasatvaṃ kuṭilaṃ tāramākṣīkasatvakam /</l>\n<l>trayaṃ samāṃśaṃ saṃcūrṇya liptamūṣāgataṃ dhamet // Āk_1,4.305 //</l>\n</lg>\n\n<lg>\n<l>taccūrṇaṃ vāhayettāre tāratulyaṃ vinikṣipet /</l>\n<l>yāvaddaśaguṇaṃ tāvat tāramākṣīkavāpataḥ // Āk_1,4.306 //</l>\n</lg>\n\n<lg>\n<l>tārabījam idaṃ proktaṃ jāraṇe paramaṃ hitam /</l>\n<l>&lt;pañcarmaṃ tārabījam&gt;</l>\n<l>tridvyekabhāgān deveśi tīkṣṇatālāmalān kramāt // Āk_1,4.307 //</l>\n</lg>\n\n<lg>\n<l>cūrṇitān liptamūṣāyāṃ kṣiptvā tīvrāgninā dhamet /</l>\n<l>tatkhoṭaṃ cūrṇayed amlair mardayet puṭayediti // Āk_1,4.308 //</l>\n</lg>\n\n<lg>\n<l>saptadhā taddrute tāre vāhyaṃ daśaguṇaṃ tataḥ /</l>\n<l>kṣiptvā kṣiptvā tālacūrṇaṃ tāraśeṣaṃ yathā dhamet // Āk_1,4.309 //</l>\n</lg>\n\n<lg>\n<l>tārabījamidaṃ śreṣṭhaṃ jāraṇe paramaṃ hitam /</l>\n<l>&lt;ṣaṣṭhaṃ tārabījam&gt;</l>\n<l>kharparī tālaśubhrābhrasattvakaṃ tāramākṣikam // Āk_1,4.310 //</l>\n</lg>\n\n<lg>\n<l>tulyaṃ sarvasamaṃ vaṅgaṃ sarvaṃ mūṣāgataṃ dhamet /</l>\n<l>cūrṇayenmardayedamlaiḥ puṭedevaṃ tu saptadhā // Āk_1,4.311 //</l>\n</lg>\n\n<lg>\n<l>taccūrṇaṃ vāhayettāre drute daśaguṇaṃ dhaman /</l>\n<l>tāraśeṣaṃ bhaved yāvat tāvat syāt tārabījakam // Āk_1,4.312 //</l>\n</lg>\n\n<lg>\n<l>&lt;saptamaṃ tārabījam&gt;</l>\n<l>śvetābhrasatvaṃ vaṅgaṃ ca dvandvaṃ kuryācca pūrvavat /</l>\n<l>taccūrṇe tālakaṃ dattvā pādamamlairvimardayet // Āk_1,4.313 //</l>\n</lg>\n\n<lg>\n<l>puṭettasminkṣipettālaṃ pūrvavanmardanaṃ puṭam /</l>\n<l>evaṃ pañcapuṭaṃ kuryāttaccūrṇaṃ vāhayeddrute // Āk_1,4.314 //</l>\n</lg>\n\n<lg>\n<l>rajate dvādaśaguṇaṃ tadbhavettārabījakam /</l>\n<l>&lt;aṣṭamaṃ tārabījam&gt;</l>\n<l>śvetābhrasatvaṃ vaṅgaṃ ca vaṅgārdhaṃ tīkṣṇacūrṇakam // Āk_1,4.315 //</l>\n</lg>\n\n<lg>\n<l>tīkṣṇāṃśā tāravimalā sarvaṃ mūṣāgataṃ dhamet /</l>\n<l>tatastaccūrṇayedamlaiḥ piṣṭvā ruddhvā puṭetpacet // Āk_1,4.316 //</l>\n</lg>\n\n<lg>\n<l>pañcavāraṃ punastacca vāhayedrajate drute /</l>\n<l>yāvacchataguṇaṃ tāvattālakaṃ ca kṣipan dhamet // Āk_1,4.317 //</l>\n</lg>\n\n<lg>\n<l>tāraśeṣaṃ bhavedyāvat tāvatsyāttārabījakam /</l>\n<l>&lt;tāmrabījam&gt;</l>\n<l>tāmrabījaṃ pravakṣyāmi jāraṇārthaṃ rasasya tu // Āk_1,4.318 //</l>\n</lg>\n\n<lg>\n<l>svarṇaṃ tāmraṃ samaṃ devi tayostulyaṃ ca mākṣikam /</l>\n<l>ūrdhvādho nikṣipelliptamūṣāyāṃ taddhameddṛḍham // Āk_1,4.319 //</l>\n</lg>\n\n<lg>\n<l>dhamedevaṃ ca daśadhā dattvā dattvātha mākṣikam /</l>\n<l>tāmrabījamidaṃ khyātaṃ bhāsvatkiraṇasaṃnibham // Āk_1,4.320 //</l>\n</lg>\n\n<lg>\n<l>&lt;prathamaṃ nāgabījam&gt;</l>\n<l>abhrakaṃ rasakaṃ tulyaṃ nāgabhasma caturguṇam /</l>\n<l>dhamayeccūrṇayettacca mākṣikeṇa ca mārayet // Āk_1,4.321 //</l>\n</lg>\n\n<lg>\n<l>etatsamaṃ śilācūrṇamekīkṛtyātha vāpayet /</l>\n<l>taddhametsadṛśe hemni vidrute śatadhā priye // Āk_1,4.322 //</l>\n</lg>\n\n<lg>\n<l>nāgabījamidaṃ proktametatsūte tu jārayet /</l>\n<l>&lt;dvitīyaṃ nāgabījam&gt;</l>\n<l>nāgabījaṃ pravakṣyāmi śreṣṭhaṃ tadrasajāraṇe // Āk_1,4.323 //</l>\n</lg>\n\n<lg>\n<l>rasakābhrakatāmre'hiṃ bhāgavṛddhyā dhamettataḥ /</l>\n<l>mākṣikeṇa hataṃ tacca bījaṃ nirvāhayetpriye // Āk_1,4.324 //</l>\n</lg>\n\n<lg>\n<l>dvātriṃśāṃśaguṇaṃ hemni vaṅgaṃ tāpyahataṃ vahet /</l>\n<l>triṃśadguṇaṃ śilāvāpyaṃ nāgabījamudāhṛtam // Āk_1,4.325 //</l>\n</lg>\n\n<lg>\n<l>&lt;vaṅgabījakramaḥ&gt;</l>\n<l>bījaṃ pravakṣyāmi vaṅgaṃ tālaṃ ca tāpyakam /</l>\n<l>samaṃ dhameccūrṇayecca tatsamaṃ tāpyatālakam // Āk_1,4.326 //</l>\n</lg>\n\n<lg>\n<l>mardayetpuṭayedamlairbhasma syātṣoḍaśaiḥ puṭaiḥ /</l>\n<l>tāre drute śataguṇaṃ vāhayedvaṅgabhasma ca // Āk_1,4.327 //</l>\n</lg>\n\n<lg>\n<l>tattāre tālakaṃ devi dvātriṃśadguṇamāvahet /</l>\n<l>vaṅgabījamidaṃ jñeyametatsūte tu jārayet // Āk_1,4.328 //</l>\n</lg>\n\n<lg>\n<l>&lt;jāraṇe biḍayogāḥ&gt;</l>\n<l>viḍayogānpravakṣyāmi jāraṇārhān surārcite /</l>\n<l>&lt;1. vaḍavānalaviḍaḥ&gt;</l>\n<l>sauvīraṃ gandhakaṃ kāṃkṣī kāsīsaṃ vyoṣasaindhavam // Āk_1,4.329 //</l>\n</lg>\n\n<lg>\n<l>sauvarcalaṃ sarjikā ca mālatītīrasambhavam /</l>\n<l>śigrumūlarasaiḥ sarvaṃ bhāvayetsaptavāsaram // Āk_1,4.330 //</l>\n</lg>\n\n<lg>\n<l>biḍo'yaṃ jāraṇe śreṣṭho nāmnā ca vaḍabānalaḥ /</l>\n<l>&lt;2. vaiśvānaraviḍaḥ&gt;</l>\n<l>arkakṣīrairdagdhaśaṅkhaṃ bhāvayetpuṭayetpriye // Āk_1,4.331 //</l>\n</lg>\n\n<lg>\n<l>śatadhāyaṃ viḍaḥ prokto nāmnā vaiśvānaro mahān /</l>\n<l>&lt;3. jvālāmukhabiḍaḥ&gt;</l>\n<l>gandhakaṃ śaṅkhacūrṇaṃ ca saindhavaṃ ca viṣaṃ samam // Āk_1,4.332 //</l>\n</lg>\n\n<lg>\n<l>śatavāraṃ gavāṃ mūtraiḥ śigrumūlarasaistathā /</l>\n<l>bhāvito 'yaṃ biḍaḥ prokto nāmnā jvālāmukhaḥ smṛtaḥ // Āk_1,4.333 //</l>\n</lg>\n\n<lg>\n<l>&lt;4. agnijihvakabiḍaḥ&gt;</l>\n<l>palāśasya rasairbhāvyaṃ ṭaṅkaṇaṃ śatadhā priye /</l>\n<l>lohānāṃ jāraṇe śreṣṭho biḍo nāmnāgnijihvakaḥ // Āk_1,4.334 //</l>\n</lg>\n\n<lg>\n<l>&lt;5 vaḍabābiḍaḥ&gt;</l>\n<l>kāntāsyaṃ gandhakaṃ cūlī caikaikaṃ lohajārakam /</l>\n<l>cūlīgandhakasindhūtthatālabhūkhagaṭaṅkaṇān // Āk_1,4.335 //</l>\n</lg>\n\n<lg>\n<l>sakṣāramūtrair vipacennāmnāyaṃ vaḍabāmukhaḥ /</l>\n<l>&lt;6. mahāvaiśvānaro viḍaḥ&gt;</l>\n<l>devadāliṃ mokṣakaṃ ca niculaṃ ca punarnavām // Āk_1,4.336 //</l>\n</lg>\n\n<lg>\n<l>palāśaṃ kāñcanaṃ vāsāmeraṇḍaṃ vāstukaṃ tilam /</l>\n<l>kadalīmapi sarvāṅgaṃ khaṇḍitaṃ nāti śoṣayet // Āk_1,4.337 //</l>\n</lg>\n\n<lg>\n<l>mūtravarge cāṣṭaguṇe prakṣipettadanantaram /</l>\n<l>samūlaṃ mūlakaṃ dagdhvā tilakāṇḍaṃ ca tatsamam // Āk_1,4.338 //</l>\n</lg>\n\n<lg>\n<l>kṣāradvayaṃ pūrvarase kṣiptvā sthāpyaṃ tryahaṃ khare /</l>\n<l>ātape tadvastrapūtaṃ lohapātre dravaṃ pacet // Āk_1,4.339 //</l>\n</lg>\n\n<lg>\n<l>bahavo budbudā bāṣpā udbhavanti yadā yadā /</l>\n<l>trikṣāraṃ trikaṭuṃ gandhaṃ kāsīsaṃ loṇapañcakam // Āk_1,4.340 //</l>\n</lg>\n\n<lg>\n<l>saurāṣṭrīṃ rāmaṭhaṃ cūliṃ samaṃ cūrṇīkṛtaṃ kṣipet /</l>\n<l>pracālayellohadarvyā guḍapāko yathā bhavet // Āk_1,4.341 //</l>\n</lg>\n\n<lg>\n<l>samuttārya kṣipellohasaṃpuṭe saptavāsaram /</l>\n<l>bhūgarbhe dhānyarāśau ca saptāhaṃ dhārayetpunaḥ // Āk_1,4.342 //</l>\n</lg>\n\n<lg>\n<l>saptāhaṃ dhārayedgharme mahāvaiśvānaro biḍaḥ /</l>\n<l>&lt;7. vahnibiḍaḥ&gt;</l>\n<l>jambīrāmlena śatadhā vanaśigrurasena ca // Āk_1,4.343 //</l>\n</lg>\n\n<lg>\n<l>gandhakaṃ bhāvayedeṣa biḍaḥ syād vahnisaṃjñakaḥ /</l>\n<l>navasāro'pi ca tathā gandhavatsa biḍo bhavet // Āk_1,4.344 //</l>\n</lg>\n\n<lg>\n<l>&lt;8. citrabhānubiḍaḥ&gt;</l>\n<l>gandhakaṃ niculakṣāraṃ guṃjābījaṃ ca ṭaṅkaṇam /</l>\n<l>mūlabījaṃ devadālyāḥ samaṃ sarvaṃ ca bhāvayet // Āk_1,4.345 //</l>\n</lg>\n\n<lg>\n<l>tiktakośātakīnīraiḥ saptadhāmlagaṇais tathā /</l>\n<l>biḍo'yaṃ citrabhānuḥ syāt pradhānaṃ hemajāraṇe // Āk_1,4.346 //</l>\n</lg>\n\n<lg>\n<l>&lt;9. mahābiḍaḥ&gt;</l>\n<l>mūlakaṃ śṛṅgiveraṃ ca vahniṃ dagdhvā trayaṃ samam /</l>\n<l>gomūtre nikṣipettacca vastrapūtaṃ ca kārayet // Āk_1,4.347 //</l>\n</lg>\n\n<lg>\n<l>anena bhāvito gandhaḥ śatadhā syānmahābiḍaḥ /</l>\n<l>&lt;10. anyo mahābiḍaḥ&gt;</l>\n<l>tālaṃ śilā ṭaṅkaṇaṃ ca śaṅkhaṃ lavaṇaśuktike // Āk_1,4.348 //</l>\n</lg>\n\n<lg>\n<l>mūtrāmlairvipacenmandaṃ vahnāveṣa biḍo mahān /</l>\n<l>&lt;11. vajrānalabiḍaḥ&gt;</l>\n<l>arkakṣīrairdagdhaśaṅkhaṃ śatadhā bhāvayettataḥ // Āk_1,4.349 //</l>\n</lg>\n\n<lg>\n<l>mardayitvāmlavargeṇa ruddhvā pañcapuṭaiḥ pacet /</l>\n<l>tatsamaṃ ṭaṅkaṇakṣāraṃ kṣiptvāmlagaṇabhāvitam // Āk_1,4.350 //</l>\n</lg>\n\n<lg>\n<l>kṛtvā manaḥśilāṃ gandhaṃ daradaṃ vidrumaṃ tataḥ /</l>\n<l>nṛpāvartaṃ tu pañcānāṃ śaṃkhacūrṇaṃ samaṃ priye // Āk_1,4.351 //</l>\n</lg>\n\n<lg>\n<l>bhāvayedamlavargeṇa tridinaṃ syānmahābiḍaḥ /</l>\n<l>nāmnā vajrānalaḥ proktaḥ khoṭaḥ sūtasya jāraṇe // Āk_1,4.352 //</l>\n</lg>\n\n<lg>\n<l>dvandvamelāpamūṣāyāṃ sāraṇe yojayetsadā /</l>\n<l>pāradastu kṣaṇādeva vajrādīnyapi jārayet // Āk_1,4.353 //</l>\n</lg>\n\n<lg>\n<l>&lt;12. anyo viḍaḥ&gt;</l>\n<l>nirdagdhaśaṅkhacūrṇaṃ ca ravikṣīraśatāplutam /</l>\n<l>puṭitaṃ bahuśo devi praśasto jāraṇe biḍaḥ // Āk_1,4.354 //</l>\n</lg>\n\n<lg>\n<l>&lt;13. baḍabāmukho biḍaḥ&gt;</l>\n<l>śataśo vā plutaṃ cūrṇaṃ gandhakasya gavāṃ jalaiḥ /</l>\n<l>nirdagdhaśaṅkhacūrṇaṃ tu śigrumūlāmbubhāvitam // Āk_1,4.355 //</l>\n</lg>\n\n<lg>\n<l>śataśo viṣasindhūtthasaṃyutaṃ vaḍabāmukhaḥ /</l>\n<l>&lt;14. sarvajārakabiḍaḥ&gt;</l>\n<l>gandhakaṃ bhāvayetkanyādhuttūrakaravīrajaiḥ // Āk_1,4.356 //</l>\n</lg>\n\n<lg>\n<l>dravaistu śatadhā gharme viḍo'sau sarvajārakaḥ /</l>\n<l>&lt;15. anyo biḍaḥ&gt;</l>\n<l>tāmravallīdalarasaiḥ plāvayed gandhasaindhavam // Āk_1,4.357 //</l>\n</lg>\n\n<lg>\n<l>saptāhena bhavedenaṃ niyuñjyāddhemajāraṇe /</l>\n<l>&lt;16. siddhabiḍaḥ&gt;</l>\n<l>saindhavaṃ kunaṭī gandhaṃ pratyekaṃ ca palaṃ palam // Āk_1,4.358 //</l>\n</lg>\n\n<lg>\n<l>bhūlatā tripalaṃ sarvaṃ mardayecchoṣayet pacet /</l>\n<l>evaṃ kuryādaṣṭavāram ayaṃ siddhabiḍaḥ smṛtaḥ // Āk_1,4.359 //</l>\n</lg>\n\n<lg>\n<l>&lt;abhrakajāraṇam&gt;</l>\n<l>athābhrajāraṇaṃ karma vakṣyāmi śṛṇu pārvati /</l>\n<l>taptakhalve catuḥṣaṣṭiniṣkasūtaṃ sucāritam // Āk_1,4.360 //</l>\n</lg>\n\n<lg>\n<l>bhāvitaṃ gaganaṃ caikaṃ niṣkaṃ tatra vinikṣipet /</l>\n<l>trikṣāraṃ pañcalavaṇaṃ bhūkhagāmlajavetasān // Āk_1,4.361 //</l>\n</lg>\n\n<lg>\n<l>ṣoḍaśāṃśān rasendrasya kṣipejjambīravāriṇā /</l>\n<l>mardayedyāmamātraṃ tu kūrmayantre viḍānvite // Āk_1,4.362 //</l>\n</lg>\n\n<lg>\n<l>paceddinaṃ vinikṣipya jīrṇagrāso bhavedrasaḥ /</l>\n<l>etatsūtaṃ taptakhalve kṣiptvā rājīguḍorṇakam // Āk_1,4.363 //</l>\n</lg>\n\n<lg>\n<l>iṣṭikāṃ gṛhadhūmaṃ ca saindhavaṃ pāradasya tu /</l>\n<l>etatsarvaṃ ṣoḍaśāṃśaṃ mardyamamlagaṇairdinam // Āk_1,4.364 //</l>\n</lg>\n\n<lg>\n<l>caṇḍātape piṇḍitaṃ tadrase baddhvātha poṭalam /</l>\n<l>amlavargeṇa bharite ḍolāyantre paceddinam // Āk_1,4.365 //</l>\n</lg>\n\n<lg>\n<l>pratigrāse tvidaṃ kuryātpunargrāsam apekṣate /</l>\n<l>grāso 'jīrṇo yadi bhavetpācyaḥ kacchapayantrake // Āk_1,4.366 //</l>\n</lg>\n\n<lg>\n<l>evaṃ grāsakrameṇaiva jārayedgaganādikam /</l>\n<l>catuḥṣaṣṭitamāṃśādi catuḥṣaṣṭiguṇāvadhi // Āk_1,4.367 //</l>\n</lg>\n\n<lg>\n<l>rasendre jārayedgrāsaṃ dattvā dattvā punaḥ /</l>\n<l>&lt;jīrṇābhrakarasalakṣaṇam&gt;</l>\n<l>catuḥṣaṣṭyaṃśake sūto vyomasatve tu jārite // Āk_1,4.368 //</l>\n</lg>\n\n<lg>\n<l>daṇḍadhārī jalūkābho vaiṣa dvātriṃśadaṃśake /</l>\n<l>ṣoḍaśāṃśe vāyasasya viṣṭhātulyo'ṣṭamāṃśake // Āk_1,4.369 //</l>\n</lg>\n\n<lg>\n<l>dadhimaṇḍasamo devi caturthāṃśe tu jārite /</l>\n<l>navanītasamo dvyaṃśe golābho jārito bhavet // Āk_1,4.370 //</l>\n</lg>\n\n<lg>\n<l>abhrake samajīrṇe tu śatavedhī bhavedrasaḥ /</l>\n<l>ghane dviguṇajīrṇe tu sahasrāṃśena vedhayet // Āk_1,4.371 //</l>\n</lg>\n\n<lg>\n<l>caturguṇe'bhrake jīrṇe tvayutāyurbhavetpriye /</l>\n<l>gagane'ṣṭaguṇe jīrṇe brahmāyur lakṣavedhakaḥ // Āk_1,4.372 //</l>\n</lg>\n\n<lg>\n<l>viṣṇvāyuḥ ṣoḍaśaguṇe jīrṇe'bhre koṭivedhakaḥ /</l>\n<l>dvātriṃśadguṇite jīrṇe rudrāyur daśakoṭibhiḥ // Āk_1,4.373 //</l>\n</lg>\n\n<lg>\n<l>catuḥṣaṣṭiguṇe jīrṇe nityāyuḥ śatakoṭibhiḥ /</l>\n<l>abhrake samajīrṇe tu raso doṣānvimuñcati // Āk_1,4.374 //</l>\n</lg>\n\n<lg>\n<l>jahāti svagatānsarvān sarvalohāni bhakṣayet /</l>\n<l>&lt;pakṣaccheda&gt;</l>\n<l>yantrādadho na patati naivotpatati cordhvataḥ // Āk_1,4.375 //</l>\n</lg>\n\n<lg>\n<l>nodgārī kapilo varṇe vahnau tiṣṭhati niścalaḥ /</l>\n<l>vipruṣo muñcate devi chinnapakṣo bhavedrasaḥ // Āk_1,4.376 //</l>\n</lg>\n\n<lg>\n<l>samajīrṇe tu bālaḥ syādyuvā jīrṇacaturguṇaḥ /</l>\n<l>vyomaṣaḍguṇajīrṇastu vṛddhasaṃjño bhavedrasaḥ // Āk_1,4.377 //</l>\n</lg>\n\n<lg>\n<l>bālo vidhyati kalkena yuvā patrapralepataḥ /</l>\n<l>jāritastu rasendro'yaṃ vṛddho lohāni vidhyati // Āk_1,4.378 //</l>\n</lg>\n\n<lg>\n<l>bālaḥ sūto rujaṃ hanti na samartho rasāyane /</l>\n<l>yuvā rasāyane dakṣo vṛddhaḥ syāddehalohayoḥ // Āk_1,4.379 //</l>\n</lg>\n\n<lg>\n<l>&lt;anyajāraṇaprakāraḥ&gt;</l>\n<l>abhāve ghanasatvasya kāntasatvaṃ pradīyate /</l>\n<l>tadabhāve bhavettīkṣṇamevaṃ dvandvāni jārayet // Āk_1,4.380 //</l>\n</lg>\n\n<lg>\n<l>ghanajīrṇasya sūtasya tato dvandvāni jārayet /</l>\n<l>rasendro dvandvarahitaṃ na caredabhrasatvakam // Āk_1,4.381 //</l>\n</lg>\n\n<lg>\n<l>tasmāddhemādilohena yuktamabhraṃ careddhruvam /</l>\n<l>nāgābhraṃ vāpi vaṅgābhraṃ tāmrābhraṃ vā surārcite // Āk_1,4.382 //</l>\n</lg>\n\n<lg>\n<l>tārābhraṃ vāpi hemābhraṃ tāpyābhraṃ vāpi jārayet /</l>\n<l>ghanasatvaṃ yathā jīrṇaṃ tathā dvandvāni jārayet // Āk_1,4.383 //</l>\n</lg>\n\n<lg>\n<l>dvandvabījarasasyātha pakvabījāni jārayet /</l>\n<l>&lt;jāraṇāphalam&gt;</l>\n<l>khalvaṃ tu pīṭhikā devi rasendro liṅga ucyate // Āk_1,4.384 //</l>\n</lg>\n\n<lg>\n<l>mardanaṃ candanaṃ tasya grāsaḥ pūjā vidhīyate /</l>\n<l>kṣīyamāṇe pātakaughe sulabhā rasajāraṇā // Āk_1,4.385 //</l>\n</lg>\n\n<lg>\n<l>jāraṇāyāṃ ca labdhāyāṃ jñānaṃ kaivalyadaṃ bhavet /</l>\n<l>tāvanmuktiḥ kutaḥ kānte yāvanno vetti jāraṇām // Āk_1,4.386 //</l>\n</lg>\n\n<lg>\n<l>jāraṇā sādhakendrasya muktivyaktikarā priye /</l>\n<l>jāraṇārthaṃ raso yāvaddinaṃ vahnau tu dhāryate // Āk_1,4.387 //</l>\n</lg>\n\n<lg>\n<l>śivaloke sukhaṃ bhuṅkte tāvatkalpasahasrakam /</l>\n<l>dhārayedyo rasaṃ vahnāvekāhaṃ vā tadardhakam // Āk_1,4.388 //</l>\n</lg>\n\n<lg>\n<l>kṣīyante tasya pāpāni bahujanmārjitāni ca /</l>\n<l>suvarṇaretaso mitraṃ svarṇadehastathā rasaḥ // Āk_1,4.389 //</l>\n</lg>\n\n<lg>\n<l>asahatvaṃ sūtavahnau toye maitraṃ suvarṇataḥ /</l>\n<l>caturguṇena vastreṇa pīḍito nirmalaśca saḥ // Āk_1,4.390 //</l>\n</lg>\n\n<lg>\n<l>gālanakriyayā grāse sati niḥśeṣanirgate /</l>\n<l>sa bhaveddaṇḍadhārī ca jīrṇagrāsastadā rasaḥ // Āk_1,4.391 //</l>\n</lg>\n\n<p>hrāṃ hrīṃ hrūṃ hraiṃ hrauṃ hraḥ phaṭ raseśvarāya sarvasattvopahārāya grāsaṃ gṛhṇa gṛhṇa hrīṃ svāhā /\n<lg>\n<l>&lt;garbhadrutiḥ; garbhadrāvaṇayogyabījasiddhiḥ; prathamaḥ prakāraḥ&gt;</l>\n<l>garbhadrutiṃ pravakṣyāmi jāritasya rasasya ca /</l>\n<l>garbhadrāvaṇayogyāni bījāni śṛṇu bhairavi // Āk_1,4.392 //</l>\n</lg></p>\n\n<lg>\n<l>nāgabhasma ca mākṣīkaṃ gandhakaṃ ca samaṃ samam /</l>\n<l>cūrṇitaṃ vāhayetsvarṇe triguṇaṃ drāvite dhaman // Āk_1,4.393 //</l>\n</lg>\n\n<lg>\n<l>pūtibījamidaṃ sūtagarbhe dravati tatkṣaṇāt /</l>\n<l>&lt;dvitīyaḥ prakāraḥ&gt;</l>\n<l>svarṇe nāgaṃ samāvartya śilācūrṇaṃ kṣipankṣipan // Āk_1,4.394 //</l>\n</lg>\n\n<lg>\n<l>nāgakṣaye punarnāgaṃ dattvā dattvā trivārakam /</l>\n<l>svarṇaśeṣaṃ bhavedyāvattāvaddhāmyaṃ punaḥ punaḥ // Āk_1,4.395 //</l>\n</lg>\n\n<lg>\n<l>etadbījaṃ dravatyeva rasagarbhe tu mardanāt /</l>\n<l>&lt;tṛtīyaḥ prakāraḥ&gt;</l>\n<l>suvarṇaṃ tāpyasatvaṃ tu samaṃ mūṣāgataṃ dhamet // Āk_1,4.396 //</l>\n</lg>\n\n<lg>\n<l>tasmindrute tāpyacūrṇaṃ tulyaṃ tulyaṃ kṣipankṣipan /</l>\n<l>mākṣīkasatvaṃ triguṇamevaṃ vāhyaṃ punaḥ punaḥ // Āk_1,4.397 //</l>\n</lg>\n\n<lg>\n<l>etadbījaṃ rasendrasya garbhe dravati mardanāt /</l>\n<l>&lt;caturthaḥ prakāraḥ&gt;</l>\n<l>suvarṇasya samaṃ tāpyasatvamāvartayettataḥ // Āk_1,4.398 //</l>\n</lg>\n\n<lg>\n<l>kuryātkaṇṭakavedhyāni patrāṇi ca vilepayet /</l>\n<l>lavaṇenāmlapiṣṭena gandhatulyena pārvati // Āk_1,4.399 //</l>\n</lg>\n\n<lg>\n<l>tāni patrāṇi ca puṭe paceddhemāvaśeṣitam /</l>\n<l>etadbījaṃ rasendrasya garbhe dravati mardanāt // Āk_1,4.400 //</l>\n</lg>\n\n<lg>\n<l>&lt;pañcamaḥ prakāraḥ&gt;</l>\n<l>tāpyatulyaṃ ca sindhūtthaṃ mardayedamlakena ca /</l>\n<l>tatsaṃpuṭe puṭe pacyāt punaḥ saṃmardayet puṭet // Āk_1,4.401 //</l>\n</lg>\n\n<lg>\n<l>punaḥ punardviṣaḍvāramasya tulyaṃ ca nāgajam /</l>\n<l>bhasma saṃmardayedamlairanena svarṇapatrakam // Āk_1,4.402 //</l>\n</lg>\n\n<lg>\n<l>liptvā liptvā dhametsaptavāraṃ tadvāhayettataḥ /</l>\n<l>drutaṃ taṃ vāpayetpūrvaṃ kalkitaiḥ saptavārakam // Āk_1,4.403 //</l>\n</lg>\n\n<lg>\n<l>etadbījaṃ rasendrasya garbhe dravati mardanāt /</l>\n<l>&lt;ṣaṣṭhaḥ prakāraḥ&gt;</l>\n<l>kāsīsaṃ ṭaṅkaṇaṃ gandhaṃ tāpyaṃ sauvarcalaṃ śilām // Āk_1,4.404 //</l>\n</lg>\n\n<lg>\n<l>tulyaṃ saṃmardayetsarvāṃścaṇakāmlairdināvadhi /</l>\n<l>etadbījaṃ rasendrasya garbhe dravati mardanāt // Āk_1,4.405 //</l>\n</lg>\n\n<lg>\n<l>&lt;garbhadrāvaṇe mūṣāyantrasiddhiḥ&gt;</l>\n<l>suvarcalaṃ ca kāsīsaṃ yavakṣāraṃ ca ṭaṅkaṇam /</l>\n<l>mākṣikaṃ saindhavaṃ cullī sāmudraṃ rājikā tathā // Āk_1,4.406 //</l>\n</lg>\n\n<lg>\n<l>tulyaṃ kāṃkṣīṃ ca karpūram arkasnukkṣīramarditam /</l>\n<l>anena lepayenmūṣāṃ biḍenāṃgulamātrakam // Āk_1,4.407 //</l>\n</lg>\n\n<lg>\n<l>mūṣāyantramidaṃ śreṣṭhaṃ garbhadrāvaṇakarmaṇi /</l>\n<l>&lt;garbhadrutiprakārāḥ; prathamaḥ prakāraḥ&gt;</l>\n<l>svarṇaṃ tāmraṃ mṛtaṃ tīkṣṇaṃ rañjitaṃ pakvabījakam // Āk_1,4.408 //</l>\n</lg>\n\n<lg>\n<l>garbhadrāvaṇabījaṃ ca sarvamāvartayeddṛḍham /</l>\n<l>drute'smiṃstāpyacūrṇaṃ ca kṣiptvā kṣiptvā dhamandhaman // Āk_1,4.409 //</l>\n</lg>\n\n<lg>\n<l>yāvatkṣayaṃ gate tāmratīkṣṇe tāvatsureśvari /</l>\n<l>etadbījaṃ rasendrasya garbhe dravati mardanāt // Āk_1,4.410 //</l>\n</lg>\n\n<lg>\n<l>&lt;dvitīyaḥ prakāraḥ&gt;</l>\n<l>hema gandhahataṃ nāgaṃ pakvabījasya sādhanam /</l>\n<l>taddvayaṃ liptamūṣāyām andhrayitvā dhameddṛḍham // Āk_1,4.411 //</l>\n</lg>\n\n<lg>\n<l>taccūrṇam abhiṣiktaṃ ca rasagarbhe dravatyalam /</l>\n<l>&lt;tṛtīyaḥ prakāraḥ&gt;</l>\n<l>suvarṇe vidrute śulbaṃ mṛtaṃ tīkṣṇaṃ śanaiḥ śanaiḥ // Āk_1,4.412 //</l>\n</lg>\n\n<lg>\n<l>vāhayet ṣaḍguṇaṃ yāvattadrase dravati priye /</l>\n<l>&lt;caturthaḥ prakāraḥ&gt;</l>\n<l>mahārasānanurasānkṣīṇalohāni cākṣaye // Āk_1,4.413 //</l>\n</lg>\n\n<lg>\n<l>samāṃśaṃ samamākṣīkagandhakāvāpayogataḥ /</l>\n<l>śataśo vāhayedetadakṣīṇāṃśāvaśeṣitam // Āk_1,4.414 //</l>\n</lg>\n\n<lg>\n<l>samāṃśaṃ rasarājasya garbhe dravati niścitam /</l>\n<l>&lt;pañcamaḥ prakāraḥ&gt;</l>\n<l>jāritasya rasendrasya catuḥṣaṣṭitamāṃśakam // Āk_1,4.415 //</l>\n</lg>\n\n<lg>\n<l>garbhadrāvaṇabījaṃ ca taptakhalve vinikṣipet /</l>\n<l>śilārucakamākṣīkagandhakāsīsaṭaṅkaṇaiḥ // Āk_1,4.416 //</l>\n</lg>\n\n<lg>\n<l>mardayeccaṇakāmlena sarvametaddināvadhi /</l>\n<l>rasasyaitatṣoḍaśāṃśaṃ dattvā bījaṃ ca dāpayet // Āk_1,4.417 //</l>\n</lg>\n\n<lg>\n<l>mucyate yatra yatraiva tat tad dravati tatkṣaṇāt /</l>\n<l>&lt;ṣaṣṭhaḥ prakāraḥ&gt;</l>\n<l>apāmārgapalāśotthabhasmakṣāraṃ samāharet // Āk_1,4.418 //</l>\n</lg>\n\n<lg>\n<l>ṭaṅkaṇaṃ sayavakṣāraṃ kāsīsaṃ ca suvarcalam /</l>\n<l>sāmudraṃ saindhavaṃ rājīṃ mākṣikaṃ navasārakam // Āk_1,4.419 //</l>\n</lg>\n\n<lg>\n<l>karpūraṃ mākṣikaṃ tulyaṃ snuhyarkakṣīramarditam /</l>\n<l>mūṣālepamanenaiva kṛtvā kuryādbiḍena ca // Āk_1,4.420 //</l>\n</lg>\n\n<lg>\n<l>lepam aṅgulamānena prāksūtaṃ cātra nikṣipet /</l>\n<l>ruddhvā svedyaṃ dinaikaṃ tu karīṣāgnau dravatyalam // Āk_1,4.421 //</l>\n</lg>\n\n<lg>\n<l>ityevaṃ drāvitaṃ jāryaṃ yāvad bījaṃ tu ṣaḍguṇam /</l>\n<l>&lt;13. bāhyadrutiḥ&gt;</l>\n<l>śive vakṣyāmi te bāhyadrutikarma yathākramam // Āk_1,4.422 //</l>\n</lg>\n\n<lg>\n<l>yenopāyenābhrakādidrutir bhavati tacchṛṇu /</l>\n<l>&lt;abhrakadrutiḥ&gt;</l>\n<l>athābhrakadrutiṃ vakṣye kañcukīkandameva ca // Āk_1,4.423 //</l>\n</lg>\n\n<lg>\n<l>kapitindau keśataile pratyekaṃ tu tridhā vapet /</l>\n<l>mūṣāyāṃ drāvayitvā tadabhrasatvaṃ drutir bhavet // Āk_1,4.424 //</l>\n</lg>\n\n<lg>\n<l>&lt;svarṇadrutiḥ&gt;</l>\n<l>phalapāṃśur devadālyāḥ śakagopo 'śvalālakāḥ /</l>\n<l>ṭaṅkaṇaṃ jālinīnīrair bhāvayed bahudhā priye // Āk_1,4.425 //</l>\n</lg>\n\n<lg>\n<l>drāvayet kāñcanaṃ tatra vapet sūtasamā drutiḥ /</l>\n<l>&lt;sarvaratnadrutiḥ&gt;</l>\n<l>trikṣāraṃ caṇakāmlaṃ ca rāmaṭhaṃ cāmlavetasam // Āk_1,4.426 //</l>\n</lg>\n\n<lg>\n<l>tathā jvālāmukhīkṣāraṃ sthalakumbhīrasena ca /</l>\n<l>piṣṭvā snuhyarkayoḥ kṣīraistadgole mṛdu hīrakam // Āk_1,4.427 //</l>\n</lg>\n\n<lg>\n<l>nikṣipettacca jambīre ḍolāyantre tryahaṃ pacet /</l>\n<l>evaṃ kṛte hīrakasya drutir bhavati sūtavat // Āk_1,4.428 //</l>\n</lg>\n\n<lg>\n<l>padmarāgādiratnānāṃ drutireva kṛte bhavet /</l>\n<l>&lt;drutimelāpanam&gt;</l>\n<l>drutīnāṃ melanaṃ vakṣye śṛṇu bhairavi tattvataḥ // Āk_1,4.429 //</l>\n</lg>\n\n<lg>\n<l>kṛṣṇāgaruśca kastūrī brahmabījaṃ ca mākṣikam /</l>\n<l>nārīpuṣpaṃ viṣaṃ hiṃgu laśunaṃ ṭaṅkaṇaṃ niśā // Āk_1,4.430 //</l>\n</lg>\n\n<lg>\n<l>etaiḥ samaṃ drutiṃ sūtaṃ taptakhalve vimardayet /</l>\n<l>pāṭhā vandhyā tālamūlī nīlī trividhacitrakam // Āk_1,4.431 //</l>\n</lg>\n\n<lg>\n<l>padmakandaṃ kṣīrakandaṃ balā guñjāmṛtārdrakam /</l>\n<l>aśvalālā nimbapatraṃ strīstanyaṃ ca samaṃ samam // Āk_1,4.432 //</l>\n</lg>\n\n<lg>\n<l>eteṣāṃ grāhayetsvacchaṃ rasaṃ vastreṇa gālitam /</l>\n<l>etaddrutiyute sūte kṣiptvā kṣiptvā vimardayet // Āk_1,4.433 //</l>\n</lg>\n\n<lg>\n<l>milanti drutayaḥ sarvāḥ pārade nātra saṃśayaḥ /</l>\n<l>drutayo militā yena yantraṃ tenaiva kacchapam // Āk_1,4.434 //</l>\n</lg>\n\n<lg>\n<l>limpecca biḍayogena melayejjārayetkramāt /</l>\n<l>ityevaṃ rasarājasya ṣaḍguṇāṃ jārayeddrutim // Āk_1,4.435 //</l>\n</lg>\n\n<lg>\n<l>&lt;14. rañjanam&gt;</l>\n<l>drutijīrṇasya sūtasya rañjanaṃ śṛṇu pārvati /</l>\n<l>tasmādrañjakabījānāṃ rañjanaṃ ca vadāmi te // Āk_1,4.436 //</l>\n</lg>\n\n<lg>\n<l>&lt;rañjanatailavidhiḥ&gt;</l>\n<l>palāśapuṣpaṃ mañjiṣṭhā lohitaṃ karavīrajam /</l>\n<l>puṣpaṃ ca khadiraṃ raktacandanaṃ kukkuṭī tathā // Āk_1,4.437 //</l>\n</lg>\n\n<lg>\n<l>niśādvayaṃ ca saralaṃ devadāruṃ japāsumam /</l>\n<l>anyāni raktapuṣpāṇi lākṣātoyena mardayet // Āk_1,4.438 //</l>\n</lg>\n\n<lg>\n<l>etaccaturguṇaṃ tailaṃ tailādraktaprasūnajam /</l>\n<l>dravaṃ caturguṇaṃ deyaṃ tailaśeṣaṃ yathā bhavet // Āk_1,4.439 //</l>\n</lg>\n\n<lg>\n<l>tasmin niṣecayed bījam ekaviṃśativārakam /</l>\n<l>rañjayetpakvabījāni sarvāṇyevaṃ surārcite // Āk_1,4.440 //</l>\n</lg>\n\n<lg>\n<l>&lt;nāgabījarañjanam&gt;</l>\n<l>kharpare nāgamādāya caṇḍāgniṃ jvālayedadhaḥ /</l>\n<l>palāśaparṇabījāni kṣipettasminpracālayet // Āk_1,4.441 //</l>\n</lg>\n\n<lg>\n<l>palāśadaṇḍenāmardyaṃ caturyāmena bhasmati /</l>\n<l>tadbhasma gandhakaṃ tulyamamle yāmaṃ prapeṣayet // Āk_1,4.442 //</l>\n</lg>\n\n<lg>\n<l>ruddhvā puṭedgajapuṭe svāṅgaśītaṃ taduddharet /</l>\n<l>taccaturthāṃśakaṃ gandhaṃ dattvā piṣṭvā puṭe pacet // Āk_1,4.443 //</l>\n</lg>\n\n<lg>\n<l>evaṃ dvisaptavāreṇa nāgaṃ syādraktavarṇakam /</l>\n<l>vāśāpañcāṅgacūrṇaṃ ca taccūrṇaṃ kakubhasya ca // Āk_1,4.444 //</l>\n</lg>\n\n<lg>\n<l>śigrukiṃśukakoraṇḍaśākapuṣpāṇi nāginīm /</l>\n<l>ahimāraṃ kumārīṃ ca nāgakanyāṃ ca cūrṇayet // Āk_1,4.445 //</l>\n</lg>\n\n<lg>\n<l>etatsarvaṃ caikabhāgaṃ dvibhāgaṃ ca manaḥśilām /</l>\n<l>bhāṇḍe sarvaṃ vinikṣipya gavāṃ mūtre caturguṇe // Āk_1,4.446 //</l>\n</lg>\n\n<lg>\n<l>pacetpādāvaśeṣaṃ tu pūrvanāge kṣipankṣipan /</l>\n<l>cullyāṃ pacedbrahmadaṇḍaiścālayetsaptavāsaram // Āk_1,4.447 //</l>\n</lg>\n\n<lg>\n<l>idaṃ nāgaṃ pakvabīje drute nirvāhayettridhā /</l>\n<l>rañjitaṃ jāyate bījaṃ mukhyaṃ syādrasarañjane // Āk_1,4.448 //</l>\n</lg>\n\n<lg>\n<l>&lt;bījarañjanaprakāraḥ&gt;</l>\n<l>tāpyasatvaṃ ca kṛṣṇābhrasatvacūrṇaṃ dhametsamam /</l>\n<l>tasmindrute tāpyacūrṇaṃ mṛtaśulbaṃ kramādvahet // Āk_1,4.449 //</l>\n</lg>\n\n<lg>\n<l>triguṇaṃ tadbhavedbījaṃ rañjakaṃ parameśvari /</l>\n<l>&lt;anyaḥ prakāraḥ&gt;</l>\n<l>kunaṭī mākṣikaṃ gandhaṃ daradaṃ peṣayetsamam // Āk_1,4.450 //</l>\n</lg>\n\n<lg>\n<l>raktavargasya gomūtre peṣitasya rase priye /</l>\n<l>peṣayecchoṣayet saptavāraṃ taccūrṇayetkṣipet // Āk_1,4.451 //</l>\n</lg>\n\n<lg>\n<l>dvaṃdvite tīkṣṇatāmre ca tulyaṃ kṣiptvā dhameddṛḍham /</l>\n<l>jyotiṣmatītailayukte raktavarge niṣecayet // Āk_1,4.452 //</l>\n</lg>\n\n<lg>\n<l>punaśca pūrvacūrṇaṃ tu tulyaṃ kṣiptvā dhamet priye /</l>\n<l>secayet saptadhā tvevaṃ syādbījaṃ rasarañjakam // Āk_1,4.453 //</l>\n</lg>\n\n<lg>\n<l>&lt;anyaḥ prakāraḥ&gt;</l>\n<l>tāraṃ ca vimalāsattvaṃ samāṃśaṃ drāvayet tataḥ /</l>\n<l>saraktavarge gomūtre bhāvitaṃ daradaṃ tridhā // Āk_1,4.454 //</l>\n</lg>\n\n<lg>\n<l>tattulyaṃ nikṣipet tasmin dhamed evaṃ tu saptadhā /</l>\n<l>kṣiptvā kṣiptvā ca daradaṃ syādbījaṃ rasarañjakam // Āk_1,4.455 //</l>\n</lg>\n\n<lg>\n<l>&lt;anyaḥ prakāraḥ&gt;</l>\n<l>ghanasattvam ahiṃ svarṇaṃ samāṃśaṃ dvaṃdvitaṃ dhamet /</l>\n<l>kharpare raktavargaṃ ca mākṣikaṃ gairikaṃ śilām // Āk_1,4.456 //</l>\n</lg>\n\n<lg>\n<l>samaṃ saṃcūrṇayet tasmin vāpayecca samaṃ samam /</l>\n<l>daśavāraṃ bhaved etad bījaṃ sūtendrarañjakam // Āk_1,4.457 //</l>\n</lg>\n\n<lg>\n<l>&lt;anyaḥ prakāraḥ&gt;</l>\n<l>yavaciñcārasairbhāvyā raktavarṇā manaḥśilā /</l>\n<l>viṃśadvāraṃ prayatnena tena kalkena lepayet // Āk_1,4.458 //</l>\n</lg>\n\n<lg>\n<l>nāgapatraṃ puṭe pacyādyāvaccūrṇamupāgatam /</l>\n<l>rasakasya tu bhāgāṃstrīn bhāgaikaṃ daradasya ca // Āk_1,4.459 //</l>\n</lg>\n\n<lg>\n<l>śilāgandhaviṣāṇāṃ ca trayāṇāmekabhāgakam /</l>\n<l>secayenmātuluṅgāmlaiḥ tena kalkena lepayet // Āk_1,4.460 //</l>\n</lg>\n\n<lg>\n<l>mūṣāgarbhe kṣipet tattatpūrvanāgaṃ dhamet tataḥ /</l>\n<l>drutaṃ yāvat samuddhṛtya liptvā mūṣāṃ punar dhamet // Āk_1,4.461 //</l>\n</lg>\n\n<lg>\n<l>ityevaṃ saptadhā dhāmyaṃ nāgaṃ svarṇanibhaṃ bhavet /</l>\n<l>&lt;anyaḥ prakāraḥ&gt;</l>\n<l>pītābhrakasya satvaṃ tu pūrvanāgaṃ ca tatsamam // Āk_1,4.462 //</l>\n</lg>\n\n<lg>\n<l>dvaṃdvitaṃ pūrvayogena hyabhiṣiktaṃ ca kārayet /</l>\n<l>anena dvandvayogena vāpo deyo drutasya ca // Āk_1,4.463 //</l>\n</lg>\n\n<lg>\n<l>pakvabījasya vārāṃstrīn tadbījaṃ rañjitaṃ śubham /</l>\n<l>&lt;tārabījarañjanam&gt;</l>\n<l>athātas tārabījānāṃ rañjanaṃ śṛṇu pārvati // Āk_1,4.464 //</l>\n</lg>\n\n<lg>\n<l>nānābhūruhasambhūtaśvetapuṣparase priye /</l>\n<l>caturbhāge caikabhāgaṃ kaṅguṇītailakaṃ kṣipet // Āk_1,4.465 //</l>\n</lg>\n\n<lg>\n<l>tailāvaśeṣaṃ vipacettārabījāni tatra vai /</l>\n<l>bhūyo bhūyo drāvayitvā secayedekaviṃśatim // Āk_1,4.466 //</l>\n</lg>\n\n<lg>\n<l>bījāni rañjitānyevaṃ bhaveyū rasarañjane /</l>\n<l>evaṃ vaṅgasya bījāni rañjayet parameśvari // Āk_1,4.467 //</l>\n</lg>\n\n<lg>\n<l>&lt;rañjanakramaḥ&gt;</l>\n<l>drutijīrṇasya sūtasya catuḥṣaṣṭitamāṃśakam /</l>\n<l>nikṣipedrañjakaṃ bījaṃ taptakhalve dināvadhi // Āk_1,4.468 //</l>\n</lg>\n\n<lg>\n<l>mardayet taptakhalve tu pacet kacchapayantrake /</l>\n<l>evaṃ grāsakrameṇaiva ṣaḍguṇaṃ jārayet priye // Āk_1,4.469 //</l>\n</lg>\n\n<lg>\n<l>&lt;15. - 17. sāraṇatrayam; sāraṇārthe vajrabījasādhanam; prathamaḥ prakāraḥ&gt;</l>\n<l>rañjitasya rasendrasya pravakṣye sāraṇātrayam /</l>\n<l>sāraṇā yogyabījāni divyāni ca surārcite // Āk_1,4.470 //</l>\n</lg>\n\n<lg>\n<l>svarṇaṃ dvādaśabhāgaṃ syāt tadardhaṃ śuddhapāradam /</l>\n<l>rasendrārdhaṃ nāgabhasma caturbhāgaṃ mṛtaṃ pavim // Āk_1,4.471 //</l>\n</lg>\n\n<lg>\n<l>etaccatuṣṭayaṃ cāmlairmardayettaptakhalvake /</l>\n<l>uddhṛtya dvandvamelāpamūṣāyāṃ rodhayeddhamet // Āk_1,4.472 //</l>\n</lg>\n\n<lg>\n<l>haṭhāttacca milatyeva vajrabījam idaṃ priye /</l>\n<l>&lt;dvitīyaḥ prakāraḥ&gt;</l>\n<l>bhāvayecchāribākṣīrair mṛtaṃ vajraṃ dinaṃ tataḥ // Āk_1,4.473 //</l>\n</lg>\n\n<lg>\n<l>mardayed golakaṃ kṛtvā śoṣayeccaikabhāgakam /</l>\n<l>tribhāgaṃ rasarājaṃ ca caturbhāgaṃ suvarṇakam // Āk_1,4.474 //</l>\n</lg>\n\n<lg>\n<l>amlena mardayet piṣṭiṃ kṛtvā tadvajragolakam /</l>\n<l>tatpiṣṭyā veṣṭayet tacca bhūrjapatreṇa veṣṭayet // Āk_1,4.475 //</l>\n</lg>\n\n<lg>\n<l>pakṣaṃ nyased dhānyarāśau tad uddhṛtya punaḥ priye /</l>\n<l>dhameddhaṭhānmilatyeva vajrabījam idaṃ bhavet // Āk_1,4.476 //</l>\n</lg>\n\n<lg>\n<l>vajraṣoḍaśabhāgena svarṇapatreṇa veṣṭayet /</l>\n<l>tatkṣiptvā liptamūṣāyāṃ svarṇāṃśaṃ śvetakācajam // Āk_1,4.477 //</l>\n</lg>\n\n<lg>\n<l>cūrṇaṃ vā nṛkapālaṃ vā cūrṇaṃ kṛtvā vinikṣipet /</l>\n<l>nirudhya ca dhamet tīvram evaṃ kuryāt punaḥ punaḥ // Āk_1,4.478 //</l>\n</lg>\n\n<lg>\n<l>kṣiptvā kṣiptvā śvetakācaṃ nṛkapālamathāpi vā /</l>\n<l>saptadhaivaṃ milatyeva vajrabījamidaṃ bhavet // Āk_1,4.479 //</l>\n</lg>\n\n<lg>\n<l>&lt;sāraṇātailam&gt;</l>\n<l>ataḥ paraṃ sāraṇāyāṃ pravakṣye tailasādhanam /</l>\n<l>jyotiṣmatīkarañjākṣakaṭutumbīsamudbhavam // Āk_1,4.480 //</l>\n</lg>\n\n<lg>\n<l>tailaṃ kūrmavarāhādimeṣamatsyasamudbhavam /</l>\n<l>jalūkābhekajātā ca vasā grāhyā vidhānataḥ // Āk_1,4.481 //</l>\n</lg>\n\n<lg>\n<l>raktavargaḥ pītavargaḥ kvāthyaḥ kṣīraiścaturguṇaiḥ /</l>\n<l>puṣpāṇāṃ raktapītānām anekānāṃ dravaṃ haret // Āk_1,4.482 //</l>\n</lg>\n\n<lg>\n<l>pāṭalīkākatuṇḍyutthamahārāṣṭrīdravaṃ tathā /</l>\n<l>ekāṃśaṃ tailam ekāṃśā vasā kvāthaścaturguṇaḥ // Āk_1,4.483 //</l>\n</lg>\n\n<lg>\n<l>dvyaṃśaiḥ puṣpadravair dvyaṃśān pāṭalyādidravānapi /</l>\n<l>sarvaṃ tāmramaye pātre mṛdunā vahninā pacet // Āk_1,4.484 //</l>\n</lg>\n\n<lg>\n<l>tasminkṣipet ṣoḍaśāṃśaṃ bhūlatāmalatāpyakam /</l>\n<l>vikhyātaṃ sāraṇātailaṃ rasarājasya jāraṇe // Āk_1,4.485 //</l>\n</lg>\n\n<lg>\n<l>rañjitaṃ rasarājaṃ tu sāraṇātailasaṃyutam /</l>\n<l>nikṣipetsāraṇāyantre nālamūṣāṃ gataṃ drutam // Āk_1,4.486 //</l>\n</lg>\n\n<lg>\n<l>bījaṃ tu ḍhālayetsūte catuḥṣaṣṭitamāṃśakam /</l>\n<l>uddhṛtya taptakhalve tu paṭvamlair mardayeddinam // Āk_1,4.487 //</l>\n</lg>\n\n<lg>\n<l>tataḥ kacchapayantre tu savivye pācayed dinam /</l>\n<l>ityevaṃ ṣaḍguṇaṃ sāryaṃ sārito jāyate rasaḥ // Āk_1,4.488 //</l>\n</lg>\n\n<lg>\n<l>evaṃ dvitīyavāre tu kṛte sūto'nusāritaḥ /</l>\n<l>tathā tṛtīyavāre tu rasaḥ syāt pratisāritaḥ // Āk_1,4.489 //</l>\n</lg>\n\n<lg>\n<l>&lt;18. vedhaḥ&gt;</l>\n<l>sāritasya rasendrasya haritālaṃ samāṃśakam /</l>\n<l>mardayed dhūrtatailaiśca dinaṃ divyauṣadhidravaiḥ // Āk_1,4.490 //</l>\n</lg>\n\n<lg>\n<l>tata uddhṛtya kṣiped vajramūṣāyāṃ vipaceddinam /</l>\n<l>karīṣāgnāviti punar mardyaṃ pācyaṃ tridhā priye // Āk_1,4.491 //</l>\n</lg>\n\n<lg>\n<l>anena karmaṇā devi sūto baddhamukho bhavet /</l>\n<l>baddhavaktrasya sūtasya bhāgamekaṃ surārcite // Āk_1,4.492 //</l>\n</lg>\n\n<lg>\n<l>sutāratāmratīkṣṇānāṃ cūrṇānām ekabhāgakam /</l>\n<l>sarvaṃ saṃmardayed devadālīnīrair dinaṃ tataḥ // Āk_1,4.493 //</l>\n</lg>\n\n<lg>\n<l>madhvājyaiśca dinaṃ mardyaṃ tena kuryāt sugolakam /</l>\n<l>nikṣiped vajramūṣāyāṃ ruddhvā tīvrāgninā dhamet // Āk_1,4.494 //</l>\n</lg>\n\n<lg>\n<l>sa rasaḥ khoṭabaddhaḥ syāt tatkhoṭaṃ kācaṭaṅkaṇaiḥ /</l>\n<l>tejaḥpuñjo bhavedyāvat tāvat kuryād dhaman dhaman // Āk_1,4.495 //</l>\n</lg>\n\n<lg>\n<l>taṃ rasaṃ yojayed dehe lohe roge ca pārvati /</l>\n<l>&lt;dehavedhakramaḥ&gt;</l>\n<l>dehavedhaṃ pravakṣyāmi sāvadhānaṃ śṛṇu priye // Āk_1,4.496 //</l>\n</lg>\n\n<lg>\n<l>pācanasnehanasvedavamanārecanaiḥ kramāt /</l>\n<l>śarīraṃ śodhayelloṇakṣārāmlādivivarjitaḥ // Āk_1,4.497 //</l>\n</lg>\n\n<lg>\n<l>tatastvāroṭakaṃ sūtaṃ bhakṣayet parameśvari /</l>\n<l>kṣetraṃ kṛtvā śarīraṃ tu tataḥ siddharasaṃ kṣipet // Āk_1,4.498 //</l>\n</lg>\n\n<lg>\n<l>śatavedhirasaṃ pūrvaṃ tataḥ sāhasravedhakam /</l>\n<l>daśasāhasravedhaṃ ca lakṣavedhakaraṃ rasam // Āk_1,4.499 //</l>\n</lg>\n\n<lg>\n<l>vedhakaṃ daśalakṣasya koṭivedhaṃ surārcite /</l>\n<l>gandhakena yutaṃ sūtaṃ krameṇānena suvrate // Āk_1,4.500 //</l>\n</lg>\n\n<lg>\n<l>sa rasaḥ kramate dehe siddhayaḥ sambhavanti hi /</l>\n<l>rasāyane tu yāḥ proktā mūlikā dehasiddhidāḥ // Āk_1,4.501 //</l>\n</lg>\n\n<lg>\n<l>tābhiryukto rasendrastu dehe saṃkramate priye /</l>\n<l>krāmati tanau hi sūto janayati putrāṃścadevatāgarbhān // Āk_1,4.502 //</l>\n</lg>\n\n<lg>\n<l>khe gamanena ca nityaṃ saṃcaraṇaṃ sakalabhuvaneṣu /</l>\n<l>dhātā bhuvanatritaye sraṣṭādyo brahmayoniriva // Āk_1,4.503 //</l>\n</lg>\n\n<lg>\n<l>viṣṇuriva pālanārthe saṃhartā rudradevavatsatkalam /</l>\n<l>&lt;lohavedhakramaḥ&gt;</l>\n<l>krāmaṇaṃ lohavedhasya vakṣyāmi śṛṇu bhairavi // Āk_1,4.504 //</l>\n</lg>\n\n<lg>\n<l>daradaṃ mākṣikaṃ kāntaṃ śilāṃ gandhaṃ viṣaṃ ghanam /</l>\n<l>rasakaṃ bhūlatāṃ hiṅgu kāntāsyaṃ ṭaṅkaṇaṃ priye // Āk_1,4.505 //</l>\n</lg>\n\n<lg>\n<l>gandhakena hataṃ tāmraṃ bhujaṅgaṃ śilayā hatam /</l>\n<l>daradena hataṃ tīkṣṇaṃ mahiṣīkarṇasambhavam // Āk_1,4.506 //</l>\n</lg>\n\n<lg>\n<l>malaṃ vāyasaviṣṭhāṃ ca prathamārtavaraktataḥ /</l>\n<l>anena veṣṭayet siddhasūtaṃ loheṣu vedhayet // Āk_1,4.507 //</l>\n</lg>\n\n<lg>\n<l>tārakṛṣṭyaṣṭanavatiḥ svarṇamekaṃ tathā rasaḥ /</l>\n<l>śatavedhī tu vikhyātastvevaṃ sāhasravedhakaḥ // Āk_1,4.508 //</l>\n</lg>\n\n<lg>\n<l>vedhayeddaśasāhasraṃ lakṣaṃ koṭimathārbudam /</l>\n<l>jāraṇāyāṃ balaṃ yāvat tāvallohāni vedhayet // Āk_1,4.509 //</l>\n</lg>\n\n<lg>\n<l>&lt;1. krāmaṇayogaḥ&gt;</l>\n<l>mākṣikaṃ bhūlatāṃ sūtaṃ kunaṭīṃ ṭaṅkaṇaṃ tathā /</l>\n<l>strīstanyaraktaṃ sampiṣṭaṃ krāmaṇaṃ kṣepalepayoḥ // Āk_1,4.510 //</l>\n</lg>\n\n<lg>\n<l>&lt;2. krāmaṇayogaḥ&gt;</l>\n<l>hiṅgulaṃ rasakaṃ kāntam indragopaṃ viṣaṃ tathā /</l>\n<l>mardayet tailaraktābhyāṃ krāmaṇaṃ kṣepalepayoḥ // Āk_1,4.511 //</l>\n</lg>\n\n<lg>\n<l>&lt;3. krāmaṇayogaḥ&gt;</l>\n<l>gaṇḍolaviṣabhekāsyamahiṣīnetrajaṃ malam /</l>\n<l>rudhireṇa samāyuktaṃ rasasaṃkrāmaṇe hitam // Āk_1,4.512 //</l>\n</lg>\n\n<lg>\n<l>&lt;4. krāmaṇayogaḥ&gt;</l>\n<l>rocanaṃ gugguluṃ stanyam indragopaṃ viṣaṃ tathā /</l>\n<l>sarvaṃ saṃmardayed devi rasasaṃkrāmaṇe hitam // Āk_1,4.513 //</l>\n</lg>\n\n<lg>\n<l>&lt;5. krāmaṇayogaḥ&gt;</l>\n<l>viṣṇukrāntā madhūcchiṣṭaṃ māhiṣaṃ karṇajaṃ malam /</l>\n<l>bhūlatā kākaviṣṭhā ca lāṅgalī dvipadīrajaḥ // Āk_1,4.514 //</l>\n</lg>\n\n<lg>\n<l>nararaktaṃ brahmasomā surasā śailajaṃ priye /</l>\n<l>śṛṅgī ca lakṣmaṇā gṛdhrakarṇī ca krāmaṇaṃ param // Āk_1,4.515 //</l>\n</lg>\n\n<lg>\n<l>&lt;6. krāmaṇayogaḥ&gt;</l>\n<l>śrīveṣṭanimbaniryāsastrīstanyaviṣaṭaṅkaṇaiḥ /</l>\n<l>goghṛtena samāyukto lohe saṃkrāmate rasaḥ // Āk_1,4.516 //</l>\n</lg>\n\n<lg>\n<l>&lt;7. krāmaṇayogaḥ&gt;</l>\n<l>paramaṃ krāmaṇaṃ vaṅgaṃ mṛganābhaṃ ca pārvati /</l>\n<l>mātṛvāhaḥ kulīraśca śaṅkhābhyantarajo malaḥ // Āk_1,4.517 //</l>\n</lg>\n\n<lg>\n<l>tathā kapitthaniryāso rasasaṃkrāmaṇaṃ param /</l>\n<l>krāmaṇaṃ rasarājasya vedhakāle pradāpayet // Āk_1,4.518 //</l>\n</lg>\n\n<p>Āk, 1, 5\n<lg>\n<l>&lt;viśeṣajāraṇākramaḥ&gt;</l>\n<l>śrībhairavī /</l>\n<l>sāmānyajāraṇā proktā tvayā pūrvaṃ sadāśiva /</l>\n<l>viśeṣajāraṇaṃ brūhi yathā jānāmyahaṃ prabho // Āk_1,5.1 //</l>\n</lg></p>\n\n<lg>\n<l>śrībhairavaḥ /</l>\n<l>śṛṇu devi vakṣyāmi bhūcarākhyaṃ tu jāraṇam /</l>\n<l>&lt;bhūcarī jāraṇā&gt;</l>\n<l>kṛṣṇaṃ pītaṃ tathā raktaṃ śulbe tīkṣṇe ca melayet // Āk_1,5.2 //</l>\n</lg>\n\n<lg>\n<l>śulbaṃ śuddhaṃ yadā jīrṇaṃ dvāviṃśatiguṇaṃ mate /</l>\n<l>gandhanāgaṃ tato'rdhaṃ tu krameṇaiva tu melayet // Āk_1,5.3 //</l>\n</lg>\n\n<lg>\n<l>hemnā tu saha dātavyaṃ sūtakaikena ṣoḍaśa /</l>\n<l>gandhanāgaṃ yadā jīrṇaṃ tadā baddho bhaved rasaḥ // Āk_1,5.4 //</l>\n</lg>\n\n<lg>\n<l>hemni jīrṇe tato'rdhena mṛtalohena rañjayet /</l>\n<l>gandhakena hataṃ śulbaṃ mākṣikaṃ daradāyasam // Āk_1,5.5 //</l>\n</lg>\n\n<lg>\n<l>puṭena mārayecchuddhaṃ hema dadyāttu ṣaḍguṇam /</l>\n<l>sūtake hemabījaṃ ca yadā jīrṇaṃ caturguṇam // Āk_1,5.6 //</l>\n</lg>\n\n<lg>\n<l>baddharāgaṃ vijānīyāddhemābho jāyate rasaḥ /</l>\n<l>sāraṇāyantramadhyasthaṃ tenaiva saha sārayet // Āk_1,5.7 //</l>\n</lg>\n\n<lg>\n<l>tribhāgaṃ sāritaṃ kṛtvā punastatraiva jārayet /</l>\n<l>jāritaḥ sāritaścaiva punarjāritasāritaḥ // Āk_1,5.8 //</l>\n</lg>\n\n<lg>\n<l>saptaśṛṅkhalikāyogāt koṭivedhī bhavedrasaḥ /</l>\n<l>bhūcarī jāraṇā proktā khecarīṃ jāraṇāṃ śṛṇu // Āk_1,5.9 //</l>\n</lg>\n\n<lg>\n<l>&lt;khecarī jāraṇā&gt;</l>\n<l>hīnarāgāni ratnāni rasocchiṣṭāni kārayet /</l>\n<l>kaṭutuṃbasya bījāni tasyārdhena tu dāpayet // Āk_1,5.10 //</l>\n</lg>\n\n<lg>\n<l>mahājārasamāyuktaṃ kalkaṃ kuryād vicakṣaṇaḥ /</l>\n<l>vajramūṣāmukhe caiva tanmadhye sthāpayed rasam // Āk_1,5.11 //</l>\n</lg>\n\n<lg>\n<l>katakaṃ kanakaṃ caivam ekīkṛtya vimardayet /</l>\n<l>padmarāgapralepaṃ tu rase grāsaṃ tu dāpayet // Āk_1,5.12 //</l>\n</lg>\n\n<lg>\n<l>bhakṣitavyaṃ prayatnena natvā ca gurudevayoḥ /</l>\n<l>sarvasiddhān namaskṛtya devatāśca viśeṣataḥ // Āk_1,5.13 //</l>\n</lg>\n\n<lg>\n<l>mūrcchāṅgadāhaśca tato jāyate nātra saṃśayaḥ /</l>\n<l>ātmānamutthitaṃ paśyed divyadeho mahābalaḥ // Āk_1,5.14 //</l>\n</lg>\n\n<lg>\n<l>śaṅkhakāhalanirghoṣaiḥ siddhavidyādharaiḥ saha /</l>\n<l>icchayā vicarellokān kāmarūpī vimānagaḥ // Āk_1,5.15 //</l>\n</lg>\n\n<lg>\n<l>devā vai yatra līyante siddhastatraiva līyate /</l>\n<l>&lt;anyo jāraṇāprakāraḥ&gt;</l>\n<l>punaranyaṃ pravakṣyāmi jāraṇāyogam uttamam // Āk_1,5.16 //</l>\n</lg>\n\n<lg>\n<l>sughṛṣṭaṃ pātitaṃ sūtaṃ sarvadoṣojjhitaṃ tataḥ /</l>\n<l>śākapallavasāreṇa viṣṇukrāntārasena ca // Āk_1,5.17 //</l>\n</lg>\n\n<lg>\n<l>pālāśapuṣpatoyena bhāvitaṃ gandhakaṃ samam /</l>\n<l>samaṃ kṛṣṇābhrasatvaṃ ca rasakaṃ cāṣṭakaṃ guṇam // Āk_1,5.18 //</l>\n</lg>\n\n<lg>\n<l>tīkṣṇaśulboragaṃ caiva kūrmayantreṇa jārayet /</l>\n<l>kāñcanaṃ jārayet paścād biḍayogena pārvati // Āk_1,5.19 //</l>\n</lg>\n\n<lg>\n<l>tataḥ siddhaṃ vijānīyād dvaidhaṃ śulvasya dāpayet /</l>\n<l>karmasaṃkhyāpramāṇena nāgo bhavati kāñcanam // Āk_1,5.20 //</l>\n</lg>\n\n<lg>\n<l>ataḥ paraṃ pravakṣyāmi jāraṇākramam uttamam /</l>\n<l>bījacūrṇāni tailena bhāvayitvā punaḥ punaḥ // Āk_1,5.21 //</l>\n</lg>\n\n<lg>\n<l>ṣoḍaśāṃśena taṃ grāsamaṅgulyā mardayecchanaiḥ /</l>\n<l>ārdrakādi tato yogād dātavyaṃ ṣoḍaśāṃśataḥ // Āk_1,5.22 //</l>\n</lg>\n\n<lg>\n<l>bhūrje dattvā tato deyaṃ ḍolāyantre vinikṣipet /</l>\n<l>ahorātreṇa tadbījaṃ sūtako grasati priye // Āk_1,5.23 //</l>\n</lg>\n\n<lg>\n<l>samuddhṛtya rasaṃ devi khalve saṃmardayet tataḥ /</l>\n<l>tato yantre vinikṣipya divārātraṃ dṛḍhāgninā // Āk_1,5.24 //</l>\n</lg>\n\n<lg>\n<l>taptaṃ samuddhṛtaṃ yantrāt taptakhalve vimardayet /</l>\n<l>mardayitvārdrake piṇḍe kṣiptvātha tripuṭaṃ dahet // Āk_1,5.25 //</l>\n</lg>\n\n<lg>\n<l>tato garbhe patatyāśu jarate tatsukhena tu /</l>\n<l>ḍolāyantre tato dadyād ārdrapiṇḍena saṃyutam // Āk_1,5.26 //</l>\n</lg>\n\n<lg>\n<l>tṛtīyadivase sūto jarate grasate tataḥ /</l>\n<l>samajīrṇaṃ tato yāvat ḍolāyantre vicakṣaṇaḥ // Āk_1,5.27 //</l>\n</lg>\n\n<lg>\n<l>paścātkacchapayantreṇa samajīrṇaṃ tu pārvati /</l>\n<l>tāmrāṃśadvādaśāṃśena kacchapena tu jārayet // Āk_1,5.28 //</l>\n</lg>\n\n<lg>\n<l>prāgvad ārdrakayogaṃ ca garbhadrāvaṇam eva ca /</l>\n<l>paścāt taṃ devi nikṣipya puṭaṃ dadyād vicakṣaṇaḥ // Āk_1,5.29 //</l>\n</lg>\n\n<lg>\n<l>aṣṭāṃśena tato grāsaṃ garbhadrāvaṃ ca pūrvavat /</l>\n<l>kandodare sūraṇasya taṃ vinikṣipya sūtakam // Āk_1,5.30 //</l>\n</lg>\n\n<lg>\n<l>puṭayedvārtikastāvat yāvat kando na dahyate /</l>\n<l>pādāṃśena tu mūṣāyāṃ grāsaḥ sūte vidhīyate // Āk_1,5.31 //</l>\n</lg>\n\n<lg>\n<l>pūrvavacca biḍaṃ dadyādgarbhadrāvaṇameva ca /</l>\n<l>evaṃ caturguṇe jīrṇe sūtako balavān bhavet // Āk_1,5.32 //</l>\n</lg>\n\n<lg>\n<l>tataḥ śalākayā grāsamagnistho grasate rasaḥ /</l>\n<l>tato ratnāni jāryāṇi vakṣyamāṇakrameṇa tu // Āk_1,5.33 //</l>\n</lg>\n\n<lg>\n<l>abhrakaṃ bhrāmakaṃ caiva śaṅkhanābhiṃ tathaiva ca /</l>\n<l>rasānuparasāndattvā mahājārasamanvitam // Āk_1,5.34 //</l>\n</lg>\n\n<lg>\n<l>vajrakandalatāṃ brāhmīmeṣaśṛṅgyamṛtāyasam /</l>\n<l>kaṭutumbasya bījāni mṛtalohāni pācayet // Āk_1,5.35 //</l>\n</lg>\n\n<lg>\n<l>sarvāṇi samabhāgāni śikhiśoṇitamarditam /</l>\n<l>tāvattaṃ mardayetprājño yāvatkarma dṛḍhaṃ bhavet // Āk_1,5.36 //</l>\n</lg>\n\n<lg>\n<l>mūṣā mallākṛtiścaiva kartavyācchādanaiḥ saha /</l>\n<l>tanmadhye sthāpayetsūtamadhovātena dhāmayet // Āk_1,5.37 //</l>\n</lg>\n\n<lg>\n<l>ādau tāvatprakartavyaṃ vajramauṣadhalepitam /</l>\n<l>gṛhyate nātra sandeho yathā tīvrahutāśane // Āk_1,5.38 //</l>\n</lg>\n\n<lg>\n<l>kuliśādi bhaved dagdhaṃ karīṣā tena mardayet /</l>\n<l>yāvadekādaśaguṇaṃ kuliśaṃ jārayedbudhaḥ // Āk_1,5.39 //</l>\n</lg>\n\n<lg>\n<l>saṃdagdhā śaṅkhanābhiśca mātuluṅgarasaplutā /</l>\n<l>muktāphalaṃ tato deyaṃ vajrajīrṇe tu sūtake // Āk_1,5.40 //</l>\n</lg>\n\n<lg>\n<l>anena kramayogena hyekādaśaguṇaṃ bhavet /</l>\n<l>kevalaṃ śikhipittaṃ ca nīlīniryāsamiśritam // Āk_1,5.41 //</l>\n</lg>\n\n<lg>\n<l>nīlotpalāni liptāni nikṣiptāni tu sūtake /</l>\n<l>rasaḥ pibenmahārāgān hīnarāgān parityajet // Āk_1,5.42 //</l>\n</lg>\n\n<lg>\n<l>ratnāni śikhipittaṃ ca mahāratnasamanvitam /</l>\n<l>sadratnaṃ lepayet tena prakṣiped rasamadhyataḥ // Āk_1,5.43 //</l>\n</lg>\n\n<lg>\n<l>rajanī caiva kaṅkuṣṭhaṃ brahmaniryāsabhāvitam /</l>\n<l>jāraṇaṃ puṣparāgasya tenaiva saha dāpayet // Āk_1,5.44 //</l>\n</lg>\n\n<lg>\n<l>bahuratneṣu jīrṇeṣu bhṛṅgarājeṣu suvrate /</l>\n<l>rasendro dṛśyatāṃ devi nīlapītāruṇacchaviḥ // Āk_1,5.45 //</l>\n</lg>\n\n<lg>\n<l>&lt;dhūmavedhīrasaḥ&gt;</l>\n<l>śuddhāni hemapatrāṇi śatāṃśenānulepayet /</l>\n<l>puṭena mārayedetadindragopanibhaṃ bhavet // Āk_1,5.46 //</l>\n</lg>\n\n<lg>\n<l>saṃsparśād vedhayet sarvam idaṃ hema mṛtaṃ priye /</l>\n<l>tribhāgaṃ sūtakendrasya teneva saha kārayet // Āk_1,5.47 //</l>\n</lg>\n\n<lg>\n<l>mūṣāmadhye sthite tasmin punastenaiva jārayet /</l>\n<l>dhūmavedhī bhaveddevi punaḥ punaḥ prasāritaḥ // Āk_1,5.48 //</l>\n</lg>\n\n<lg>\n<l>anena kramayogena yadi jīrṇā triśṛṅkhalā /</l>\n<l>vedhayennātra sandeho giripāṣāṇabhūtalam // Āk_1,5.49 //</l>\n</lg>\n\n<lg>\n<l>pārśve jyotiḥ pradṛśyeta ūrdhvaṃ dṛśyeta tena vai /</l>\n<l>bhūcaraṃ taṃ vijānīyād rasendraṃ nātra saṃśayaḥ // Āk_1,5.50 //</l>\n</lg>\n\n<lg>\n<l>tenāśrāntagatir devi yojanānāṃ śataṃ vrajet /</l>\n<l>divyatejā mahākāyo divyadṛṣṭir mahābalaḥ // Āk_1,5.51 //</l>\n</lg>\n\n<lg>\n<l>sarvarogavinirmukto jīveccandrārkatārakam /</l>\n<l>tasya mūtrapurīṣaṃ tu sarvalohāni vidhyati // Āk_1,5.52 //</l>\n</lg>\n\n<lg>\n<l>&lt;anye vedhaprakārāḥ&gt;</l>\n<l>samajīrṇena vajreṇa hemnā ca sahitena ca /</l>\n<l>agnistho jārayellohān bandham āyāti sūtakaḥ // Āk_1,5.53 //</l>\n</lg>\n\n<lg>\n<l>sārayettena bījena sahasramapi vedhayet /</l>\n<l>sāritaṃ jārayetpaścāt lepyaṃ kṣepyaṃ sahasrataḥ // Āk_1,5.54 //</l>\n</lg>\n\n<lg>\n<l>sārayettena bījena lakṣavedham avāpnuyāt /</l>\n<l>anena kramayogena koṭivedhī bhavedrasaḥ // Āk_1,5.55 //</l>\n</lg>\n\n<lg>\n<l>kevalaṃ tu yadā vajraṃ samajīrṇaṃ tu kārayet /</l>\n<l>baddhaḥ sūtastadā jñeyo niṣkampo nirupadravaḥ // Āk_1,5.56 //</l>\n</lg>\n\n<lg>\n<l>agnistho jāyate sūtaḥ śalākāṃ grasate kṣaṇāt /</l>\n<l>haṭhāgninā dhāmyamāno grasate sarvamādarāt // Āk_1,5.57 //</l>\n</lg>\n\n<lg>\n<l>grasate jarate sūtam āyurdravyapradāyakaḥ /</l>\n<l>mūṣāsthaṃ dhamayet sūtaṃ haṭhāgnau naiva kampayet // Āk_1,5.58 //</l>\n</lg>\n\n<lg>\n<l>jārayet sarvaratnāni baddhaḥ khecaratāṃ nayet /</l>\n<l>aṣṭalohe 'ṣṭaguṇite jīrṇe syādrasabandhanam // Āk_1,5.59 //</l>\n</lg>\n\n<lg>\n<l>lohāni sarvāṃstriguṇaṃ triguṇaṃ kanakaṃ tathā /</l>\n<l>dhūmāvaloke vedhī syāt bhavennirvāṇado'mbaraḥ // Āk_1,5.60 //</l>\n</lg>\n\n<lg>\n<l>ādāvaṣṭaguṇaṃ jāryaṃ vyomasattvaṃ mahārase /</l>\n<l>samaṃ hemadaśāṃśena vajraratnāni jārayet // Āk_1,5.61 //</l>\n</lg>\n\n<lg>\n<l>samaṃ ca jārayed vajraṃ tadāsau khecaro rasaḥ /</l>\n<l>krame pradakṣiṇāvartaḥ koṭivedhī ca jāyate // Āk_1,5.62 //</l>\n</lg>\n\n<lg>\n<l>&lt;jīrṇadravyamānabhedādvedhe viśeṣaḥ&gt;</l>\n<l>same tu pannage jīrṇe daśavedhī bhavedrasaḥ /</l>\n<l>dviguṇe śatavedhī syāt sahasraṃ triguṇe bhavet // Āk_1,5.63 //</l>\n</lg>\n\n<lg>\n<l>caturguṇe'yutaṃ devi krameṇānena vardhayet /</l>\n<l>uttarottaravṛddhyā tu jārayet tatra pannagam // Āk_1,5.64 //</l>\n</lg>\n\n<lg>\n<l>kuṭilaṃ pannagaṃ jāryaṃ navasaṃkhyākrameṇa tu /</l>\n<l>dattvā krameṇa deveśi koṭivedhī bhavedrasaḥ // Āk_1,5.65 //</l>\n</lg>\n\n<lg>\n<l>gandhakādimapāṣāṇe ṣaḍguṇe jīrṇatāṃ gate /</l>\n<l>rogahartā rasaḥ syāttu samukhe tavadā bhavet // Āk_1,5.66 //</l>\n</lg>\n\n<lg>\n<l>tasmin śataguṇe jīrṇe rugjarāmṛtyuhā bhavet /</l>\n<l>abhrakādimapāṣāṇasattvānyātmasamaṃ grasan // Āk_1,5.67 //</l>\n</lg>\n\n<lg>\n<l>rugjarā maraṇaṃ jitvā śatavedhī raso bhavet /</l>\n<l>śatāyurdviguṇe jīrṇe sūtaḥ sāhasravedhakaḥ // Āk_1,5.68 //</l>\n</lg>\n\n<lg>\n<l>caturguṇe sahasrāyuḥ pārado 'yutavedhakaḥ /</l>\n<l>rasaścāṣṭaguṇe jīrṇe lakṣāyur lakṣavedhakaḥ // Āk_1,5.69 //</l>\n</lg>\n\n<lg>\n<l>brahmāyuḥ ṣoḍaśaguṇe koṭivedhī bhaved rasaḥ /</l>\n<l>dvātriṃśadguṇite jīrṇe khecaratvādisiddhidaḥ // Āk_1,5.70 //</l>\n</lg>\n\n<lg>\n<l>viṣṇor āyurbalaṃ datte pāradaḥ sparśavedhakaḥ /</l>\n<l>catuḥṣaṣṭiguṇe jīrṇe śivāyuḥ śabdavedhakaḥ // Āk_1,5.71 //</l>\n</lg>\n\n<lg>\n<l>&lt;ṣaḍguṇābhrakajāraṇena sarvadoṣanāśaḥ&gt;</l>\n<l>rasasya sarvadoṣāstu ṣaḍguṇenābhrakeṇa tu /</l>\n<l>jīrṇena nāśam āyānti nātra kāryā vicāraṇā // Āk_1,5.72 //</l>\n</lg>\n\n<lg>\n<l>tadā grasati lohāni tyajecca gatim ātmanaḥ /</l>\n<l>&lt;pañcāvasthā&gt;</l>\n<l>dhūmaściṭiciṭiścaiva maṇḍūkaplutireva ca // Āk_1,5.73 //</l>\n</lg>\n\n<lg>\n<l>sakampaśca vikampaśca pañcāvasthā rasasya tu /</l>\n<l>samajīrṇo bhavedbālo yauvanasthaścaturguṇaḥ // Āk_1,5.74 //</l>\n</lg>\n\n<lg>\n<l>vṛddhaḥ ṣaḍguṇajīrṇastu sarvakarmakaraḥ śubhaḥ /</l>\n<l>&lt;jāraṇe kramaḥ&gt;</l>\n<l>gandhakaṃ jārayedādau sarvasattvānyataḥ param // Āk_1,5.75 //</l>\n</lg>\n\n<lg>\n<l>tataḥ sarvāṇi lohāni dvandvāni vividhāni ca /</l>\n<l>pakvabījāni ratnāni drutisattve ca jārayet // Āk_1,5.76 //</l>\n</lg>\n\n<lg>\n<l>catuḥṣaṣṭyaṃśake pūrvaṃ dvātriṃśāṃśe tṛtīyakaḥ /</l>\n<l>tṛtīyaḥ ṣoḍaśāṃśe tu caturthaścāṣṭamena ca // Āk_1,5.77 //</l>\n</lg>\n\n<lg>\n<l>pañcamo'tha caturthāṃśe ṣaṣṭho dvyaṃśe prakīrtitaḥ /</l>\n<l>śatāṃśe saptamo jñeyo grāsamānaṃ rasasya tu // Āk_1,5.78 //</l>\n</lg>\n\n<lg>\n<l>&lt;grāsamānabhedena svarūpabhedaḥ&gt;</l>\n<l>catuḥṣaṣṭyaṃśake grāse daṇḍadhārī bhaved rasaḥ /</l>\n<l>jalūkābho dvitīye tu grāsayoge sureśvari // Āk_1,5.79 //</l>\n</lg>\n\n<lg>\n<l>grāse rasāt tṛtīye ca kākaviṣṭhāsamo bhavet /</l>\n<l>caturtho golakākāraḥ pañcame dahanaprabhaḥ // Āk_1,5.80 //</l>\n</lg>\n\n<lg>\n<l>ṣaṣṭhe sūryaprabhaḥ sūtastejaḥpuñjaśca saptame /</l>\n<l>rasarājasya deveśi kramājjīrṇasya lakṣaṇam // Āk_1,5.81 //</l>\n</lg>\n\n<lg>\n<l>samāṃśaṃ dviguṇaṃ grāsaṃ tataḥ sūte caturguṇam /</l>\n<l>tathā cāṣṭaguṇaṃ devi jārayecca kalāguṇam // Āk_1,5.82 //</l>\n</lg>\n\n<lg>\n<l>dvātriṃśadguṇitaṃ devi catuḥṣaṣṭiguṇaṃ kramāt /</l>\n<l>&lt;saṃskārair jāyamānā guṇāḥ&gt;</l>\n<l>tīvratvaṃ janayet svedād amalatvaṃ ca mardanāt // Āk_1,5.83 //</l>\n</lg>\n\n<lg>\n<l>mūrchanād doṣarāhityam utthānāt pūtināśanam /</l>\n<l>rasāyanaṃ pātanena rodhādāpyāyanaṃ bhavet // Āk_1,5.84 //</l>\n</lg>\n\n<lg>\n<l>acāpalyaṃ niyamanād dīpanātsamukho jvalet /</l>\n<l>vāsanād yogasāṃgatyaṃ cāraṇādbalacāritā // Āk_1,5.85 //</l>\n</lg>\n\n<lg>\n<l>jāraṇādbandhanaṃ samyagekatvaṃ drāvaṇadvayāt /</l>\n<l>raktatvaṃ rañjanāt tasya vyāpitvaṃ sāraṇātrayāt // Āk_1,5.86 //</l>\n</lg>\n\n<l>krāmitvaṃ krāmaṇād dehaloheṣvapi ca vedhanāt // Āk_1,5.87 //</l>\n\n<p>Āk, 1, 6\n<lg>\n<l>&lt;dehavedhakramaḥ&gt;</l>\n<l>praṇamya śirasā śambhuṃ papraccha girijātmajā /</l>\n<l>śrībhairavī /</l>\n<l>dehavedhastvayā pūrvaṃ saṃkṣepāt kathitaḥ prabho // Āk_1,6.1 //</l>\n</lg></p>\n\n<lg>\n<l>taṃ dehavedham ācakṣva samyak jānāmyahaṃ yathā /</l>\n<l>śrībhairavaḥ /</l>\n<l>devi pravakṣyāmi devānāmapi durlabham // Āk_1,6.2 //</l>\n</lg>\n\n<lg>\n<l>yogināṃ bhogayuktānāṃ dehavedhaṃ sureśvari /</l>\n<l>pācanādi prakurvīta pañcakarmavidhānataḥ // Āk_1,6.3 //</l>\n</lg>\n\n<lg>\n<l>&lt;pañcakarmāṇi; 1. pācanam&gt;</l>\n<l>lavaṇādisamutkliṣṭān doṣān saṃśodhayet kramāt /</l>\n<l>tato jīrṇarasaṃ cādyāt kramād evaṃ sureśvari // Āk_1,6.4 //</l>\n</lg>\n\n<lg>\n<l>laghvāhāro divā bhūtvā kṣudrādhānyākanāgaram /</l>\n<l>etattrayaṃ palonmeyam udakeṣvavaloḍayet // Āk_1,6.5 //</l>\n</lg>\n\n<lg>\n<l>aṣṭāvaśiṣṭaṃ saṃkvāthya pratirātraṃ pibettryaham /</l>\n<l>anantaraṃ varākvāthaṃ pūrvavat tridinaṃ pibet // Āk_1,6.6 //</l>\n</lg>\n\n<lg>\n<l>iti pācanam ātanyād atha snehanam ācaret /</l>\n<l>&lt;2. snehanam&gt;</l>\n<l>ghṛtaudanaṃ chāgarasaṃ divā bhuñjīta mātrayā // Āk_1,6.7 //</l>\n</lg>\n\n<lg>\n<l>ājyānnaṃ vā mudgarasaṃ laghvāśī syāddine sudhīḥ /</l>\n<l>rātrau pibedghṛtaṃ gavyaṃ saindhavena samanvitam // Āk_1,6.8 //</l>\n</lg>\n\n<lg>\n<l>niṣkamekaṃ saindhavaṃ ca ghṛtaṃ niṣkacatuṣṭayam /</l>\n<l>bhṛṅgāmalakatailena sarvāṅgam abhiṣecayet // Āk_1,6.9 //</l>\n</lg>\n\n<lg>\n<l>evaṃ saptadinaṃ kuryāt snehanaṃ paramaṃ hitam /</l>\n<l>&lt;3. svedanam&gt;</l>\n<l>matsyamāṃsaṃ māṣatilayavajāmalasaktavaḥ // Āk_1,6.10 //</l>\n</lg>\n\n<lg>\n<l>sarvam etad bhavet prastham ekāṣṭhīlāgarūbalā /</l>\n<l>rāsnā vyāghrī ghanāpatraṃ kauśikātiviṣā niśā // Āk_1,6.11 //</l>\n</lg>\n\n<lg>\n<l>sarvametaddvayapalaṃ takrakṣīrāmbukāṃjikam /</l>\n<l>dvyāḍhake nikṣipet sarvaṃ mṛtpātre kvāthayet sudhīḥ // Āk_1,6.12 //</l>\n</lg>\n\n<lg>\n<l>kuryāt tasyoṣmaṇā gātraṃ svinnaṃ dvighaṭikāvadhi /</l>\n<l>evaṃ saptadinaṃ kuryāt svedanaṃ paramaṃ hitam // Āk_1,6.13 //</l>\n</lg>\n\n<lg>\n<l>&lt;4 vamanam&gt;</l>\n<l>madanasya phalaṃ caikaṃ pāṭhā ṣoḍaśikaṃ jalam /</l>\n<l>pādāvaśiṣṭaṃ saṃkvāthya tajjale vastraśodhite // Āk_1,6.14 //</l>\n</lg>\n\n<lg>\n<l>pippalīndrayavā yaṣṭilavaṇaṃ karṣamātrakam /</l>\n<l>nikṣipecca pibet prātar vāntiḥ syāt sarvarogahā // Āk_1,6.15 //</l>\n</lg>\n\n<lg>\n<l>&lt;5. virecanam&gt;</l>\n<l>sūtaṭaṅkaṇagandhāśma trikaṭuṃ triphalāṃ samam /</l>\n<l>etaiḥ samaṃ tu jepālaṃ ślakṣṇaṃ tat parimardayet // Āk_1,6.16 //</l>\n</lg>\n\n<lg>\n<l>guñjādvitayamātraṃ tu guḍena saha bhakṣayet /</l>\n<l>virecanam iti proktaṃ sarvavyādhivināśanam // Āk_1,6.17 //</l>\n</lg>\n\n<lg>\n<l>pañcakarmeti kathitaṃ kramāt kuryād virecane /</l>\n<l>&lt;doṣaśodhakayogāḥ&gt;</l>\n<l>ketakīstanajambīraṃ pratyahaṃ kuḍuvaṃ pibet // Āk_1,6.18 //</l>\n</lg>\n\n<lg>\n<l>saptavāsaraparyantaṃ prātar lavaṇadoṣahṛt /</l>\n<l>salile ṣoḍaśapale triphalaikapalaṃ kṣipet // Āk_1,6.19 //</l>\n</lg>\n\n<lg>\n<l>kvāthayet pādaśeṣaṃ tat tasmin śīte madhoḥ palam /</l>\n<l>pibet prabhāte tridinaṃ kṣāradoṣaharaṃ param // Āk_1,6.20 //</l>\n</lg>\n\n<lg>\n<l>viḍaṅgaṃ savacākuṣṭhaṃ ketakīstanasaṃyutam /</l>\n<l>kvathitaṃ tridinaṃ pītamamladoṣaharaṃ pibet // Āk_1,6.21 //</l>\n</lg>\n\n<lg>\n<l>athavā tintriṇīkṣārasalilaṃ palamātrakam /</l>\n<l>yavakṣārasitākarṣaṃ saṃyojya tridinaṃ pibet // Āk_1,6.22 //</l>\n</lg>\n\n<lg>\n<l>amladoṣavināśo 'yaṃ kathitaśca rasāyane /</l>\n<l>vacābiḍālapālāśabījajantughnakarṣakam // Āk_1,6.23 //</l>\n</lg>\n\n<lg>\n<l>karṣaṃ guḍaṃ ca tat sarvaṃ bhakṣayed uṣṇavāri ca /</l>\n<l>pibet prātastridivasaṃ bhavet tat krimipātanam // Āk_1,6.24 //</l>\n</lg>\n\n<lg>\n<l>śyāmāvahniviḍaṅgāni vāśā tryūṣaṃ phalatrayam /</l>\n<l>saindhavaṃ devadāruṃ ca mustā caitatsamaṃ samam // Āk_1,6.25 //</l>\n</lg>\n\n<lg>\n<l>ghṛtaiḥ karṣaṃ lihet prātaḥ saptāhāt sarvarogajit /</l>\n<l>evaṃ kṛtvā dehaśuddhiṃ śālyannaṃ kṣīrabhojanam // Āk_1,6.26 //</l>\n</lg>\n\n<lg>\n<l>samyagjātabalo bhūtvā tataḥ kuryād rasāyanam /</l>\n<l>&lt;rasāyanopayogaḥ&gt;</l>\n<l>kṣīrājyāmalakarasakṣaudraiḥ suratarūdbhavam // Āk_1,6.27 //</l>\n</lg>\n\n<lg>\n<l>tailaṃ nirmathya tatsarvaṃ dvipalaṃ pratyahaṃ pibet /</l>\n<l>māsena kāntirmedhā ca bhavatyeva na saṃśayaḥ // Āk_1,6.28 //</l>\n</lg>\n\n<lg>\n<l>dvitīyamāsi pūrvoktaṃ tat pibet taccatuḥpalam /</l>\n<l>tena śāmyanti doṣāśca vikārā netrasambhavāḥ // Āk_1,6.29 //</l>\n</lg>\n\n<lg>\n<l>punastṛtīye māse tu sevyaṃ ṣaṭpalamātrakam /</l>\n<l>tenāmaravapur bhūyānmahātejā bhaved dhruvam // Āk_1,6.30 //</l>\n</lg>\n\n<lg>\n<l>&lt;āroṭarasasevākramaḥ&gt;</l>\n<l>athāroṭarasaḥ sevyaḥ krameṇa parameśvari /</l>\n<l>ayaḥśulbābhratāpyebhyaḥ pātito māritaḥ kramāt // Āk_1,6.31 //</l>\n</lg>\n\n<lg>\n<l>ayamāroṭakaraso dehasiddhikaraḥ paraḥ /</l>\n<l>svedanādyaiśca saṃskāraiḥ saptabhiḥ saṃskṛto rasaḥ // Āk_1,6.32 //</l>\n</lg>\n\n<lg>\n<l>mūrchito rañjito devi sūtas tvāroṭakaḥ smṛtaḥ /</l>\n<l>rasāyane rogaśāntyāṃ śreṣṭhaḥ sarvaguṇapradaḥ // Āk_1,6.33 //</l>\n</lg>\n\n<lg>\n<l>kāntābhrasatvāroṭāśca samaṃ guñjādvayonmitam /</l>\n<l>madhvājyatriphalābhiśca māsamekaṃ bhajediti // Āk_1,6.34 //</l>\n</lg>\n\n<lg>\n<l>evaṃ krameṇa saṃsevyaṃ dvitrivedeṣuṣaṭkramāt /</l>\n<l>evaṃ ṣoḍaśamāsāntaṃ guñjāṣoḍaśamātrakam // Āk_1,6.35 //</l>\n</lg>\n\n<lg>\n<l>āroṭakarase cetthaṃ kuryānmatprāṇavallabhe /</l>\n<l>valīpalitanirmukto jīvecca śaradaḥ śatam // Āk_1,6.36 //</l>\n</lg>\n\n<lg>\n<l>&lt;āroṭarasaḥ&gt;</l>\n<l>kāntasattvābhrasattvaṃ ca svarṇajīrṇarasastathā /</l>\n<l>sarvametat samīkṛtya bhajed āroṭakaṃ tathā // Āk_1,6.37 //</l>\n</lg>\n\n<lg>\n<l>kṣetrīkaraṇametaddhi sahasrāyuṣyakārakam /</l>\n<l>abhūmau yojitaḥ sūto na prarohati kutracit // Āk_1,6.38 //</l>\n</lg>\n\n<lg>\n<l>tasmātkṣetramakṛtvaiva yojayed yastu sūtakam /</l>\n<l>na prarohedasya śubhaṃ bījam ivoṣare // Āk_1,6.39 //</l>\n</lg>\n\n<lg>\n<l>&lt;khoṭabaddharasasevākramaḥ&gt;</l>\n<l>pūrvoktakhoṭabaddhasya sūtasya vidhim uttamam /</l>\n<l>krāmaṇaṃ ca kramādvakṣye tathā vidhiniṣedhanam // Āk_1,6.40 //</l>\n</lg>\n\n<lg>\n<l>śṛṇu pārvati yatnena tvatprītyā kathayāmyaham /</l>\n<l>kāntābhrasvarṇavajrāṇi rasasya krāmaṇaṃ param // Āk_1,6.41 //</l>\n</lg>\n\n<lg>\n<l>krāmaṇena vinā sūto na sidhyed dehalohayoḥ /</l>\n<l>guñjāmātraṃ khoṭabaddhaṃ krāmaṇakṣaudrasaṃyutam // Āk_1,6.42 //</l>\n</lg>\n\n<lg>\n<l>māsamekaṃ bhajed itthaṃ punar vidhikrameṇa vai /</l>\n<l>māsaṣoḍaśaparyantaṃ yathāroṭarasastathā // Āk_1,6.43 //</l>\n</lg>\n\n<lg>\n<l>sa śatāyuṣyam āpnoti sarvarogavivarjitaḥ /</l>\n<l>palamātropayogena vyādhibhir nābhibhūyate // Āk_1,6.44 //</l>\n</lg>\n\n<lg>\n<l>dvitīye śukravṛddhiḥ syāt tṛtīye balavān bhavet /</l>\n<l>caturthe palitaṃ hanti valiṃ jayati pañcame // Āk_1,6.45 //</l>\n</lg>\n\n<lg>\n<l>ṣaṣṭhe śrutidharo vāgmī saptame netrarogahṛt /</l>\n<l>aṣṭame tārkṣyadṛṣṭiḥ syād brahmāyurbrahmavikramaḥ // Āk_1,6.46 //</l>\n</lg>\n\n<lg>\n<l>upayuñjyānnavapalaṃ siddhimelāpakaṃ bhavet /</l>\n<l>viniyuñjyād daśapalaṃ dvitīyaḥ śaṅkaro bhavet // Āk_1,6.47 //</l>\n</lg>\n\n<lg>\n<l>sahasrāyuṣyakaraṃ sūtaṃ māṣamātraṃ bhajennaraḥ /</l>\n<l>ayutāyuṣkaraṃ sūtaṃ yavamātraṃ bhajetpriye // Āk_1,6.48 //</l>\n</lg>\n\n<lg>\n<l>lakṣāyuṣyakaraṃ sūtaṃ vrīhimātraṃ bhajetsudhīḥ /</l>\n<l>koṭyāṃ bhajet sūtaṃ khādayan mudgamātrakam // Āk_1,6.49 //</l>\n</lg>\n\n<lg>\n<l>etat sarvaṃ rasānāṃ tu krāmaṇaṃ pūrvavad bhavet /</l>\n<l>sahasrāyuḥpradaḥ sūto brahmatvaṃ vidadhāti saḥ // Āk_1,6.50 //</l>\n</lg>\n\n<lg>\n<l>ayutāyuṣkaraḥ sūto viṣṇutāṃ pradadāti ca /</l>\n<l>lakṣāyuṣyakaraḥ sūto rudratvam upapādayet // Āk_1,6.51 //</l>\n</lg>\n\n<lg>\n<l>koṭyāyuṣyapradaḥ sūtaḥ śivatvaṃ vidadhāti ca /</l>\n<l>mākṣīkajīrṇasūtastu dhanadatvaṃ dadāti vai // Āk_1,6.52 //</l>\n</lg>\n\n<lg>\n<l>indratvaṃ vimalājīrṇastvabhrajīrṇo'rkatāṃ dadet /</l>\n<l>brahmatāṃ śulbajīrṇaśca viṣṇutāṃ tārajāritaḥ // Āk_1,6.53 //</l>\n</lg>\n\n<lg>\n<l>rudratā hemajīrṇe syādīśatvaṃ vajrajārite /</l>\n<l>sadāśivatvaṃ ca dadetpārado drutijāritaḥ // Āk_1,6.54 //</l>\n</lg>\n\n<lg>\n<l>saccidānandarūpatvaṃ sūtako bījajāritaḥ /</l>\n<l>sāmānyena tu tīkṣṇena rudratvaṃ prāpnuyānnaraḥ // Āk_1,6.55 //</l>\n</lg>\n\n<lg>\n<l>evaṃ yo lohajīrṇaṃ tu bhakṣayed bhasmasūtakam /</l>\n<l>jalena jalarūpī syātsthalena sthalatāṃ vrajet // Āk_1,6.56 //</l>\n</lg>\n\n<lg>\n<l>tejastvaṃ tejasā devi vāyunā vāyurūpabhāk /</l>\n<l>kartā hartā svayaṃ sākṣācchāpānugrahakārakaḥ // Āk_1,6.57 //</l>\n</lg>\n\n<lg>\n<l>yatra mūtrapurīṣaṃ tu sādhakastu parityajet /</l>\n<l>pāṣāṇaṃ mṛṇmayaṃ tatra spṛṣṭaṃ bhavati kāñcanam // Āk_1,6.58 //</l>\n</lg>\n\n<lg>\n<l>prasvedāt tasya gātrasya lohānyaṣṭau ca vedhayet /</l>\n<l>tatsarvaṃ kanakaṃ divyaṃ bhakṣite dvādaśe pale // Āk_1,6.59 //</l>\n</lg>\n\n<lg>\n<l>athavā tārajīrṇaṃ tu bhakṣayed bhasmasūtakam /</l>\n<l>śulbāraṃ vaṅgaghoṣaṃ ca tatsvedāt tāratā bhavet // Āk_1,6.60 //</l>\n</lg>\n\n<lg>\n<l>athavā tīkṣṇajīrṇaṃ tu bhakṣayed bhasmasūtakam /</l>\n<l>mūtreṇa tasya spṛṣṭaṃ tu vaṅgaṃ vrajati tāratām // Āk_1,6.61 //</l>\n</lg>\n\n<lg>\n<l>ekaikena niṣekena stambhanaṃ nāgavaṅgayoḥ /</l>\n<l>guñjāmātraṃ rasaṃ devi hemajīrṇaṃ tu bhakṣayet // Āk_1,6.62 //</l>\n</lg>\n\n<lg>\n<l>dviguñjaṃ tārajīrṇasya ravijīrṇasya ca trayam /</l>\n<l>tīkṣṇābhrakāntamāṣaikaṃ guṃjaikā dve'thavā bhavet // Āk_1,6.63 //</l>\n</lg>\n\n<lg>\n<l>vajravaikrāntajīrṇaṃ tu bhakṣayet sarṣaponmitam /</l>\n<l>nāgavaṅgavasākīṭaviṣopaviṣasaṃyutam // Āk_1,6.64 //</l>\n</lg>\n\n<lg>\n<l>mūtrayuktaṃ haṭhād baddhaṃ tyajet kalkaṃ rasāyane /</l>\n<l>hematārapraveśena jāto yo'gnisahaḥ kramāt // Āk_1,6.65 //</l>\n</lg>\n\n<lg>\n<l>baddhaśca rasarājo'yaṃ dehasiddhiprado bhavet /</l>\n<l>vajrāyaskāntamākṣīkavaikrāntābhrakakāñcanam // Āk_1,6.66 //</l>\n</lg>\n\n<lg>\n<l>etairjīrṇo yathālābhaṃ rasaḥ śasto rasāyane /</l>\n<l>ṣaḍ evoparasāścaiva bhakṣaṇārthaṃ rasāyane // Āk_1,6.67 //</l>\n</lg>\n\n<lg>\n<l>bhasmanastīkṣṇajīrṇasya palam ekaṃ tu bhakṣayet /</l>\n<l>daśavarṣasahasrāṇi vajrakāyaḥ sa jīvati // Āk_1,6.68 //</l>\n</lg>\n\n<lg>\n<l>evaṃ ca dvādaśapalaṃ tīkṣṇajīrṇasya bhakṣayet /</l>\n<l>evaṃ jīvanmahākalpaṃ pralayānte śivaṃ vrajet // Āk_1,6.69 //</l>\n</lg>\n\n<lg>\n<l>bhasmanaḥ śulbajīrṇasya palena brāhmamāyuṣam /</l>\n<l>dvipale vaiṣṇavāyuṣyaṃ rudrāyustripalena tu // Āk_1,6.70 //</l>\n</lg>\n\n<lg>\n<l>caturthe tu pale devi śivatvaṃ prāpnuyānnaraḥ /</l>\n<l>hemajīrṇe bhasmasūte tripale bhakṣite kramāt // Āk_1,6.71 //</l>\n</lg>\n\n<lg>\n<l>aṣṭāśītisahasrāṇi yoginyo madadarpitāḥ /</l>\n<l>tasya tiṣṭhanti kiṃkaryaḥ kāmarūpī bhavennaraḥ // Āk_1,6.72 //</l>\n</lg>\n\n<lg>\n<l>yad yad bhāvayate rūpaṃ tattadrūpadharo bhavet /</l>\n<l>yatra yatra vilīyante siddhistatraiva līyate // Āk_1,6.73 //</l>\n</lg>\n\n<lg>\n<l>mite pale dvādaśabhir hemabhasmani bhakṣite /</l>\n<l>guṃjaikamātraṃ deveśi jñātvā cāgnibalaṃ nijam // Āk_1,6.74 //</l>\n</lg>\n\n<lg>\n<l>ghṛtena madhunā cādyāt tāmbūlaṃ kāminīṃ bhajet /</l>\n<l>eko hi doṣaḥ sūkṣmo'pi bhakṣite bhasmasūtake // Āk_1,6.75 //</l>\n</lg>\n\n<lg>\n<l>triḥsaptāhādvarārohe kāmāndho jāyate naraḥ /</l>\n<l>kāminīnāṃ sahasraṃ tu kṣobhayed divasāntare // Āk_1,6.76 //</l>\n</lg>\n\n<lg>\n<l>nārīsaṅgād varārohe dehe krāmati sūtakaḥ /</l>\n<l>nārīsaṅgād vinā devi hyajīrṇaṃ tasya jīryate // Āk_1,6.77 //</l>\n</lg>\n\n<lg>\n<l>maithunāccalite śukle trisaptāhād adhaḥ kṛtāt /</l>\n<l>jāyate prāṇasaṃdehas tāvanmaithunaṃ tyajet // Āk_1,6.78 //</l>\n</lg>\n\n<lg>\n<l>yuvatyā jalpanaṃ kāryaṃ yuvatyā cāṅgamardanam /</l>\n<l>yasyāḥ sparśanamātreṇa rasaḥ krāmati vigrahe // Āk_1,6.79 //</l>\n</lg>\n\n<lg>\n<l>yathā tathā hlādayate sustrīrūpanirīkṣaṇam /</l>\n<l>tathā krāmati deveśi sūtako'sau tataḥ kṣaṇāt // Āk_1,6.80 //</l>\n</lg>\n\n<lg>\n<l>aśvatthasadṛśo yasyā ādhāraśca samaḥ śubhaḥ /</l>\n<l>tādṛśastu bhago devi bhājane tu rasāyane // Āk_1,6.81 //</l>\n</lg>\n\n<lg>\n<l>nirmāṃsaścaiva dīrghaśca bhagaḥ śuṣkaśirāstathā /</l>\n<l>duḥkhadāridryakartāraṃ varjayettaṃ rasāyane // Āk_1,6.82 //</l>\n</lg>\n\n<lg>\n<l>pakṣe śukle śubhadine candratārābalānvite /</l>\n<l>sumuhūrte cintya śivānalavipragurūndvijaḥ // Āk_1,6.83 //</l>\n</lg>\n\n<lg>\n<l>saṃtuṣṭaḥ sumanā bhūtvā rasaṃ seveta siddhidam /</l>\n<l>payasā hemaśuṇṭhībhyāṃ nasyaṃ krāmaṇamuttamam // Āk_1,6.84 //</l>\n</lg>\n\n<lg>\n<l>hemādi ṣaḍlohakṛtam añjanaṃ krāmaṇaṃ param /</l>\n<l>&lt;rasasevāyāṃ pathyāpathyam&gt;</l>\n<l>ataḥ paraṃ pravakṣyāmi rasasevāhitāhitam // Āk_1,6.85 //</l>\n</lg>\n\n<lg>\n<l>raktaśālyannagodhūmaṃ gavyaṃ kṣīraṃ ghṛtaṃ dadhi /</l>\n<l>jāṅgalaṃ palalaṃ mudgaṃ śarkarā madhu saindhavam // Āk_1,6.86 //</l>\n</lg>\n\n<lg>\n<l>haṃsodakaṃ vāstukaṃ ca meghanādaḥ punarnavā /</l>\n<l>paṭolālābukadalīdhānyakekṣukadāḍimam // Āk_1,6.87 //</l>\n</lg>\n\n<lg>\n<l>nālikerāmbu viśvaṃ ca sadā tāmbūlacarvaṇam /</l>\n<l>gandhasāraṃ kuṅkumaṃ ca mṛganābhiṃ vilepayet // Āk_1,6.88 //</l>\n</lg>\n\n<lg>\n<l>surabhīṇi supuṣpāṇi mṛduśayyeṣṭakāminīḥ /</l>\n<l>śivātmajñānakathanaṃ mṛdubhāṣā sukhāsikā // Āk_1,6.89 //</l>\n</lg>\n\n<lg>\n<l>divyāmbarāṇi śuddhāni chāyā cālpaviparyaṭam /</l>\n<l>mṛtyuñjayajapo harṣo mandahāsaśca śuddhatā // Āk_1,6.90 //</l>\n</lg>\n\n<lg>\n<l>nartanālokanaṃ gītaśravaṇaṃ śivapūjanam /</l>\n<l>devāgniguruviprāṇāṃ vandanaṃ śrutipālanam // Āk_1,6.91 //</l>\n</lg>\n\n<lg>\n<l>samādhiḥ prāṇikaruṇā satyavākyaṃ hitaṃ priyam /</l>\n<l>vāgdehamanasā ceṣṭā yathā duḥkhanirodhinī // Āk_1,6.92 //</l>\n</lg>\n\n<lg>\n<l>etatsarvaṃ rasendrasya krāmaṇaṃ kathitaṃ priye /</l>\n<l>ahitaṃ rasasevāyāḥ kathayāmi śṛṇu priye // Āk_1,6.93 //</l>\n</lg>\n\n<lg>\n<l>atyaśanaṃ cātipānam atinidrātijāgaram /</l>\n<l>akāle bhojanaṃ strīṇāmatisaṅgo'pyasaṅgitā // Āk_1,6.94 //</l>\n</lg>\n\n<lg>\n<l>asthānamadahāsāśca harṣaḥ kopo'dhikaspṛhā /</l>\n<l>bahujalpo jalakrīḍā duḥkham atyantacintanam // Āk_1,6.95 //</l>\n</lg>\n\n<lg>\n<l>kaliṅgaṃ kāravellaṃ ca kūṣmāṇḍaḥ karkaṭī tathā /</l>\n<l>kākamācī kulatthaṃ ca kārkoṭī ca kusumbhikā // Āk_1,6.96 //</l>\n</lg>\n\n<lg>\n<l>tilātasītailamāṣakapotakamasūrakāḥ /</l>\n<l>takrabhaktaṃ ca sauvīraṃ tiktakaṭvamlalāvaṇam // Āk_1,6.97 //</l>\n</lg>\n\n<lg>\n<l>kṣāraṃ kṣaudraṃ picchilaṃ ca pittalaṃ ca parūṣakam /</l>\n<l>māhiṣīḥ kṣīravikṛtīr vidaraṃ sahakārakam // Āk_1,6.98 //</l>\n</lg>\n\n<lg>\n<l>nāraṅgabilvalikucaśigrunaivedyabhojanam /</l>\n<l>agnisparśanam aṅghribhyāṃ tāḍanaṃ godvijanmanoḥ // Āk_1,6.99 //</l>\n</lg>\n\n<lg>\n<l>kumārībālaturagapaśvādīnāṃ ca tāḍanam /</l>\n<l>pātakaṃ prāṇihiṃsā ca chedanaṃ bhūruhām api // Āk_1,6.100 //</l>\n</lg>\n\n<lg>\n<l>akṣādisaptavyasanaṃ chāyāśvatthakapitthayoḥ /</l>\n<l>liṅgastrīnarakhaṭvānāṃ tathā dvīpivibhītayoḥ // Āk_1,6.101 //</l>\n</lg>\n\n<lg>\n<l>catuṣpathātinirviktasthāne viṇmūtramocanam /</l>\n<l>śivadvijagurustrīṇāṃ vīrayoniyatātmanām // Āk_1,6.102 //</l>\n</lg>\n\n<lg>\n<l>samayaśrutisūtānāṃ nadītīrthāmbhasāṃ nṛṇām /</l>\n<l>palāṇḍuhiṅgulaśunarājikābṛhatīdvayam // Āk_1,6.103 //</l>\n</lg>\n\n<lg>\n<l>niṣpāvalaṅghanodvartiniśāśābharaṇanditā /</l>\n<l>suptir madyāsavau tāmracūḍaśca jalajāmiṣam // Āk_1,6.104 //</l>\n</lg>\n\n<lg>\n<l>tīkṣṇoṣṇaguruviṣṭambhirūkṣaśuṣkāmiṣaṃ madhu /</l>\n<l>kadalīpatrakāṃsyeṣu bhojanaṃ gharmasevanam // Āk_1,6.105 //</l>\n</lg>\n\n<lg>\n<l>etāni dravyajālāni niṣiddhāni rasāyane /</l>\n<l>&lt;apathyajanitā rogāḥ&gt;</l>\n<l>seveta cetpramādena vikṛtirjāyate kṣaṇāt // Āk_1,6.106 //</l>\n</lg>\n\n<lg>\n<l>rasājīrṇe bhavetkānte śoṣo mūrcchā bhramo jvaraḥ /</l>\n<l>klamaḥ kampaḥ śakṛnmūtrarodhanaṃ śūlavepathuḥ // Āk_1,6.107 //</l>\n</lg>\n\n<lg>\n<l>anidrālasyahikkā ca kāsaśvāsavijṛmbhikāḥ /</l>\n<l>arocakātisāraśca liṅgastambho 'kṣikukṣiṣu // Āk_1,6.108 //</l>\n</lg>\n\n<lg>\n<l>vakṣaḥkarṇodarāṅghrau ca meḍhre śirasi sandhiṣu /</l>\n<l>dāho'ṅgabhaṅgasarve'nye vyādhayaḥ sambhavanti vai // Āk_1,6.109 //</l>\n</lg>\n\n<lg>\n<l>rasājīrṇapraśāntyarthaṃ yogo'yaṃ kathyate mayā /</l>\n<l>rājakośātakī puṅkhā garuḍī kāravallikā // Āk_1,6.110 //</l>\n</lg>\n\n<lg>\n<l>kārkoṭī kākamācī ca devadālī parājitā /</l>\n<l>sarvam etaccaikapalaṃ gomūtre tu catuṣpale // Āk_1,6.111 //</l>\n</lg>\n\n<lg>\n<l>kvāthayet pādaśeṣaṃ tu kārṣikaṃ svacchasaindhavam /</l>\n<l>nikṣipet tat pibet kvāthaṃ rasājīrṇe hitaṃkaram // Āk_1,6.112 //</l>\n</lg>\n\n<lg>\n<l>sukhībhavet tridivase rasasya krāmaṇaṃ bhavet /</l>\n<l>raso vyathayate tattadaṅgaṃ saṃparimardayet // Āk_1,6.113 //</l>\n</lg>\n\n<lg>\n<l>vā stanena ca tanvaṅgyā nirvyathaḥ kramate rasaḥ /</l>\n<l>&lt;saptadhātuvedhaḥ&gt;</l>\n<l>tvagvedhaḥ prathamaṃ devi raktavedho dvitīyakaḥ // Āk_1,6.114 //</l>\n</lg>\n\n<lg>\n<l>tṛtīyo māṃsavedhaḥ syānmedovedhaścaturthakaḥ /</l>\n<l>asthivedhaḥ pañcamaḥ syātṣaṣṭho majjātmako bhavet // Āk_1,6.115 //</l>\n</lg>\n\n<lg>\n<l>saptamaḥ śuklavedhaḥ syāt nāḍīvedhastathāṣṭamaḥ /</l>\n<l>navamaścakṣuṣo vedho daśamaḥ sarvavedhakaḥ // Āk_1,6.116 //</l>\n</lg>\n\n<lg>\n<l>rasavedhena bhujagaḥ svarṇaṃ syād raktavedhataḥ /</l>\n<l>trapu svarṇaṃ bhavenmāṃsavedhāt tīkṣṇaṃ ca kāñcanam // Āk_1,6.117 //</l>\n</lg>\n\n<lg>\n<l>medovedhena śulbaṃ tu svarṇaṃ syādasthivedhataḥ /</l>\n<l>rūpyaṃ svarṇaṃ bhavenmajjavedhāllohāni kāṃcanam // Āk_1,6.118 //</l>\n</lg>\n\n<lg>\n<l>śuklavedhena mṛtpātraṃ kāñcanaṃ bhavati priye /</l>\n<l>vajrajīrṇo vīryavedhī majjāmabhrakajāritaḥ // Āk_1,6.119 //</l>\n</lg>\n\n<lg>\n<l>hemajīrṇastvasthivedhī rūpyajīrṇo rasaṃ priye /</l>\n<l>medovedhī tāpyajīrṇo māṃsavedhī tu pāradaḥ // Āk_1,6.120 //</l>\n</lg>\n\n<lg>\n<l>śulbajīrṇo raktavedhī kāntajīrṇo rasātmakaḥ /</l>\n<l>tīkṣṇabaddhena nīlābhas tāmreṇāruṇasaprabhaḥ // Āk_1,6.121 //</l>\n</lg>\n\n<lg>\n<l>rajatenendusaṃkāśo hemnā kāñcanasaprabhaḥ /</l>\n<l>dhūmāvalokī vaktrastho māsātkhecaratāṃ nayet // Āk_1,6.122 //</l>\n</lg>\n\n<lg>\n<l>sparśavedhī tu vaktrastho dvimāsātsiddhidāyakaḥ /</l>\n<l>śatakoṭistribhirmāsaiś caturbhir daśakoṭikṛt // Āk_1,6.123 //</l>\n</lg>\n\n<lg>\n<l>pañcabhiḥ koṭivedhī syād aṣṭabhiścāyutaṃ punaḥ /</l>\n<l>sāhasraṃ navabhirmāsair daśamāse śataṃ punaḥ // Āk_1,6.124 //</l>\n</lg>\n\n<lg>\n<l>tasya mūtrapurīṣaistu śleṣmaṇāṅgamalais tathā /</l>\n<l>lepāddhematvam āyānti yāni lohāni bhūtale // Āk_1,6.125 //</l>\n</lg>\n\n<lg>\n<l>catuḥṣaṣṭyaṃśato vedhī māsam ekādaśasya tu /</l>\n<l>dvātriṃśakavedhī tu varṣād dehaṃ tu vedhayet // Āk_1,6.126 //</l>\n</lg>\n\n<lg>\n<l>sarvarogair vinirmukto valīpalitavarjitaḥ /</l>\n<l>nāsau chidyeta śastraiśca pāvakena na dahyate // Āk_1,6.127 //</l>\n</lg>\n\n<lg>\n<l>vāyuvegī mahātejāḥ kāmadeva ivāparaḥ /</l>\n<l>icchayā jāyate dṛśyo'pyadṛśyacaiva jāyate // Āk_1,6.128 //</l>\n</lg>\n\n<lg>\n<l>yasya saṃsparśamātreṇa sarvalohāni kāñcanam /</l>\n<l>tasminnekārṇave ghore naṣṭe sthāvarajaṅgame // Āk_1,6.129 //</l>\n</lg>\n\n<l>devā yatra vilīyante siddhastatraiva līyate // Āk_1,6.130 //</l>\n\n<p>Āk, 1, 7\n<lg>\n<l>&lt;padmarāgādiratnotpattiḥ&gt;</l>\n<l>purā kailāsaśikhare gahvare'drisuteśvarau /</l>\n<l>ciramāstāṃ krīḍamānau jigūṣū tau parasparam // Āk_1,7.1 //</l>\n</lg></p>\n\n<lg>\n<l>tadā retaḥ sūtarūpapravāho'bhūttayormahān /</l>\n<l>tatpravāhaprabhāvena vedhitā dṛṣado'bhavan // Āk_1,7.2 //</l>\n</lg>\n\n<lg>\n<l>padmarāgādimaṇayo lohā hemādayastathā /</l>\n<l>gandhakādyāśca pāṣāṇā divyā oṣadhayo latāḥ // Āk_1,7.3 //</l>\n</lg>\n\n<lg>\n<l>nānāvarṇā bahuvidhā nānāsiddhipradāyakāḥ /</l>\n<l>pūrvoktānāṃ samastānāṃ vajraṃ śreṣṭhatamaṃ mahat // Āk_1,7.4 //</l>\n</lg>\n\n<lg>\n<l>tajjātilakṣaṇaṃ devi saṃskāraṃ bhajanaṃ phalam /</l>\n<l>kramādvakṣyāmi te devi sāvadhānaṃ śṛṇu priye // Āk_1,7.5 //</l>\n</lg>\n\n<lg>\n<l>&lt;vajralakṣaṇaṃ vajrabhedāṃśca&gt;</l>\n<l>dvijanmānaśca rājanyā ūravyā vṛṣalāḥ kramāt /</l>\n<l>śubhraśoṇaharidrābhāḥ kālā nānāvidhāstathā // Āk_1,7.6 //</l>\n</lg>\n\n<lg>\n<l>strīpuṃnapuṃsakāścaiva jñātavyāste kramātpriye /</l>\n<l>śuklāḥ phalakasampūrṇā jyotiṣmanto mahattarāḥ // Āk_1,7.7 //</l>\n</lg>\n\n<lg>\n<l>pumāṃsaste tu vijñeyā rekhābījavivarjitāḥ /</l>\n<l>balāḍhyāḥ satvasahitā lohakramaṇahetavaḥ // Āk_1,7.8 //</l>\n</lg>\n\n<lg>\n<l>rasabandhakarāḥ kṣipraṃ sarveṣāṃ siddhidāyakāḥ /</l>\n<l>rasāyanakarāḥ sthūlā hyaṣṭasiddhipradāyakāḥ // Āk_1,7.9 //</l>\n</lg>\n\n<lg>\n<l>ṣaṭkoṇabījarekhābhirujjvalāstāḥ striyaḥ smṛtāḥ /</l>\n<l>dehajyotiḥprajananā bhogakāntisukhapradāḥ // Āk_1,7.10 //</l>\n</lg>\n\n<lg>\n<l>dīrghāstryasrāśca tanavo niboddhavyā napuṃsakāḥ /</l>\n<l>kṣīṇasatvāḥ svalpavīryāḥ krāmakāḥ suranāyike // Āk_1,7.11 //</l>\n</lg>\n\n<lg>\n<l>klībā napuṃsake strīṇāṃ striyaḥ sarvahitā narāḥ /</l>\n<l>jātyānurūpāścotsāhaṃ yathā satvaṃ tathā guṇam // Āk_1,7.12 //</l>\n</lg>\n\n<lg>\n<l>yathā kāntistathā śīlaṃ kurvantyevaṃ dvijātayaḥ /</l>\n<l>valīpalitarogaghnāḥ kṣatriyā mṛtyuhāriṇaḥ // Āk_1,7.13 //</l>\n</lg>\n\n<lg>\n<l>dehasthairyakarā vaiśyā lohānāṃ vedhakāriṇaḥ /</l>\n<l>vayaḥstaṃbhakarāḥ śūdrā nānāmayavināśanāḥ // Āk_1,7.14 //</l>\n</lg>\n\n<lg>\n<l>&lt;vajrasaṃskāraḥ&gt;</l>\n<l>vajrasaṃskāramadhunā kathayāmi śṛṇu priye /</l>\n<l>śyāmā śamī meghanādā varṣābhūdhūrtakodravāḥ // Āk_1,7.15 //</l>\n</lg>\n\n<lg>\n<l>meṣaśṛṅgyākhukarṇī ca kulutthaṃ cāmlavetasaḥ /</l>\n<l>madanāgastyanirguṇḍī caiteṣāṃ svarasairyute // Āk_1,7.16 //</l>\n</lg>\n\n<lg>\n<l>ḍolāyantre pācayecca vyāghrīkandagataṃ dinam /</l>\n<l>uddhṛtya māhiṣaśakṛlliptaṃ kārīṣavahninā // Āk_1,7.17 //</l>\n</lg>\n\n<lg>\n<l>dahedrātrau caturyāmaṃ rātryante pariṣecayet /</l>\n<l>hayamūtrasnuhīkṣīrakulatthakarasaistathā // Āk_1,7.18 //</l>\n</lg>\n\n<lg>\n<l>pācayeddāhayedevaṃ secayetsaptavārakam /</l>\n<l>evaṃ dvijātijātīyāḥ śodhitāḥ syuśca siddhidāḥ // Āk_1,7.19 //</l>\n</lg>\n\n<lg>\n<l>&lt;vajrarasāyanam&gt;</l>\n<l>rasāyanārhaṃ vakṣyāmi vajrabhasma sureśvari /</l>\n<l>vaikrāntatāpyagandhāśmaśilāmākṣikatālakam // Āk_1,7.20 //</l>\n</lg>\n\n<lg>\n<l>kāntāsyaṭaṅkaṇakṣārakulīrāsthīni peṣayet /</l>\n<l>stanyena golake kṣiptvā mūṣāyāṃ nikṣipet tataḥ // Āk_1,7.21 //</l>\n</lg>\n\n<lg>\n<l>dhameddṛḍhataraṃ pūrvaṃ paścādgajapuṭe pacet /</l>\n<l>tadeva vajramādāya tasminṣoḍaśamātrake // Āk_1,7.22 //</l>\n</lg>\n\n<lg>\n<l>ekāṃśaṃ pāradaṃ tasmin pakvabījena jāritam /</l>\n<l>stanyena mardayettau dvau punar gajapuṭe pacet // Āk_1,7.23 //</l>\n</lg>\n\n<lg>\n<l>evaṃ tatṣoḍaśapuṭādbījajīrṇarasānvitam /</l>\n<l>dṛḍhaṃ kurvīta tadvajraṃ bhavedbhasma rasāyanam // Āk_1,7.24 //</l>\n</lg>\n\n<lg>\n<l>śṛṇu rudrāṇi vakṣyāmi divyaṃ vajrarasāyanam /</l>\n<l>pūrvoktavatprakurvīta dehaśuddhyādikaṃ vidhim // Āk_1,7.25 //</l>\n</lg>\n\n<lg>\n<l>śubharkṣe sumuhūrte ca candratārābalānvite /</l>\n<l>śivāgnigurugoviprabhiṣajaḥ pūjayetpurā // Āk_1,7.26 //</l>\n</lg>\n\n<lg>\n<l>tataḥ seveta tadbhasma yavamātraṃ varānane /</l>\n<l>kāntābhrasattvaṃ sauvarṇabhasma guñjaikamātrakam // Āk_1,7.27 //</l>\n</lg>\n\n<lg>\n<l>triphalāmadhusarpirbhiḥ prātaḥ śuddhavapur lihet /</l>\n<l>evaṃ ṣoḍaśamāsāntam ekadvitricatuṣṭayam // Āk_1,7.28 //</l>\n</lg>\n\n<lg>\n<l>pratimāsaṃ vardhayitvā yāvadyāvakaṣoḍaśam /</l>\n<l>kāntādibhasmatritayaṃ guñjāvṛddhikrame tathā // Āk_1,7.29 //</l>\n</lg>\n\n<lg>\n<l>dviniṣkaṃ triphalācūrṇaṃ sarpirmadhu yathāsukham /</l>\n<l>pūrvoktavadvidhiṃ tyājyaṃ prakuryānmama vallabhe // Āk_1,7.30 //</l>\n</lg>\n\n<lg>\n<l>sevitaṃ palamātraṃ tu vajrabhasma dinaṃ kramāt /</l>\n<l>valīpalitarogaghnaṃ śatāyuṣyaṃ dadāti ca // Āk_1,7.31 //</l>\n</lg>\n\n<lg>\n<l>dvipalaṃ ca sahasrāyur ayutaṃ tripalaṃ tathā /</l>\n<l>catuṣpalaṃ lakṣamāyur daśalakṣaṃ ca pañcamam // Āk_1,7.32 //</l>\n</lg>\n\n<lg>\n<l>koṭyāyuṣyaṃ ṣaṭpalaṃ ca surendrāyuśca saptamam /</l>\n<l>brahmāyuṣyaṃ cāṣṭapalaṃ viṣṇutvaṃ navamaṃ palam // Āk_1,7.33 //</l>\n</lg>\n\n<lg>\n<l>rudratvaṃ daśamaṃ devi īśvaratvaṃ tataḥ param /</l>\n<l>sadāśivatvaṃ dvādaśyāṃ vajrabhasma dadātyalam // Āk_1,7.34 //</l>\n</lg>\n\n<lg>\n<l>sarvajñatvaṃ sarvagatvaṃ svecchāviharaṇaṃ tathā /</l>\n<l>&lt;vajraudanam&gt;</l>\n<l>vajraudanaṃ pravakṣyāmi rasāyanahitaṃ param // Āk_1,7.35 //</l>\n</lg>\n\n<lg>\n<l>pūrvavacchodhite vajre mṛdukarma samārabhet /</l>\n<l>mātṛvāhakamadhyasthaṃ tittirīmāṃsaveṣṭitam // Āk_1,7.36 //</l>\n</lg>\n\n<lg>\n<l>tīkṣṇakāntānanarasaiḥ punas tat pariveṣṭayet /</l>\n<l>kulatthatriphalānīrakodraveṣu pṛthakpṛthak // Āk_1,7.37 //</l>\n</lg>\n\n<lg>\n<l>tridinaṃ pācayed evaṃ tadvajraṃ veṣṭayeddalaiḥ /</l>\n<l>trivarṣārūḍhatāmbulyās tathā kārpāsakasya vā // Āk_1,7.38 //</l>\n</lg>\n\n<lg>\n<l>ceṣṭitaṃ jānumadhyasthaṃ vajraṃ yāmadvayānmṛdu /</l>\n<l>vajraudanam idaṃ proktaṃ vajradrutir athocyate // Āk_1,7.39 //</l>\n</lg>\n\n<lg>\n<l>&lt;vajradrutiḥ&gt;</l>\n<l>trikṣāraṃ caṇakāmlaṃ ca rāmaṭhaṃ cāmlavetasam /</l>\n<l>jvālāmukhī cekṣurakaṃ sthalakumbhīrasena ca // Āk_1,7.40 //</l>\n</lg>\n\n<lg>\n<l>piṣṭvā snuhyarkayoḥ kṣīrais tadgole mṛdu hīrakam /</l>\n<l>nikṣipettacca jambīre dolāyantre tryahaṃ pacet // Āk_1,7.41 //</l>\n</lg>\n\n<lg>\n<l>evaṃ kṛte hīrakasya drutir bhavati sūtavat /</l>\n<l>&lt;anyadrutyatideśaḥ&gt;</l>\n<l>padmarāgādiratnānāṃ drutir evaṃ kṛte bhavet // Āk_1,7.42 //</l>\n</lg>\n\n<lg>\n<l>abhrakādimapāṣāṇā dravantyevaṃ kṛte dhruvam /</l>\n<l>dravanti rasaratnāni mauktikaṃ cāmlavetasam // Āk_1,7.43 //</l>\n</lg>\n\n<lg>\n<l>saptāhaṃ bhāvayed gharme kṣipejjambīrake tataḥ /</l>\n<l>dhānyarāśau trisaptāhaṃ puṭapāke dravatyalam // Āk_1,7.44 //</l>\n</lg>\n\n<lg>\n<l>&lt;vajrabhasmaguṇāḥ&gt;</l>\n<l>vajrabhasma yathā tadvad drutimārdavayorapi /</l>\n<l>bhaved bhasma varārohe jarādāridryamṛtyujit // Āk_1,7.45 //</l>\n</lg>\n\n<lg>\n<l>rasāyane bhavetsaukhyaṃ bhasma drutimṛdūdbhavam /</l>\n<l>rasāyane tu strīpuṃsau krāmaṇe tu napuṃsakaḥ // Āk_1,7.46 //</l>\n</lg>\n\n<lg>\n<l>ṣaḍrasaṃ himavīryaṃ ca sarvāmayavināśanam /</l>\n<l>sarvadoṣapraśamanaṃ sarvasaukhyaṃ rasāyanam // Āk_1,7.47 //</l>\n</lg>\n\n<lg>\n<l>vidyutprabhāṃ dehadārḍhyaṃ svacchaṃ snigdhaṃ ca lekhanam /</l>\n<l>saundaryaṃ balamāyuṣyaṃ grahālakṣmīvināśanam // Āk_1,7.48 //</l>\n</lg>\n\n<lg>\n<l>śuddhirmṛdudrutībhasma vaikrāntasya tu vajravat /</l>\n<l>&lt;svarṇaṃ tadbhedāḥ&gt;</l>\n<l>atha vakṣye śreṣṭhatamaṃ śṛṇu hemarasāyanam // Āk_1,7.49 //</l>\n</lg>\n\n<lg>\n<l>hemotpattiḥ purā proktā tathāpi trividhā bhavet /</l>\n<l>rasavedhād bhaveccaikam itaratkṣetrasambhavam // Āk_1,7.50 //</l>\n</lg>\n\n<lg>\n<l>lohasaṅkarajaṃ cānyacchreṣṭhamadhyakanīyasaḥ /</l>\n<l>krameṇa pītarakte ca pītaraktaṃ ca varṇataḥ // Āk_1,7.51 //</l>\n</lg>\n\n<lg>\n<l>nikarṣachedadāheṣu kuṅkumaśvetaśoṇitam /</l>\n<l>&lt;svarṇaśuddhiḥ&gt;</l>\n<l>divyam evaṃvidhaṃ svarṇaṃ paṭṭakaṃ kaṇaśaḥ kṛtam // Āk_1,7.52 //</l>\n</lg>\n\n<lg>\n<l>halinīkañcukīkandasnuhyarkāgnikarañjakam /</l>\n<l>dhūrtaguñjeṅgudīcīramūlatālāśvagandhikāḥ // Āk_1,7.53 //</l>\n</lg>\n\n<lg>\n<l>piṣṭvendravāruṇī caiṣā mūlāni mathitena vai /</l>\n<l>lepayetsvarṇapaṭṭāni tāpayejjātavedasi // Āk_1,7.54 //</l>\n</lg>\n\n<lg>\n<l>mūtre mathite taile kulutthāmbhasi kāñjike /</l>\n<l>jambīrārkapayomadhye pratyekaṃ saptadhā kṣipet // Āk_1,7.55 //</l>\n</lg>\n\n<lg>\n<l>lepayettāpayetsiñcyādbhūyo bhūyo'pi saptadhā /</l>\n<l>valmīkamṛddhūmasāram iṣṭakāpaṭugairikam // Āk_1,7.56 //</l>\n</lg>\n\n<lg>\n<l>piṣṭvā jambīranīreṇa liptvā patraṃ puṭīkṛtam /</l>\n<l>caturvarṇābhrakaṃ tāpyaṃ daradaṃ tālakaṃ śilām // Āk_1,7.57 //</l>\n</lg>\n\n<lg>\n<l>kāntakaṅkuṣṭharasakavimalāsūtabhūlatāḥ /</l>\n<l>piṣṭvāmlena vaṭīḥ kuryānniṣkamātrāḥ sureśvari // Āk_1,7.58 //</l>\n</lg>\n\n<lg>\n<l>palādūnaṃ na kartavyam adhikaṃ ca catuṣpalāt /</l>\n<l>puṭitaṃ hema śulbaṃ ca drāvayecca samīkṛtam // Āk_1,7.59 //</l>\n</lg>\n\n<lg>\n<l>tanmadhye taddravībhūte caikaikāṃ vaṭikāṃ kṣipet /</l>\n<l>svarṇād daśaguṇā vāhyā vaṭikāḥ śoṣitāḥ kramāt // Āk_1,7.60 //</l>\n</lg>\n\n<lg>\n<l>yāvaccheṣaṃ bhavet svarṇaṃ tāvad evaṃ dhamecchanaiḥ /</l>\n<l>śuddhaṃ tajjāyate divyaṃ jarāmaraṇarogahṛt // Āk_1,7.61 //</l>\n</lg>\n\n<lg>\n<l>&lt;svarṇabhasma&gt;</l>\n<l>ciñcāpatranibhaṃ svarṇaṃ patraṃ śuddhaṃ ca pāradam /</l>\n<l>ekāntaṃ mardayed amlais tatpiṣṭim api lepayet // Āk_1,7.62 //</l>\n</lg>\n\n<lg>\n<l>samagandhakatāpyābhyāṃ piṣṭiṃ mūṣāgatāṃ dhamet /</l>\n<l>ṣoḍaśāṃśaṃ sūtabhasma hemacūrṇe vinikṣipet // Āk_1,7.63 //</l>\n</lg>\n\n<lg>\n<l>amlena mardayed gāḍhaṃ pacet tadbhūdhare puṭe /</l>\n<l>evaṃ ṣoḍaśaparyantaṃ rasaṃ pratipuṭaṃ kṣipet // Āk_1,7.64 //</l>\n</lg>\n\n<lg>\n<l>nirutthaṃ hemabhasmedaṃ jāyate sarvasiddhidam /</l>\n<l>&lt;hemarasāyanam&gt;</l>\n<l>virekavamanādyaiśca śuddhadehaḥ śubhe dine // Āk_1,7.65 //</l>\n</lg>\n\n<lg>\n<l>arcayedīśaviprāgniguruvaidyapuraḥsarān /</l>\n<l>seveta śuddhahṛdayo divyaṃ hemarasāyanam // Āk_1,7.66 //</l>\n</lg>\n\n<lg>\n<l>kāntābhrayoḥ sattvabhasma caikaguñjāpramāṇakam /</l>\n<l>māṣonmitaṃ hemabhasma varāmadhvājyayuglihet // Āk_1,7.67 //</l>\n</lg>\n\n<lg>\n<l>pūrvoktavad vajramāsaṣoḍaśikāvadhi /</l>\n<l>pūrvoktavad vidhiṃ tyājyaṃ prakurvīta rasāyanī // Āk_1,7.68 //</l>\n</lg>\n\n<lg>\n<l>śṛṇu citrāṃ girisute sevāṃ hemarasāyane /</l>\n<l>palamātropayogena sarvarogavivarjitaḥ // Āk_1,7.69 //</l>\n</lg>\n\n<lg>\n<l>tato dvipalayogena valīpalitavarjitaḥ /</l>\n<l>vāksiddhirdivyadṛṣṭiśca tripalena bhavetpriye // Āk_1,7.70 //</l>\n</lg>\n\n<lg>\n<l>catuḥpalopayogena viṣavyāghrāhibhīrna hi /</l>\n<l>tathā pañcapalenaiva divyātmajñānitā bhavet // Āk_1,7.71 //</l>\n</lg>\n\n<lg>\n<l>devi ṣaṭpalayogena siddhasādhyapadaṃ bhavet /</l>\n<l>tathā saptapalenāpi vidyādharapadaṃ bhavet // Āk_1,7.72 //</l>\n</lg>\n\n<lg>\n<l>tathāṣṭapalayogena svecchāviharaṇe paṭuḥ /</l>\n<l>palena navamenāpi cāṣṭaiśvaryaguṇānvitaḥ // Āk_1,7.73 //</l>\n</lg>\n\n<lg>\n<l>tathā daśapalenāpi mahendratvam avāpnuyāt /</l>\n<l>ekādaśapalair devi brahmatvaṃ nātra saṃśayaḥ // Āk_1,7.74 //</l>\n</lg>\n\n<lg>\n<l>dvādaśabhiḥ palaiḥ kānte viṣṇutvaṃ samupaiti ca /</l>\n<l>trayodaśapalenāpi raudraṃ padam avāpnuyāt // Āk_1,7.75 //</l>\n</lg>\n\n<lg>\n<l>tathā caturdaśapalair aiśvaraṃ labhate padam /</l>\n<l>palaiḥ pañcadaśair eti sadāśivapadaṃ param // Āk_1,7.76 //</l>\n</lg>\n\n<lg>\n<l>tathā syāt ṣoḍaśapalaiḥ saccidānandavigrahaḥ /</l>\n<l>sarvajñaḥ sarvakartā ca hartā goptā sa sarvagaḥ // Āk_1,7.77 //</l>\n</lg>\n\n<lg>\n<l>&lt;hemadrutiḥ&gt;</l>\n<l>hemadrutiṃ pravakṣyāmi śṛṇu saṃprati pārvati /</l>\n<l>phalapāṃśur devadālyāḥ śakragopo'śvalālikā // Āk_1,7.78 //</l>\n</lg>\n\n<lg>\n<l>ṭaṅkaṇaṃ jālinīnīrair bhāvayedbahudhā priye /</l>\n<l>drāvayetkāñcanaṃ tatra vapetsūtasamā drutiḥ // Āk_1,7.79 //</l>\n</lg>\n\n<lg>\n<l>imāṃ drutiṃ kāñcanavad bhasma sevāṃ ca kalpayet /</l>\n<l>svādu tiktaṃ kaṣāyaṃ ca śītam uṣṇaṃ rasāyanam // Āk_1,7.80 //</l>\n</lg>\n\n<lg>\n<l>hṛdyaṃ kāntipradaṃ śuddhaṃ cakṣuṣyaṃ guru lekhanam /</l>\n<l>dhṛtismṛtyāyurārogyanayavāksiddhidāyakam // Āk_1,7.81 //</l>\n</lg>\n\n<lg>\n<l>kṣayonmādādirogāṇāṃ nāśanaṃ doṣaśāntikṛt /</l>\n<l>snigdhaṃ rucyaṃ dīptiṃ vīryakṛdbalavardhanam // Āk_1,7.82 //</l>\n</lg>\n\n<lg>\n<l>&lt;kāntam tadbhedā lakṣaṇañca&gt;</l>\n<l>atha kānte pravakṣyāmi kāntaṃ kāntarasāyanam /</l>\n<l>divyā auṣadhayaḥ santu sarvasiddhipradāyikāḥ // Āk_1,7.83 //</l>\n</lg>\n\n<lg>\n<l>tebhyaḥ kāntaṃ śreṣṭhatamaṃ valīrukpalitāpaham /</l>\n<l>kalpānte tāṇḍavaṃ śaṃbhuḥ śarvāṇīsahitaḥ svayam // Āk_1,7.84 //</l>\n</lg>\n\n<lg>\n<l>uccaṇḍaṃ vyatanottatra saṃjātāḥ svedabindavaḥ /</l>\n<l>tatra tatra gatāste'pi hyayaskāntatvamāyayuḥ // Āk_1,7.85 //</l>\n</lg>\n\n<lg>\n<l>jāṅgale bahavo jātā deśe sādhāraṇe kvacit /</l>\n<l>jalaprāye'sti vā nāsti jātyā pañcavidhāḥ smṛtāḥ // Āk_1,7.86 //</l>\n</lg>\n\n<lg>\n<l>bhrāmakaṃ cumbakaṃ devi karṣakaṃ drāvakaṃ tathā /</l>\n<l>romakaṃ ca tathaikadvitricatuḥ sarvatomukhāḥ // Āk_1,7.87 //</l>\n</lg>\n\n<lg>\n<l>teṣāṃ pañcavidhānāṃ tu pītaṃ kṛṣṇaṃ ca śoṇitam /</l>\n<l>miśraṃ pṛthakpṛthakteṣāṃ kramātsyuradhidevatāḥ // Āk_1,7.88 //</l>\n</lg>\n\n<lg>\n<l>brahmaviṣṇvīśabhūtātmamātṛkāḥ parikīrtitāḥ /</l>\n<l>pītavarṇaṃ sparśavedhi kṛṣṇaṃ śreṣṭhaṃ rasāyane // Āk_1,7.89 //</l>\n</lg>\n\n<lg>\n<l>rasabandhakaraṃ raktaṃ miśraṃ sarvarujāpaham /</l>\n<l>romakaṃ grahabhītighnaṃ drāvakaṃ cottamottamam // Āk_1,7.90 //</l>\n</lg>\n\n<lg>\n<l>uttamaṃ madhyamaṃ nīcaṃ karṣakaṃ cumbakaṃ kramāt /</l>\n<l>bhrāmakaṃ lakṣaṇaṃ vacmi lohaṃ tu bhrāmayettataḥ // Āk_1,7.91 //</l>\n</lg>\n\n<lg>\n<l>tasmādbhrāmakamityuktaṃ cumbakaṃ lohacumbakam /</l>\n<l>karṣakaṃ karṣayellohaṃ drāvakaṃ drāvayedyataḥ // Āk_1,7.92 //</l>\n</lg>\n\n<lg>\n<l>sphuṭanādromajananaṃ tadromakamudāhṛtam /</l>\n<l>atyuttamaṃ bahumukhaṃ catuḥpañcāsyamuttamam // Āk_1,7.93 //</l>\n</lg>\n\n<lg>\n<l>madhyamaṃ syāddvitrimukhaṃ nīcamekamukhaṃ bhavet /</l>\n<l>bhrāmakaṃ cumbakaṃ sarvarogāṇāṃ nāśane hitam // Āk_1,7.94 //</l>\n</lg>\n\n<lg>\n<l>karṣakaṃ drāvakaṃ śreṣṭhaṃ rasayoge rasāyane /</l>\n<l>rasadvipāṅkuśamidaṃ kāntaṃ pañcavidhaṃ priye // Āk_1,7.95 //</l>\n</lg>\n\n<lg>\n<l>samīraṇātapaspṛṣṭaṃ na grāhyaṃ tatkadācana /</l>\n<l>hastadvayaṃ samutkhāya kāntaṃ grāhyaṃ varānane // Āk_1,7.96 //</l>\n</lg>\n\n<lg>\n<l>&lt;kāntasattvapātanam&gt;</l>\n<l>ādau sampūjya durgāṃ ca gaṇeśaṃ bhairavaṃ priye /</l>\n<l>tīvrāgninā dahetkāntaṃ secayettriphalāmbunā // Āk_1,7.97 //</l>\n</lg>\n\n<lg>\n<l>tatkāntaṃ cūrṇayetsūkṣmaṃ kācasāmudraṭaṅkaṇaiḥ /</l>\n<l>lākṣāgugguluguñjābhir ūrṇājyamadhusikthakaiḥ // Āk_1,7.98 //</l>\n</lg>\n\n<lg>\n<l>śaśāsthikṣudramīnaiśca bhallātatilakalkakaiḥ /</l>\n<l>sarjakṣārayavakṣārarālaiś ciragulais tathā // Āk_1,7.99 //</l>\n</lg>\n\n<lg>\n<l>nyaṅkusairibhadantīnāṃ viṣāṇaiśca samāṃśakaiḥ /</l>\n<l>etatsamāṃśaṃ tatkāntamajākṣīreṇa mardayet // Āk_1,7.100 //</l>\n</lg>\n\n<lg>\n<l>melayet pañcamāhiṣyair dadhyādyair gomayāntakaiḥ /</l>\n<l>ślakṣṇaṃ piṣṭvā vaṭīḥ kuryāt karṣamātrāḥ sureśvari // Āk_1,7.101 //</l>\n</lg>\n\n<lg>\n<l>koṣṭhīyantre vaṅkanāle khadirāṅgārakair dṛḍham /</l>\n<l>pañca pañca vaṭīstatra nikṣipecca śanaiḥ śanaiḥ // Āk_1,7.102 //</l>\n</lg>\n\n<lg>\n<l>triyāmamathanādeva kāntātsatvaṃ patecchuci /</l>\n<l>tatsarvaṃ kaṇaśaḥ kṛtvā kācādyairauṣadhaiḥ samaiḥ // Āk_1,7.103 //</l>\n</lg>\n\n<lg>\n<l>mūṣāgataṃ dhamettīvramevaṃ dhāmyaṃ tridhā priye /</l>\n<l>evaṃ kṛtaṃ tu tatkāntasatvaṃ sattvatamaṃ bhavet // Āk_1,7.104 //</l>\n</lg>\n\n<lg>\n<l>&lt;kāntasvarūpam&gt;</l>\n<l>kāntalohasya pātrasthajale tailasya bindavaḥ /</l>\n<l>na sarpanti caṇāstvetāḥ kṛṣṇāḥ syur nātra saṃśayaḥ // Āk_1,7.105 //</l>\n</lg>\n\n<lg>\n<l>ghṛṣṭahiṅgorna gandhaḥ syāt kṣīrormiḥ śikharākṛtiḥ /</l>\n<l>na kadācid bhuvi patecchivā muñcati tiktatām // Āk_1,7.106 //</l>\n</lg>\n\n<lg>\n<l>tallohakṣiptam uṣṇāmbu śītalaṃ bhavati kṣaṇāt /</l>\n<l>&lt;lohaśuddhiḥ&gt;</l>\n<l>ūnaṃ pañcapalānnaiva nordhvaṃ pañcadaśāt palāt // Āk_1,7.107 //</l>\n</lg>\n\n<lg>\n<l>triphalā ṣoḍaśapalā taccaturguṇamambu ca /</l>\n<l>kvāthayet pādaśeṣaṃ tu tasminpatrāṇi ḍhālayet // Āk_1,7.108 //</l>\n</lg>\n\n<lg>\n<l>śaśaraktapraliptāni śoṣayedātape punaḥ /</l>\n<l>tāpitāni punastakratailasauvīrasarpīṃṣi // Āk_1,7.109 //</l>\n</lg>\n\n<lg>\n<l>kṣaudrārkakṣīrajambīrakulatthakaraseṣvapi /</l>\n<l>lepanaṃ śoṣaṇaṃ dāhaṃ secanaṃ ca kramātpriye // Āk_1,7.110 //</l>\n</lg>\n\n<lg>\n<l>pratyekaṃ saptadhā kuryād giridoṣaṃ tyajedayaḥ /</l>\n<l>&lt;lohasaṃskāramantrāḥ&gt;</l>\n<l>ādau mantrastataḥ karma kartavyo mantra ucyate // Āk_1,7.111 //</l>\n</lg>\n\n<lg>\n<l>udbhavodbhavaśabdaḥ syāccaturthyanto 'mṛtāt paraḥ /</l>\n<l>svāhāntaḥ praṇavaścādau mantro'yaṃ mardane sthitaḥ // Āk_1,7.112 //</l>\n</lg>\n\n<lg>\n<l>oṃ amṛtodbhavodbhavāya svāhā /</l>\n<l>rakṣāyai lohanarayorayamekodbhavo manuḥ /</l>\n<l>vinā svāhāpadaṃ sthāne phaḍantaṃ yaḥ samuccaret // Āk_1,7.113 //</l>\n</lg>\n\n<lg>\n<l>oṃ amṛtodbhavāya phaṭ praṇavordhvaṃ namaścaṇḍavajrapāṇaya ityapi /</l>\n<l>tataḥ paraṃ mahāyakṣasenādhipataye namaḥ // Āk_1,7.114 //</l>\n</lg>\n\n<lg>\n<l>dviruktaṃ suruśabdasya mahāvidyābalāya ca /</l>\n<l>tataḥ svāheti mantro'yaṃ balikarmaṇi kīrtitaḥ // Āk_1,7.115 //</l>\n</lg>\n\n<p>oṃ namaścaṇḍavajrapāṇaye mahāyakṣasenādhipataye namaḥ suru suru mahāvidyābalāya svāhā /\n<lg>\n<l>&lt;lohabhasma&gt;</l>\n<l>etāni lohapatrāṇi sūkṣmaṃ saṃcūrṇayettataḥ /</l>\n<l>ayaḥpātre kāntacūrṇaṃ nikṣipya triphalārasaiḥ // Āk_1,7.116 //</l>\n</lg></p>\n\n<lg>\n<l>secayettadayodarvyā cālayanpācayediti /</l>\n<l>piṇḍībhūtaṃ tadādāya mṛttikāpaṭale śubhe // Āk_1,7.117 //</l>\n</lg>\n\n<lg>\n<l>saṃpuṭe nikṣipetsamyak ṣoḍaśāṅgulagartake /</l>\n<l>nidhāyāraṇyakārīṣamadhyagaṃ kāriṣaṃ dahet // Āk_1,7.118 //</l>\n</lg>\n\n<lg>\n<l>ahorātraṃ prakurvīta vātātapavivarjitam /</l>\n<l>punaḥ prātaḥ samādāya varākvāthena mardayet // Āk_1,7.119 //</l>\n</lg>\n\n<lg>\n<l>sthālīsaṃpuṭayorevaṃ kuryātpākapuṭaiḥ kramāt /</l>\n<l>evaṃ vidadhyātsaptāhaṃ tasminkṣepyaṃ ca hiṅgulam // Āk_1,7.120 //</l>\n</lg>\n\n<lg>\n<l>lohasya ṣoḍaśāṃśaṃ ca nārīstanyena mardayet /</l>\n<l>sthālyāṃ pākaṃ saṃpuṭe ca puṭaṃ kurvīta ṣoḍaśa // Āk_1,7.121 //</l>\n</lg>\n\n<lg>\n<l>nirutthaṃ tadbhavedbhasma devi yojyaṃ rasāyane /</l>\n<l>&lt;lhohabhasmano'mṛtīkaraṇam&gt;</l>\n<l>yāvatsyāttriphalā tasmād bhavedvāri caturguṇam // Āk_1,7.122 //</l>\n</lg>\n\n<lg>\n<l>aṣṭāvaśeṣaṃ kvāthayet kvāthasya sadṛśaṃ ghṛtam /</l>\n<l>ghṛtatulyaṃ kāntabhasma tāmrapātre pacetpriye // Āk_1,7.123 //</l>\n</lg>\n\n<lg>\n<l>lohadarvyā pracalayan yāvacchuṣyati tadrasaḥ /</l>\n<l>tāvanmṛdvagninā pācyaṃ lohatulyāṃ sitāṃ kṣipet // Āk_1,7.124 //</l>\n</lg>\n\n<lg>\n<l>amṛtīkaraṇamityuktaṃ sarvayogavahaṃ param /</l>\n<l>&lt;lohapākabhedāḥ&gt;</l>\n<l>lohapākaṃ pravakṣyāmi tadbhavettrividhaṃ priye // Āk_1,7.125 //</l>\n</lg>\n\n<lg>\n<l>mṛdumadhyakharāḥ proktā jambīrasadṛśo mṛduḥ /</l>\n<l>madhyamaḥ piṇḍasadṛśo vālukāsadṛśaḥ kharaḥ // Āk_1,7.126 //</l>\n</lg>\n\n<lg>\n<l>&lt;kāntaloharasāyanasevākramaḥ&gt;</l>\n<l>atha sevāṃ pravakṣyāmi kāntalohasya bhasmanaḥ /</l>\n<l>sumuhūrte śubhadine pūjiteśādidevataḥ // Āk_1,7.127 //</l>\n</lg>\n\n<lg>\n<l>seveta siddhidaṃ divyaṃ kāntabhasma rasāyanam /</l>\n<l>śuddhadeho virekādyairabhrabhasma purā priye // Āk_1,7.128 //</l>\n</lg>\n\n<lg>\n<l>māsamekaṃ tu seveta tasmācchuddhavapurbhavet /</l>\n<l>māṣamātraṃ kāntabhasma guñjāmātrābhrabhasma ca // Āk_1,7.129 //</l>\n</lg>\n\n<lg>\n<l>dviniṣkaṃ triphalācūrṇaṃ madhusarpiḥsamanvitam /</l>\n<l>lihet prātar viśuddhātmā snānadānādikarmabhiḥ // Āk_1,7.130 //</l>\n</lg>\n\n<lg>\n<l>anupeyaṃ tato lohād gavyaṃ ṣaṣṭiguṇaṃ payaḥ /</l>\n<l>dhāroṣṇaṃ tadabhāve tu kṛtvā kṣīraṃ samāmbukam // Āk_1,7.131 //</l>\n</lg>\n\n<lg>\n<l>yāvatkṣīṇajalaṃ kvāthyaṃ kṣīraṃ cānupibetpriye /</l>\n<l>tadasātmye varākvāthaṃ guḍūcyā vā kaṣāyakam // Āk_1,7.132 //</l>\n</lg>\n\n<lg>\n<l>ityekamāsaṃ seveta kramāddvitricatuṣṭayam /</l>\n<l>pratimāsaṃ māṣaguñjāvṛddhiḥ kāntābhrabhasmanoḥ // Āk_1,7.133 //</l>\n</lg>\n\n<lg>\n<l>evaṃ ṣoḍaśamāsāntaṃ vṛddhiḥ ṣoḍaśamātrakāḥ /</l>\n<l>pūrvoktavadvidhiṃ tyājyaṃ kuryātsiddhimavāpnuyāt // Āk_1,7.134 //</l>\n</lg>\n\n<lg>\n<l>asya vatsarayogena kṣudrāmayavināśanam /</l>\n<l>etaddvivarṣayogena mahārogapraṇāśanam // Āk_1,7.135 //</l>\n</lg>\n\n<lg>\n<l>trivarṣātpalitaṃ hanti caturvarṣādvaliṃ haret /</l>\n<l>pañcamādapamṛtyughnaṃ ṣaṣṭhe syādāyuṣaḥ śatam // Āk_1,7.136 //</l>\n</lg>\n\n<lg>\n<l>saptābde sūryavaddīptiṃ daśame siddhimelanam /</l>\n<l>vaidyādharaṃ samāpnoti varṣe caikādaśe priye // Āk_1,7.137 //</l>\n</lg>\n\n<lg>\n<l>trayodaśābde devatvam indratvaṃ ca caturdaśe /</l>\n<l>tathā pañcadaśābde ca sarvalokapriyo bhavet // Āk_1,7.138 //</l>\n</lg>\n\n<lg>\n<l>ṣoḍaśābde'ṣṭasiddhiḥ syātsatyaṃ satyaṃ maheśvari /</l>\n<l>&lt;kāntadrutikramaḥ&gt;</l>\n<l>suvarṇadrutivatkāntadrutiḥ syātpūrvavatpriye // Āk_1,7.139 //</l>\n</lg>\n\n<lg>\n<l>kāntadrutirbhavedbhasma kāntalohasya bhasmavat /</l>\n<l>&lt;lohabhedāstadguṇāśca&gt;</l>\n<l>kiṭṭaṃ muṇḍaṃ tathā tīkṣṇaṃ kāntaṃ pūrvottarottaram // Āk_1,7.140 //</l>\n</lg>\n\n<lg>\n<l>guṇāḍhyāḥ syur daśaśatasahasraṃ lakṣakaṃ kramāt /</l>\n<l>śatādhiko bhavet kāntastvauṣadhānāṃ rasāyanam // Āk_1,7.141 //</l>\n</lg>\n\n<lg>\n<l>tridoṣaśamanaṃ divyaṃ sarvarogāpahārakam /</l>\n<l>kāntiṃ rucyaṃ ca cakṣuṣyaṃ hṛdyam āyuṣyadaṃ śuci // Āk_1,7.142 //</l>\n</lg>\n\n<lg>\n<l>sthairyaṃ dārḍhyaṃ ca dhātūnāṃ balavacca rasāyanam /</l>\n<l>&lt;abhrakotpattiḥ tadbhedā lakṣaṇañca&gt;</l>\n<l>athābhrakaṃ pravakṣyāmi tadutpattyādikaṃ kramāt // Āk_1,7.143 //</l>\n</lg>\n\n<lg>\n<l>purādiśaktir bhavatī śvetadvīpe manorame /</l>\n<l>indrāṇīkamalāvāṇīgāyatrīpramukhaiḥ saha // Āk_1,7.144 //</l>\n</lg>\n\n<lg>\n<l>arundhatīmukhair divyamunidāraiśca saṃyutā /</l>\n<l>saṃcikrīḍe mahāmāyā citsadānandarūpiṇī // Āk_1,7.145 //</l>\n</lg>\n\n<lg>\n<l>ānandāśrukaṇāḥ kṣaume nyapatanbahavo dṛśoḥ /</l>\n<l>tadā ṛtumatī jātā tataḥ svādu saritpateḥ // Āk_1,7.146 //</l>\n</lg>\n\n<lg>\n<l>tīre tyaktvā ca tadvastraṃ snātvā kailāsamāyayau /</l>\n<l>vātyāvaśena tadvastraṃ kṣīrābdhau nyapatattadā // Āk_1,7.147 //</l>\n</lg>\n\n<lg>\n<l>devāsurair mathyamānāt tasmāt kṣīrāmbudhestadā /</l>\n<l>samabhūt tadrajovastraṃ caturdhābhrakasaṃjñakam // Āk_1,7.148 //</l>\n</lg>\n\n<lg>\n<l>kṛṣṇābhrakaṃ sāñjanābhaṃ pītaṃ devyaṅgalepanāt /</l>\n<l>raktaṃ tasya rajorūpaṃ kṣaumaṃ śvetam abhūditi // Āk_1,7.149 //</l>\n</lg>\n\n<lg>\n<l>caturvidhaṃ tadālokya rasabandhanakāraṇam /</l>\n<l>rasāyanaṃ rogaharaṃ sarvasiddhipradāyakam // Āk_1,7.150 //</l>\n</lg>\n\n<lg>\n<l>ityūcire surāḥ sarve sākṣādamṛtasaṃmitam /</l>\n<l>śvetaṃ rajatakāryeṣu trayamanyatsuvarṇake // Āk_1,7.151 //</l>\n</lg>\n\n<lg>\n<l>sarvaṃ rasāyane yojyaṃ raktapītasitāsitam /</l>\n<l>śvetācchataguṇaṃ raktaṃ raktātpītaṃ sahasrakam // Āk_1,7.152 //</l>\n</lg>\n\n<lg>\n<l>pītāllakṣaguṇaṃ kṛṣṇaṃ jñeyaṃ lohe rasāyane /</l>\n<l>pratyekaṃ tāni jāyante caturdhā jātitaḥ kramāt // Āk_1,7.153 //</l>\n</lg>\n\n<lg>\n<l>pinākaṃ darduraṃ nāgaṃ vajraṃ ceti caturvidham /</l>\n<l>vajraṃ samāharenmukhyaṃ trīṇyanyāni vivarjayet // Āk_1,7.154 //</l>\n</lg>\n\n<lg>\n<l>pinākamagninikṣiptaṃ muñcate dalasaṃcayam /</l>\n<l>tatsevitaṃ malaṃ baddhvā mārayedrogakāraṇam // Āk_1,7.155 //</l>\n</lg>\n\n<lg>\n<l>darduraṃ vahninikṣiptaṃ kurute bhekaniḥsvanam /</l>\n<l>tadutpādayate rogamaśmaryākhyam asādhyakam // Āk_1,7.156 //</l>\n</lg>\n\n<lg>\n<l>nāgamagnau vinikṣiptaṃ phūtkāraṃ vitanoti yat /</l>\n<l>tatsevayā mahākuṣṭhaṃ maṇḍalākhyaṃ bhaveddhruvam // Āk_1,7.157 //</l>\n</lg>\n\n<lg>\n<l>&lt;grāhyalakṣaṇam&gt;</l>\n<l>etattritayasevābhirjāyate rogasaṃcayaḥ /</l>\n<l>vahnisthitaṃ tu vajrābhraṃ vikārānnācaretkvacit // Āk_1,7.158 //</l>\n</lg>\n\n<lg>\n<l>tasmādvajrābhrakaṃ sevyaṃ valīpalitamṛtyujit /</l>\n<l>rājahastātparaṃ grāhyaṃ khanitrena tadākarāt // Āk_1,7.159 //</l>\n</lg>\n\n<lg>\n<l>&lt;vajrābhra:: parīkṣā:: bad quality&gt;</l>\n<l>bhārayuktaṃ pṛthudalaṃ snigdhaṃ mocyadalaṃ sukham /</l>\n<l>kācacandrakakiṭṭābhaṃ na yojyaṃ tatkadācana // Āk_1,7.160 //</l>\n</lg>\n\n<lg>\n<l>&lt;dhānyābhrakam&gt;</l>\n<l>pūrvoktalakṣaṇayutaṃ vajrābhraṃ dhamayed dṛḍham /</l>\n<l>arkakṣīrāranāle ca gomūtre triphalārase // Āk_1,7.161 //</l>\n</lg>\n\n<lg>\n<l>meghanādarase cetthaṃ nikṣipetteṣu tattridhā /</l>\n<l>samyagdalaṃ mocayitvā meghanādāmlayor dravaiḥ // Āk_1,7.162 //</l>\n</lg>\n\n<lg>\n<l>bhāvayed ātape tīvre ślakṣṇaṃ piṣṭvātha vastrake /</l>\n<l>nikṣipya dhānyasahitaṃ baddhvā tatkāñjike punaḥ // Āk_1,7.163 //</l>\n</lg>\n\n<lg>\n<l>karābhyāṃ ghaṭṭayed gāḍhaṃ sūkṣmaṃ tatkāñjike sravet /</l>\n<l>tat kuryād ātape śuṣkam etad dhānyābhrakaṃ smṛtam // Āk_1,7.164 //</l>\n</lg>\n\n<lg>\n<l>&lt;abhrakasatvapātanam&gt;</l>\n<l>kāntavatsatvapatanamabhrakasya bhavetpriye /</l>\n<l>hema rūpyaṃ mākṣikaṃ ca vaikrāntaṃ madhu ṭaṅkaṇam // Āk_1,7.165 //</l>\n</lg>\n\n<lg>\n<l>guñjā guḍaṃ ghṛtaṃ bhallam ekaikaṃ daśaniṣkakam /</l>\n<l>piṣṭvārkapayasā kāryā vaṭikāḥ karṣamātrakāḥ // Āk_1,7.166 //</l>\n</lg>\n\n<lg>\n<l>śataniṣke 'bhrasatve 'smin vidrute vaṭikāḥ kṣipet /</l>\n<l>ekaikaghaṭikāmātraṃ vaṭyaḥ kṣepyāḥ śanaiḥ śanaiḥ // Āk_1,7.167 //</l>\n</lg>\n\n<lg>\n<l>yāvat tat sattvaśeṣaṃ syāt tāvad dhāmyam atandritaiḥ /</l>\n<l>idam abhrakasattvaṃ tu devayogyaṃ rasāyanam // Āk_1,7.168 //</l>\n</lg>\n\n<lg>\n<l>&lt;abhrakasatvabhasma&gt;</l>\n<l>cūrṇīkṛtyābhrasattvaṃ tanmeghanādaḥ punarnavā /</l>\n<l>sūraṇo'rkadalaṃ mustā jambīrastālamūlikā // Āk_1,7.169 //</l>\n</lg>\n\n<lg>\n<l>triphalā vajravallī ca śāṅgerī maricaṃ tathā /</l>\n<l>amlavargo vaṭajaṭā kārpāsamuniśigrukam // Āk_1,7.170 //</l>\n</lg>\n\n<lg>\n<l>ekavīrā kokilākṣī sarpākṣī tulasī vacā /</l>\n<l>peṭārī vākucī kanyā caikaikasya rasaiḥ pṛthak // Āk_1,7.171 //</l>\n</lg>\n\n<lg>\n<l>mardanaṃ gharmapākaṃ ca sthālīpākaṃ puṭaṃ kramāt /</l>\n<l>ekaikāhaṃ prakurvīta tato daradamākṣike // Āk_1,7.172 //</l>\n</lg>\n\n<lg>\n<l>satvaṣoḍaśabhāgena yojyaṃ peṣyaṃ varārasaiḥ /</l>\n<l>puṭaṣoḍaśaparyantaṃ kuryādevaṃ hi bhairavi // Āk_1,7.173 //</l>\n</lg>\n\n<lg>\n<l>pūrvoktavat syād amṛtīkaraṇaṃ kāntasatvavat /</l>\n<l>nirutthaṃ bhasma bhavati cāyurārogyadāyakam // Āk_1,7.174 //</l>\n</lg>\n\n<lg>\n<l>&lt;abhrakasatvasevākramaḥ&gt;</l>\n<l>atha sevāṃ pravakṣyāmi ghanasatvarasāyane /</l>\n<l>vamanādiviśuddhātmā pūjitasveṣṭadevataḥ // Āk_1,7.175 //</l>\n</lg>\n\n<lg>\n<l>guñjāmātrābhrasatvaṃ ca dviniṣkaṃ triphalārajaḥ /</l>\n<l>madhvājyābhyāṃ lihetprātarekamāsaṃ bhajediti // Āk_1,7.176 //</l>\n</lg>\n\n<lg>\n<l>evaṃ ṣoḍaśamāsāntaṃ māsavṛddhikrameṇa vai /</l>\n<l>guñjāvṛddhirbhaveddevi sevetetthaṃ rasāyanam // Āk_1,7.177 //</l>\n</lg>\n\n<lg>\n<l>pūrvoktavadvidhiṃ tyājyaṃ prakurvīta sureśvari /</l>\n<l>varṣeṇa dehaśuddhiḥ syāddvivarṣādāmayāccyutaḥ // Āk_1,7.178 //</l>\n</lg>\n\n<lg>\n<l>trivatsarānmahāroganāśanaṃ bhavati dhruvam /</l>\n<l>caturvarṣān mahākāntibalavīryapravardhanam // Āk_1,7.179 //</l>\n</lg>\n\n<lg>\n<l>pañcavarṣāddehadārḍhyaṃ ṣaṣṭhe vāksiddhimeti hi /</l>\n<l>saptame divyadṛṣṭiḥ syādaṣṭame viṣanāśanam // Āk_1,7.180 //</l>\n</lg>\n\n<lg>\n<l>navābde siddhatāmeti tato vidyādharo bhavet /</l>\n<l>ekādaśābde tvindratvaṃ dvādaśe brahmatā bhavet // Āk_1,7.181 //</l>\n</lg>\n\n<lg>\n<l>trayodaśābde viṣṇutvaṃ rudratvaṃ ca caturdaśe /</l>\n<l>īśatvaṃ pañcadaśake ṣoḍaśābde sadāśivaḥ // Āk_1,7.182 //</l>\n</lg>\n\n<lg>\n<l>aṇimādiyutaḥ svairī sarvajñaḥ sarvakṛdbhavet /</l>\n<l>&lt;abhrakadrutiḥ&gt;</l>\n<l>athābhrakadrutiṃ vakṣye kañcukīkanda eva ca // Āk_1,7.183 //</l>\n</lg>\n\n<lg>\n<l>kapitindau keśataile pratyekaṃ tu tridhā vapet /</l>\n<l>mūṣāyāṃ drāvayitvā tadabhrasatvadrutirbhavet // Āk_1,7.184 //</l>\n</lg>\n\n<lg>\n<l>bhasmīkuryātprayatnena drutimabhrakasatvavat /</l>\n<l>&lt;abhrakaguṇāḥ&gt;</l>\n<l>ṣaḍrasaḥ sarvarogaghnastridoṣaśamanaḥ paraḥ // Āk_1,7.185 //</l>\n</lg>\n\n<lg>\n<l>vīryāyuṣyabalaprajñākāntirūpavivardhanaḥ /</l>\n<l>vapurdārḍhyasthairyayukto valīpalitamṛtyuhā // Āk_1,7.186 //</l>\n</lg>\n\n<lg>\n<l>rucyo vṛṣyo laghuḥ śīto medhyaḥ snigdho rasāyanam /</l>\n<l>abhrakaṃ dīpanaṃ grāhi śreṣṭhaṃ pāradabandhanam // Āk_1,7.187 //</l>\n</lg>\n\n<lg>\n<l>pakṣajitsūtarājasya bhasmībhūtābhrasatvakaḥ /</l>\n<l>abhrasya patraṃ rogaghnaṃ tacca satvaṃ dṛḍhaṃkaram // Āk_1,7.188 //</l>\n</lg>\n\n<l>cetasatvaṃ mṛdu hareddrutistāṃśca daridratām // Āk_1,7.189 //</l>\n\n<p>Āk, 1, 8\n<lg>\n<l>&lt;rasāyanasevā&gt;</l>\n<l>sūto vajraṃ suvarṇaṃ ca kāntalohaṃ tathābhrakam /</l>\n<l>pañcaitānyamṛtāni syuḥ kalpitāni nṛṇāṃ mayā // Āk_1,8.1 //</l>\n</lg></p>\n\n<lg>\n<l>mattakāśini yo vetti so'pi sākṣānmaheśvaraḥ /</l>\n<l>ahaṃ raso rasaścāhamāvayorantaraṃ na hi // Āk_1,8.2 //</l>\n</lg>\n\n<lg>\n<l>tena yuktāstu vajrādyāḥ siddhidāḥ syurna saṃśayaḥ /</l>\n<l>puruṣaṃ rasasevārhaṃ vadāmi śṛṇu pārvati // Āk_1,8.3 //</l>\n</lg>\n\n<lg>\n<l>strīklībabālakānāṃ ca na hi yojyaṃ rasāyanam /</l>\n<l>bālāḥ pañcadaśābdā ye kumārāṃstriṃśadabdakāḥ // Āk_1,8.4 //</l>\n</lg>\n\n<lg>\n<l>pañcāśadvarṣadeśīyā yuvānaḥ parikīrtitāḥ /</l>\n<l>ataḥ paraṃ ca sthavirāḥ bhaveyuste rasāyane // Āk_1,8.5 //</l>\n</lg>\n\n<lg>\n<l>yathoktakāle siddhiḥ syātkumārasya rasāyanāt /</l>\n<l>tasmāddviguṇakālena yūnaḥ siddhirbhaveddhruvam // Āk_1,8.6 //</l>\n</lg>\n\n<lg>\n<l>tasmāttriguṇakālena vṛddhaḥ siddhimavāpnuyāt /</l>\n<l>jñātavyāḥ kramaśo devi hyuttamo madhyamo'dhamaḥ // Āk_1,8.7 //</l>\n</lg>\n\n<lg>\n<l>&lt;rasāyanasevākramaḥ&gt;</l>\n<l>pūrvam abhrakamaśnīyāttataḥ kāntarasāyanam /</l>\n<l>atha kāntābhrakaṃ devi paścāddhemarasāyanam // Āk_1,8.8 //</l>\n</lg>\n\n<lg>\n<l>athābhrakaṃ svarṇayogaṃ kāntahemarasāyanam /</l>\n<l>ghanakāntasvarṇayogaṃ tato vajrarasāyanam // Āk_1,8.9 //</l>\n</lg>\n\n<lg>\n<l>athābhravajrasevāṃ ca kāntavajramataḥ param /</l>\n<l>ghanāyaskāntahīraṃ ca hemavajraṃ tato bhavet // Āk_1,8.10 //</l>\n</lg>\n\n<lg>\n<l>paścādabhrasvarṇavajraṃ kāntāṣṭāpadavajrakam /</l>\n<l>ghanakāntaṃ hemavajramataḥ pāradabhakṣaṇam // Āk_1,8.11 //</l>\n</lg>\n\n<lg>\n<l>tathābhrarasayogaṃ syāttataḥ kāntarasaṃ bhavet /</l>\n<l>ghanakāntarasaṃ devi paścāddhemarasaṃ bhavet // Āk_1,8.12 //</l>\n</lg>\n\n<lg>\n<l>ghanahemarasaṃ paścātkāntahemarasaṃ tataḥ /</l>\n<l>ghanakāntaṃ hemasūtamato vajrarasaṃ bhavet // Āk_1,8.13 //</l>\n</lg>\n\n<lg>\n<l>ghanavajrarasaṃ devi kāntavajrarasaṃ tataḥ /</l>\n<l>ghanakāntaṃ vajrasūtaṃ hemavajrarasaṃ tataḥ // Āk_1,8.14 //</l>\n</lg>\n\n<lg>\n<l>ghanahemapavīsūtaṃ kāntahemapavīrasam /</l>\n<l>ghanakāntasvarṇavajrarasam asmātparaṃ na hi // Āk_1,8.15 //</l>\n</lg>\n\n<lg>\n<l>uttarottarataḥ sarve caite sarvaguṇottarāḥ /</l>\n<l>rasāyanāni pañca syurekaikāni varānane // Āk_1,8.16 //</l>\n</lg>\n\n<lg>\n<l>rasā dvidvyauṣadhabhavāstritryauṣadhabhavā daśa /</l>\n<l>catuścaturbhavāḥ pañca tvekaḥ pañcauṣadhodbhavaḥ // Āk_1,8.17 //</l>\n</lg>\n\n<lg>\n<l>ekatriṃśadvarārohe rasāyanamiti priye /</l>\n<l>ghanaṃ kāntaṃ hema vajraṃ pāradaścetaram // Āk_1,8.18 //</l>\n</lg>\n\n<lg>\n<l>pūrvottarottaraguṇā bhavanti prāṇavallabhe /</l>\n<l>rasasya krāmaṇaṃ vajraṃ hemakāntaghanaṃ bhavet // Āk_1,8.19 //</l>\n</lg>\n\n<lg>\n<l>vajrasaṃkrāmaṇaṃ hema kāntaṃ vyoma bhavetpriye /</l>\n<l>hemnaḥ kāntabhavaṃ yojyaṃ kāntasya krāmaṇaṃ ghanam // Āk_1,8.20 //</l>\n</lg>\n\n<lg>\n<l>abhrasya krāmaṇaṃ cābhrasattvaṃ siddhipradaṃ yataḥ /</l>\n<l>ekaikauṣadhasevāyāṃ yathoktaṃ krāmaṇaṃ bhavet // Āk_1,8.21 //</l>\n</lg>\n\n<lg>\n<l>yukto dvitricatuḥpañcabhaiṣajyaiḥ krāmaṇaṃ na hi /</l>\n<l>triphalāmadhusarpīṃṣi sāmānyakrāmaṇaṃ bhavet // Āk_1,8.22 //</l>\n</lg>\n\n<p>Āk, 1, 9\n&lt;rasāyanārharasasaṃskāraḥ; prathamaḥ prakāraḥ&gt;\n<lg>\n<l>śrībhairavī /</l>\n<l>rasāyanārhāṃ sūtasya saṃskṛtiṃ vada me vibho /</l>\n<l>śrībhairavaḥ /</l>\n<l>śṛṇu pārvati yatnena saṃskāraṃ śodhanādikam // Āk_1,9.1 //</l>\n</lg></p>\n\n<lg>\n<l>punarnavārasaiḥ peṣyaṃ dhānyābhraṃ pāradaṃ samam /</l>\n<l>taptakhalve dinaṃ devi vajramūṣāgataṃ rasam // Āk_1,9.2 //</l>\n</lg>\n\n<lg>\n<l>pacedbhūdharayantre ca punaḥ saṃmardayecca tam /</l>\n<l>pūrvadravairyathāpūrvaṃ mardanaṃ pācanaṃ punaḥ // Āk_1,9.3 //</l>\n</lg>\n\n<lg>\n<l>kṛtvaivaṃ daśavāraṃ taṃ pātyaṃ pātanayantrake /</l>\n<l>śuddhaḥ syātpārado devi yojyo yoge rasāyane // Āk_1,9.4 //</l>\n</lg>\n\n<lg>\n<l>&lt;dvitīyaḥ prakāraḥ&gt;</l>\n<l>daśamāṃśaṃ rasādgandhaṃ taptakhalve vinikṣipet /</l>\n<l>varājambīrakanyāgnidravairyāmaṃ vimardayet // Āk_1,9.5 //</l>\n</lg>\n\n<lg>\n<l>pātayetpātanāyantre kuryādevaṃ tu saptadhā /</l>\n<l>sagandhakaṃ mardanaṃ ca pātanaṃ bhavati priye // Āk_1,9.6 //</l>\n</lg>\n\n<lg>\n<l>śuddhaḥ syātpārado devi yogyo yoge rasāyane /</l>\n<l>&lt;tṛtīyaḥ prakāraḥ&gt;</l>\n<l>tilatailair māhiṣikair mūtrair mardyāmlakena ca // Āk_1,9.7 //</l>\n</lg>\n\n<lg>\n<l>gomāṃsair hiṅgulaṃ pācyaṃ lohapātre kramāgninā /</l>\n<l>saptāhaṃ lohadaṇḍena cālayansadravaṃ muhuḥ // Āk_1,9.8 //</l>\n</lg>\n\n<lg>\n<l>sārdramāyūrapittena bhāvayedātape dinam /</l>\n<l>pācayetpātanāyantre daradaṃ kharavahninā // Āk_1,9.9 //</l>\n</lg>\n\n<lg>\n<l>śuddho bhaveccaturyāmātpāradaḥ syādrasāyane /</l>\n<l>&lt;rasabhasmakramaḥ; prathamaḥ prakāraḥ&gt;</l>\n<l>ūrdhvādhastātkhajīrṇasya sūtasya samagandhakam // Āk_1,9.10 //</l>\n</lg>\n\n<lg>\n<l>nikṣipetpakvamūṣāyāṃ garte dvābhyāṃ caturguṇam /</l>\n<l>kākamācīdravaṃ dattvā nirudhyaināṃ kramāgninā // Āk_1,9.11 //</l>\n</lg>\n\n<lg>\n<l>pacedguṇḍakayantrasthāṃ mūṣāṃ yāmacatuṣṭayam /</l>\n<l>bhasmasājjāyate sūto yojayettu rasāyane // Āk_1,9.12 //</l>\n</lg>\n\n<lg>\n<l>&lt;dvitīyaḥ prakāraḥ&gt;</l>\n<l>jīrṇasūtaṃ snukkṣīraiḥ samaṃ gandhaṃ vimardayet /</l>\n<l>dinaṃ tato garbhayantre puṭe bhasmati pūrvavat // Āk_1,9.13 //</l>\n</lg>\n\n<lg>\n<l>&lt;tṛtīyaḥ prakāraḥ&gt;</l>\n<l>khajīrṇasūtaṃ tulyāṃśaṃ lākṣorṇāmadhuṭaṅkaṇam /</l>\n<l>guñjāṃ bhṛṅgarasaiḥ sarvaṃ dinamekaṃ vimardayet // Āk_1,9.14 //</l>\n</lg>\n\n<lg>\n<l>andhritaṃ vajramūṣāyāṃ dhamedbhasmati pāradaḥ /</l>\n<l>&lt;caturthaḥ prakāraḥ&gt;</l>\n<l>ghanajīrṇaṃ rasaṃ gandhaṃ tryahaṃ tulyaṃ vimardayet // Āk_1,9.15 //</l>\n</lg>\n\n<lg>\n<l>ahimāryā rasairvātha hyajāmāryā rasena vā /</l>\n<l>rasena kīṭamāriṇyāḥ śvetāṅkolarasena vā // Āk_1,9.16 //</l>\n</lg>\n\n<lg>\n<l>divārātraṃ karīṣāgnau mṛṇmaye saṃpuṭe dahet /</l>\n<l>tuṣāgninā vā tridinādbhasmībhavati pāradaḥ // Āk_1,9.17 //</l>\n</lg>\n\n<lg>\n<l>taptakhalve vajrabhasma jīrṇe sūte samaṃ tryaham /</l>\n<l>haṃsapādīrasair mardyaṃ bījairdivyauṣadhodbhavaiḥ // Āk_1,9.18 //</l>\n</lg>\n\n<lg>\n<l>lepayedvajramūṣāyāṃ tatra pūrvaṃ rasaṃ kṣipet /</l>\n<l>tryahaṃ tuṣāgninā pācyaṃ haṃsapādīdravaiḥ punaḥ // Āk_1,9.19 //</l>\n</lg>\n\n<lg>\n<l>mardayettridinaṃ gāḍhaṃ tadgolaṃ pūrvavatpacet /</l>\n<l>bhasmībhavati sūtendraḥ śaṅkhakundendusannibhaḥ // Āk_1,9.20 //</l>\n</lg>\n\n<lg>\n<l>&lt;jāritarasamāraṇam; prathamaḥ prakāraḥ&gt;</l>\n<l>atha vakṣyāmi deveśi jāritaṃ rasamāraṇam /</l>\n<l>prathamaṃ jāraṇaṃ kuryātsabījaṃ suranāyike // Āk_1,9.21 //</l>\n</lg>\n\n<lg>\n<l>ajāritaṃ rasaṃ mūḍhaḥ pramādānmārayedyadi /</l>\n<l>mama drohī sa pāpiṣṭho mahāpātakavān bhavet // Āk_1,9.22 //</l>\n</lg>\n\n<lg>\n<l>bhrūṇahā gurughātī ca goghnaḥ strībālaghātakaḥ /</l>\n<l>tasmātsarvaprayatnena kuryājjāraṇapūrvakam // Āk_1,9.23 //</l>\n</lg>\n\n<lg>\n<l>māraṇaṃ rasarājasya mama bījasya pārvati /</l>\n<l>dharāyāṃ gomayaṃ devi sthāpayitvā tata upari // Āk_1,9.24 //</l>\n</lg>\n\n<lg>\n<l>pakvamūṣāyāṃ vinikṣipya tanmadhye kaṭutumbijam /</l>\n<l>tailaṃ nidhāya sūtaṃ ca nikṣipecca tata upari // Āk_1,9.25 //</l>\n</lg>\n\n<lg>\n<l>kākamācīraso deyastailatulyo varānane /</l>\n<l>śuddhaṃ gandhaṃ vrīhimātraṃ dattvā mūṣāṃ nirodhayet // Āk_1,9.26 //</l>\n</lg>\n\n<lg>\n<l>tadūrdhvaṃ khādirāṅgārapūritaṃ śrāvakaṃ nyaset /</l>\n<l>jñātvā tatsvāṅgaśītatvaṃ punargandhaṃ ca tailakam // Āk_1,9.27 //</l>\n</lg>\n\n<lg>\n<l>kākamācīdravaṃ dattvā vahnimevaṃ punaḥ punaḥ /</l>\n<l>adhastādgomayaṃ sāndramupariṣṭācca pāvakam // Āk_1,9.28 //</l>\n</lg>\n\n<lg>\n<l>kākamācīdravaḥ sūtastailaṃ caitattrayaṃ samam /</l>\n<l>jārayetṣaḍguṇaṃ gandhaṃ rasasyetthaṃ mukhīkṛtiḥ // Āk_1,9.29 //</l>\n</lg>\n\n<lg>\n<l>dinaṃ jambīranīreṇa mardayettaṃ rasaṃ punaḥ /</l>\n<l>catuḥ ṣaṣṭyaṃśakaṃ hemnaḥ patraṃ kaṇṭakabhedanam // Āk_1,9.30 //</l>\n</lg>\n\n<lg>\n<l>mayūrapittaṃ tailaṃ ca lipetsarṣapasaṃbhavam /</l>\n<l>abhāve tailapittasya cūlikālavaṇaṃ balim // Āk_1,9.31 //</l>\n</lg>\n\n<lg>\n<l>jambīrasya rasairmardyaṃ taṃ rasaṃ hemapatrakam /</l>\n<l>pācayetpūrvavadvahnau jambīrasya rasaiḥ punaḥ // Āk_1,9.32 //</l>\n</lg>\n\n<lg>\n<l>sampūrṇāṃ rodhayenmūṣāṃ pūrvavajjārayetpunaḥ /</l>\n<l>dvātriṃśadaṃśakaṃ hema ṣoḍaśāṃśaṃ tata upari // Āk_1,9.33 //</l>\n</lg>\n\n<lg>\n<l>mardayejjārayedevaṃ tataḥ sūtasya māraṇam /</l>\n<l>samūlāṃ kumbhim ādāya gavāṃ mūtreṇa peṣayet // Āk_1,9.34 //</l>\n</lg>\n\n<lg>\n<l>dinamekaṃ tadrasena mardayetpāradaṃ sudhīḥ /</l>\n<l>saṃpuṭe kāntaje kṣiptvā cordhvādhaśca niyāmakān // Āk_1,9.35 //</l>\n</lg>\n\n<lg>\n<l>cullyāṃ mṛdvagninā pācyaṃ dinaṃ bhasma bhavedrasaḥ /</l>\n<l>akṣīṇo mṛtyunāśī syājjarādāridryanāśanaḥ // Āk_1,9.36 //</l>\n</lg>\n\n<lg>\n<l>&lt;dvitīyaḥ prakāraḥ&gt;</l>\n<l>vāsitaṃ pāradaṃ karṣamaṣṭaguñjāḥ suvarṇakam /</l>\n<l>mṛtaṃ vajraṃ caturguñjaṃ mardyaṃ haṃsapadīrasaiḥ // Āk_1,9.37 //</l>\n</lg>\n\n<lg>\n<l>taptakhalve vajramūṣāgataṃ kṛtvā nirodhayet /</l>\n<l>pacedbhūdharayantre ca punarādāya taṃ rasam // Āk_1,9.38 //</l>\n</lg>\n\n<lg>\n<l>haṃsapādīdravairmardyaṃ taptakhalve dinatrayam /</l>\n<l>pūrvavadbhūdhare yantre pacetsūtaṃ punaḥ punaḥ // Āk_1,9.39 //</l>\n</lg>\n\n<lg>\n<l>evaṃ śatapuṭaṃ kṛtvā bhasma syādraktavarṇakam /</l>\n<l>etāni rasabhasmāni śastāni ca rasāyane // Āk_1,9.40 //</l>\n</lg>\n\n<lg>\n<l>&lt;rasāyanayogāḥ; abhrakarasāyanam&gt;</l>\n<l>ekadvitricatuḥpañcayogayuktaṃ rasāyanam /</l>\n<l>kramādvakṣyāmi deveśi tatrāpyabhrakasevanam // Āk_1,9.41 //</l>\n</lg>\n\n<lg>\n<l>vamanādiviśuddhātmā tyaktakṣārāmlakādikaḥ /</l>\n<l>pūrvavadbhasmayedvyomasatvaṃ bhṛṅgavarārasaiḥ // Āk_1,9.42 //</l>\n</lg>\n\n<lg>\n<l>triḥ saptadhā bhāvanīyaṃ prātarguñjādvayaṃ bhajet /</l>\n<l>sasitaṃ tadanu kṣaudraṃ ghṛtaiḥ satriphalaṃ lihet // Āk_1,9.43 //</l>\n</lg>\n\n<lg>\n<l>dvātriṃśadguñjakā vṛddhiḥ krāmaṇaṃ karṣamātrakam /</l>\n<l>eṣa ṣoḍaśamāsānte sarvarogādvimucyate // Āk_1,9.44 //</l>\n</lg>\n\n<lg>\n<l>sa bhavetkāntasevārhastvevamabhrakasevayā /</l>\n<l>&lt;kāntarasāyanam&gt;</l>\n<l>pūrvavadbhasmayetkāntaṃ varānirguṇḍibhṛṅgajaiḥ // Āk_1,9.45 //</l>\n</lg>\n\n<lg>\n<l>rasaistrisaptavārāṇi mardayedbhāvayetkramāt /</l>\n<l>kṣaudrājyābhyāṃ lihetprātarnityaṃ guñjādvayonmitam // Āk_1,9.46 //</l>\n</lg>\n\n<lg>\n<l>anu bhakṣyaṃ sinduvāravarābhṛṅgabhavaṃ rajaḥ /</l>\n<l>madhvājyābhyāṃ karṣamātraṃ śuddhāṅgo vamanādibhiḥ // Āk_1,9.47 //</l>\n</lg>\n\n<lg>\n<l>dvātriṃśadguñjikā vṛddhiḥ paramāvadhirīśvari /</l>\n<l>bhavet ṣoḍaśamāsāntājjarāvyādhibhirujjhitaḥ // Āk_1,9.48 //</l>\n</lg>\n\n<lg>\n<l>kāntasya sevayā paścādbhavetkāntābhrakārhakaḥ /</l>\n<l>&lt;kāntābhrarasāyanam&gt;</l>\n<l>mṛtaṃ kāntaṃ ghanaṃ tulyaṃ dhātrībhṛṅgapunarnavāḥ // Āk_1,9.49 //</l>\n</lg>\n\n<lg>\n<l>dravaireṣāṃ pṛthaṅmardyaṃ kalye guñjādvayaṃ lihet /</l>\n<l>śarkarāmadhusarpirbhiḥ śuddhātmā vamanādibhiḥ // Āk_1,9.50 //</l>\n</lg>\n\n<lg>\n<l>bhṛṅgāmalakavarṣābhūcūrṇaṃ krāmaṇamuttamam /</l>\n<l>madhvājyairanu lehyaṃ taddvātriṃśadguñjakāvadhi // Āk_1,9.51 //</l>\n</lg>\n\n<lg>\n<l>māsaṣoḍaśayogena valīpalitajidbalī /</l>\n<l>kāntābhrasatvabhajanāddhemasevārhako bhavet // Āk_1,9.52 //</l>\n</lg>\n\n<lg>\n<l>&lt;svarṇarasāyanam&gt;</l>\n<l>pūrvavadbhasmayetsvarṇaṃ daśamūlakaṣāyataḥ /</l>\n<l>ekaviṃśativāraṃ taṃ mardayedbhāvayetpriye // Āk_1,9.53 //</l>\n</lg>\n\n<lg>\n<l>madhvājyābhyāṃ mudgamānaṃ lihetprātarviśuddhadhīḥ /</l>\n<l>guḍūcītriphalākvāthaṃ palaṃ cānupibetsudhīḥ // Āk_1,9.54 //</l>\n</lg>\n\n<lg>\n<l>aṣṭaguñjāvadhir vṛddhir bhavet ṣoḍaśamāsataḥ /</l>\n<l>tejasvī balavāndhīmāṃścakṣuṣmān rogavarjitaḥ // Āk_1,9.55 //</l>\n</lg>\n\n<lg>\n<l>valīpalitanirmuktastrikālaviṣajidbhavet /</l>\n<l>&lt;svarṇābhrakarasāyanam&gt;</l>\n<l>pūrvavanmārayetsvarṇaṃ tasmād dviguṇamabhrakam // Āk_1,9.56 //</l>\n</lg>\n\n<lg>\n<l>daśamūlavarābhṛṅgīkvāthair bhāvyaṃ trisaptadhā /</l>\n<l>prātarmāṣatrayaṃ lehyaṃ madhvājyaiḥ krāmaṇaṃ lihet // Āk_1,9.57 //</l>\n</lg>\n\n<lg>\n<l>palaṃ guḍūcītriphalākvāthaṃ tadanu pārvati /</l>\n<l>caturviṃśatiguñjāsya vṛddhiḥ syātparamāvadhiḥ // Āk_1,9.58 //</l>\n</lg>\n\n<lg>\n<l>māsaṣoḍaśayogena divyatejā mahābalaḥ /</l>\n<l>ghanakāñcanayogena svarṇakāntārhako bhavet // Āk_1,9.59 //</l>\n</lg>\n\n<lg>\n<l>&lt;svarṇakāntarasāyanam&gt;</l>\n<l>pūrvavanmārayetsvarṇaṃ kāntaṃ svarṇadvibhāgakam /</l>\n<l>dhātrīphalair dvisaptaiva bhāvayenmardayetkramāt // Āk_1,9.60 //</l>\n</lg>\n\n<lg>\n<l>saśarkaraṃ bhajet prātastrimāṣaṃ ca pibedanu /</l>\n<l>dhātrīsatvaṃ ghṛtaṃ kṣaudraṃ karṣamātraṃ sureśvari // Āk_1,9.61 //</l>\n</lg>\n\n<lg>\n<l>caturviṃśatikā guñjā vṛddhiḥ syāt paramāvadhiḥ /</l>\n<l>māsaṣoḍaśayogena valīpalitavarjitaḥ // Āk_1,9.62 //</l>\n</lg>\n\n<lg>\n<l>taptakāñcanasacchāyaḥ pañcabāṇa ivāparaḥ /</l>\n<l>hemakāntāsvādanena kāntābhrakanakārhakaḥ // Āk_1,9.63 //</l>\n</lg>\n\n<lg>\n<l>&lt;svarṇābhrakāntarasāyanam&gt;</l>\n<l>pūrvavanmārayetsvarṇaṃ kāntasattvābhrasatvakam /</l>\n<l>samāni trīṇi caitāni bhāvayecca trisaptakam // Āk_1,9.64 //</l>\n</lg>\n\n<lg>\n<l>muṇḍinirguṇḍikābhṛṅgavarānīreṇa pārvati /</l>\n<l>māṣatrayonmitaṃ prātarlihetkṣaudraghṛtāplutam // Āk_1,9.65 //</l>\n</lg>\n\n<lg>\n<l>muṇḍīcūrṇaṃ karṣamātraṃ madhvājyābhyāṃ lihedanu /</l>\n<l>gokṣīraṃ palamātraṃ ca pibettadanu pārvati // Āk_1,9.66 //</l>\n</lg>\n\n<lg>\n<l>valladvādaśasaṃkhyātā parā vṛddhir bhavet priye /</l>\n<l>māsaṣoḍaśayoge divyakāyo bhavennaraḥ // Āk_1,9.67 //</l>\n</lg>\n\n<lg>\n<l>hemābhrakāntabhajanād yogyaḥ syādvajrabhakṣaṇe /</l>\n<l>&lt;vajrarasāyanam&gt;</l>\n<l>pūrvavadbhasmayed vajraṃ dhātrīnīreṇa mardayet // Āk_1,9.68 //</l>\n</lg>\n\n<lg>\n<l>bhāvayetsaptadhā dhīmānvrīhimātraṃ lihetpriye /</l>\n<l>ghṛtakṣaudrayutaṃ cānupibeddhātrīrasaṃ palam // Āk_1,9.69 //</l>\n</lg>\n\n<lg>\n<l>vallāvadhir bhavedvṛddhirmāsaṣoḍaśayogataḥ /</l>\n<l>cirajīvī vajrakāyo divyadṛṣṭir mahābalaḥ // Āk_1,9.70 //</l>\n</lg>\n\n<lg>\n<l>vajrasya sevayā yogyo bhavedvajrābhrabhakṣaṇe /</l>\n<l>&lt;vajrābhrarasāyanam&gt;</l>\n<l>pūrvavanmārayedvyoma vajraṃ vajrāccaturguṇam // Āk_1,9.71 //</l>\n</lg>\n\n<lg>\n<l>ghanaṃ dhātryāḥ śatāvaryā rasair bhāvyaṃ trisaptadhā /</l>\n<l>yavamātraṃ lihetprātarmadhvājyābhyāṃ lihedanu // Āk_1,9.72 //</l>\n</lg>\n\n<lg>\n<l>dhātrīśatāvarīnīraṃ krāmaṇaṃ palamātrakam /</l>\n<l>caturguñjā parā vṛddhirbhavetṣoḍaśamāsataḥ // Āk_1,9.73 //</l>\n</lg>\n\n<lg>\n<l>vāksiddhir divyadṛṣṭiḥ syāddevatāsadṛśaprabhaḥ /</l>\n<l>sevayā ghanavajrasya kāntavajrārhako bhavet // Āk_1,9.74 //</l>\n</lg>\n\n<lg>\n<l>&lt;kāntavajrarasāyanam&gt;</l>\n<l>pūrvavadbhasmayedvajraṃ kāntaṃ vajrāccaturguṇam /</l>\n<l>kāntaṃ trisaptadhā bhāvyamaśvagandhāvarārasaiḥ // Āk_1,9.75 //</l>\n</lg>\n\n<lg>\n<l>yavamātraṃ kṣaudraghṛtairyuktaṃ lehyaṃ dinodaye /</l>\n<l>aśvagandhāvarācūrṇaṃ karṣaṃ gopayasā pibet // Āk_1,9.76 //</l>\n</lg>\n\n<lg>\n<l>caturguñjāvadhirjñeyā vṛddhiḥ syātparamāvadhiḥ /</l>\n<l>māsaṣoḍaśayogena bālasūryasamadyutiḥ // Āk_1,9.77 //</l>\n</lg>\n\n<lg>\n<l>mahābalo mahātejā vāksiddhaḥ siddhatāṃ vrajet /</l>\n<l>sevayā vajrakāntasya vajrakāntābhrakārhakaḥ // Āk_1,9.78 //</l>\n</lg>\n\n<lg>\n<l>&lt;vajrābhrakarasāyanam&gt;</l>\n<l>pūrvavanmārayedvajraṃ kāntābhrāṇi ca hīrakāt /</l>\n<l>caturguṇe ca kāntābhre varābhṛṅgakuraṇḍajaiḥ // Āk_1,9.79 //</l>\n</lg>\n\n<lg>\n<l>rasaistrisaptadhā bhāvyaṃ yavamātraṃ lihetpriye /</l>\n<l>samadhvājyaṃ bhṛṅgavarākuraṇḍakarajoyutam // Āk_1,9.80 //</l>\n</lg>\n\n<lg>\n<l>palaṃ pibecca gokṣīraṃ caturguñjāparāvadhiḥ /</l>\n<l>māsaṣoḍaśayogena gṛdhradṛṣṭir mahābalaḥ // Āk_1,9.81 //</l>\n</lg>\n\n<lg>\n<l>avyāhatagatirdhīraḥ siddhasaṃghena vartate /</l>\n<l>kāntābhravajrabhajanādyogyaḥ syāddhemavajrayoḥ // Āk_1,9.82 //</l>\n</lg>\n\n<lg>\n<l>&lt;svarṇavajrarasāyanam&gt;</l>\n<l>pūrvavanmārayedvajraṃ svarṇaṃ vajrāddvibhāgakam /</l>\n<l>suvarṇavajraṃ varṣābhūrasairbhāvyaṃ trisaptadhā // Āk_1,9.83 //</l>\n</lg>\n\n<lg>\n<l>vrīhimeyaṃ lihetkṣaudraghṛtābhyāṃ ca punarnavām /</l>\n<l>karṣaṃ palaṃ ca gokṣīramanupeyaṃ sureśvari // Āk_1,9.84 //</l>\n</lg>\n\n<lg>\n<l>dviguñjāvadhi vṛddhiḥ syānmāsaṣoḍaśayogataḥ /</l>\n<l>cirakālaṃ bhavejjīvī valīpalitavarjitaḥ // Āk_1,9.85 //</l>\n</lg>\n\n<lg>\n<l>vajrahemopayogena svarṇābhrakuliśārhakaḥ /</l>\n<l>&lt;svarṇābhravajrarasāyanam&gt;</l>\n<l>pūrvavadbhasmayeddhemaghanavajrāṇi pārvati // Āk_1,9.86 //</l>\n</lg>\n\n<lg>\n<l>hīrakād dviguṇaṃ svarṇaṃ svarṇādabhraṃ dvibhāgakam /</l>\n<l>musalīkandasāreṇa bhāvanīyaṃ trisaptadhā // Āk_1,9.87 //</l>\n</lg>\n\n<lg>\n<l>yavamātraṃ lihetprātarmadhvājyābhyāṃ pibedanu /</l>\n<l>karṣaṃ syānmusalīcūrṇaṃ gokṣīraṃ palamātrakam // Āk_1,9.88 //</l>\n</lg>\n\n<lg>\n<l>caturguñjāvadhir vṛddhirmāsaṣoḍaśayogataḥ /</l>\n<l>mṛtyuṃ jayejjarāhīno vajrakāyo mahābalaḥ // Āk_1,9.89 //</l>\n</lg>\n\n<lg>\n<l>etasya sevayā vajrahemakāntārhako bhavet /</l>\n<l>&lt;svarṇavajrakāntarasāyanam&gt;</l>\n<l>vajrakāntasuvarṇāni pūrvavanmāritāni ca // Āk_1,9.90 //</l>\n</lg>\n\n<lg>\n<l>vajrātsuvarṇaṃ dviguṇaṃ svarṇātkāntaṃ dvibhāgakam /</l>\n<l>dhātrībhṛṅgarasairmardyamekaviṃśativārakam // Āk_1,9.91 //</l>\n</lg>\n\n<lg>\n<l>yavamātraṃ lihetprātarmadhvājyābhyāṃ pibedanu /</l>\n<l>dhātrībhṛṅgabhavaṃ cūrṇaṃ karṣaṃ godugdhakaṃ palam // Āk_1,9.92 //</l>\n</lg>\n\n<lg>\n<l>guñjācatuṣṭayī vṛddhirmāsaṣoḍaśayogataḥ /</l>\n<l>valīpalitanirmukto divyatejā mahābalaḥ // Āk_1,9.93 //</l>\n</lg>\n\n<lg>\n<l>etasya sevayā kāntasvarṇavajrābhrakārhakaḥ /</l>\n<l>&lt;svarṇakāntavajrābhrakarasāyanam&gt;</l>\n<l>bhasmayet svarṇakāntābhravajrāṇi ca yathoktavat // Āk_1,9.94 //</l>\n</lg>\n\n<lg>\n<l>jyotiṣmatīrasair bhāvyamekaviṃśativārakam /</l>\n<l>yavamātraṃ lihetprātarmadhvājyābhyāṃ pibedanu // Āk_1,9.95 //</l>\n</lg>\n\n<lg>\n<l>aśvagandhākandacūrṇaṃ karṣaṃ godugdhakaṃ palam /</l>\n<l>guñjācatuṣṭayī vṛddhiḥ paramāvadhirīśvari // Āk_1,9.96 //</l>\n</lg>\n\n<lg>\n<l>māsaṣoḍaśayogena sākṣādindrasamo bhavet /</l>\n<l>etasya sevayā devi rasaṃ sevitum arhati // Āk_1,9.97 //</l>\n</lg>\n\n<lg>\n<l>&lt;rasabhasma&gt;</l>\n<l>dhānyābhraṃ pāradaṃ mardyaṃ taptakhalve dinatrayam /</l>\n<l>triphalāragvadhaniśākumārīkṛṣṇadhūrtajaiḥ // Āk_1,9.98 //</l>\n</lg>\n\n<lg>\n<l>punarnavāgnijaṃbīrabhavair nīrair vimardayet /</l>\n<l>pātayetpātanāyantre tvevaṃ mardanapātanam // Āk_1,9.99 //</l>\n</lg>\n\n<lg>\n<l>kuryāttrivāraṃ śuddhaḥ syātpārado doṣavarjitaḥ /</l>\n<l>niyāmakairmardayettaṃ mūṣālepaṃ niyāmakaiḥ // Āk_1,9.100 //</l>\n</lg>\n\n<lg>\n<l>kṛtvā taṃ marditaṃ sūtaṃ mūṣāyāṃ nikṣipetsudhīḥ /</l>\n<l>andhrayitvā bhūdharākhye yantre pācyaṃ sureśvari // Āk_1,9.101 //</l>\n</lg>\n\n<lg>\n<l>evaṃ ca saptadhā kuryānmardanaṃ puṭapācanam /</l>\n<l>rasabhasma bhavecchubhraṃ yojyaṃ yoge rasāyane // Āk_1,9.102 //</l>\n</lg>\n\n<lg>\n<l>&lt;āroṭakarasāḥ; abhrakajīrṇarasabhasma&gt;</l>\n<l>atha cāroṭakarasaṃ dehasiddhyekakāraṇam /</l>\n<l>māṣamātraṃ lihetprātar madhvājyatriphalaiḥ saha // Āk_1,9.103 //</l>\n</lg>\n\n<lg>\n<l>dhāroṣṇaṃ gopayaḥ peyaṃ mātramanu priye /</l>\n<l>aṣṭaguñjāvadhiṃ vṛddhiṃ kṛtvā ṣoḍaśamāsakam // Āk_1,9.104 //</l>\n</lg>\n\n<lg>\n<l>valīpalitanirmukto jīvedācandratārakam /</l>\n<l>etasya sevayā devi hyabhrasūtārhako bhavet // Āk_1,9.105 //</l>\n</lg>\n\n<lg>\n<l>mukhīkṛte rase devi catuḥṣaṣṭikaniṣkake /</l>\n<l>abhrasatvaṃ niṣkamātraṃ kṣiptvā jambīrajairdravaiḥ // Āk_1,9.106 //</l>\n</lg>\n\n<lg>\n<l>taptakhalve mardayecca dinaṃ kacchapayantrake /</l>\n<l>sabiḍaṃ ca pacetpaścāttamādāya vimardayet // Āk_1,9.107 //</l>\n</lg>\n\n<lg>\n<l>abhrasatvaṃ dviniṣkaṃ ca jambīrāmlena pārvati /</l>\n<l>taptakhalve kacchapākhye yantre pacanakarma ca // Āk_1,9.108 //</l>\n</lg>\n\n<lg>\n<l>tṛtīye ca caturniṣkaṃ caturthe pañcame kramāt /</l>\n<l>aṣṭaniṣkābhrasatvaṃ ca dadyātpañcamapātane // Āk_1,9.109 //</l>\n</lg>\n\n<lg>\n<l>ghanaṣoḍaśaniṣkaṃ ca ṣaṣṭhe dvātriṃśadaṃśakam /</l>\n<l>sattvaṃ saptame syātsamameva hi pārvati // Āk_1,9.110 //</l>\n</lg>\n\n<lg>\n<l>pārade'bhrakasatvasya jāraṇā bhavati priye /</l>\n<l>evaṃ jāritasūtendraṃ bhasmīkuryācca pūrvavat // Āk_1,9.111 //</l>\n</lg>\n\n<lg>\n<l>palaṃ caitatsūtabhasma vyomasatvaṃ catuṣpalam /</l>\n<l>bhṛṅgarājadravair mardyaṃ mūṣāyāmandhayeddṛḍham // Āk_1,9.112 //</l>\n</lg>\n\n<lg>\n<l>kukkuṭākhye puṭe pacyātsvāṅgaśītaṃ samāharet /</l>\n<l>triphalābhṛṅgajair nīrair bhāvayettattrisaptadhā // Āk_1,9.113 //</l>\n</lg>\n\n<lg>\n<l>madhvājyābhyāṃ guñjamātraṃ lihetprātarviśuddhadhīḥ /</l>\n<l>pibedanu varākvāthaṃ palaṃ niyatamānasaḥ // Āk_1,9.114 //</l>\n</lg>\n\n<lg>\n<l>guñjāṣoḍaśikā vṛddhiḥ sevyaṃ ṣoḍaśamāsataḥ /</l>\n<l>ācandratārakaṃ jīvedvalīpalitavarjitaḥ // Āk_1,9.115 //</l>\n</lg>\n\n<lg>\n<l>etasya sevayā kāntasūtasevārhako bhavet /</l>\n<l>&lt;kāntajīrṇarasabhasma&gt;</l>\n<l>mukhīkṛte sūtarāje yathābhūdabhrajāraṇā // Āk_1,9.116 //</l>\n</lg>\n\n<lg>\n<l>tathaiva kāntasatvasya jāraṇā bhavati priye /</l>\n<l>mārayet pūrvavatsūtaṃ kāntasatvena jāritam // Āk_1,9.117 //</l>\n</lg>\n\n<lg>\n<l>evaṃvidhaṃ sabhasma bhāgamekaṃ bhavetpunaḥ /</l>\n<l>caturbhāgaṃ kāntabhasma mardayettriphalāmbunā // Āk_1,9.118 //</l>\n</lg>\n\n<lg>\n<l>mūṣāyām andhrayet paścātpacetkaukkuṭike puṭe /</l>\n<l>tamādāya varānīrair bhāvayecca trisaptadhā // Āk_1,9.119 //</l>\n</lg>\n\n<lg>\n<l>madhvājyābhyāṃ lihedguñjāmātraṃ prātaratandritaḥ /</l>\n<l>anupeyaṃ ca gokṣīraṃ palamātraṃ sureśvari // Āk_1,9.120 //</l>\n</lg>\n\n<lg>\n<l>guñjāṣoḍaśikā vṛddhirmāsaṣoḍaśayogataḥ /</l>\n<l>divyadṛṣṭiṃ khecaratvaṃ prāpnuyād aindrakaṃ padam // Āk_1,9.121 //</l>\n</lg>\n\n<lg>\n<l>etasya sevayā sūtaghanakāntārhako bhavet /</l>\n<l>mukhīkṛtarase kuryātpūrvavadvyomajāraṇam // Āk_1,9.122 //</l>\n</lg>\n\n<lg>\n<l>&lt;kāntābhrakajīrṇarasabhasma&gt;</l>\n<l>samaṃ sūtasya deveśi paścātkāryaṃ vicakṣaṇaiḥ /</l>\n<l>pūrvavatkāntasatvasya jāraṇā sūtarāṭsamā // Āk_1,9.123 //</l>\n</lg>\n\n<lg>\n<l>kāntasatvābhrasatvābhyāṃ jāritaḥ pārado yadi /</l>\n<l>sa rasaḥ pakṣahīnaḥ syāccāñcalyarahitaḥ śivaḥ // Āk_1,9.124 //</l>\n</lg>\n\n<lg>\n<l>taṃ rasaṃ pūrvavad divyair auṣadhair māritaṃ rasam /</l>\n<l>palaṃ taddviguṇaṃ vyomasatvabhasma ca tatsamam // Āk_1,9.125 //</l>\n</lg>\n\n<lg>\n<l>bhasma vaikrāntasatvasya mardyamevaṃ trayaṃ tridhā /</l>\n<l>bhṛṅgadhātrīphalarase tato laghupuṭe pacet // Āk_1,9.126 //</l>\n</lg>\n\n<lg>\n<l>bhṛṅgadhātrīphalarasaiśchāyāyāṃ bhāvayedrasam /</l>\n<l>triphalāmadhusarpirbhir guñjāmātraṃ lihedanu // Āk_1,9.127 //</l>\n</lg>\n\n<lg>\n<l>pibetpalaṃ ca gokṣīraṃ vṛddhiḥ ṣoḍaśaguñjikā /</l>\n<l>māsaṣoḍaśayogena jīvedācandratārakam // Āk_1,9.128 //</l>\n</lg>\n\n<lg>\n<l>etasya sevayā sūtasvarṇasevārhako bhavet /</l>\n<l>&lt;svarṇajīrṇarasabhasma&gt;</l>\n<l>hemajīrṇaṃ sūtarājaṃ bhasmīkuryācca pūrvavat // Āk_1,9.129 //</l>\n</lg>\n\n<lg>\n<l>evaṃvidhaṃ sūtabhasma palaṃ svarṇapaladvayam /</l>\n<l>bhṛṅgadhātrīphalarasaiśchāyāyāṃ bhāvayettridhā // Āk_1,9.130 //</l>\n</lg>\n\n<lg>\n<l>ruddhvā taṃ saṃpuṭe pacyātkukkuṭākhye puṭe pacet /</l>\n<l>punastrisaptadhā bhṛṅgadhātrīnīraiśca bhāvayet // Āk_1,9.131 //</l>\n</lg>\n\n<lg>\n<l>māṣamātraṃ lihet prātar madhvājyābhyāṃ yutaṃ rasam /</l>\n<l>anupeyaṃ ca gokṣīraṃ vṛddhiḥ ṣoḍaśamāṣakam // Āk_1,9.132 //</l>\n</lg>\n\n<lg>\n<l>māsaṣoḍaśayogena devatulyaścirāyuṣaḥ /</l>\n<l>sevayā svarṇasūtasya ghanahemarasārhakaḥ // Āk_1,9.133 //</l>\n</lg>\n\n<lg>\n<l>&lt;svarṇābhrakajīrṇarasabhasma&gt;</l>\n<l>mukhīkṛtarase cābhrasatvaṃ jāryaṃ samaṃ purā /</l>\n<l>tataḥ svarṇaṃ samaṃ jāryaṃ taṃ sūtaṃ bhasmayettataḥ // Āk_1,9.134 //</l>\n</lg>\n\n<lg>\n<l>pūrvoktavatsūtabhasma palaṃ svarṇapaladvayam /</l>\n<l>catuṣpalaṃ vyomasatvabhasma caikatra yojayet // Āk_1,9.135 //</l>\n</lg>\n\n<lg>\n<l>nīlīpatrarase mardyaṃ varākvāthe dinaṃ priye /</l>\n<l>ruddhvā taṃ saṃpuṭe pacyādanyair viṃśatigomayaiḥ // Āk_1,9.136 //</l>\n</lg>\n\n<lg>\n<l>nīlīrasavarākvāthair bhāvayettaṃ trisaptadhā /</l>\n<l>guñjonmeyaṃ lihetkalye madhvājyābhyāṃ pibedanu // Āk_1,9.137 //</l>\n</lg>\n\n<lg>\n<l>palamātraṃ varākvāthaṃ vṛddhiḥ ṣoḍaśaguñjikā /</l>\n<l>māsaṣoḍaśayogena jīvedācandratārakam // Āk_1,9.138 //</l>\n</lg>\n\n<lg>\n<l>etasya sevayā kāntahemasūtārhako bhavet /</l>\n<l>&lt;svarṇakāntajīrṇarasabhasma&gt;</l>\n<l>samukhe pārade kāntasatvaṃ jāryaṃ yathoktavat // Āk_1,9.139 //</l>\n</lg>\n\n<lg>\n<l>jārayecca tathā svarṇaṃ dvābhyāṃ jīrṇaṃ samaṃ samam /</l>\n<l>vidhinā bhasmayetsūtaṃ kāntahāṭakajāritam // Āk_1,9.140 //</l>\n</lg>\n\n<lg>\n<l>taṃ rasaṃ palamekaṃ ca hemabhasma paladvayam /</l>\n<l>calaṃ kāntasatvabhasma yuñjyādyathāvidhi // Āk_1,9.141 //</l>\n</lg>\n\n<lg>\n<l>śatāvarīvarānīre dinaṃ saṃmardya saṃpuṭe /</l>\n<l>ruddhvā taṃ kukkuṭapuṭe pacedādāya taṃ rasam // Āk_1,9.142 //</l>\n</lg>\n\n<lg>\n<l>triḥ saptadhā śatāvaryā rasairbhāvyaṃ varārasaiḥ /</l>\n<l>guñjāmātraṃ ghṛtakṣaudrayuktaṃ lehyaṃ pibedanu // Āk_1,9.143 //</l>\n</lg>\n\n<lg>\n<l>śatāvarīrasaḥ peyaḥ palamātraṃ sureśvari /</l>\n<l>guñjāṣoḍaśikā vṛddhirmāsaṣoḍaśayogataḥ // Āk_1,9.144 //</l>\n</lg>\n\n<lg>\n<l>valīpalitanirmuktaḥ pralayāntaṃ ca jīvati /</l>\n<l>etasya sevayā svarṇakāntābhrarasabhug bhavet // Āk_1,9.145 //</l>\n</lg>\n\n<lg>\n<l>&lt;svarṇakāntābhrajīrṇarasabhasma&gt;</l>\n<l>ghanakāntasuvarṇāni caikaikāni samāni vai /</l>\n<l>mukhīkṛtasya sūtasya jārayetkramaśaḥ priye // Āk_1,9.146 //</l>\n</lg>\n\n<lg>\n<l>ghanādijāritaṃ sūtaṃ mārayetpūrvavatsudhīḥ /</l>\n<l>tasmādbhasmīkṛtāt sūtād dviguṇaṃ hemabhasma ca // Āk_1,9.147 //</l>\n</lg>\n\n<lg>\n<l>hematulyaṃ mṛtaṃ kāntaṃ kāntatulyaṃ mṛtaṃ ghanam /</l>\n<l>etat sarvaṃ varākvāthamuṇḍībhṛṅgarasair dinam // Āk_1,9.148 //</l>\n</lg>\n\n<lg>\n<l>mardayetsaṃpuṭe ruddhvā pacetkaukkuṭike puṭe /</l>\n<l>tadādāya varābhṛṅgamuṇḍinīraiśca bhāvayet // Āk_1,9.149 //</l>\n</lg>\n\n<lg>\n<l>triḥ saptavāraṃ chāyāyāṃ prātarguñjonmitaṃ lihet /</l>\n<l>śarkarāmadhusarpirbhir anupeyaṃ ca gopayaḥ // Āk_1,9.150 //</l>\n</lg>\n\n<lg>\n<l>guñjāṣoḍaśikā vṛddhirmāsaṣoḍaśayogataḥ /</l>\n<l>valīpalitanirmukto jīvedācandratārakam // Āk_1,9.151 //</l>\n</lg>\n\n<lg>\n<l>etasya sevayā sūtavajrasevārhako bhavet /</l>\n<l>&lt;vajrajīrṇarasabhasma&gt;</l>\n<l>samukhe pārade kuryātpūrvavadvajrajāraṇām // Āk_1,9.152 //</l>\n</lg>\n\n<lg>\n<l>vajrajīrṇaṃ rasaṃ devi bhasmīkuryācca pūrvavat /</l>\n<l>bhasmībhūtarasād vajrabhasma ca dviguṇaṃ priye // Āk_1,9.153 //</l>\n</lg>\n\n<lg>\n<l>kanyābhṛṅgavarānīrair dinaṃ mardyaṃ ca saṃpuṭe /</l>\n<l>kukkuṭākhye puṭe pacyāttamādāyātha bhāvayet // Āk_1,9.154 //</l>\n</lg>\n\n<lg>\n<l>kanyābhṛṅgavarānīrair bhāvayecca trisaptadhā /</l>\n<l>yavamātraṃ lihetprātarmadhvājyābhyāṃ pibedanu // Āk_1,9.155 //</l>\n</lg>\n\n<lg>\n<l>gokṣīraṃ palamātraṃ tu vṛddhirguñjācatuṣṭayam /</l>\n<l>māsaṣoḍaśayogena jīvedācandratārakam // Āk_1,9.156 //</l>\n</lg>\n\n<lg>\n<l>etasya sevayā vajrasūtavyomārhako bhavet /</l>\n<l>&lt;vajrābhrakajīrṇarasabhasma&gt;</l>\n<l>ghanajīrṇaṃ vajrajīrṇaṃ bhasmīkuryādrasaṃ sudhīḥ // Āk_1,9.157 //</l>\n</lg>\n\n<lg>\n<l>bhasmībhūtād rasādvajraṃ dviguṇaṃ vyomabhasma ca /</l>\n<l>caturguṇaṃ ca tatsarvamekīkṛtya vimardayet // Āk_1,9.158 //</l>\n</lg>\n\n<lg>\n<l>varākvāthe rasairdinaṃ saṃpuṭake pacet /</l>\n<l>kṛte laghupuṭe paścādbhāvyaṃ bhṛṅgavarārasaiḥ // Āk_1,9.159 //</l>\n</lg>\n\n<lg>\n<l>trisaptadhā samadhvājyaṃ māṣamātraṃ pibedanu /</l>\n<l>gavyaṃ kṣīrapalaṃ peyaṃ vṛddhirguñjāṣṭakāvadhiḥ // Āk_1,9.160 //</l>\n</lg>\n\n<lg>\n<l>evaṃ ṣoḍaśamāsena jīvedācandratārakam /</l>\n<l>etasya sevayā kāntavajrasūtārhako bhavet // Āk_1,9.161 //</l>\n</lg>\n\n<lg>\n<l>&lt;kāntavajrajīrṇarasabhasma&gt;</l>\n<l>kāntaṃ vajraṃ samaṃ jāryaṃ samukhe pārade priye /</l>\n<l>kāntahīrakajīrṇaṃ taṃ pāradaṃ mārayetsudhīḥ // Āk_1,9.162 //</l>\n</lg>\n\n<lg>\n<l>pūrvoktavidhinā kānte etatpāradabhasma ca /</l>\n<l>pāradāddviguṇaṃ vajraṃ vajrātkāntaṃ caturguṇam // Āk_1,9.163 //</l>\n</lg>\n\n<lg>\n<l>palāśapuṣpasvarasairdinaṃ mardyaṃ ca saṃpuṭe /</l>\n<l>ruddhvā kukkuṭake paścāttamādāyātha bhāvayet // Āk_1,9.164 //</l>\n</lg>\n\n<lg>\n<l>palāśapuṣpanīreṇa bhāvayettaṃ trisaptadhā /</l>\n<l>samadhvājyaṃ māṣamātraṃ lihedanu pibetpayaḥ // Āk_1,9.165 //</l>\n</lg>\n\n<lg>\n<l>aṣṭaguñjāvadhir vṛddhir bhavetṣoḍaśamāsataḥ /</l>\n<l>valīpalitanirmukto jīvedācandratārakam // Āk_1,9.166 //</l>\n</lg>\n\n<lg>\n<l>etasya sevayā vajrarasakāntābhrakārhakaḥ /</l>\n<l>&lt;kāntavajrābhrakajīrṇarasabhasma&gt;</l>\n<l>samukhe pārade vyomakāntavajrāṇi ca kramāt // Āk_1,9.167 //</l>\n</lg>\n\n<lg>\n<l>samāni jārayetpaścājjīrṇaṃ taṃ mārayedrasam /</l>\n<l>pūrvavatpāradādvajraṃ samaṃ vajracaturguṇam // Āk_1,9.168 //</l>\n</lg>\n\n<lg>\n<l>kāntaṃ kāntasamaṃ vyomasatvaṃ caitāni mardayet /</l>\n<l>triphalābhṛṅgajarasai ruddhvā saṃpuṭake pacet // Āk_1,9.169 //</l>\n</lg>\n\n<lg>\n<l>laghunāgnipuṭenaiva tamādāyātha bhāvayet /</l>\n<l>varābhṛṅgarasair ekaviṃśatiṃ vāramātape // Āk_1,9.170 //</l>\n</lg>\n\n<lg>\n<l>māṣamātraṃ samadhvājyaṃ lihetprātarviśuddhadhīḥ /</l>\n<l>anupeyaṃ ca gokṣīraṃ vṛddhirguñjāṣṭakaṃ bhavet // Āk_1,9.171 //</l>\n</lg>\n\n<lg>\n<l>māsaṣoḍaśayogena jīvedācandratārakam /</l>\n<l>etasya sevayā hemavajrasūtārhako bhavet // Āk_1,9.172 //</l>\n</lg>\n\n<lg>\n<l>&lt;svarṇavajrajīrṇarasabhasma&gt;</l>\n<l>samukhe pārade tulye hema vajraṃ ca jārayet /</l>\n<l>taṃ rasaṃ bhasmayeddevi rasaṃ vajraṃ samaṃ samam // Āk_1,9.173 //</l>\n</lg>\n\n<lg>\n<l>tayoḥ samaṃ mṛtaṃ hema varākvāthena mardayet /</l>\n<l>tatsarvaṃ saṃpuṭe kṣiptvā bhūdharākhye puṭe pacet // Āk_1,9.174 //</l>\n</lg>\n\n<lg>\n<l>tamādāya varākvāthairbhāvayecca trisaptadhā /</l>\n<l>māṣamātraṃ lihetprātastilājyamadhusaṃyutam // Āk_1,9.175 //</l>\n</lg>\n\n<lg>\n<l>gokṣīramanupeyaṃ syādaṣṭaguñjāvadhi kramāt /</l>\n<l>māsaṣoḍaśaparyantaṃ jīyād ācandratārakam // Āk_1,9.176 //</l>\n</lg>\n\n<lg>\n<l>etasya sevayā vyomahemavajrarasārhakaḥ /</l>\n<l>&lt;svarṇavajrābhrakajīrṇarasabhasma&gt;</l>\n<l>samukhe pārade vyomahemavajrāṇi jārayet // Āk_1,9.177 //</l>\n</lg>\n\n<lg>\n<l>pāradasya samāṃśāni tataḥ sūtaṃ vimārayet /</l>\n<l>rasatulyaṃ mṛtaṃ vajraṃ tayostulyaṃ ca hāṭakam // Āk_1,9.178 //</l>\n</lg>\n\n<lg>\n<l>sarvatulyaṃ rasaṃ vyoma tatsarvaṃ brahmabījakaiḥ /</l>\n<l>tailaistryahaṃ peṣayitvā saṃpuṭedbhūdhare puṭe // Āk_1,9.179 //</l>\n</lg>\n\n<lg>\n<l>taṃ palāśakaṣāyeṇa bhāvanāścaikaviṃśatiḥ /</l>\n<l>taṃ rasaṃ māṣamātraṃ ca tailaṃ brahmadrubījakam // Āk_1,9.180 //</l>\n</lg>\n\n<lg>\n<l>karṣamātraṃ pibeccānu yāvadguñjāṣṭakāvadhi /</l>\n<l>māsaṣoḍaśayogena siddho bhavati śāśvataḥ // Āk_1,9.181 //</l>\n</lg>\n\n<lg>\n<l>etasya sevayā kāntahemavajrarasārhakaḥ /</l>\n<l>&lt;svarṇakāntavajrajīrṇarasabhasma&gt;</l>\n<l>mukhīkṛte sūtarāje kāntaṃ svarṇaṃ samaṃ samam // Āk_1,9.182 //</l>\n</lg>\n\n<lg>\n<l>jārayedbhasmayettaṃ ca tatsamaṃ vajrabhasma ca /</l>\n<l>tayostulyaṃ mṛtaṃ hema kāntaṃ sarvasamaṃ priye // Āk_1,9.183 //</l>\n</lg>\n\n<lg>\n<l>varābhṛṅgarase piṣṭvā bhūdhare saṃpuṭe pacet /</l>\n<l>tato bhṛṅgavarānīrairekaviṃśatibhāvanāḥ // Āk_1,9.184 //</l>\n</lg>\n\n<lg>\n<l>varākṣaudrair lihet prātarmāṣamātraṃ rasaṃ sudhīḥ /</l>\n<l>gavyaṃ payaḥ palaṃ peyaṃ vṛddhiḥ ṣoḍaśamāṣikā // Āk_1,9.185 //</l>\n</lg>\n\n<lg>\n<l>māsaṣoḍaśayogena bhavet siddhasamaḥ prabhuḥ /</l>\n<l>etasya sevayā vyomakāntahemapavīrasam // Āk_1,9.186 //</l>\n</lg>\n\n<lg>\n<l>sevituṃ jāyate'rho'sau saṃyatātmā maheśvaraḥ /</l>\n<l>&lt;svarṇakāntavajrābhrakajīrṇarasabhasma&gt;</l>\n<l>ghanakāntasvarṇavajraṃ jārayet samukhe rase // Āk_1,9.187 //</l>\n</lg>\n\n<lg>\n<l>pratyekaṃ pāradasamameva kāryaṃ sureśvari /</l>\n<l>tatastaṃ mārayedyuktyā rasatulyaṃ mṛtaṃ pavim // Āk_1,9.188 //</l>\n</lg>\n\n<lg>\n<l>tayostulyaṃ mṛtaṃ hema sarvatulyaṃ mṛtaṃ ghanam /</l>\n<l>ghanatulyamayaskāntaṃ sarvatulyaṃ suradrujaiḥ // Āk_1,9.189 //</l>\n</lg>\n\n<lg>\n<l>tailaistataḥ saṃpuṭe ca kṣiptvā bhūdharake pacet /</l>\n<l>guñjāmātraṃ rasaṃ caitaṃ lihet prātaḥ śuciḥ sudhīḥ // Āk_1,9.190 //</l>\n</lg>\n\n<lg>\n<l>devadārujatailena karṣamātraṃ tu pārvati /</l>\n<l>dhāroṣṇaṃ gopayaḥ peyaṃ palamātramanu priye // Āk_1,9.191 //</l>\n</lg>\n\n<lg>\n<l>guñjāṣoḍaśaparyantaṃ māsaṣoḍaśayogataḥ /</l>\n<l>ya imaṃ pāradaṃ divyaṃ sevate pathyabhuksadā // Āk_1,9.192 //</l>\n</lg>\n\n<lg>\n<l>vyādhijanmajarāmṛtyuvarjitaḥ sarvasiddhibhāk /</l>\n<l>sarvajñaḥ sarvagaḥ siddhaḥ sṛjatīva pitāmahaḥ // Āk_1,9.193 //</l>\n</lg>\n\n<lg>\n<l>viṣṇuvattrāyate viśvaṃ haratīva haraḥ svayam /</l>\n<l>vāñchitārthān svayaṃ datte kalpadruma ivāparaḥ // Āk_1,9.194 //</l>\n</lg>\n\n<lg>\n<l>kandarpa iva kāmākṣīḥ sahasraṃ ramayet kṣaṇāt /</l>\n<l>saccidānandarūpo'yaṃ rasasevī bhaveddhruvam // Āk_1,9.195 //</l>\n</lg>\n\n<lg>\n<l>ghanādipañcayogotthamekatriṃśadrasāyanam /</l>\n<l>bhavatsnehena kathitaṃ rahasyaṃ devadurlabham // Āk_1,9.196 //</l>\n</lg>\n\n<p>Āk, 1, 10\n<lg>\n<l>&lt;ghuṭikāsiddhiḥ&gt;</l>\n<l>praṇamya parayā bhaktyā bhairavaṃ bhairavī śivam /</l>\n<l>uvāca vinayenedaṃ lokānāṃ hitakāṃkṣiṇī // Āk_1,10.1 //</l>\n</lg></p>\n\n<lg>\n<l>śrībhairavī /</l>\n<l>devadeva kṛpāmūrte sarvānugrāhaka prabho /</l>\n<l>tvatprasādānmayā jñātaṃ rahasyam atidurlabham // Āk_1,10.2 //</l>\n</lg>\n\n<lg>\n<l>kāntābhrahemakuliśarasabhasma rasāyanam /</l>\n<l>ataḥ paraṃ mahādeva śrotumicchāmi bhairava // Āk_1,10.3 //</l>\n</lg>\n\n<lg>\n<l>etair ghanādyai racitaghuṭikānāṃ rasāyanam /</l>\n<l>śrutvā savinayaṃ vākyaṃ bhairavyāstvādibhairavaḥ // Āk_1,10.4 //</l>\n</lg>\n\n<lg>\n<l>sthitvetyuvāca vacanaṃ tadvakṣyāmi rasāyanam /</l>\n<l>śrībhairavaḥ /</l>\n<l>&lt;1. sañjīvanī ghuṭikā&gt;</l>\n<l>śṛṇu pārvati yatnena sāvadhānena sāmpratam // Āk_1,10.5 //</l>\n</lg>\n\n<lg>\n<l>prathamaṃ jāraṇaṃ kāryaṃ paścātpāradabandhanam /</l>\n<l>tasmājjāraṇabījāni ghanādīnāṃ vadāmi te // Āk_1,10.6 //</l>\n</lg>\n\n<lg>\n<l>gandhatālaśilātutthakharparīhiṅgulāmalāḥ /</l>\n<l>bhūnāgatāpyakāsīsanṛpāvartābhragairikam // Āk_1,10.7 //</l>\n</lg>\n\n<lg>\n<l>kāntatrikṣāravaikrāntāstvete cūrṇasamāṃśakaḥ /</l>\n<l>siddhacūrṇamidaṃ khyātaṃ śreṣṭhaṃ syād bījakarmaṇi // Āk_1,10.8 //</l>\n</lg>\n\n<lg>\n<l>dvandvamelopaliptāyāṃ mūṣāyāṃ nikṣipetpriye /</l>\n<l>kṛṣṇasatvābhrasatvaṃ ca drāvayetsamaśulbakam // Āk_1,10.9 //</l>\n</lg>\n\n<lg>\n<l>samitrapañcakaṃ tasminsiddhacūrṇaṃ muhurmuhuḥ /</l>\n<l>ghanāddaśaguṇaṃ kṣepyaṃ dhamedgāḍhaṃ varānane // Āk_1,10.10 //</l>\n</lg>\n\n<lg>\n<l>ghanasatvāvaśiṣṭaṃ syāddhamanīyaṃ ca tāvatā /</l>\n<l>kālenedaṃ vyomasatvabījaṃ jāryaṃ rasāyane // Āk_1,10.11 //</l>\n</lg>\n\n<lg>\n<l>samukhe pārade bījaṃ catuḥṣaṣṭyaṃśake kṣipet /</l>\n<l>taptakhalve'mlavargeṇa mardayed divasatrayam // Āk_1,10.12 //</l>\n</lg>\n\n<lg>\n<l>taṃ sūtaṃ kacchape yantre sabiḍe jārayetpriye /</l>\n<l>tato dvātriṃśadaṃśaṃ ca ṣoḍaśāṃśaṃ rasasya tu // Āk_1,10.13 //</l>\n</lg>\n\n<lg>\n<l>aṣṭamāṃśaṃ caturthāṃśaṃ dvyaṃśaṃ caiva samāṃśakam /</l>\n<l>pārade jārayedevaṃ kramādbījaṃ sureśvari // Āk_1,10.14 //</l>\n</lg>\n\n<lg>\n<l>sūtamevaṃvidhaṃ vyomasatvaṃ bījasamaṃ priye /</l>\n<l>taptakhalve'mlavargeṇa mardayedekavāsaram // Āk_1,10.15 //</l>\n</lg>\n\n<lg>\n<l>piṣṭiṃ pāradarājaṃ taṃ jambīrāntarvinikṣipet /</l>\n<l>dolāyantre'mlayukte taṃ vipacetsaptavāsaram // Āk_1,10.16 //</l>\n</lg>\n\n<lg>\n<l>tamādāya baliṃ kṣiptvā siddhacūrṇena pārvati /</l>\n<l>tatastaṃ bhūdhare yantre pacellaghupuṭena ca // Āk_1,10.17 //</l>\n</lg>\n\n<lg>\n<l>yāvatkaṭhinatāṃ yāti tāvatkāryaṃ muhurmuhuḥ /</l>\n<l>dolāpākaṃ siddhacūrṇalepaṃ bhūdharake puṭam // Āk_1,10.18 //</l>\n</lg>\n\n<lg>\n<l>mṛtasañjīvanī nāmnā ghuṭikā sarvasiddhidā /</l>\n<l>vaktrāntare gale mūrdhni bāhau karṇe'thavā vahet // Āk_1,10.19 //</l>\n</lg>\n\n<lg>\n<l>hemnā suveṣṭitā samyagvalīpalitanāśinī /</l>\n<l>vaktrasthā mṛtyuhā varṣādviṣavigrahanāśinī // Āk_1,10.20 //</l>\n</lg>\n\n<lg>\n<l>śuddhaṃ gandhaṃ karṣamātraṃ gavyaṃ kṣīraṃ palaṃ pibet /</l>\n<l>anena kramaṇenaiva sūtaḥ saṃkramate tanum // Āk_1,10.21 //</l>\n</lg>\n\n<lg>\n<l>&lt;2. divyā ghuṭikā&gt;</l>\n<l>kāntamlecchamukhaṃ rūpyaṃ liptamūṣāntare samam /</l>\n<l>drāvayitvā siddhacūrṇaṃ kāntāddaśaguṇaṃ śanaiḥ // Āk_1,10.22 //</l>\n</lg>\n\n<lg>\n<l>vahenmuhurmuhurdrāvyaṃ yāvatkānto'vaśiṣyate /</l>\n<l>kāntabījamidaṃ proktaṃ śreṣṭhaṃ jāryaṃ rasāyane // Āk_1,10.23 //</l>\n</lg>\n\n<lg>\n<l>samukhe pārade cedaṃ bījaṃ cāryaṃ ca pūrvavat /</l>\n<l>catuḥṣaṣṭyaṃśakaṃ pūrvaṃ samāṃśaṃ taṃ krameṇa vai // Āk_1,10.24 //</l>\n</lg>\n\n<lg>\n<l>evaṃvidhaṃ sūtarājaṃ kāntabījaṃ dvayaṃ samam /</l>\n<l>mardayettaptakhalve ca sāmlavarge dinatrayam // Āk_1,10.25 //</l>\n</lg>\n\n<lg>\n<l>piṣṭībhūtaṃ ca jambīre kṣiptvāmlagaṇapūrite /</l>\n<l>dolāyantre pacetsamyagevam ā saptavārakam // Āk_1,10.26 //</l>\n</lg>\n\n<lg>\n<l>tamādāya lihedbāhye siddhacūrṇena bhairavi /</l>\n<l>tato divyauṣadhairlipte saṃpuṭe bhūdhare pacet // Āk_1,10.27 //</l>\n</lg>\n\n<lg>\n<l>yāvatkaṭhinatāṃ yāti tāvatkuryātkrameṇa ca /</l>\n<l>dolāpākaṃ siddhacūrṇalepaṃ bhūdharapācanam // Āk_1,10.28 //</l>\n</lg>\n\n<lg>\n<l>puṭe tau jārayed divyanāmnātha parameśvari /</l>\n<l>vaktrāntare gale mūrdhni bāhau karṇe'thavā vahet // Āk_1,10.29 //</l>\n</lg>\n\n<lg>\n<l>hemnā suveṣṭitaṃ dhāryaṃ valīpalitanāśanam /</l>\n<l>pūrvavatphaladā puṇyā dhāryā yatnena mānavaiḥ // Āk_1,10.30 //</l>\n</lg>\n\n<lg>\n<l>pūrvavatkrāmaṇaṃ kāryaṃ dehe saṃkramate rasaḥ /</l>\n<l>&lt;3. kāmeśvarī ghuṭikā&gt;</l>\n<l>samukhe pārade vyomakāntabījaṃ ca mārayet // Āk_1,10.31 //</l>\n</lg>\n\n<lg>\n<l>pratyekaṃ pāradasamaṃ pūrvavacca śanaiḥ śanaiḥ /</l>\n<l>catuḥṣaṣṭyaṃśakaṃ cādau samāṃśaṃ taṃ kramādrase // Āk_1,10.32 //</l>\n</lg>\n\n<lg>\n<l>asya sūtasya tulyāṃśaṃ kāntabījābhrabījakam /</l>\n<l>taptakhalve'mlavargeṇa mardayedvāsaratrayam // Āk_1,10.33 //</l>\n</lg>\n\n<lg>\n<l>piṣṭīkṛtaṃ ca jambīre kṣiptvā dolāgataṃ pacet /</l>\n<l>punarādāya tāṃ piṣṭiṃ siddhacūrṇena lepayet // Āk_1,10.34 //</l>\n</lg>\n\n<lg>\n<l>divyauṣadhigaṇairlipte saṃpuṭe bhūdhare pacet /</l>\n<l>yadā kaṭhinatāṃ yāti dvidhā kuryātkrameṇa tu // Āk_1,10.35 //</l>\n</lg>\n\n<lg>\n<l>dolāsvedaṃ cūrṇalepaṃ kṛtvā bhūdharapācanam /</l>\n<l>kāmeśvarīyaṃ ghuṭikā vaktrasthā sarvasiddhidā // Āk_1,10.36 //</l>\n</lg>\n\n<lg>\n<l>pūrvavatkrāmaṇaṃ kāryaṃ rasendraḥ krāmate tanum /</l>\n<l>&lt;4. hemasundarī ghuṭikā&gt;</l>\n<l>svarṇaṃ rūpyaṃ mlecchamukhaṃ kāntasatvābhrasatvakam // Āk_1,10.37 //</l>\n</lg>\n\n<lg>\n<l>dvandvamelopaliptāyāṃ mūṣāyāṃ tadvinikṣipet /</l>\n<l>tasmindrute siddhacūrṇaṃ svarṇāddaśaguṇaṃ kṣipet // Āk_1,10.38 //</l>\n</lg>\n\n<lg>\n<l>yāvatsvarṇāvaśeṣaṃ syāttāvaddrāvyaṃ śanaiḥ śanaiḥ /</l>\n<l>hemabījam idaṃ khyātaṃ śreṣṭhaṃ rasarasāyane // Āk_1,10.39 //</l>\n</lg>\n\n<lg>\n<l>samukhe pārade devi bījaṃ rasasamaṃ kramāt /</l>\n<l>jārayet pūrvavaddevi catuḥṣaṣṭyaṃśakādikam // Āk_1,10.40 //</l>\n</lg>\n\n<lg>\n<l>etadrasaṃ hemabījaṃ samaṃ khalve ca tāpite /</l>\n<l>mardayed amlavargeṇa tryahāt piṣṭir bhavedrasaḥ // Āk_1,10.41 //</l>\n</lg>\n\n<lg>\n<l>piṣṭiṃ jambīrajāṃ kṛtvā dolāyantre'mlapūrite /</l>\n<l>ṣaḍahaṃ pācayeddevi siddhacūrṇapralepanam // Āk_1,10.42 //</l>\n</lg>\n\n<lg>\n<l>tathā saṃpuṭalepaṃ ca tathā bhūdharapācanam /</l>\n<l>yāvat kaṭhinatāṃ yāti tāvatkuryācca pūrvavat // Āk_1,10.43 //</l>\n</lg>\n\n<lg>\n<l>iyaṃ tu ghuṭikā divyā vikhyātā hemasundarī /</l>\n<l>vaktrasthā siddhidā nḥṇāṃ jarāmṛtyuviṣāpahā // Āk_1,10.44 //</l>\n</lg>\n\n<lg>\n<l>pūrvavat krāmaṇaṃ kāryaṃ sūtaḥ saṃkramate punaḥ /</l>\n<l>&lt;5. madanasundarī ghuṭikā&gt;</l>\n<l>mukhīkṛte rase vyomabījaṃ hāṭakabījakam // Āk_1,10.45 //</l>\n</lg>\n\n<lg>\n<l>samaṃ samaṃ kramājjāryaṃ catuḥṣaṣṭyaṃśakādikam /</l>\n<l>ityevaṃ jāritaṃ sūtaṃ bījaṃ gaganarukmayoḥ // Āk_1,10.46 //</l>\n</lg>\n\n<lg>\n<l>mardayet pāradasamaṃ taptakhalve'mlavargataḥ /</l>\n<l>tridinājjāyate piṣṭiḥ punar jambīragām kuru // Āk_1,10.47 //</l>\n</lg>\n\n<lg>\n<l>dolāyantre'mlabharite pacettāṃ saptavāsaram /</l>\n<l>lepanaṃ siddhacūrṇasya tathā saṃpuṭalepanam // Āk_1,10.48 //</l>\n</lg>\n\n<lg>\n<l>tathā bhūdharapākaśca yāvatkaṭhinatāṃ vrajet /</l>\n<l>siddhidā ghuṭikā hyeṣā nāmnā madanasundarī // Āk_1,10.49 //</l>\n</lg>\n\n<lg>\n<l>āsyāntarasthitā kuryāt sarvasiddhīś cirāyuṣaḥ /</l>\n<l>vyālavyāghragajādīnāṃ rājñāṃ vaśyaṃ striyāmapi // Āk_1,10.50 //</l>\n</lg>\n\n<lg>\n<l>pūrvavat krāmaṇaṃ kāryaṃ kāyam ākrāmate rasaḥ /</l>\n<l>&lt;6. khecarī ghuṭikā&gt;</l>\n<l>mukhīkṛte rase kāntahemabījaṃ samaṃ samam // Āk_1,10.51 //</l>\n</lg>\n\n<lg>\n<l>rasonmite pṛthak jāryaṃ catuḥṣaṣṭyaṃśakādikam /</l>\n<l>itthaṃ jīrṇaṃ rasaṃ bījaṃ kāntahemno rasonmitam // Āk_1,10.52 //</l>\n</lg>\n\n<lg>\n<l>pūrvavat piṣṭikāṃ kṛtvā dolāyantre ca pācanam /</l>\n<l>yāvat kaṭhinatāṃ yāti tāvat kāryaṃ muhurmuhuḥ // Āk_1,10.53 //</l>\n</lg>\n\n<lg>\n<l>ghuṭikā jāyate nāmnā khecarī sarvasiddhidā /</l>\n<l>pūrvavat krāmaṇaṃ kāryaṃ sugandhaṃ gopayaḥ pibet // Āk_1,10.54 //</l>\n</lg>\n\n<lg>\n<l>tena saṃkramate dehaṃ ghuṭikāntargato rasaḥ /</l>\n<l>&lt;7. vajreśvarī ghuṭikā&gt;</l>\n<l>samukhe pārade vyomakāntahemnāṃ samaṃ samam // Āk_1,10.55 //</l>\n</lg>\n\n<lg>\n<l>bījaṃ pṛthakpṛthak jāryaṃ catuḥṣaṣṭyaṃśakādikam /</l>\n<l>itthaṃbhūtasya sūtasya samaṃ vyomādibījakam // Āk_1,10.56 //</l>\n</lg>\n\n<lg>\n<l>trayaṃ tāpitakhalvena tryahamamlena mardayet /</l>\n<l>sa sūtaḥ piṣṭim āpnoti tāṃ piṣṭiṃ pūrvavatpriye // Āk_1,10.57 //</l>\n</lg>\n\n<lg>\n<l>dolāpākaṃ siddhacūrṇalepaṃ bhūdharapācanam /</l>\n<l>yāvatkaṭhinatāṃ yāti tāvatkāryam atandritaiḥ // Āk_1,10.58 //</l>\n</lg>\n\n<lg>\n<l>vajreśvarīti ghuṭikā vaktrasthā sarvasiddhidā /</l>\n<l>pūrvavatkrāmaṇaṃ kāryaṃ gātraṃ vyāpnoti pāradaḥ // Āk_1,10.59 //</l>\n</lg>\n\n<lg>\n<l>&lt;8. mahāvajreśvarī ghuṭikā&gt;</l>\n<l>śuddhaṃ svarṇaṃ vajrabhasma lohacūrṇābhrasatvakam /</l>\n<l>etaccatuḥsamaṃ nāgaṃ mūṣāyāṃ cāndhritaṃ dhamet // Āk_1,10.60 //</l>\n</lg>\n\n<lg>\n<l>dvandvamelopaliptāyāṃ punarādāya taṃ priye /</l>\n<l>ekībhūtaṃ ca mūṣāyāṃ prakaṭaṃ ca dhametpunaḥ // Āk_1,10.61 //</l>\n</lg>\n\n<lg>\n<l>dhautasattvaṃ mākṣikaṃ ca svalpaṃ svalpaṃ muhuḥ kṣipet /</l>\n<l>vajrahemāvaśeṣaṃ tu yāvatsyāt tata uddharet // Āk_1,10.62 //</l>\n</lg>\n\n<lg>\n<l>etasmin vyomasatvāyaścūrṇanāgāṃśca pūrvavat /</l>\n<l>dvandvamelopaliptāyām andhrayitvā dṛḍhaṃ dhamet // Āk_1,10.63 //</l>\n</lg>\n\n<lg>\n<l>ekībhūtaṃ samādāya mūṣāyāṃ prakaṭaṃ dhamet /</l>\n<l>hemavajrāvaśeṣaṃ syād yāvat tat punarāharet // Āk_1,10.64 //</l>\n</lg>\n\n<lg>\n<l>vyomasatvam ayaścūrṇaṃ nāgaṃ vāhyaṃ punaḥ punaḥ /</l>\n<l>pūrvavat kramayogena mākṣikaṃ dhautasattvakam // Āk_1,10.65 //</l>\n</lg>\n\n<lg>\n<l>muhuḥ kṣipya dhamettaṃ tu bāhyamevaṃ tu ṣaḍguṇam /</l>\n<l>vajrabījamidaṃ śreṣṭhaṃ jāryaṃ rasarasāyane // Āk_1,10.66 //</l>\n</lg>\n\n<lg>\n<l>samukhe pārade jāryaṃ vajrabījaṃ rasonmitam /</l>\n<l>catuḥṣaṣṭyaṃśakādyaṃ ca kramāt saṃkrāmayet priye // Āk_1,10.67 //</l>\n</lg>\n\n<lg>\n<l>itthaṃ jāritasūtasya samaṃ kuliśabījakam /</l>\n<l>taptakhalve'mlavargeṇa mardayed divasatrayam // Āk_1,10.68 //</l>\n</lg>\n\n<lg>\n<l>sa piṣṭir jāyate sūtastāṃ piṣṭīṃ ca samāharet /</l>\n<l>dolāpākaḥ siddhacūrṇalepaḥ sampuṭabhūdharam // Āk_1,10.69 //</l>\n</lg>\n\n<lg>\n<l>kurvīta pūrvavat sarvaṃ yāvat kaṭhinatāṃ vrajet /</l>\n<l>mahāvajreśvarī nāmnā ghuṭikā siddhidāyinī // Āk_1,10.70 //</l>\n</lg>\n\n<lg>\n<l>vaktrasthā krāmaṇaṃ kāryaṃ pūrvavat krāmate rasaḥ /</l>\n<l>&lt;9. vajrakhecarī ghuṭikā&gt;</l>\n<l>mukhīkṛte rase vyomavajrabījaṃ rasonmitam // Āk_1,10.71 //</l>\n</lg>\n\n<lg>\n<l>pṛthak pṛthak jāraṇīyaṃ catuḥṣaṣṭyaṃśakādikam /</l>\n<l>amuṣya jīrṇasūtasya samaṃ vajrābhrabījakam // Āk_1,10.72 //</l>\n</lg>\n\n<lg>\n<l>taptakhalve'mlavargeṇa tridinaṃ mardayeddṛḍham /</l>\n<l>sa raso jāyate piṣṭistāṃ punaḥ pūrvavatpriye // Āk_1,10.73 //</l>\n</lg>\n\n<lg>\n<l>dolāsvedaṃ siddhacūrṇalepaṃ bhūdharapācanam /</l>\n<l>yāvat kaṭhinatāṃ yati tāvad evaṃ muhurmuhuḥ // Āk_1,10.74 //</l>\n</lg>\n\n<lg>\n<l>ghuṭikā jāyate divyā nāmneyaṃ vajrakhecarī /</l>\n<l>vaktrasthā siddhidā nṛṇāṃ pūrvavat krāmaṇaṃ priye // Āk_1,10.75 //</l>\n</lg>\n\n<lg>\n<l>&lt;10. kālavidhvaṃsinī ghuṭikā&gt;</l>\n<l>mukhīkṛte rase kāntavajrabījaṃ rasonmitam /</l>\n<l>pṛthakpṛthag jāraṇīyaṃ catuḥṣaṣṭyaṃśakādikam // Āk_1,10.76 //</l>\n</lg>\n\n<lg>\n<l>asya jīrṇasya sūtasya samaṃ kuliśakāntayoḥ /</l>\n<l>bījaṃ saṃtaptakhalve 'mlavarge mardyaṃ dinatrayam // Āk_1,10.77 //</l>\n</lg>\n\n<lg>\n<l>piṣṭir bhavatyeṣa sūtaḥ piṣṭiṃ tāṃ punarāharet /</l>\n<l>dolāsvedaḥ siddhacūrṇalepaḥ saṃpuṭabhūdharam // Āk_1,10.78 //</l>\n</lg>\n\n<lg>\n<l>yāvat kaṭhinatāṃ yāti tāvadevaṃ muhurmuhuḥ /</l>\n<l>kālavidhvaṃsinī nāmnā ghuṭikā jāyate śubhā // Āk_1,10.79 //</l>\n</lg>\n\n<lg>\n<l>mukhasthā siddhidā divyā pūrvavat krāmaṇaṃ pibet /</l>\n<l>&lt;11. gaganeśvarī ghuṭikā&gt;</l>\n<l>mukhīkṛte sūtarāje vajrakāntābhrabījakam // Āk_1,10.80 //</l>\n</lg>\n\n<lg>\n<l>pṛthakpṛthaksūtarāje catuḥṣaṣṭyaṃśakādikam /</l>\n<l>rasasya tasya sadṛśaṃ vajrabījābhrabījakam // Āk_1,10.81 //</l>\n</lg>\n\n<lg>\n<l>taptakhalve'mlavargeṇa tryahāt piṣṭiḥ sumardanāt /</l>\n<l>dolāpākaḥ siddhacūrṇalepaḥ saṃpuṭabhūdharam // Āk_1,10.82 //</l>\n</lg>\n\n<lg>\n<l>yāvat kaṭhinatāṃ yāti tāvat kuryānmuhurmuhuḥ /</l>\n<l>gaganeśvarīyaṃ ghuṭikā vaktrasthā sarvasiddhidā // Āk_1,10.83 //</l>\n</lg>\n\n<lg>\n<l>pūrvavat krāmaṇaṃ kāryaṃ dehe krāmati sūtakaḥ /</l>\n<l>&lt;12. vajraghaṇṭeśvarī ghuṭikā&gt;</l>\n<l>mukhīkṛte sūtarāje bījaṃ vajrasuvarṇayoḥ // Āk_1,10.84 //</l>\n</lg>\n\n<lg>\n<l>pṛthakpṛthaksamaṃ jāryaṃ catuḥṣaṣṭyaṃśakādikam /</l>\n<l>asya sūtasya sadṛśaṃ hemno vajrasya bījakam // Āk_1,10.85 //</l>\n</lg>\n\n<lg>\n<l>taptakhalve'mlavargeṇa tryahāt piṣṭir bhavedrasaḥ /</l>\n<l>tāṃ piṣṭiṃ punarādāya pūrvavat parikalpayet // Āk_1,10.86 //</l>\n</lg>\n\n<lg>\n<l>dolāpākaṃ siddhacūrṇalepaṃ bhūdharapācanam /</l>\n<l>yāvat kaṭhinatāṃ yāti tāvat kuryānmuhurmuhuḥ // Āk_1,10.87 //</l>\n</lg>\n\n<lg>\n<l>vajraghaṇṭeśvarī hyeṣā ghuṭikā siddhidāyinī /</l>\n<l>mukhasthā siddhidā divyā pūrvoktaṃ krāmaṇaṃ pibet // Āk_1,10.88 //</l>\n</lg>\n\n<lg>\n<l>&lt;13. vajrabhairavī ghuṭikā&gt;</l>\n<l>mukhīkṛte sūtarāje hemavajrābhrabījakam /</l>\n<l>pṛthakpṛthaksamaṃ jāryaṃ catuḥṣaṣṭyaṃśakādikam // Āk_1,10.89 //</l>\n</lg>\n\n<lg>\n<l>asya sūtasya sadṛśaṃ hemavajrābhrabījakam /</l>\n<l>mardayed amlavargeṇa taptakhalve dinatrayam // Āk_1,10.90 //</l>\n</lg>\n\n<lg>\n<l>piṣṭirbhavet punastāṃ ca samādāya tataḥ priye /</l>\n<l>dolāpākaṃ siddhacūrṇalepaṃ bhūdharapācanam // Āk_1,10.91 //</l>\n</lg>\n\n<lg>\n<l>yāvat kaṭhinatāmeti tāvatkāryaṃ muhurmuhuḥ /</l>\n<l>ghuṭikā jāyate divyā nāmneyaṃ vajrabhairavī // Āk_1,10.92 //</l>\n</lg>\n\n<lg>\n<l>mukhasthitā siddhakarī krāmaṇaṃ pūrvavatpriye /</l>\n<l>&lt;14. tripurabhairavī ghuṭikā&gt;</l>\n<l>mukhīkṛte rase kāntavajrahāṭakabījakam // Āk_1,10.93 //</l>\n</lg>\n\n<lg>\n<l>jāryaṃ pṛthaksūtasamaṃ catuḥṣaṣṭyaṃśakādikam /</l>\n<l>jīrṇasūtasamaṃ kāntavajrakāñcanabījakam // Āk_1,10.94 //</l>\n</lg>\n\n<lg>\n<l>taptakhalve'mlavargeṇa mardayeddivasatrayam /</l>\n<l>jāyate pāradaḥ piṣṭiḥ pūrvavattāṃ samāharet // Āk_1,10.95 //</l>\n</lg>\n\n<lg>\n<l>dolāpākaṃ siddhacūrṇalepaṃ bhūdharapācanam /</l>\n<l>yāvat kaṭhinatām eti tāvatkāryaṃ muhurmuhuḥ // Āk_1,10.96 //</l>\n</lg>\n\n<lg>\n<l>ghuṭikā jāyate divyā nāmnā tripurabhairavī /</l>\n<l>mukhasthā siddhidā hyeṣā pūrvavat krāmaṇaṃ priye // Āk_1,10.97 //</l>\n</lg>\n\n<lg>\n<l>&lt;15. mahābhairavī ghuṭikā&gt;</l>\n<l>mukhīkṛte rase kāntavajrābhrasvarṇabījakam /</l>\n<l>pṛthaksūtasamaṃ jāryaṃ catuḥṣaṣṭyaṃśakādikam // Āk_1,10.98 //</l>\n</lg>\n\n<lg>\n<l>asya sūtasya jīrṇasya samaṃ vyomādibījakam /</l>\n<l>mardayed amlavargeṇa taptakhalve dinatrayam // Āk_1,10.99 //</l>\n</lg>\n\n<lg>\n<l>piṣṭir bhavati sūtendrastāṃ piṣṭiṃ punarāharet /</l>\n<l>dolāpākaṃ siddhacūrṇalepaṃ saṃpuṭabhūdhare // Āk_1,10.100 //</l>\n</lg>\n\n<lg>\n<l>yāvat kaṭhinatāmeti tāvatkāryaṃ muhurmuhuḥ /</l>\n<l>nāmnā mahābhairavīyaṃ ghuṭikā sarvasiddhidā // Āk_1,10.101 //</l>\n</lg>\n\n<lg>\n<l>dhārayenmukhamadhye tat pūrvavat krāmaṇaṃ pibet /</l>\n<l>&lt;krāmaṇāni&gt;</l>\n<l>triphalā musalī muṇḍī bhṛṅgarājaśca vākucī // Āk_1,10.102 //</l>\n</lg>\n\n<lg>\n<l>nīlī kanyā kākamācī hayagandhā śatāvarī /</l>\n<l>uttarā vāruṇī devadālī citrā punarnavā // Āk_1,10.103 //</l>\n</lg>\n\n<lg>\n<l>nirguṇḍī sahadevī ca rudantī gajakarṇikā /</l>\n<l>bhūtāvarātabhallātakākatuṇḍāmṛtālatāḥ // Āk_1,10.104 //</l>\n</lg>\n\n<lg>\n<l>palāśaḥ kukkurūṭaśca dhātrīphalarasaḥ payaḥ /</l>\n<l>palāśabījakaṃ tailaṃ ghṛtaṃ madhu śivāmbu ca // Āk_1,10.105 //</l>\n</lg>\n\n<lg>\n<l>bilvamajjā ca tailaṃ ca tailaṃ jyotiṣmatībhavam /</l>\n<l>etāni krāmaṇārhāṇi cauṣadhāni bhavanti hi // Āk_1,10.106 //</l>\n</lg>\n\n<lg>\n<l>ete cāṣṭārdhagaditāḥ krāmaṇārthe prayogataḥ /</l>\n<l>rasabhasmaprayoge ca ghuṭikānāṃ rasāyane // Āk_1,10.107 //</l>\n</lg>\n\n<lg>\n<l>&lt;pañcadaśaghuṭikāphalam&gt;</l>\n<l>priye pañcadaśānāṃ ca ghuṭikānāṃ phalaṃ śṛṇu /</l>\n<l>abhrabījena racitaghuṭikā rasasaṃyutā // Āk_1,10.108 //</l>\n</lg>\n\n<lg>\n<l>mukhasthitā dvādaśābdaṃ sarvarogavināśanī /</l>\n<l>sa jīvedvatsaraśataṃ pumāṃśca parameśvari // Āk_1,10.109 //</l>\n</lg>\n\n<lg>\n<l>kāntabījena racitā ghuṭikā rasasaṃyutā /</l>\n<l>āsyasthā sarvarogaghnī dvādaśābdaṃ varānane // Āk_1,10.110 //</l>\n</lg>\n\n<lg>\n<l>dhātudārḍhyaprajananī sahasrāyuṣyadāyinī /</l>\n<l>kāntābhrabījaracitā rasayugghuṭikā śubhā // Āk_1,10.111 //</l>\n</lg>\n\n<lg>\n<l>dvādaśābdaṃ mukhāntasthā jarāmayavināśinī /</l>\n<l>ayutāyuṣyadā divyā mahābalavivardhinī // Āk_1,10.112 //</l>\n</lg>\n\n<lg>\n<l>hemabījayutā sūtaghuṭikā mukhamadhyagā /</l>\n<l>ā dvādaśābdaṃ dehasya valīpalitarogahā // Āk_1,10.113 //</l>\n</lg>\n\n<lg>\n<l>āyuṣyapradā puṇyā nāgāyutabalapradā /</l>\n<l>hemābhrabījaghaṭitā ghuṭikā yuktapāradā // Āk_1,10.114 //</l>\n</lg>\n\n<lg>\n<l>vaktrāsthitārkasaṃkhyābdaṃ daśalakṣābdajīvadā /</l>\n<l>divyabuddhiprajananī divyasatvapradāyinī // Āk_1,10.115 //</l>\n</lg>\n\n<lg>\n<l>kāntakāñcanabījābhyāṃ sasūtā ghuṭikā kṛtā /</l>\n<l>dvādaśābdaṃ mukhāntā koṭyāyuṣyavivardhinī // Āk_1,10.116 //</l>\n</lg>\n\n<lg>\n<l>mahātejaḥprajananī bilanidhyādidarśinī /</l>\n<l>kāntābhrahemaghaṭitā ghuṭikā rasasaṃyutā // Āk_1,10.117 //</l>\n</lg>\n\n<lg>\n<l>mukhasthā dvādaśābdāntād daśakoṭyabdajīvadā /</l>\n<l>hālāhalādisaṃvartakhecaratvapradāyinī // Āk_1,10.118 //</l>\n</lg>\n\n<lg>\n<l>nirmuktavajrabījena rasayugghuṭikā śubhā /</l>\n<l>mukhasthā dvādaśābdāntaṃ sarvalokagatipradā // Āk_1,10.119 //</l>\n</lg>\n\n<lg>\n<l>yāvadbhūmiḥ sthiratarā tāvadāyuḥpravardhinī /</l>\n<l>taruṇaḥ sarvadā kāmaḥ kāntānāṃ suratakṣamaḥ // Āk_1,10.120 //</l>\n</lg>\n\n<lg>\n<l>vajrābhrabījaracitā ghuṭikā rasagarbhitā /</l>\n<l>ghuṭikā rasasaṃkhyābdaṃ mukhasthā sarvasiddhidā // Āk_1,10.121 //</l>\n</lg>\n\n<lg>\n<l>brahmāyuṣyapradā puṃsāṃ jagat sṛṣṭuṃ kramāt prabhuḥ /</l>\n<l>pūjyate brahmavaddevair vedavedāṅgapāragaḥ // Āk_1,10.122 //</l>\n</lg>\n\n<lg>\n<l>sarasvatyā ca sāvitryā sevyate sarvalokagaḥ /</l>\n<l>aṣṭābhiḥ siddhibhir yukto hyaṇimādibhir īśvari // Āk_1,10.123 //</l>\n</lg>\n\n<lg>\n<l>vajrakāñcanabījena sasūtā ghuṭikā kṛtā /</l>\n<l>mukhasthā dvādaśābdāntaṃ viṣṇvāyuṣyapradā nṛṇām // Āk_1,10.124 //</l>\n</lg>\n\n<lg>\n<l>sa ca viṣṇutvamāpnoti viṣṇuvat pālituṃ kṣamaḥ /</l>\n<l>sevyate sanakādyaiśca śriyā yukto mahābalaḥ // Āk_1,10.125 //</l>\n</lg>\n\n<lg>\n<l>svecchāgatir mahendrādyair nirjaraiḥ sevyate sadā /</l>\n<l>hemābhravajrabījena racitā ghuṭikā priye // Āk_1,10.126 //</l>\n</lg>\n\n<lg>\n<l>sapāradā mukhāntaḥsthā dvādaśābdaṃ varānane /</l>\n<l>rudrāyuṣpradā nḥṇāṃ rudratvaṃ sā dadāti hi // Āk_1,10.127 //</l>\n</lg>\n\n<lg>\n<l>saṃhartā rudravallokaṃ viṣṇvindrādyaiśca sevyate /</l>\n<l>aṇimādyaiśca sahitaḥ sarvajñaḥ sarvalokagaḥ // Āk_1,10.128 //</l>\n</lg>\n\n<lg>\n<l>sevyate pramathaśreṣṭhair divyaśaktyā samanvitaḥ /</l>\n<l>yogīndrair dhyāyate dhīro mahātejā mahābalaḥ // Āk_1,10.129 //</l>\n</lg>\n\n<lg>\n<l>kāntakāñcanavajrāṇāṃ bījaiḥ sūtayutā kṛtā /</l>\n<l>ghuṭikā bhānusaṃkhyābdaṃ mukhasthā siddhidā nṛṇām // Āk_1,10.130 //</l>\n</lg>\n\n<lg>\n<l>īśvarāyuṣyamāpnoti khecaratvaṃ ca mānavaḥ /</l>\n<l>tirodhatte svayaṃ lokādbrahmendrādyabhivanditaḥ // Āk_1,10.131 //</l>\n</lg>\n\n<lg>\n<l>koṭisūryapratīkāśo mahāmārutasattvavān /</l>\n<l>mahākalpāntakāle'pi vināśaṃ na vrajeddhruvam // Āk_1,10.132 //</l>\n</lg>\n\n<lg>\n<l>yogakrīḍānuṣaktātmā dhyāyate yogavittamaiḥ /</l>\n<l>kāntābhrahemavajrāṇāṃ kṛtā bījai rasātmikā // Āk_1,10.133 //</l>\n</lg>\n\n<lg>\n<l>ghuṭikā ravisaṃkhyābdavaktrasthā yasya bhairavi /</l>\n<l>sadāśivāyuḥ sa bhavet sarvānugrāhakaḥ prabhuḥ // Āk_1,10.134 //</l>\n</lg>\n\n<lg>\n<l>sadāśivatvam āpnoti devānāmadhipastathā /</l>\n<l>vahnau vahnir jale vāri mārute mārutātmakaḥ // Āk_1,10.135 //</l>\n</lg>\n\n<lg>\n<l>pṛthivyāṃ pṛthivīrūpaḥ śūnye śūnyātmako bhavet /</l>\n<l>tasyākṣiṇīnduvahnyarkā brahmendrādyāśca sevakāḥ // Āk_1,10.136 //</l>\n</lg>\n\n<lg>\n<l>gāyakā nāradādyāśca nartakyaścāpsaro'ṅganāḥ /</l>\n<l>tadājñayaiva brahmendrāḥ sṛṣṭisthitivināśakāḥ // Āk_1,10.137 //</l>\n</lg>\n\n<lg>\n<l>saccidānandakaḥ śaktaḥ sarvagaḥ sarvavicchivaḥ /</l>\n<l>parāśaktiyutaḥ puṇyo nirmāyo niṣkalaḥ param // Āk_1,10.138 //</l>\n</lg>\n\n<lg>\n<l>evaṃ guṇāḥ prakathitā ghuṭikānāṃ mayā priye /</l>\n<l>śastrastambhakaraścāsāṃ sarvāsām api vidyate // Āk_1,10.139 //</l>\n</lg>\n\n<lg>\n<l>rasāyanasya sarvasya siddhido'yaṃ maheśvari /</l>\n<l>&lt;ghuṭikāsiddhau mantraprayogaḥ&gt;</l>\n<l>vakṣyate mantrarājo'yaṃ sarvasiddhipradāyakaḥ // Āk_1,10.140 //</l>\n</lg>\n\n<lg>\n<l>aiṃ hrīṃ śrīṃ klīṃ sauḥ amṛteśvarabhairava amṛtaṃ kuru amṛteśvarabhairavāya huṃ /</l>\n<l>sauḥ klīṃ śrīṃ hrīṃ aiṃ huṃ phaṭ svāhā /</l>\n<l>sauḥ klīṃ śrīṃ hrīṃ aiṃ /</l>\n<l>pumānanena mantreṇa śīghraṃ siddhimavāpnuyāt // Āk_1,10.141 //</l>\n</lg>\n\n<p>Āk, 1, 11\n<lg>\n<l>&lt;jīvata eva divyadehasiddhiḥ; bhūtakālāntakarasaḥ&gt;</l>\n<l>śrībhairavī /</l>\n<l>devadeva mahādeva kathitāni tvayādhunā /</l>\n<l>rasāyanāni divyāni siddhidāni maheśvara // Āk_1,11.1 //</l>\n</lg></p>\n\n<lg>\n<l>cirakālena dehānāṃ kalpānāṃ siddhidāni hi /</l>\n<l>sadyaḥ siddhiryathā deva jāyate parameśvara // Āk_1,11.2 //</l>\n</lg>\n\n<lg>\n<l>tadbrūhi nyūnābhyadhikahīnakṣīṇāṅginām api /</l>\n<l>atha gadgadamūkānāṃ kubjānāmatha kuṣṭhinām // Āk_1,11.3 //</l>\n</lg>\n\n<lg>\n<l>andhapaṅgvabalānāṃ ca jarājarjaritātmanām /</l>\n<l>sadā rogārtaṣaṇḍānāṃ kṛśānāṃ bhrāntacetasām // Āk_1,11.4 //</l>\n</lg>\n\n<lg>\n<l>bhūtapretapiśācāpasmāronmattayujāmapi /</l>\n<l>pramādājjīvaśeṣāṇāṃ dehasiddhipradaṃ nṛṇām // Āk_1,11.5 //</l>\n</lg>\n\n<lg>\n<l>śrībhairavaḥ /</l>\n<l>śrutvā tadbhairavīvākyaṃ sādhu pṛṣṭaṃ tvayā priye /</l>\n<l>tathāvidhāṃ pravakṣyāmi dehasiddhiṃ varānane // Āk_1,11.6 //</l>\n</lg>\n\n<lg>\n<l>pañcabhūtātmikāḥ pañca kartavyā ghuṭikāḥ priye /</l>\n<l>jīvātmikā bhavetṣaṣṭhī ghuṭikā piṇḍakoṣṭayuk // Āk_1,11.7 //</l>\n</lg>\n\n<lg>\n<l>kāle tu yā kanyā kuryātsaṃbhogamāyatam /</l>\n<l>tadvarāṅgasthitaṃ raktaṃ śuklaṃ syādvyomasatvakam // Āk_1,11.8 //</l>\n</lg>\n\n<lg>\n<l>tasyāḥ sadyaḥ prasūtasya viṣṭhā putrasya mārutam /</l>\n<l>tattvaṃ syātkevalaṃ tasyā rajastejātmasattvakam // Āk_1,11.9 //</l>\n</lg>\n\n<lg>\n<l>tadapatyasya rudhiraṃ jalatattvaṃ prakīrtitam /</l>\n<l>tatsūtasya vapuḥ sarvaṃ pārthivaṃ tattvamucyate // Āk_1,11.10 //</l>\n</lg>\n\n<lg>\n<l>sūtasevakaśuklaṃ ca jīvatattvaṃ bhavetpriye /</l>\n<l>koṭivedhakaraṃ sūtaṃ karṣaṃ karṣaṃ niyojayet // Āk_1,11.11 //</l>\n</lg>\n\n<lg>\n<l>ekaikatattvamadhye tu prasekaṃ tāni mardayet /</l>\n<l>teṣāṃ ca golakānkṛtvā ṣaḍrasaṃ sthāpayetpṛthak // Āk_1,11.12 //</l>\n</lg>\n\n<lg>\n<l>nṛmānamunnataṃ kāyamāyāmaṃ tu tadardhakam /</l>\n<l>kaṭāhaṃ tāmraghaṭitaṃ piṇḍasthaulyaṃ ṣaḍaṅgulam // Āk_1,11.13 //</l>\n</lg>\n\n<lg>\n<l>caturmukhamayaṃ koṣṭhaṃ tasyopari kaṭāhakam /</l>\n<l>dhārayenniścalaṃ samyaktadantaḥ pūrayetpriye // Āk_1,11.14 //</l>\n</lg>\n\n<lg>\n<l>goghṛtaṃ ca mahātailaṃ samabhāgamidaṃ dvayam /</l>\n<l>arcayeddaśadikpālān yoginīśca kumārikām // Āk_1,11.15 //</l>\n</lg>\n\n<lg>\n<l>śrīguruṃ siddhacakraṃ ca bhairavaṃ bhairavīṃ tathā /</l>\n<l>gaṇādhipaṃ kṣetrapālaṃ nijeṣṭadaivataṃ tathā // Āk_1,11.16 //</l>\n</lg>\n\n<lg>\n<l>navagrahāgniviprāṃśca daivajñān bhiṣaguttamān /</l>\n<l>tathāntarāyakartḥṃśca bhūtapretapiśācakān // Āk_1,11.17 //</l>\n</lg>\n\n<lg>\n<l>yakṣarākṣasagandharvānmantrajñānsvajanānapi /</l>\n<l>tarpayenmadyamāṃsaiśca vastrabhūṣaṇakāñcanaiḥ // Āk_1,11.18 //</l>\n</lg>\n\n<lg>\n<l>tattatpriyakarair divyairbaliṃ dikṣu vinikṣipet /</l>\n<l>caturbhirvaṅkanālaiśca dhamayetkhadirāgninā // Āk_1,11.19 //</l>\n</lg>\n\n<lg>\n<l>phenahīnam adhūmaṃ ca saṃtaptaṃ ca yadā bhavet /</l>\n<l>śrīguruṃ nijadevaṃ ca candrasūryāgnitārakāḥ // Āk_1,11.20 //</l>\n</lg>\n\n<lg>\n<l>bhuvanāni namaskṛtya kaṭāhe nikṣipettanum /</l>\n<l>jñātvā samyagdrutaṃ dehaṃ pārthivākhyaṃ rasaṃ kṣipet // Āk_1,11.21 //</l>\n</lg>\n\n<lg>\n<l>dhamedgāḍhaṃ prayatnena tatkalkaṃ ca yadā bhavet /</l>\n<l>tato 'ptattvākhyarasakaṃ nikṣiped raktatāṃ nayet // Āk_1,11.22 //</l>\n</lg>\n\n<lg>\n<l>tejastattvarasaṃ paścātkṣipettanmāṃsatāṃ vrajet /</l>\n<l>nikṣipedvāyutattvākhyaṃ rasaṃ tatra vinikṣipet // Āk_1,11.23 //</l>\n</lg>\n\n<lg>\n<l>śubhravarṇatvamāpnoti tataścākāśatattvakam /</l>\n<l>nikṣipejjīvatattvākhyaṃ rasatattvaṃ ca pārvati // Āk_1,11.24 //</l>\n</lg>\n\n<lg>\n<l>rasaṃ kṣipettvandhritasya svarṇasya tatsamaṃ bhavet /</l>\n<l>sajīvo jāyate siddho huṃkāratrayam uccaret // Āk_1,11.25 //</l>\n</lg>\n\n<lg>\n<l>yathodito bhānubimbo mahābuddhiparākramaḥ /</l>\n<l>mahāvapurmahātejā nāgāyutamahābalaḥ // Āk_1,11.26 //</l>\n</lg>\n\n<lg>\n<l>manmathopamarūpāḍhyo vācā vāgīśvarīsamaḥ /</l>\n<l>buddhyā jīvasamaḥ śrīmānviṣṇuvaddhanadopamaḥ // Āk_1,11.27 //</l>\n</lg>\n\n<lg>\n<l>tyāge roṣe ca kālāgnirgāmbhīryeṇa mahodadhiḥ /</l>\n<l>sraṣṭā hartā ca goptā ca sarvānugrāhakaḥ prabhuḥ // Āk_1,11.28 //</l>\n</lg>\n\n<lg>\n<l>divyadṛṣṭir vajradehaḥ sa sākṣādbhairavastvayam /</l>\n<l>ardhayojanavistīrṇahemakiṅkiṇimaṇḍitam // Āk_1,11.29 //</l>\n</lg>\n\n<lg>\n<l>caladbhramarasaśobhaṃ nānāmāṇikyamaṇḍitam /</l>\n<l>hemamālāpariṣvaktaṃ ghaṇṭānādamanoharam // Āk_1,11.30 //</l>\n</lg>\n\n<lg>\n<l>divyadīptamahānādiśaṅkhakāhalasaṃkulam /</l>\n<l>vīṇāveṇumṛdaṅgādyair vāditrair murajaiḥ samam // Āk_1,11.31 //</l>\n</lg>\n\n<lg>\n<l>tālairbahuvidhaiścānyairdivyaghoṣaiḥ samākulam /</l>\n<l>gāyatkinnaragandharvaistathā kiṃpuruṣairyutam // Āk_1,11.32 //</l>\n</lg>\n\n<lg>\n<l>lasanmāṇikyakeyūrahārakaṅkaṇamudrakāḥ /</l>\n<l>kācanūpurasaṃyuktā divyābharaṇabhūṣitāḥ // Āk_1,11.33 //</l>\n</lg>\n\n<lg>\n<l>divyamālāpariṣkārā divyagandhānulepanāḥ /</l>\n<l>divyāmbarāścārurūpā mattamanmathavihvalāḥ // Āk_1,11.34 //</l>\n</lg>\n\n<lg>\n<l>divyāṅganāstadā cainaṃ samāśritya bruvanti ca /</l>\n<l>kiṃ karma siddhasaṃkhedās tvādeśo deva dīyatām // Āk_1,11.35 //</l>\n</lg>\n\n<lg>\n<l>upāsate siddhakanyāḥ paraḥ śatasahasrakam /</l>\n<l>yatra yāsyati tatraiva cānuyāmo vayaṃ vṛtāḥ // Āk_1,11.36 //</l>\n</lg>\n\n<lg>\n<l>divyālayāṃśca vividhānhemamāṇikyamaṇḍitān /</l>\n<l>divyāni snānapānāni svīkurvāṇo muhurmuhuḥ // Āk_1,11.37 //</l>\n</lg>\n\n<lg>\n<l>vajryādisarvalokeṣu svecchayā viharatyasau /</l>\n<l>pūjyate devasiddhaughaiḥ yathāyaṃ bhairavastathā // Āk_1,11.38 //</l>\n</lg>\n\n<lg>\n<l>bhuñjānaḥ sarvabhogāṃśca kṣutpipāsāvivarjitaḥ /</l>\n<l>yoginīśatasāhasraṃ bhoktā saṃcintayan sukham // Āk_1,11.39 //</l>\n</lg>\n\n<lg>\n<l>mahākalpāntakāle'pi prakṣīṇe'sminvarānane /</l>\n<l>līyate parame vyomni līyante yatra devatāḥ // Āk_1,11.40 //</l>\n</lg>\n\n<lg>\n<l>bhūtakālāntako nāma rasasyāsya prabhāvataḥ /</l>\n<l>abhedyo 'yam akhaṇḍyaśca tvadāhyo bhavati priye // Āk_1,11.41 //</l>\n</lg>\n\n<lg>\n<l>rasāyanasya sarvasya siddhido'yaṃ maheśvari /</l>\n<l>vakṣyate mantrarājo'yaṃ rasasiddhipradāyakaḥ // Āk_1,11.42 //</l>\n</lg>\n\n<l>aiṃ hrīṃ śrīṃ klīṃ sauḥ śrībhairava // Āk_1,11.43 //</l>\n\n<p>Āk, 1, 12\n<lg>\n<l>&lt;śrīśaile siddhilābhaḥ&gt;</l>\n<l>śrībhairavī /</l>\n<l>śrīśaile vividhā siddhiḥ sadyaḥ pratyayakāriṇī /</l>\n<l>sulabhā śrūyate deva tāṃ brūhi vividhāṃ prabho // Āk_1,12.1 //</l>\n</lg></p>\n\n<lg>\n<l>śrībhairavaḥ /</l>\n<l>vakṣyāmi śṛṇu tatsarvaṃ sadyaḥ siddhikaraṃ priye /</l>\n<l>kailāsānmandarānmerorvindhyādreśca himālayāt // Āk_1,12.2 //</l>\n</lg>\n\n<lg>\n<l>mahendrānmalayādreśca sahyādṛśyagirerapi /</l>\n<l>śreṣṭhaḥ śrīparvato divyaḥ siddhiyogīndrasevitaḥ // Āk_1,12.3 //</l>\n</lg>\n\n<lg>\n<l>tatra tīrthāni sarvāṇi sarāṃsi saritaḥ priye /</l>\n<l>siddhipradāni liṅgāni latāpāṣāṇapādapāḥ // Āk_1,12.4 //</l>\n</lg>\n\n<lg>\n<l>mṛttikākandatoyāni patrapuṣpaphalāni ca /</l>\n<l>evamādīni vidyante sarvasiddhikarāṇi ca // Āk_1,12.5 //</l>\n</lg>\n\n<lg>\n<l>śrīparvato'hamīśāni tvahaṃ sākṣātsa parvataḥ /</l>\n<l>sthāvaraṃ māmakaṃ rūpaṃ viddhi taṃ surasevitam // Āk_1,12.6 //</l>\n</lg>\n\n<lg>\n<l>asminyadasti nānyatra yadanyatra sthitaṃ ca tat /</l>\n<l>divyaliṅgasparśanīyaṃ jyotirliṅgamanāmayam // Āk_1,12.7 //</l>\n</lg>\n\n<lg>\n<l>śrīmallikārjunamiti prakhyātaṃ parameśvari /</l>\n<l>vāmapārśve'sya liṅgasya ghaṇṭāsiddheśvaraḥ sthitaḥ // Āk_1,12.8 //</l>\n</lg>\n\n<lg>\n<l>ghaṇṭā vilambate dvāre tīrthakuṇḍaṃ ca vidyate /</l>\n<l>upoṣitaistribhiḥ kāryaṃ jāgarūkairatandritaiḥ // Āk_1,12.9 //</l>\n</lg>\n\n<lg>\n<l>niśi kṛṣṇacaturdaśyāmajasraṃ snāpayecchivam /</l>\n<l>ekaḥ samānayettoyaṃ kuṇḍasthamaparaḥ priye // Āk_1,12.10 //</l>\n</lg>\n\n<lg>\n<l>ghaṇṭāṃ ninādayedanyaścaturyāmāvadhi priye /</l>\n<l>ghaṇṭāsiddheśvarastuṣṭo dadyāttebhyo'pi khe gatim // Āk_1,12.11 //</l>\n</lg>\n\n<lg>\n<l>ghaṇṭāsiddheśvarasyāsya dakṣiṇe nikhanetpriye /</l>\n<l>jānudaghnaṃ tu tatraiva dṛśyate rocanaprabhā // Āk_1,12.12 //</l>\n</lg>\n\n<lg>\n<l>mṛttikā tāṃ samāhṛtya karṣamātraṃ pibetpriye /</l>\n<l>kṣīrayuktāṃ ca saptāhaṃ sa sākṣādamaro bhavet // Āk_1,12.13 //</l>\n</lg>\n\n<lg>\n<l>śrīgirīśasya purato gajākārā mahāśilā /</l>\n<l>sravatyeva divārātraṃ divyagandhaṃ suguggulum // Āk_1,12.14 //</l>\n</lg>\n\n<lg>\n<l>taṃ gṛhṇīyātpalāśasya darvyālābukapātrake /</l>\n<l>prakṣipedgandhakayutaṃ bhakṣayetkarṣamātrakam // Āk_1,12.15 //</l>\n</lg>\n\n<lg>\n<l>pratyahaṃ māsaparyantaṃ tataḥ siddhimavāpnuyāt /</l>\n<l>sadānando yuvā dhīro jīvedācandratārakam // Āk_1,12.16 //</l>\n</lg>\n\n<lg>\n<l>vidrute mlecchavadane gugguluṃ taṃ vinikṣipet /</l>\n<l>koṭimaṃśaṃ tatastāmraṃ divyaṃ bhavati kāñcanam // Āk_1,12.17 //</l>\n</lg>\n\n<lg>\n<l>&lt;candrodaka bei Mallikārjuna&gt;</l>\n<l>mallikārjunadevasya candravāpyasti paścime /</l>\n<l>vaiśākhapūrṇimāyāṃ tu sādhayetsādhakottamaḥ // Āk_1,12.18 //</l>\n</lg>\n\n<lg>\n<l>nirbhayo nirvikalpaśca vasaṃstoyasamīpataḥ /</l>\n<l>japenmṛtyuñjayaṃ mantraṃ rātrau vāsovivarjitaḥ // Āk_1,12.19 //</l>\n</lg>\n\n<lg>\n<l>niśīthe candrasalilaṃ candraspṛṣṭaṃ bhavedyadā /</l>\n<l>tattīrthacchidradeśe ca svāñjaliṃ prakṣipedataḥ // Āk_1,12.20 //</l>\n</lg>\n\n<lg>\n<l>spṛṣṭvā candro yadā gacchettadā tattoyamāharet /</l>\n<l>pibecca sahasā dhīro jīvedācandratārakam // Āk_1,12.21 //</l>\n</lg>\n\n<lg>\n<l>vajrakāyaḥ saumyarūpaḥ śāntātmā sa bhavennaraḥ /</l>\n<l>&lt;Tripurāntaka&gt;</l>\n<l>pūrvadvāre śrīgirestu vidyate tripurāntakaḥ // Āk_1,12.22 //</l>\n</lg>\n\n<lg>\n<l>devasya nikaṭe deśe cottare tintriṇītaruḥ /</l>\n<l>dṛśyate tatra mūle tu svayaṃ śrībhairavaḥ prabhuḥ // Āk_1,12.23 //</l>\n</lg>\n\n<lg>\n<l>nṛmātrāṃ nikhanedbhūmiṃ tadagre dṛśyate tadā /</l>\n<l>taptakuṇḍaṃ nīlajalaṃ divyasiddhipradāyakam // Āk_1,12.24 //</l>\n</lg>\n\n<lg>\n<l>tattintriṇīkapatrāṇi vastre baddhvā vinikṣipet /</l>\n<l>kuṇḍe tasmiṃstadā tāni sthūlamīnā bhavanti ca // Āk_1,12.25 //</l>\n</lg>\n\n<lg>\n<l>gṛhītvā tintriṇīkāṣṭhaiḥ pacedevaṃ kramātsudhīḥ /</l>\n<l>teṣāṃ śiraḥkaṇṭakāni khāni ca vivarjayet // Āk_1,12.26 //</l>\n</lg>\n\n<lg>\n<l>bhakṣayeccheṣamakhilaṃ sādhakaḥ siddhikāṅkṣayā /</l>\n<l>kṣaṇamātraṃ bhavenmūrcchā tena paścādvibudhyate // Āk_1,12.27 //</l>\n</lg>\n\n<lg>\n<l>vasudhāyāṃ bilaṃ paśyejjīveddivyāyutābdakam /</l>\n<l>&lt;maṇipalli&gt;</l>\n<l>paścime tripurāntasya gavyūtidvayamātrake // Āk_1,12.28 //</l>\n</lg>\n\n<lg>\n<l>maṇipalliriti grāmastasya paścimabhāgataḥ /</l>\n<l>vidyate kaścana giristatpaścādekavāṭakam // Āk_1,12.29 //</l>\n</lg>\n\n<lg>\n<l>dṛśyate praviśettatra pūrvāsyaśca tato vrajet /</l>\n<l>dakṣiṇābhimukhaḥ paścād daśacāpāntamātrakam // Āk_1,12.30 //</l>\n</lg>\n\n<lg>\n<l>tatra cāmraphalākārān pāṣāṇāñjvalanaprabhān /</l>\n<l>gṛhītvā bandhayedvastre tadvastraṃ raktatāṃ vrajet // Āk_1,12.31 //</l>\n</lg>\n\n<lg>\n<l>pāṣāṇayuktaṃ tadvastraṃ kṣīramadhye vinikṣipet /</l>\n<l>tataḥ kṣīraṃ raktavarṇaṃ syāt pibet sādhakottamaḥ // Āk_1,12.32 //</l>\n</lg>\n\n<lg>\n<l>saptāhājjāyate siddhirvajrakāyo mahābalaḥ /</l>\n<l>jīved ācandratāraṃ ca ā kalpamavilpakam // Āk_1,12.33 //</l>\n</lg>\n\n<lg>\n<l>&lt;kokilābila&gt;</l>\n<l>tripurāntasyodagbhāge kokilābilam uttamam /</l>\n<l>jagatprakāśaṃ tatrāste kṛtvā dehaviśodhanam // Āk_1,12.34 //</l>\n</lg>\n\n<lg>\n<l>sādhako vamanādyaiśca tadbilaṃ praviśetsudhīḥ /</l>\n<l>daśacāpāvadhistatra pāṣāṇāḥ kokilopamāḥ // Āk_1,12.35 //</l>\n</lg>\n\n<lg>\n<l>santi gṛhītvā tatpṛṣṭhe tilāḥ kṣiptāḥ sphuṭanti ca /</l>\n<l>ityetatpratyayaṃ dṛṣṭvā tāśca ghṛṣya parasparam // Āk_1,12.36 //</l>\n</lg>\n\n<lg>\n<l>dugdhāntaḥ prakṣipettāṃśca tatkṣīraṃ kṛṣṇatāṃ vrajet /</l>\n<l>tatkṣīraṃ māsamātraṃ ca pibeddivyatanurbhavet // Āk_1,12.37 //</l>\n</lg>\n\n<lg>\n<l>brahmaṇastridinaṃ jīvedvalīpalitavarjitaḥ /</l>\n<l>vege samīrasadṛśaśchidraṃ paśyati bhūtale // Āk_1,12.38 //</l>\n</lg>\n\n<lg>\n<l>tripurāntasya pūrvasyāṃ diśi yojanamātrake /</l>\n<l>asti svargapurīnātho devastasyāgrataḥ khanet // Āk_1,12.39 //</l>\n</lg>\n\n<lg>\n<l>jānumātraṃ ca vasudhāṃ tatra sarpaphaṇopamāḥ /</l>\n<l>sparśasaṃjñāstu pāṣāṇā nirgacchanti varānane // Āk_1,12.40 //</l>\n</lg>\n\n<lg>\n<l>tripurāntakadevasya paścime'rdhārdhayojane /</l>\n<l>asti divyabiladvāraṃ tatra cāpatrayāntaram // Āk_1,12.41 //</l>\n</lg>\n\n<lg>\n<l>vrajetkharjūravṛkṣo'sti kṛṣṇavarṇaḥ phalānvitaḥ /</l>\n<l>tatphalānāṃ rasaṃ pītvā tena mūrcchā bhavetkṣaṇam // Āk_1,12.42 //</l>\n</lg>\n\n<lg>\n<l>prabuddho'sau bhavetsiddho jīved ā candrabhāskaram /</l>\n<l>śrīgirer dakṣiṇadvāre vajreśvarasureśvarau // Āk_1,12.43 //</l>\n</lg>\n\n<lg>\n<l>tiṣṭhato nikhanedbhūmiṃ tatra śrīphalasannibhāḥ /</l>\n<l>pāṣāṇāḥ sparśabhedāḥ syuḥ saṃgrāhyāste sureśvari // Āk_1,12.44 //</l>\n</lg>\n\n<lg>\n<l>tatra rāmeśvarākhyo'sti nikhanettasya sannidhau /</l>\n<l>rudrākṣākārapāṣāṇāḥ sparśabhedā bhavanti te // Āk_1,12.45 //</l>\n</lg>\n\n<lg>\n<l>&lt;āvartaka&gt;</l>\n<l>jyotiḥsiddhavaṭasthāne dakṣiṇe caikapādapaḥ /</l>\n<l>tiṣṭhatyāvartako nāma tadāsanne tu paścime // Āk_1,12.46 //</l>\n</lg>\n\n<lg>\n<l>parvato vidyate tatra khanettālaphalopamāḥ /</l>\n<l>pāṣāṇāstāndhamedgāḍhaṃ tat sarvaṃ kāñcanaṃ bhavet // Āk_1,12.47 //</l>\n</lg>\n\n<lg>\n<l>tasyaiva dakṣiṇe dvāre vidyate kuṇḍaleśvaraḥ /</l>\n<l>tannikṛṣṭe jānumātraṃ khanedbhūmiṃ samuddharet // Āk_1,12.48 //</l>\n</lg>\n\n<lg>\n<l>raktābhāḥ śrīphalākārāḥ pāṣāṇāḥ sparśavedhakāḥ /</l>\n<l>puruṣeśvaradevasya samīpe kuṇḍamasti hi // Āk_1,12.49 //</l>\n</lg>\n\n<lg>\n<l>guñjāriḍḍhau ca vidyete vṛkṣau tatpattram aśnīyāt /</l>\n<l>saptāhājjāyate siddho jarāmaraṇavarjitaḥ // Āk_1,12.50 //</l>\n</lg>\n\n<lg>\n<l>&lt;hastiśilā&gt;</l>\n<l>tatra hastiśilā dakṣe khaneddhastapramāṇataḥ /</l>\n<l>tatra jambūphalākārā grāhyāste sparśasaṃjñakāḥ // Āk_1,12.51 //</l>\n</lg>\n\n<lg>\n<l>khyātā hastiśironāmnā khyātā hastiśileti sā /</l>\n<l>&lt;chāyāchattra&gt;</l>\n<l>ekayojanamātre tu tasyā dakṣiṇabhāgataḥ // Āk_1,12.52 //</l>\n</lg>\n\n<lg>\n<l>śivarūpaṃ śivaproktaṃ chāyāchattraṃ tu vidyate /</l>\n<l>vartulaṃ śatahastaṃ tu chidraṃ tasyāpyadho vrajet // Āk_1,12.53 //</l>\n</lg>\n\n<lg>\n<l>na kaiściddṛśyate so'pi siddho bhavati tatkṣaṇāt /</l>\n<l>yadṛcchayā rudratulyaḥ krīḍatyeva jagattraye // Āk_1,12.54 //</l>\n</lg>\n\n<lg>\n<l>siddhyaṣṭakaṃ sādhayedvā sarvasiddhipradāyakaḥ /</l>\n<l>kāntābhrasatvakanakasūtāḥ kramaguṇottarāḥ // Āk_1,12.55 //</l>\n</lg>\n\n<lg>\n<l>amlena mardayedgāḍhaṃ golaṃ kṛtvā tu veṣṭayet /</l>\n<l>tadgolaṃ dīrghavaṃśāgre baddhvā śrīkālikāmanum // Āk_1,12.56 //</l>\n</lg>\n\n<lg>\n<l>japenniveśayettatra chāyāchattreṇa tena ca /</l>\n<l>vaṃśāgrabaddhagolāntarjāyate ghuṭikā śubhā // Āk_1,12.57 //</l>\n</lg>\n\n<lg>\n<l>vaktrāntardhārayettāṃ tu tatkṣaṇātkhecaro bhavet /</l>\n<l>śilāṃ tālaṃ vastrabaddhaṃ kṛtvā vaṃśāgraveṣṭitam // Āk_1,12.58 //</l>\n</lg>\n\n<lg>\n<l>chāyāchattre nivasyaitattābhyāṃ netre samañjayet /</l>\n<l>nidhiṃ paśyati bhūmisthaṃ nātra kāryā vicāraṇā // Āk_1,12.59 //</l>\n</lg>\n\n<lg>\n<l>vaṃśāgrabaddhakhaḍgaṃ ca chāyāchattre vinikṣipet /</l>\n<l>mantrayetkālikāmantraṃ taṃ khaḍgaṃ dhārayet kare // Āk_1,12.60 //</l>\n</lg>\n\n<lg>\n<l>trailokyavijayī dhīro bhavedvīro jagattraye /</l>\n<l>vaṃśāgre rocanaṃ baddhvā chāyāchattre niveśayet // Āk_1,12.61 //</l>\n</lg>\n\n<lg>\n<l>lalāṭe tilakaṃ tena kṛtvā lokaṃ vaśaṃ nayet /</l>\n<l>srotoñjanāñjane tadvacchāyācchatre niveśayet // Āk_1,12.62 //</l>\n</lg>\n\n<lg>\n<l>tenāñjanenāñjito'sau devairapi na dṛśyate /</l>\n<l>pāduke pūrvavadbaddhvā chāyācchatre nidhāpayet // Āk_1,12.63 //</l>\n</lg>\n\n<lg>\n<l>pādābhyāṃ pāduke dhṛtvā yatra yatrābhivāñchati /</l>\n<l>prayātuṃ tatra tatraiva nayatastaṃ ca pāduke // Āk_1,12.64 //</l>\n</lg>\n\n<lg>\n<l>pūrvavad raktavastraṃ ca chāyācchatre niveśayet /</l>\n<l>āveṣṭayettaṃ ca paṭamadṛśyo bhavati kṣaṇāt // Āk_1,12.65 //</l>\n</lg>\n\n<lg>\n<l>samujjhite paṭe paścāddṛśyate'sau na saṃśayaḥ /</l>\n<l>kāntaṃ vyoma hema sūtamekīkṛtya vimardayet // Āk_1,12.66 //</l>\n</lg>\n\n<lg>\n<l>golībhūtaṃ tu vastreṇa vaṃśāgre bandhayetsudhīḥ /</l>\n<l>chāyācchatre sthāpayettatkālīmantreṇa mantrayet // Āk_1,12.67 //</l>\n</lg>\n\n<lg>\n<l>sparśavedhī bhavedetatsatyaṃ satyaṃ varānane /</l>\n<l>śrīśailapaścimadvāre devo brahmeśvaraḥ sthitaḥ // Āk_1,12.68 //</l>\n</lg>\n\n<lg>\n<l>durgā devī ca tatrasthā sopānaṃ navamaṃ ca yat /</l>\n<l>tuṅgabhadrāyāṃ ca nadyāṃ tato brahmeśvarasya ca // Āk_1,12.69 //</l>\n</lg>\n\n<lg>\n<l>dvāradeśe mudgavarṇaṃ catvāraḥ sparśakā amī /</l>\n<l>ciñcāvanaṃ ca nairṛtye sthitaṃ brahmeśvarasya hi // Āk_1,12.70 //</l>\n</lg>\n\n<lg>\n<l>kuṇḍaṃ ca vidyate tatra ciñcādhaścaṇḍikā sthitā /</l>\n<l>ekapādena satataṃ tacciñcāphalam āharet // Āk_1,12.71 //</l>\n</lg>\n\n<lg>\n<l>vastreṇa bandhayetkuṇḍe kṣiptvā snānaṃ samācaret /</l>\n<l>snānānte tāni gṛhṇīyāttāvanmatsyā bhavanti hi // Āk_1,12.72 //</l>\n</lg>\n\n<lg>\n<l>tadindhanaiḥ pacettāśca hyasthipucchaśirastyajet /</l>\n<l>dadyāddevāyaikam aṃśam atithīnāṃ dvitīyakam // Āk_1,12.73 //</l>\n</lg>\n\n<lg>\n<l>tṛtīyāṃśaṃ svayaṃ bhakṣenmūrchito bhavati kṣaṇāt /</l>\n<l>divyo bhavati siddho'yaṃ bilaṃ paśyati bhūtale // Āk_1,12.74 //</l>\n</lg>\n\n<lg>\n<l>jarāmaraṇanirmukto hyabadhyo nirjarairapi /</l>\n<l>alampurottare grāmo vidyate bhīmapādukaḥ // Āk_1,12.75 //</l>\n</lg>\n\n<lg>\n<l>pārśve tu tasya grāmasya hastamātraṃ dharāṃ khanet /</l>\n<l>pāṣāṇā hi phaṇākārāḥ sparśasaṃjñā bhavanti te // Āk_1,12.76 //</l>\n</lg>\n\n<lg>\n<l>yogīśvarīti devyasti tatrālaṃpuradevatā /</l>\n<l>tasyāgrato ramyaguhā tasyā madhye khanedbhuvam // Āk_1,12.77 //</l>\n</lg>\n\n<lg>\n<l>pāṣāṇā bhedasaṃkāśā grāhyā mārjālaviṣṭhayā /</l>\n<l>saṃmiśrya nikṣipedvaṅge drute tattāratāṃ vrajet // Āk_1,12.78 //</l>\n</lg>\n\n<lg>\n<l>madhvājyābhyāṃ pibettāṃśca pāṣāṇānsādhakottamaḥ /</l>\n<l>divyo bhavati siddho'yaṃ valīpalitamṛtyujit // Āk_1,12.79 //</l>\n</lg>\n\n<lg>\n<l>śrīparvatottaradvāre devo nāmnā maheśvaraḥ /</l>\n<l>tiṣṭhati bhramarāmraśca tatra tatphalamāharet // Āk_1,12.80 //</l>\n</lg>\n\n<lg>\n<l>sphoṭayecca tadantasthā niryānti bhramarāstathā /</l>\n<l>sajīvā atha tānsarvānbhramarāṃstānvivarjayet // Āk_1,12.81 //</l>\n</lg>\n\n<lg>\n<l>tatphalāni pacetkṣāre yāvacchakyaṃ payaḥ pibet /</l>\n<l>kṣaṇaṃ mūrcchā bhavettena mūrcchānte ca payaḥ pibet // Āk_1,12.82 //</l>\n</lg>\n\n<lg>\n<l>evaṃ kuryātprayatnena caikaviṃśativāsaram /</l>\n<l>tena vajraśarīraḥ syādvalīpalitavarjitaḥ // Āk_1,12.83 //</l>\n</lg>\n\n<lg>\n<l>vedavedāṅgatattvajño jīvedādityatārakam /</l>\n<l>tarasā vāyunā tulyastatkṣaṇādbhavati priye // Āk_1,12.84 //</l>\n</lg>\n\n<lg>\n<l>tadāmrasya phalenaiva tyaktabhramarakena ca /</l>\n<l>vaṅgasya palasāhasraṃ drāvitaṃ rajataṃ bhavet // Āk_1,12.85 //</l>\n</lg>\n\n<lg>\n<l>randhramāpādayedāmraphale bhṛṅgaṃ vivarjayet /</l>\n<l>tanmadhye nikṣipetsūtaṃ karṣaṃ kṛṣṇābhrasatvakam // Āk_1,12.86 //</l>\n</lg>\n\n<lg>\n<l>nirudhya vaktraṃ samṛdā gomayena ca lepayet /</l>\n<l>chāyāyāṃ śoṣayetkāṣṭhaistadīyaiḥ praharaṃ pacet // Āk_1,12.87 //</l>\n</lg>\n\n<lg>\n<l>svabhāvaśītalaṃ kṛtvā vaktrasthāṃ kārayetsudhīḥ /</l>\n<l>khecaratvamavāpnoti valīpalitavarjitaḥ // Āk_1,12.88 //</l>\n</lg>\n\n<lg>\n<l>jīveccandrārkaparyantaṃ vāgmitvaṃ brahmaṇā samam /</l>\n<l>sūtaṃ kṛṣṇābhrasatvaṃ cāmraphale pūrvavatkṣipet // Āk_1,12.89 //</l>\n</lg>\n\n<lg>\n<l>pralipya gośakṛnmṛdbhyāṃ puṭedāraṇyakopalaiḥ /</l>\n<l>svaśītaṃ pāradaṃ grāhyaṃ madhusarpirbhir yutaṃ lihet // Āk_1,12.90 //</l>\n</lg>\n\n<lg>\n<l>guñjāmātraṃ ca māsāntaṃ bālo bhavati mānavaḥ /</l>\n<l>navanāgopamaḥ satve jīved brahmaikavāsaram // Āk_1,12.91 //</l>\n</lg>\n\n<lg>\n<l>uttare śrīgirīśasya vidyate śuklaparvate /</l>\n<l>pañcopacāraiḥ sampūjya triṣu lokeṣu viśrutaḥ // Āk_1,12.92 //</l>\n</lg>\n\n<lg>\n<l>oṃ huṃ phaṭkāramantreṇa nirvikalpena sādhakaḥ /</l>\n<l>paśyetpaścimadigbhāgam antarikṣe vimānakam // Āk_1,12.93 //</l>\n</lg>\n\n<lg>\n<l>divyaṃ hyanekaruciraṃ sadyaḥ pratyayakārakam /</l>\n<l>tataḥ paścimadigbhāge vrajettīrtvā mahānadīm // Āk_1,12.94 //</l>\n</lg>\n\n<lg>\n<l>dṛśyate ca guhā tatra praviśetpaścimānanaḥ /</l>\n<l>triyojanaṃ vrajettatra vibhīr eko 'vikalpakaḥ // Āk_1,12.95 //</l>\n</lg>\n\n<lg>\n<l>kadalīkānanaṃ tatra dṛśyate pañcayojanam /</l>\n<l>acchodapūrṇā sarasī tanmadhye bhadrapīṭhakam // Āk_1,12.96 //</l>\n</lg>\n\n<lg>\n<l>tatpīṭhaṃ tu mahaddivyaṃ paśyetsphaṭikasannibham /</l>\n<l>uccārayenmantramimaṃ daṇḍavatpraṇatiṃ bhajet // Āk_1,12.97 //</l>\n</lg>\n\n<lg>\n<l>oṃ hrīṃ vidyāvāgīśvarādhipataye hrīṃ oṃ svāhā /</l>\n<l>tatra snātvā japenmantraṃ lakṣamekaṃ varānane /</l>\n<l>kandamūlāśano vā yatheṣṭaṃ sādhakaḥ priye // Āk_1,12.98 //</l>\n</lg>\n\n<lg>\n<l>siṃhāsanāntare devaṃ paśyetsphaṭikasannibham /</l>\n<l>caturbhujaṃ triṇetraṃ ca viśadendukalādharam // Āk_1,12.99 //</l>\n</lg>\n\n<lg>\n<l>nīlagrīvaṃ nāgabhūṣaṃ paraśvathamṛgāyudham /</l>\n<l>varābhayaṃ vareṇyaṃ taṃ viśiṣṭavibudhārcitam // Āk_1,12.100 //</l>\n</lg>\n\n<lg>\n<l>namaskuryācca sāṣṭāṅgaṃ mantraiḥ stotrair muhurmuhuḥ /</l>\n<l>tataḥ prasannaḥ sa śivo varaṃ datte yathepsitam // Āk_1,12.101 //</l>\n</lg>\n\n<lg>\n<l>śatamāyatanaṃ tatra kūpaṃ navaśataṃ yathā /</l>\n<l>ārāmāścāpi tāvanti nandanāni vanāni ca // Āk_1,12.102 //</l>\n</lg>\n\n<lg>\n<l>vāpyo navaśataṃ santi vivaraṃ caiva tatsamam /</l>\n<l>kalpavṛkṣāśca tāvanti ete sarve'pi siddhidāḥ // Āk_1,12.103 //</l>\n</lg>\n\n<lg>\n<l>tatrāste mohalī nāmnā prathitā yakṣiṇīṣṭadā /</l>\n<l>brūte sā dehi me bhuktiṃ siddhiṃ tvaṃ yadi vāñchasi // Āk_1,12.104 //</l>\n</lg>\n\n<lg>\n<l>devi dāsyāmyahaṃ bhuktiṃ vaktavyamiha cāmunā /</l>\n<l>kandamūlaṃ phalaṃ tasyai pāyasaṃ vā samarpayet // Āk_1,12.105 //</l>\n</lg>\n\n<lg>\n<l>sā yakṣiṇī punarvakti yāvadbhuñje sutaṃ mama /</l>\n<l>dhārayer vakṣasā tāvadvaraṃ dāsyāmi te mahat // Āk_1,12.106 //</l>\n</lg>\n\n<lg>\n<l>visṛjestvaṃ yadi tadā bhavantaṃ hanmi nirdayā /</l>\n<l>evaṃ gatabhayaś cīraḥ kuryāccet siddhibhāgbhavet // Āk_1,12.107 //</l>\n</lg>\n\n<lg>\n<l>vrajedudīcīdigbhāge tatsaro yojanārdhake /</l>\n<l>tatrāste candanaṃ divyaṃ puṣpapūrṇaṃ maheśvari // Āk_1,12.108 //</l>\n</lg>\n\n<lg>\n<l>tatpuṣpāghrāṇamātreṇa kṣutpipāsā na bādhate /</l>\n<l>bhakṣayedathavā tasya phalamekaṃ yathocitam // Āk_1,12.109 //</l>\n</lg>\n\n<lg>\n<l>vajrakāyo bhavettasya bhakṣaṇādeva mānavaḥ /</l>\n<l>sarodakṣiṇadigbhāge gacchedyojanapādakam // Āk_1,12.110 //</l>\n</lg>\n\n<lg>\n<l>nandanaṃ dṛśyate tatra dāḍimīvṛkṣasaṃkulam /</l>\n<l>tatphalaṃ bhakṣayedyastu jīvedyugasahasrakam // Āk_1,12.111 //</l>\n</lg>\n\n<lg>\n<l>tasyaiva sarasaḥ pūrvabhāge krośārdhamātrakam /</l>\n<l>gaccheddhātrīphalair yuktaṃ vidyate nandanaṃ vanam // Āk_1,12.112 //</l>\n</lg>\n\n<lg>\n<l>aśnīyāttatphalaṃ dhīro jīvetsaṃvartakatrayam /</l>\n<l>sarasastasya bhāge ca paścime yojanaṃ vrajet // Āk_1,12.113 //</l>\n</lg>\n\n<lg>\n<l>tatra śrīphalasampūrṇaṃ nandanaṃ vidyate vanam /</l>\n<l>adyate tatphalaṃ yena jīvaty ācandratārakam // Āk_1,12.114 //</l>\n</lg>\n\n<lg>\n<l>tatraiva nandanavane liṅgaṃ syānnīlavarṇakam /</l>\n<l>tasyodagdvāramārgeṇa viśennāgo mahābalaḥ // Āk_1,12.115 //</l>\n</lg>\n\n<lg>\n<l>tatra saptaphaṇopetastūgrabhītikaro mahān /</l>\n<l>evaṃvidhaṃ mahānāgaṃ huṃhuṃkāraṃ vadanmuhuḥ // Āk_1,12.116 //</l>\n</lg>\n\n<lg>\n<l>namaskuryātprayatnena sādhakaḥ siddhikāṅkṣayā /</l>\n<l>vadatyevaṃ mahānāgas tvadṛśyatvaṃ dadāmi te // Āk_1,12.117 //</l>\n</lg>\n\n<lg>\n<l>yāhi svaṃ paścimadvāraṃ divyā kanyāsti tatra vai /</l>\n<l>samuccaranmahāmantraṃ vrajettatraiva sādhakaḥ // Āk_1,12.118 //</l>\n</lg>\n\n<lg>\n<l>dadāti hāraṃ sā kanyā praveśaṃ na dadāti ca /</l>\n<l>hāraṃ gale dhārayettaṃ tena sārasvataṃ bhavet // Āk_1,12.119 //</l>\n</lg>\n\n<lg>\n<l>tasmāddakṣiṇadigdvāre vrajedbhītikaraṃ param /</l>\n<l>tatra paśyenmuktakeśaṃ jihmanetraṃ digambaram // Āk_1,12.120 //</l>\n</lg>\n\n<lg>\n<l>gadāhastaṃ nīlavarṇaṃ dṛṣṭvā śrīkṣetrapālakam /</l>\n<l>vandeta mantramuccārya stotrairvighnanivāraṇam // Āk_1,12.121 //</l>\n</lg>\n\n<lg>\n<l>hāhāhehehuṃhuṃkāraṃ phaṭ huṃ svāhāntameva ca /</l>\n<l>kṣetrapālo'pyanenaiva mantreṇāśu prasīdati // Āk_1,12.122 //</l>\n</lg>\n\n<lg>\n<l>svāgatvaṃ vitaratyeṣa praveśaṃ na dadāti hi /</l>\n<l>atha vrajet pūrvadiśo dvāraṃ tatra gaṇādhipam // Āk_1,12.123 //</l>\n</lg>\n\n<lg>\n<l>sthitaṃ prapūjayettatra praviśetsādhakottamaḥ /</l>\n<l>dṛśyate divyaliṅgaṃ ca cāpastatra manoharaḥ // Āk_1,12.124 //</l>\n</lg>\n\n<lg>\n<l>oṃ huṅkāreṇa mantreṇa pūjayecca tamīśvaram /</l>\n<l>upavāsena tatraiva divārātraṃ japetsudhīḥ // Āk_1,12.125 //</l>\n</lg>\n\n<lg>\n<l>pratyakṣo bhavatīśāno dadāti hi varaṃ param /</l>\n<l>ityevamādayaḥ santi siddhayaḥ kadalīvane // Āk_1,12.126 //</l>\n</lg>\n\n<lg>\n<l>tatraiva sarasaḥ pūrvabhāge yojanamātrake /</l>\n<l>akṣarairlikhitaṃ dvāri tatra padmāvatībilam // Āk_1,12.127 //</l>\n</lg>\n\n<lg>\n<l>vamanādyairviśuddhātmā praviśettatra sādhakaḥ /</l>\n<l>tatra cāpāntaraśataṃ gacchettatra mṛdaṅgakam // Āk_1,12.128 //</l>\n</lg>\n\n<lg>\n<l>ālokya vādayettaṃ ca taddhvaniśravaṇāttadā /</l>\n<l>padmāvatī svayaṃ yāti hyamṛtaṃ ca dadāti ca // Āk_1,12.129 //</l>\n</lg>\n\n<lg>\n<l>tasya pānena siddho'yamamaratvaṃ labheta ca /</l>\n<l>tataḥ sainaṃ samāgamya prārthayettvaṃ mamāntikam // Āk_1,12.130 //</l>\n</lg>\n\n<lg>\n<l>samāgacchālaye divye kanyāpañcaśatākule /</l>\n<l>sthitvā mama patirbhūyā brahmāyuṣyāvadhi prabho // Āk_1,12.131 //</l>\n</lg>\n\n<lg>\n<l>tadante śāśvataṃ sthānaṃ gamiṣyasi na saṃśayaḥ /</l>\n<l>tasya pūrvataṭākasya cāgneyyāṃ diśi vidyate // Āk_1,12.132 //</l>\n</lg>\n\n<lg>\n<l>kadambeśvaradevo'pi vṛkṣaḥ kādambako'grataḥ /</l>\n<l>tatra patrāṇi cādāya kaṭutailena lepayet // Āk_1,12.133 //</l>\n</lg>\n\n<lg>\n<l>tadbījasaṃbhavaistailair limped vātha pacetsudhīḥ /</l>\n<l>tatkāṣṭhaistāni matsyāḥ syustāmrapātre vinikṣipet // Āk_1,12.134 //</l>\n</lg>\n\n<lg>\n<l>varjyamasthi śiraḥ pucchaṃ kṣaudrasarpiryutaṃ bhajet /</l>\n<l>tatsevayā bhavetsiddho rudratulyo mahābalaḥ // Āk_1,12.135 //</l>\n</lg>\n\n<lg>\n<l>tadvṛkṣaśca nadītīre kuṇḍaleśasya sannidhau /</l>\n<l>vidyate pūrvavadyuktyā siddhirbhavati nānyathā // Āk_1,12.136 //</l>\n</lg>\n\n<lg>\n<l>astyuttare puṣpagiriḥ kapoteśaśca vidyate /</l>\n<l>triḥ pradakṣiṇamātanyāttasya mūrdhānamāvrajet // Āk_1,12.137 //</l>\n</lg>\n\n<lg>\n<l>khecaratvaṃ bhavettasya sādhakasya na saṃśayaḥ /</l>\n<l>tasya pūrvottare bhāge chedikīdvārakaṃ sthitam // Āk_1,12.138 //</l>\n</lg>\n\n<lg>\n<l>udaṅmukhaṃ viśettatra tricāpāntaramādarāt /</l>\n<l>mūṣikākārapāṣāṇaṃ takre piṣṭvā pibennaraḥ // Āk_1,12.139 //</l>\n</lg>\n\n<lg>\n<l>kṣipraṃ mūrcchā bhavettasya jīvedbrahmadinatrayam /</l>\n<l>vedhayet sarvalohāni sparśamātrānna saṃśayaḥ // Āk_1,12.140 //</l>\n</lg>\n\n<lg>\n<l>upoṣya ca divā naktaṃ devāgre siddhimāpnuyāt /</l>\n<l>vidyate devatāyugmaṃ kapoteśvaradakṣiṇe // Āk_1,12.141 //</l>\n</lg>\n\n<lg>\n<l>ā nābhimātraṃ nikhaneddevatādvayamadhyataḥ /</l>\n<l>gorocanopamāstatra pāṣāṇāḥ santi tānharet // Āk_1,12.142 //</l>\n</lg>\n\n<lg>\n<l>piṣṭvā kṣaudraghṛtābhyāṃ ca pibedyaḥ so'maro bhavet /</l>\n<l>kapoteśasya vāyavye nikhaneddhastamātrakam // Āk_1,12.143 //</l>\n</lg>\n\n<lg>\n<l>tatra pārāvatākārapāṣāṇāḥ sparśasaṃjñakāḥ /</l>\n<l>devatārādhanaṃ kṛtvā teṣāmekaṃ samāharet // Āk_1,12.144 //</l>\n</lg>\n\n<lg>\n<l>aiśānyāṃ śrīgirīśasya hyastyeva bhṛgupātanam /</l>\n<l>tatsamīpe divyakuṇḍaṃ mṛdaṃ tasmātsamāharet // Āk_1,12.145 //</l>\n</lg>\n\n<lg>\n<l>gavyapañcakayuktāṃ tāṃ dhametkhadiravahninā /</l>\n<l>tasmāllohaṃ patennīlaṃ madhvājyābhyāṃ pratāpitam // Āk_1,12.146 //</l>\n</lg>\n\n<lg>\n<l>tatsecayetsaptadhaute tadgolaṃ nikṣipenmukhe /</l>\n<l>viṣṇutulyo bhavetsiddhaḥ sarvajñaḥ sarvagaḥ sukhī // Āk_1,12.147 //</l>\n</lg>\n\n<lg>\n<l>bhṛgupātanaśailāgrāt krośe dadhikavāṭakam /</l>\n<l>acchatailagirir nāmnā tadagre vidyate sadā // Āk_1,12.148 //</l>\n</lg>\n\n<lg>\n<l>bilaṃ tatpaścime hyasti tanmadhye cāpapañcake /</l>\n<l>gate paśyettatra kuṇḍaṃ tatra lākṣāsamaṃ rasam // Āk_1,12.149 //</l>\n</lg>\n\n<lg>\n<l>alābupātre gṛhṇīyāt sa sūtaḥ koṭivedhakaḥ /</l>\n<l>prākāraścandraguptasya śrīgirīśasya paścime // Āk_1,12.150 //</l>\n</lg>\n\n<lg>\n<l>tanmadhye vidyate veśma caityaṃ tatpūrvataḥ sthitam /</l>\n<l>caityātpūrve śilā divyā mudgābhā sparśasaṃjñakā // Āk_1,12.151 //</l>\n</lg>\n\n<lg>\n<l>tatrāste mohano dantī tamāruhya samāhitaḥ /</l>\n<l>pṛṣṭhāttasya tṛṇaṃ grāhyaṃ tatsarvaṃ kāñcanaṃ bhavet // Āk_1,12.152 //</l>\n</lg>\n\n<lg>\n<l>tadgajasyottare pārśve jānudaghnāṃ khaneddharām /</l>\n<l>jambūphalābhāḥ pāṣāṇāḥ sparśasaṃjñā bhavanti te // Āk_1,12.153 //</l>\n</lg>\n\n<lg>\n<l>kṣitiṃ khanedgajasyādho jānumātraṃ labhettataḥ /</l>\n<l>lakṣavedhakarā siddhā trikoṇe ghuṭikā parā // Āk_1,12.154 //</l>\n</lg>\n\n<lg>\n<l>mallināthasya vāyavye natvā devahradaḥ paraḥ /</l>\n<l>tīrthaṃ tatrāsti pāṣāṇā mudgābhāḥ sparśasaṃjñaḥ // Āk_1,12.155 //</l>\n</lg>\n\n<lg>\n<l>liṅgaṃ kūrmopamaṃ tatra sparśasaṃjñaṃ śubhaṃ priye /</l>\n<l>pūrṇimāyāṃ kṛttikāyāṃ pūjayitvā samāharet // Āk_1,12.156 //</l>\n</lg>\n\n<lg>\n<l>tasmādgavyūtiyugalātsmṛtā nīlavanī parā /</l>\n<l>tasyā liṅgaṃ ca salilaṃ nīlavarṇaṃ praśasyate // Āk_1,12.157 //</l>\n</lg>\n\n<lg>\n<l>aśvāmrakākasaṅkāśāḥ pāṣāṇāḥ sparśavedhakāḥ /</l>\n<l>devālayāntarnikhanejjānumātrāntarāddharām // Āk_1,12.158 //</l>\n</lg>\n\n<lg>\n<l>mūṣikākārapāṣāṇāḥ sparśasaṃjñā bhavanti te /</l>\n<l>śrīgirīśasya nairṛtyāṃ khyātā guṇḍīprabhākhyayā // Āk_1,12.159 //</l>\n</lg>\n\n<lg>\n<l>tasyāgragarte pītābhāṃ mṛttikāṃ ca puṭe dahet /</l>\n<l>tasyānniḥsarati svarṇaṃ śuddhadevārhakaṃ param // Āk_1,12.160 //</l>\n</lg>\n\n<lg>\n<l>tatrāste bhṛṅgacūto'pi pūrvavat siddhidāyakaḥ /</l>\n<l>tathā tambīpure cāsti tīrthe ca vipule śubham // Āk_1,12.161 //</l>\n</lg>\n\n<lg>\n<l>sadāphalaṃ tu vikhyātaṃ tasyāḥ pūrvottare sudhīḥ /</l>\n<l>śrīgirer nairṛte bhāge mahānandeti viśrutaḥ // Āk_1,12.162 //</l>\n</lg>\n\n<lg>\n<l>vrajed ghaṇṭāpathenaiva tasya pūrvottare sudhīḥ /</l>\n<l>tatrāste kālakaṇṭheśo nāmnāgre tasya kuṇḍakam // Āk_1,12.163 //</l>\n</lg>\n\n<lg>\n<l>tatrendragopasaṅkāśaṃ siddhiḥ sūtasya vidyate /</l>\n<l>bhavanti sapta lohāni svarṇaṃ taptāni sekataḥ // Āk_1,12.164 //</l>\n</lg>\n\n<lg>\n<l>aiśānye śrīgirīśasya cāsti śrīmālinīśvaraḥ /</l>\n<l>tasyottaradiśi khyātas tūmāparvatasaṃjñakaḥ // Āk_1,12.165 //</l>\n</lg>\n\n<lg>\n<l>tasyāgre ca triśūlābhāḥ santi darbhāḥ śubhaṅkarāḥ /</l>\n<l>tadadho nikhanennābhimātraṃ nīlāṃ mṛdaṃ haret // Āk_1,12.166 //</l>\n</lg>\n\n<lg>\n<l>akṣakāṣṭhaiḥ pacettāṃ ca devātithyagnaye kramāt /</l>\n<l>ekaikabhāgaṃ kalpeta caturthāṃśaṃ svayaṃ bhajet // Āk_1,12.167 //</l>\n</lg>\n\n<lg>\n<l>jīvetkalpāyutaṃ siddho mahābalaparākramaḥ /</l>\n<l>ileśvarasya nikaṭe tatra koṭīśvaraḥ sthitaḥ // Āk_1,12.168 //</l>\n</lg>\n\n<lg>\n<l>puṣpaṃ patraṃ tadagre'sti sparśavedhakaraṃ bhavet /</l>\n<l>tatrācaleśvaro devaḥ sparśavedhakaraḥ paraḥ // Āk_1,12.169 //</l>\n</lg>\n\n<lg>\n<l>tasya yojanamātre ca dakṣiṇe cāmareśvaraḥ /</l>\n<l>tataḥ svarṇaśilā cāsti tadūrdhvaṃ naramāṃsakam // Āk_1,12.170 //</l>\n</lg>\n\n<lg>\n<l>gomāṃsaṃ vā kṣipetkāṣṭhairbādarairjvālayetsudhīḥ /</l>\n<l>prātaḥ kāñcanasaṅkāśā dṛśyate sā śilā tadā // Āk_1,12.171 //</l>\n</lg>\n\n<lg>\n<l>pratyagrapuṣpavatyāśca rajasā bhāvitāṃśukam /</l>\n<l>loḍayettacchilāyāṃ ca kṣipedalpāmbupātrake // Āk_1,12.172 //</l>\n</lg>\n\n<lg>\n<l>tasya saṃsparśamātreṇa lehaḥ syātkāñcanaṃ param /</l>\n<l>śrīgurau yatra tatrāpi piṇḍabhūmisthitopalāḥ // Āk_1,12.173 //</l>\n</lg>\n\n<lg>\n<l>karṣamātraṃ tu taccūrṇaṃ bhakṣayettriphalā samam /</l>\n<l>valīpalitajinmāsājjīvedācandratārakam // Āk_1,12.174 //</l>\n</lg>\n\n<lg>\n<l>śrīgirīndrasya nairṛtyāṃ paṭāhakarṇa īśvaraḥ /</l>\n<l>tasya pūrvottare bhāge pañcaviṃśaticāpake // Āk_1,12.175 //</l>\n</lg>\n\n<lg>\n<l>dvihastamātrordhvaśilā khanettatra dvihastakam /</l>\n<l>śarāvasaṃpuṭākārān dṛṣadas tānsamāharet // Āk_1,12.176 //</l>\n</lg>\n\n<lg>\n<l>kurvīta tān agnivarṇān siñcyāt kūṣmāṇḍajair dravaiḥ /</l>\n<l>tanmadhyānnavanītaṃ tu dadyāddevāya bhāgakam // Āk_1,12.177 //</l>\n</lg>\n\n<lg>\n<l>bhāgaikamatitherdeyaṃ bhāgamekaṃ svayaṃ lihet /</l>\n<l>divā naktaṃ bhavenmūrcchā vinidro bhavati svayam // Āk_1,12.178 //</l>\n</lg>\n\n<lg>\n<l>valīpalitasaṃvarjyo jīvedvarṣāyutaṃ naraḥ /</l>\n<l>sparśakāntasya sopānaṃ dvitīyaṃ bhavati priye // Āk_1,12.179 //</l>\n</lg>\n\n<lg>\n<l>taddevapārśvayoḥ sarve pāṣāṇāḥ śvetapītakāḥ /</l>\n<l>sparśāḥ sarvā bhavantyete teṣu caikaṃ samāharet // Āk_1,12.180 //</l>\n</lg>\n\n<lg>\n<l>prācyāṃ hi tasya devasya samīpe kūpamasti ca /</l>\n<l>maṇḍūkābhāśca pāṣāṇāḥ santi ca sparśasaṃjñakāḥ // Āk_1,12.181 //</l>\n</lg>\n\n<lg>\n<l>tasyeśvarasya codīcyāṃ liṅgādrir vidyate mahān /</l>\n<l>taduttarasyāṃ diśyasti taṭinī pūrvavāhinī // Āk_1,12.182 //</l>\n</lg>\n\n<lg>\n<l>taṭinyāḥ paścimāśāyāṃ piṅgābhaṃ liṅgamasti hi /</l>\n<l>pūrṇaśailodakaṃ kuṇḍaṃ tatra syātkṣaṇavedhakam // Āk_1,12.183 //</l>\n</lg>\n\n<lg>\n<l>dviyojane maheśasya dakṣiṇe caṇḍikā sthitā /</l>\n<l>piṇḍikākhyā suvikhyātā tasyā vāyavyakoṇataḥ // Āk_1,12.184 //</l>\n</lg>\n\n<lg>\n<l>andhurasti hi tanmadhye mudgavarṇāstathopalāḥ /</l>\n<l>kecitpathyānibhāḥ santi te sarve sparśasaṃjñakāḥ // Āk_1,12.185 //</l>\n</lg>\n\n<lg>\n<l>atratyānāṃ ca sarveṣāṃ sparśānāṃ vidhirucyate /</l>\n<l>yadi sthūlaṃ peṣayettaṃ ślakṣṇaṃ mūṣāntareṇa hi // Āk_1,12.186 //</l>\n</lg>\n\n<lg>\n<l>kuryātsarvāṇi lohāni tasyāmāvartayet priye /</l>\n<l>tatsarvaṃ jāyate svarṇaṃ kuryādevaṃ yatheṣṭakam // Āk_1,12.187 //</l>\n</lg>\n\n<lg>\n<l>sūkṣmaścetsarvalohānāṃ drutānāmantare kṣipet /</l>\n<l>tatsparśāt sarvalohāni kāñcanatvaṃ prayānti hi // Āk_1,12.188 //</l>\n</lg>\n\n<lg>\n<l>vāyavyāṃ mallināthasya tīrthe sarveśvarākhyakam /</l>\n<l>tasya dakṣiṇadigbhāge rājamārge dviyojane // Āk_1,12.189 //</l>\n</lg>\n\n<lg>\n<l>gate ḍoṃgalikā tatra dṛśyate tasya mūrdhani /</l>\n<l>kṛṣṇadhātrīphalānyeva santi tāni ca bhakṣayet // Āk_1,12.190 //</l>\n</lg>\n\n<lg>\n<l>saptavāsaraparyantam ā tṛptiṃ vajravigrahaḥ /</l>\n<l>jarāmaraṇanirmukto jīvetkalpaśatatrayam // Āk_1,12.191 //</l>\n</lg>\n\n<lg>\n<l>tasmācca dakṣiṇe bhāge kākalārīmahāvane /</l>\n<l>tatrāste stambakadalī praviśettatra sādhakaḥ // Āk_1,12.192 //</l>\n</lg>\n\n<lg>\n<l>krośārdhamātraṃ gacchecca rasakuṇḍaṃ ca dṛśyate /</l>\n<l>alābupātre saṃsthāpya koṭivedhī bhavettu saḥ // Āk_1,12.193 //</l>\n</lg>\n\n<lg>\n<l>śilāmayo nīlavarṇaḥ śikhaṇḍī tatra dṛśyate /</l>\n<l>tanmukhāgre'sti kuṇḍaṃ vitastimātrātinīlakam // Āk_1,12.194 //</l>\n</lg>\n\n<lg>\n<l>śuṣkavaṃśaṃ ca tanmadhye kṣaṇaṃ kṣiptaṃ navaṃ bhavet /</l>\n<l>patraṃ puṣpaṃ dinaikena bhavatyeva na saṃśayaḥ // Āk_1,12.195 //</l>\n</lg>\n\n<lg>\n<l>tatra prasthaṃ rasaṃ kṣiptvā tāvanmātraṃ jalaṃ haret /</l>\n<l>madhutulyaṃ pibettaṃ ca mūrcchā bhavati tatkṣaṇāt // Āk_1,12.196 //</l>\n</lg>\n\n<lg>\n<l>kṣaṇena labdhajñānaḥ syājjīvedyugasahasrakam /</l>\n<l>śrīgirervahnidigbhāge ghaṭikāsiddhakhecaraḥ // Āk_1,12.197 //</l>\n</lg>\n\n<lg>\n<l>asti tasya puro bhūmau pañcahastaṃ khanetsudhīḥ /</l>\n<l>badarākārapāṣāṇā vidyante khagatipradāḥ // Āk_1,12.198 //</l>\n</lg>\n\n<lg>\n<l>ekaṃ vaktre sadā dhāryaṃ siddhaiḥ khegatilipsubhiḥ /</l>\n<l>&lt;siddhikramaḥ&gt;</l>\n<l>śrīśaile sarvasiddhīnāmuktānāṃ vidhirucyate // Āk_1,12.199 //</l>\n</lg>\n\n<lg>\n<l>mantranyāsaṃ purā kṛtvā paścāllakṣaṃ japenmanum /</l>\n<l>aghorāntena vai śīghraṃ tattatsiddhimavāpnuyāt // Āk_1,12.200 //</l>\n</lg>\n\n<p>&lt;atha nyāsaḥ&gt;\noṃ hrīṃ mahāparvatavāsinyai hṛdayāya namaḥ /\noṃ hrīṃ jyeṣṭhāyai śirase svāhā /\noṃ hrīṃ raudryai śikhāyai vaṣaṭ /\noṃ hrīṃ kanakakuṇḍalinyai kavacāya huṃ /\noṃ hrīṃ saṃjīvinyai netrebhyo vauṣaṭ /\noṃ hrīṃ mālinyai astrāya phaṭ /\noṃ huṃ śivāya namaḥ pādayornyaset /\noṃ vaṃ vāmadevāya namaḥ jaṅghayoḥ /\noṃ paṃ padminyai namaḥ guhye /\noṃ kāṃ kanyākumāryai namaḥ nābhau /\noṃ glauṃ namaḥ kukṣau /\noṃ drāṃ hrīṃ durgāyai namaḥ urasi /\noṃ huṃ vindhyavāsinyai namaḥ kaṇṭhamūle /\noṃ laṃ namaḥ grīvāyām /\noṃ hrīṃ śrīṃ aṣṭabhujāyai namaḥ bhujayoḥ /\noṃ huṃ sarvatomukhinyai namaḥ mukhe /\noṃ prakāśikāyai namaḥ netrayoḥ /\noṃ mahiṣamardinyai namaḥ karṇayoḥ /\noṃ hrāṃ sarvāṅgasundaryai namaḥ mūrdhni nyaset /\nevam aṅgarakṣāṃ kṛtvā kṣetraṃ pūjayet /\noṃ hrīṃ śrīṃ namo bhagavati sarveśvari devi namo maṇḍalavāsini krāṃ krīṃ krūṃ hana hana paca paca matha matha śīghram āveśaya śīghramāveśaya ehyehi bhuvanavandite svāhā /\nanena mantreṇa devatāmāvāhayet /\noṃ hrāṃ hrīṃ hrūṃ tribhuvaneśvaryai namaḥ sāṃnidhyaṃ kuru kuru svāhā /\nanena mantreṇa tatkṣetradevatāṃ pūjayet /\noṃ kṛṣṇavarṇini aparāmukhyai namaḥ pūrvasmin /\noṃ sudhāvarṣiṇyai namaḥ āgneye /\noṃ parvatākṛṣṇavarṇinīraudramukhyai namaḥ dakṣiṇe /\noṃ bālārkavarṇinīmahālakṣmyai namaḥ nairṛtye /\noṃ khaṃ raktaparvatavarṇinī /\nmahāmahiṣāsuramardinyai namaḥ paścime /\noṃ māṃ sarvavarṇinīhuṅkāravāgdevyai namaḥ vāyavye /\noṃ sihmavāhinyai namaḥ uttare /\noṃ śivāśivāśivātriśūlahastāyai namaḥ aiśānye /\noṃ hrāṃ hrīṃ klīṃ manonmanyai namaḥ ākāśe /\noṃ hrāṃ hrīṃ mahāmohinyai namaḥ pātāle /\noṃ hrāṃ hrīṃ hrūṃ hraiṃ hroṃ hrauṃ hraṃ mahāvidye jambhaya jambhaya mohaya mohaya darśaya darśaya mūrchaya mūrchaya klīṃ matha matha ākarṣayākarṣaya huṃ phaṭ svāhā /\nmadhye ca pūjayet /\nevaṃ nyāsaṃ rakṣāṃ pūjāṃ kṛtvā tatkarmaṇi lakṣamekam aghoraṃ japet /\ntataḥ siddhimavāpnoti /\n<lg>\n<l>mantraṃ yathā /</l>\n<l>oṃ hrāṃ hrīṃ hraṃ aghoratara prasphura prasphura prakaṭa prakaṭa kaha kaha śama śama jāta jāta daha daha pātaya pātaya oṃ hraiṃ hrāṃ hraṃ adhorāstrāya phaṭ /</l>\n<l>amuṃ mantraṃ lakṣaṃ japet /</l>\n<l>tataḥ svapne pratyakṣībhūya devatā varaṃ dadāti // Āk_1,12.201 //</l>\n</lg></p>\n\n<p>Āk, 1, 13\n<lg>\n<l>&lt;gandhakaḥ&gt;</l>\n<l>śrībhairavī /</l>\n<l>praṇamya śirasā śambhumastauṣītparameśvarī /</l>\n<l>śrutaṃ tava prasādena divyaṃ sarvarasāyanam // Āk_1,13.1 //</l>\n</lg></p>\n\n<lg>\n<l>utpattiṃ gandhakasyāpi jātiṃ saṃśodhanaṃ tathā /</l>\n<l>sevāṃ rasāyanaphalaṃ kramādbrūhi maheśvara // Āk_1,13.2 //</l>\n</lg>\n\n<lg>\n<l>śrībhairavaḥ /</l>\n<l>devi śṛṇu pravakṣyāmi gandhakasya rasāyanam /</l>\n<l>śvetadvīpe purā devi latākalpadrumojjvale // Āk_1,13.3 //</l>\n</lg>\n\n<lg>\n<l>nānāmaṇigaṇākīrṇe nānāpuṣpaphalākule /</l>\n<l>siddhavidyādharastrībhiḥ kinnaryapsarasāṃ gaṇaiḥ // Āk_1,13.4 //</l>\n</lg>\n\n<lg>\n<l>anekanirjarastrībhiḥ krīḍantī tvaṃ madollasā /</l>\n<l>veṇuvīṇāvinodena vādyanādairmanoharaiḥ // Āk_1,13.5 //</l>\n</lg>\n\n<lg>\n<l>tālair jhallarikāḍhakkāninādaiḥ karatālakaiḥ /</l>\n<l>atyānandena deveśi nṛtyantī tvaṃ surārcite // Āk_1,13.6 //</l>\n</lg>\n\n<lg>\n<l>tadā ṛtumatī jātā susrāva ca rajo mahat /</l>\n<l>sugandhinā tadrajasā tvadvastraṃ raktatāṃ yayau // Āk_1,13.7 //</l>\n</lg>\n\n<lg>\n<l>vihāya tadraktavastraṃ snātvā kṣīramahodadhau /</l>\n<l>anekāmarakāntābhir vṛtā kailāsamāvrajaḥ // Āk_1,13.8 //</l>\n</lg>\n\n<lg>\n<l>vāyunā tadrajovastraṃ kṣiptaṃ kṣīramahodadhau /</l>\n<l>magnaṃ tatraiva tadvastraṃ cirakālaṃ sureśvari // Āk_1,13.9 //</l>\n</lg>\n\n<lg>\n<l>mathyamānānmahāmbhodher amṛtena sahodbhavam /</l>\n<l>ślāghyena nijagandhena modayannasurānsurān // Āk_1,13.10 //</l>\n</lg>\n\n<lg>\n<l>tenaiva nāmnā ūcuste śakrādyāḥ surapuṅgavāḥ /</l>\n<l>gandhako'yaṃ bhavatvasya nāmnā jātaṃ tu matpriye // Āk_1,13.11 //</l>\n</lg>\n\n<lg>\n<l>caturvidhaṃ śoṇitaṃ te divyaṃ balakaraṃ param /</l>\n<l>samartho'yaṃ gandhakastu rasabandhe ca jāraṇe // Āk_1,13.12 //</l>\n</lg>\n\n<lg>\n<l>rasendre ye guṇāḥ santi te guṇāḥ santi gandhake /</l>\n<l>ityūcur indrapramukhā hṛṣṭā gandhakagandhataḥ // Āk_1,13.13 //</l>\n</lg>\n\n<lg>\n<l>tadā prabhṛti loke'sminkhyāto'yaṃ gandhakaḥ priye /</l>\n<l>japākusumasaṅkāśaḥ kṣatriyaścottamaḥ priye // Āk_1,13.14 //</l>\n</lg>\n\n<lg>\n<l>pīto vaiśyo madhyamaḥ syācchveto vipro'dhamaḥ smṛtaḥ /</l>\n<l>kṛṣṇavarṇo bhavecchūdraḥ priye syādadhamādhamaḥ // Āk_1,13.15 //</l>\n</lg>\n\n<lg>\n<l>raktavarṇaṃ lohavedhi pītavarṇaṃ rasāyanam /</l>\n<l>śvetavarṇaṃ ca bhaiṣajye kṛṣṇaṃ kuṣṭhādilepane // Āk_1,13.16 //</l>\n</lg>\n\n<lg>\n<l>&lt;gandhakaśuddhiḥ&gt;</l>\n<l>atha vakṣye gandhakasya śodhanaṃ siddhidāyakam /</l>\n<l>tilaparṇyajamodāśca brāhmī bhṛṅgī ca dhutturaḥ // Āk_1,13.17 //</l>\n</lg>\n\n<lg>\n<l>eteṣāṃ ca rasair bhāvyaṃ cūrṇitaṃ gandhakaṃ dinam /</l>\n<l>kāntapātre vinikṣipya samāṃśājyena pācayet // Āk_1,13.18 //</l>\n</lg>\n\n<lg>\n<l>mṛdvagninā tu tatpaktvā hyajākṣīre vinikṣipet /</l>\n<l>gokṣīrājyaiḥ kiṃcidūnaṃ sthālyā vaktraṃ tu bandhayet // Āk_1,13.19 //</l>\n</lg>\n\n<lg>\n<l>svacchāṃśukena baddhasya cūrṇaṃ tadupari kṣipet /</l>\n<l>tadūrdhvaṃ śrāvakaṃ ruddhvā tatsthāpyaṃ gartakāntare // Āk_1,13.20 //</l>\n</lg>\n\n<lg>\n<l>vanotpalair mṛdupuṭaṃ dattvā dravati gandhakam /</l>\n<l>punaśca tilaparṇyādyairbhāvayecchoṣayet tridhā // Āk_1,13.21 //</l>\n</lg>\n\n<lg>\n<l>drāvayettatsamādāya matsyapittena saptadhā /</l>\n<l>bhāvayejjālinībījacūrṇais tat paripeṣayet // Āk_1,13.22 //</l>\n</lg>\n\n<lg>\n<l>tato bhṛṅgadravairbhāvyaṃ saptakṛtvastape khare /</l>\n<l>jalaiḥ prakṣālya tat samyak śoṣayettatpunaḥ pacet // Āk_1,13.23 //</l>\n</lg>\n\n<lg>\n<l>mṛdvagninā kāntapātre ghṛtākte tu kṣaṇaṃ tataḥ /</l>\n<l>bhṛṅgarājadrave kṣiptvā śuddhaṃ tadgandhakaṃ bhavet // Āk_1,13.24 //</l>\n</lg>\n\n<lg>\n<l>rase rasāyane yoge yojyaṃ sukhakaraṃ bhavet /</l>\n<l>&lt;gandhakarasāyanam&gt;</l>\n<l>pūrvoktavad dehaśuddhiṃ kuryādvāntivirecanaiḥ // Āk_1,13.25 //</l>\n</lg>\n\n<lg>\n<l>sumuhūrte sunakṣatre pūjayitvā paraṃ śivam /</l>\n<l>gaṇādhipaṃ kṣetrapālaṃ śrīguruṃ bhiṣajaṃ kramāt // Āk_1,13.26 //</l>\n</lg>\n\n<lg>\n<l>niṣkaikaṃ triphalācūrṇaṃ niṣkamekaṃ ca guggulum /</l>\n<l>guñjonmeyaṃ śuddhagandhaṃ lihederaṇḍatailataḥ // Āk_1,13.27 //</l>\n</lg>\n\n<lg>\n<l>guñjāvṛddhikrameṇaiva sevyaṃ tatprativāsaram /</l>\n<l>dinaṣoḍaśaparyantaṃ guñjāṣoḍaśamātrakam // Āk_1,13.28 //</l>\n</lg>\n\n<lg>\n<l>tadā ṣoḍaśaghasrānte sevyaṃ tatprativāsaram /</l>\n<l>guñjāṣoḍaśikonmeyam apūrvaṃ triphalāṃ param // Āk_1,13.29 //</l>\n</lg>\n\n<lg>\n<l>etasmādadhikā vṛddhirna kāryā siddhilipsunā /</l>\n<l>evaṃ māsaprayogeṇa kuṣṭhamaṣṭādaśaṃ haret // Āk_1,13.30 //</l>\n</lg>\n\n<lg>\n<l>tathā pramehān gulmāni kāsaśvāsakṣayajvarān /</l>\n<l>vraṇānbhagandarādīṃścāśītivātodbhavāngadān // Āk_1,13.31 //</l>\n</lg>\n\n<lg>\n<l>māsadvayaprayogeṇa bahukāntiṃ prayacchati /</l>\n<l>sarvavyādhipraśamanaṃ bhavenmāsatrayātpriye // Āk_1,13.32 //</l>\n</lg>\n\n<lg>\n<l>tataḥ ṣaṇmāsayogena vṛddho yauvanamāpnuyāt /</l>\n<l>evamabdaprayogeṇa siddho bhavati śāmbhavi // Āk_1,13.33 //</l>\n</lg>\n\n<lg>\n<l>tanmūtramalayogena tāmraṃ kāñcanatāṃ vrajet /</l>\n<l>vidhiṃ ca pratiṣedhaṃ ca kuryātpūrvoktavatsudhīḥ // Āk_1,13.34 //</l>\n</lg>\n\n<lg>\n<l>rasādi puṇyamamalaṃ yaḥ seveta rasāyanam /</l>\n<l>sa eva kṛtakṛtyaḥ syāddaivatairapi pūjyate // Āk_1,13.35 //</l>\n</lg>\n\n<lg>\n<l>sarvatīrtheṣu saṃsnātaḥ sarvavrataphalānvitaḥ /</l>\n<l>aśvamedhādiyajñānāṃ sarveṣāṃ phalamāpnuyāt // Āk_1,13.36 //</l>\n</lg>\n\n<lg>\n<l>dhanyaḥ puṇyatamaḥ śreṣṭhaḥ ślāghanīyo manīṣibhiḥ /</l>\n<l>sa yogavijñaḥ sarvajñaḥ sarvānugrāhakaḥ prabhuḥ // Āk_1,13.37 //</l>\n</lg>\n\n<lg>\n<l>śuddhaḥ sarvagataḥ śāntaḥ śūraḥ satvaguṇojjvalaḥ /</l>\n<l>tasya dehalayo nāsti hyadṛśyaḥ śivatāṃ vrajet // Āk_1,13.38 //</l>\n</lg>\n\n<p>Āk, 1, 14\n<lg>\n<l>&lt;viṣam; viṣotpattiḥ&gt;</l>\n<l>śrībhairavī /</l>\n<l>śrutaṃ sarvaṃ mayā deva divyaṃ sarvarasāyanam /</l>\n<l>viṣotpattiṃ ca jātiṃ ca sevāṃ vada ca tatphalam // Āk_1,14.1 //</l>\n</lg></p>\n\n<lg>\n<l>śrībhairavaḥ /</l>\n<l>kṣīrodadhau mathyamāne manthanīkṛtamandaraiḥ /</l>\n<l>siddhakinnaraguhyendrapiśācoragarākṣasaiḥ // Āk_1,14.2 //</l>\n</lg>\n\n<lg>\n<l>brahmādyairakhilair devairekato danujādhipaiḥ /</l>\n<l>daityairanyatra vipulairmahābalaparākramaiḥ // Āk_1,14.3 //</l>\n</lg>\n\n<lg>\n<l>tato jātāni ratnāni kaustubhādīni kāmagauḥ /</l>\n<l>kalpavṛkṣo mahālakṣmīr airāvatamahāgajaḥ // Āk_1,14.4 //</l>\n</lg>\n\n<lg>\n<l>uccaiḥśravāstathā cendurdhanvantaribhiṣagvaraḥ /</l>\n<l>amṛtaṃ ca latā divyā divyasiddhipradāyakāḥ // Āk_1,14.5 //</l>\n</lg>\n\n<lg>\n<l>mandarabhramaṇaśrāntanāgarājamukhāt tataḥ /</l>\n<l>viṣajvālā samutpannā tīvrā lokabhayaṃkarī // Āk_1,14.6 //</l>\n</lg>\n\n<lg>\n<l>mamajja kṣīrajaladhāvatyantamathanātpunaḥ /</l>\n<l>kālakūṭaṃ mahākṣveḍaṃ kalpāntayamasannibham // Āk_1,14.7 //</l>\n</lg>\n\n<lg>\n<l>saṃvartāgnipratīkāśaṃ vīkṣya bhītāḥ surāstadā /</l>\n<l>mamāntikaṃ samājagmuḥ stuvanto dīnamānasāḥ // Āk_1,14.8 //</l>\n</lg>\n\n<lg>\n<l>svāminsarvottama trāhi śaraṇāgatapālaka /</l>\n<l>ityādi bahudhā stotraṃ kurvāṇāste surāsurāḥ // Āk_1,14.9 //</l>\n</lg>\n\n<lg>\n<l>ahaṃ smitamukhaṃ kṛtvā kālakūṭaṃ tadāpibam /</l>\n<l>tatra tatrāvaśiṣṭaṃ tadbahudhā samabhūdbhuvi // Āk_1,14.10 //</l>\n</lg>\n\n<lg>\n<l>kvacinmūlasvarūpeṇa kvāpi tvagrūpataḥ priye /</l>\n<l>kutrāpi parṇarūpeṇa toyarūpeṇa kutracit // Āk_1,14.11 //</l>\n</lg>\n\n<lg>\n<l>evaṃ bahuvidhaṃ jātaṃ tatra tatra viṣaṃ gatam /</l>\n<l>teṣāṃ śreṣṭhaṃ kandaviṣamaṣṭādaśaviṣaṃ priye // Āk_1,14.12 //</l>\n</lg>\n\n<lg>\n<l>&lt;poison:: 10 kinds&gt;</l>\n<l>kramādbhedaṃ pravakṣyāmi kālakūṭaṃ ca darduram /</l>\n<l>hālāhalaṃ meṣaśṛṅgaṃ mohadaṃ granthi karkaṭam // Āk_1,14.13 //</l>\n</lg>\n\n<lg>\n<l>raktaśṛṅgi haridraṃ ca kesaraṃ daśamaṃ smṛtam /</l>\n<l>ete daśavidhāḥ kṣveḍā na prayojyā rasāyane // Āk_1,14.14 //</l>\n</lg>\n\n<lg>\n<l>&lt;poison:: 8 kinds&gt;</l>\n<l>śvetaśṛṅgī vatsanābhaṃ sarṣapaṃ śṛṅgi vālukam /</l>\n<l>mustakaṃ saktukaṃ devi cāṣṭamaṃ kardamaṃ bhavet // Āk_1,14.15 //</l>\n</lg>\n\n<lg>\n<l>rasāyane yojanīyāstvaṣṭau bhedāḥ prakīrtitāḥ /</l>\n<l>kālakūṭaṃ kākacañcuprabhaṃ dardurasannibham // Āk_1,14.16 //</l>\n</lg>\n\n<lg>\n<l>darduraṃ nīlavarṇaṃ ca hālāhalaviṣaṃ samam /</l>\n<l>meṣaśṛṅgī tu meṣasya śṛṅgābhaṃ mohadaṃ punaḥ // Āk_1,14.17 //</l>\n</lg>\n\n<lg>\n<l>raktanīlaprabhaṃ devi granthikaṃ granthisaṃyutam /</l>\n<l>karkaṭaṃ kapilābhaṃ ca raktaśṛṅgi mahāviṣam // Āk_1,14.18 //</l>\n</lg>\n\n<lg>\n<l>kṛṣṇapiṅgaṃ ca raktābhaṃ haridrābhaṃ haridrakam /</l>\n<l>kesaraṃ padmakiñjalkaprabhaṃ daśavidhaṃ tviti // Āk_1,14.19 //</l>\n</lg>\n\n<lg>\n<l>śvetaśṛṅgībhadantābhaṃ vatsanābhaṃ ca pāṇḍuram /</l>\n<l>sarṣapākṛtibhiryuktaṃ bindubhiḥ sarṣapaṃ bhavet // Āk_1,14.20 //</l>\n</lg>\n\n<lg>\n<l>śṛṅgī śṛṅgākṛtirjñeyo vālukaṃ vālukākṛti /</l>\n<l>mustākṛtirmustakaṃ syācchvetavarṇaṃ tu saktukam // Āk_1,14.21 //</l>\n</lg>\n\n<lg>\n<l>madhūcchiṣṭākṛtirdevi kardamaṃ viṣamuttamam /</l>\n<l>viṣakhaṇḍeṣu bhagneṣu dṛśyante yeṣu bindavaḥ // Āk_1,14.22 //</l>\n</lg>\n\n<lg>\n<l>śvetaraktapītavarṇāḥ kṛṣṇā viprādayaḥ kramāt /</l>\n<l>śvetā rasāyane raktā vaśye pāradakarmaṇi // Āk_1,14.23 //</l>\n</lg>\n\n<lg>\n<l>kṣudrakarmaṇi pītāḥ syuḥ kṛṣṇavarṇāstu māraṇe /</l>\n<l>viṣaṃ yuktyāmṛtaṃ devi tadayuktyā viṣaṃ bhavet // Āk_1,14.24 //</l>\n</lg>\n\n<lg>\n<l>tasmādyuktyā viṣaṃ sevyamayuktyā na kadācana /</l>\n<l>rasābhrahemakāntānāṃ vīryeṇa sadṛśaṃ viṣam // Āk_1,14.25 //</l>\n</lg>\n\n<lg>\n<l>&lt;viṣaśuddhiḥ&gt;</l>\n<l>raktasarṣapatailena lipte vastre ca bandhayet /</l>\n<l>tridinānte samuddhṛtya ṭaṅkaṇena samaṃ viṣam // Āk_1,14.26 //</l>\n</lg>\n\n<lg>\n<l>mardayecchlakṣṇacūrṇaṃ tatkārayecca viśudhyati /</l>\n<l>roge rasāyane yojyaṃ siddhidaṃ syādvarānane // Āk_1,14.27 //</l>\n</lg>\n\n<lg>\n<l>&lt;viṣarasāyanam&gt;</l>\n<l>śuddhadeho virekādyaiḥ pathyāśī viṣabhugbhavet /</l>\n<l>krameṇa sevanīyaṃ tatsarṣapaṃ rājasarṣapam // Āk_1,14.28 //</l>\n</lg>\n\n<lg>\n<l>mudgavrīhiyavā māṣā guñjāmātraṃ parāvadhiḥ /</l>\n<l>śarkarāsahitaṃ sevyaṃ kṣvelaṃ tadamṛtaṃ bhavet // Āk_1,14.29 //</l>\n</lg>\n\n<lg>\n<l>kaṭvamlalavaṇāstyājyā vyāyāmoṣṇātapādayaḥ /</l>\n<l>tailasarṣapakhādyāśca varjyā viṣarasāyane // Āk_1,14.30 //</l>\n</lg>\n\n<lg>\n<l>gavyaṃ kṣīraṃ ghṛtaṃ takraṃ snigdhaṃ dadhi ca śarkarā /</l>\n<l>sevyā svādurasadravyā nocedvikṛtikāraṇam // Āk_1,14.31 //</l>\n</lg>\n\n<lg>\n<l>&lt;viṣopadravāstaccikitsā ca&gt;</l>\n<l>mātrayā sevitaṃ kṣvelam amṛtaṃ bhavati priye /</l>\n<l>atimātraṃ yadi bhavedamṛtaṃ ca viṣāyate // Āk_1,14.32 //</l>\n</lg>\n\n<lg>\n<l>pramādādatimātraṃ cet tadā vegā bhavanti ca /</l>\n<l>kaṣṭaṃ prathamavege syādvepathuśca dvitīyake // Āk_1,14.33 //</l>\n</lg>\n\n<lg>\n<l>tṛtīye ca tṛṣā dāhaś caturthe gatibhañjanam /</l>\n<l>phenilāsyaḥ pañcame syātṣaṣṭhe kandharabhañjanam // Āk_1,14.34 //</l>\n</lg>\n\n<lg>\n<l>saptame ca nirutthānaṃ maraṇaṃ cāṣṭame bhavet /</l>\n<l>tasmācchīghraṃ pratīkāraḥ karaṇīyo varānane // Āk_1,14.35 //</l>\n</lg>\n\n<lg>\n<l>kiṃcinmātrādhikaṃ kṣvelaṃ nānārogānkaroti tat /</l>\n<l>bhrāntivismṛtiśūlāni vāntyatīsārakaṃ param // Āk_1,14.36 //</l>\n</lg>\n\n<lg>\n<l>svarasādaṃ gadgadatvaṃ dāhaṃ dṛṣṭibhramaṃ tathā /</l>\n<l>karṇarukśvāsakāsādīn anyān vātodbhavān gadān // Āk_1,14.37 //</l>\n</lg>\n\n<lg>\n<l>yadātimātraṃ cihnāni dṛśyante vapuṣi priye /</l>\n<l>tadā tu ṭaṅkaṇaṃ niṣkam ājyaṃ cāpi caturguṇam // Āk_1,14.38 //</l>\n</lg>\n\n<lg>\n<l>peyaṃ tatparihārārthaṃ jalairvā taṇḍulīyakam /</l>\n<l>majjāṃ vā putrajīvasya phalānniṣkaṃ jalānvitam // Āk_1,14.39 //</l>\n</lg>\n\n<lg>\n<l>tutthaṃ paṇadvayonmeyaṃ nṛmūtrair vā haridrakam /</l>\n<l>vacāṃ vā devadālīṃ vā sarpākṣīṃ vātha sārbuṇīm // Āk_1,14.40 //</l>\n</lg>\n\n<lg>\n<l>paṭolīṃ giriparṇīṃ nṛmūtrairviṣajitpṛthak /</l>\n<l>lāṃ yāṃ vāṃ hāṃ caturvarṇair gāruḍaṃ saṃpuṭīkṛtam // Āk_1,14.41 //</l>\n</lg>\n\n<p>stambhastobhananirvāhanirviṣīkaraṇaṃ tathā /\nlāṃ proṃ lāṃ anena mantreṇa stambhanam /\nśītajalaghaṭam abhimantrya viṣāturasya mastake jalaṃ ḍhālayet /\nviṣaṃ nākrāmati /\n<lg>\n<l>yāṃ proṃ yāṃ anena stobhanamantreṇa viṣāturasya śikhinamandhayet /</l>\n<l>vāṃ proṃ vāṃ anena nirvāhamantreṇārkadaṇḍaṃ vā dhuttūrakāṣṭhadaṇḍaṃ vābhimantrya viṣāturasya sarvāṅgaṃ spṛṣṭvā viṣaṃ nirvāhayet /</l>\n<l>hāṃ proṃ hāṃ anena nirviṣīkaraṇamantreṇa nirviṣīkaraṇārthaṃ viṣāturasya sarvāṅgaṃ daṇḍenāpāmārjayet svastho bhavati /</l>\n<l>jīrṇaṃ kṣvelaṃ śarīre cetpittāntaṃ vamanaṃ priye // Āk_1,14.42 //</l>\n</lg></p>\n\n<lg>\n<l>āmāntaṃ recanaṃ kāryaṃ taṇḍulīyakamūlabhuk /</l>\n<l>seveta māṃsaṃ saghṛtaṃ viṣadoṣaharaṃ bhavet // Āk_1,14.43 //</l>\n</lg>\n\n<lg>\n<l>pūrvoktamātrāsevī yo mahāvyādhervimucyate /</l>\n<l>devi ṣaṇmāsayogena jarāpalitakhaṇḍanam // Āk_1,14.44 //</l>\n</lg>\n\n<lg>\n<l>saṃvatsaropayogena jīveccandrārkatārakam /</l>\n<l>himaśītavasanteṣu yojyaṃ viṣarasāyanam // Āk_1,14.45 //</l>\n</lg>\n\n<lg>\n<l>grīṣmavarṣaśaratsvetanna prayojyaṃ kadācana /</l>\n<l>vātasthaviragarbhiṇyaḥ kṣuttṛḍgharmādhvapīḍitāḥ // Āk_1,14.46 //</l>\n</lg>\n\n<lg>\n<l>napuṃsakā gadakṣīṇāḥ pittakrodhādhikāstathā /</l>\n<l>yakṣmiṇo naiva yogyāḥ syuḥ sadā viṣarasāyane // Āk_1,14.47 //</l>\n</lg>\n\n<p>Āk, 1, 15\n<lg>\n<l>&lt;divyauṣadhirasāyanāni&gt;</l>\n<l>śrībhairavī /</l>\n<l>malamāyāvihīneśa jarājanmagadāpaha /</l>\n<l>tvatprasādena viditaṃ rasādīnāṃ rasāyanam // Āk_1,15.1 //</l>\n</lg></p>\n\n<lg>\n<l>itaḥparamapi svāmin śuśrūṣe kimapi prabho /</l>\n<l>sukhopāyopayogyaṃ ca divyauṣadhirasāyanam // Āk_1,15.2 //</l>\n</lg>\n\n<lg>\n<l>brūhi me tadvidhaṃ divyaṃ sarvasiddhipradāyakam /</l>\n<l>śrībhairavaḥ /</l>\n<l>&lt;1. brahmakalpaḥ; brahmavṛkṣatailakalpaḥ&gt;</l>\n<l>vakṣyāmi brahmavṛkṣādi divyauṣadhirasāyanam // Āk_1,15.3 //</l>\n</lg>\n\n<lg>\n<l>tatrādau brahmavṛkṣasya śṛṇu devi rasāyanam /</l>\n<l>brahmavṛkṣasya bījāni vidadhyān nistuṣāṇi ca // Āk_1,15.4 //</l>\n</lg>\n\n<lg>\n<l>pariśoṣyātape tīvre sūkṣmacūrṇāni kārayet /</l>\n<l>dhātrīphalena saptāhaṃ bhāvayetpayasāthavā // Āk_1,15.5 //</l>\n</lg>\n\n<lg>\n<l>cakrayantre kṣipettāni tatastattailamāharet /</l>\n<l>itthamutthāpitaṃ tailaṃ doṣaghnaṃ ca rasāyanam // Āk_1,15.6 //</l>\n</lg>\n\n<lg>\n<l>brahmabījajatailasya prasthamājyaṃ ca tatsamam /</l>\n<l>nikṣiptaṃ snigdhabhāṇḍe ca dhānyarāśau vinikṣipet // Āk_1,15.7 //</l>\n</lg>\n\n<lg>\n<l>māsārdhamāsaṃ deveśi tasmāttailaṃ samāharet /</l>\n<l>śuddhadeho virekādyairarcitāgnigurudvijaḥ // Āk_1,15.8 //</l>\n</lg>\n\n<lg>\n<l>dvipalaṃ ca gavāṃ kṣīraṃ tattailaṃ niṣkamātrakam /</l>\n<l>saṃmiśrya ca pibetprātaḥ pathyāśī syājjitendriyaḥ // Āk_1,15.9 //</l>\n</lg>\n\n<lg>\n<l>evaṃ dvitīye'pi dine hyekāhāntarite kramāt /</l>\n<l>niṣkavṛddhir bhavedevaṃ yāvatṣoḍaśaniṣkakam // Āk_1,15.10 //</l>\n</lg>\n\n<lg>\n<l>etattailasya paramā mātrā hyasyaivam īritā /</l>\n<l>pītamātre kṣaṇaṃ mūrcchā jāyate siñcayenmukham // Āk_1,15.11 //</l>\n</lg>\n\n<lg>\n<l>prabuddhe saghṛtaṃ dadyāddugdhānnaṃ śarkarānvitam /</l>\n<l>evaṃ tailopayogena māsājjñānī bhavennaraḥ // Āk_1,15.12 //</l>\n</lg>\n\n<lg>\n<l>sakṛdgrāhī sukāntaśca ṣoḍaśābda iva sthitaḥ /</l>\n<l>dvitīye nāgabalavān sarvavyādhivivarjitaḥ // Āk_1,15.13 //</l>\n</lg>\n\n<lg>\n<l>indropamabalo dhīraścaturthe māsi ca kramāt /</l>\n<l>vajradeho divyadṛṣṭiḥ pañcame khecaro bhavet // Āk_1,15.14 //</l>\n</lg>\n\n<lg>\n<l>aṇimādiguṇopetaḥ sarvagaḥ sarvakālikaḥ /</l>\n<l>ṣaṣṭhe māsi svayaṃ sraṣṭā bhoktā hartā trimūrtivat // Āk_1,15.15 //</l>\n</lg>\n\n<lg>\n<l>varṣaikasevanāddevi bhavetsākṣātsadāśivaḥ /</l>\n<l>yāvattailopajīvī syāt tāvat kṣīraudanāśanaḥ // Āk_1,15.16 //</l>\n</lg>\n\n<lg>\n<l>vamanādiviśuddhāṅgaḥ kṛtvā vaidyadvijārcanam /</l>\n<l>prātargokṣīrakuḍubaṃ tailaṃ kiṃśukabījajam // Āk_1,15.17 //</l>\n</lg>\n\n<lg>\n<l>kuḍubaṃ pūrvavajjātamekīkṛtya dvayaṃ pibet /</l>\n<l>tatpānamātre mūrchā syātkuryāttaṃ bhasmaśāyinam // Āk_1,15.18 //</l>\n</lg>\n\n<lg>\n<l>saptarātre prabuddhaḥ syādbaddhavacchayane sthitaḥ /</l>\n<l>nāṅgāni cālayedeṣa jāyate vicalekṣaṇaḥ // Āk_1,15.19 //</l>\n</lg>\n\n<lg>\n<l>taile jīrṇe samāpanne saṃjñā bhavati bhairavi /</l>\n<l>gokṣīraṃ tasya dātavyaṃ pratyahaṃ daśavāsaram // Āk_1,15.20 //</l>\n</lg>\n\n<lg>\n<l>sa tvacaṃ ca tyajeddehāt kañcukaṃ bhujago yathā /</l>\n<l>kṣīrāhārī bhavennityamekaviṃśativāsaram // Āk_1,15.21 //</l>\n</lg>\n\n<lg>\n<l>vācāṃ patirbhaveddhīraḥ śrutaṃ dhārayate kṣaṇāt /</l>\n<l>dūraśrāvī divyadṛṣṭir jīvedbrahmadinaṃ sudhīḥ // Āk_1,15.22 //</l>\n</lg>\n\n<lg>\n<l>&lt;brahmavṛkṣapallavakalpaḥ&gt;</l>\n<l>puṇyarkṣe brahmavṛkṣasya pallavāni samāharet /</l>\n<l>krimikīṭavihīnāni komalāni śubhāni ca // Āk_1,15.23 //</l>\n</lg>\n\n<lg>\n<l>ātape śoṣayettīvre cūrṇitaṃ vastragālitam /</l>\n<l>kuryānnūtanabhāṇḍe ca nikṣipecca prayatnataḥ // Āk_1,15.24 //</l>\n</lg>\n\n<lg>\n<l>vamanādyairviśuddhāṅgo brahmacārī jitendriyaḥ /</l>\n<l>kṣārāmlavarjitāhāraḥ kṣīraśālyannabhojanaḥ // Āk_1,15.25 //</l>\n</lg>\n\n<lg>\n<l>koṣṇaṃ jalaṃ pibennityaṃ nivāte śayanaṃ bhajet /</l>\n<l>karṣamātraṃ ca seveta māsaṃ gotakrasaṃyutam // Āk_1,15.26 //</l>\n</lg>\n\n<lg>\n<l>dvitīye ca tṛtīye ca vṛddhiḥ karṣādhikā kramāt /</l>\n<l>evaṃ ṣoḍaśamāsāntaṃ satakraṃ kuḍubaṃ pibet // Āk_1,15.27 //</l>\n</lg>\n\n<lg>\n<l>evaṃ nityopasevī yaḥ kuñcitasnigdhakuntalaḥ /</l>\n<l>mattamātaṅgabalavān jīvedbrahmadinaṃ naraḥ // Āk_1,15.28 //</l>\n</lg>\n\n<lg>\n<l>&lt;brahmavṛkṣapuṣpakalpaḥ&gt;</l>\n<l>brahmavṛkṣasya puṣpāṇi chāyāyāṃ śoṣayetsudhīḥ /</l>\n<l>cūrṇayedgālayedvastre navabhāṇḍe vinikṣipet // Āk_1,15.29 //</l>\n</lg>\n\n<lg>\n<l>viṃśatpalaṃ puṣpacūrṇaṃ caturviṃśatigoghṛtam /</l>\n<l>palamekatra saṃmiśraṃ dhānyarāśau niveśayet // Āk_1,15.30 //</l>\n</lg>\n\n<lg>\n<l>taduddharecca māsānte kṛtvā bhāgāṃścaturdaśa /</l>\n<l>ekaikaṃ pratyekaṃ sevyamevaṃ māsatrayaṃ bhavet // Āk_1,15.31 //</l>\n</lg>\n\n<lg>\n<l>bhuñjīta śulbapātre ca lavaṇāmlādivarjitam /</l>\n<l>pāyasāśī kaṣāyaṃ tṛṣārtaḥ khādiraṃ pibet // Āk_1,15.32 //</l>\n</lg>\n\n<lg>\n<l>trimāsājjāyate gātraṃ vajravan nātra saṃśayaḥ /</l>\n<l>nāgāyutabalo dhīro vāyuvegagatirbhavet // Āk_1,15.33 //</l>\n</lg>\n\n<lg>\n<l>asya varṣopayogena purīṣamapi mūtrakam /</l>\n<l>vedhayetsarvalohāni kāñcanāni ca kārayet // Āk_1,15.34 //</l>\n</lg>\n\n<lg>\n<l>jīvedbrahmadinaṃ sākṣāddaivataiḥ saha modate /</l>\n<l>&lt;brahmavṛkṣabījakalpaḥ&gt;</l>\n<l>brahmavṛkṣasya bījāni cūrṇayennikṣipedghaṭe // Āk_1,15.35 //</l>\n</lg>\n\n<lg>\n<l>madhvājyaśarkarāyuktaṃ dhānyarāśau vinikṣipet /</l>\n<l>māsādūrdhvaṃ samāhṛtya pratyahaṃ karṣamātrakam // Āk_1,15.36 //</l>\n</lg>\n\n<lg>\n<l>upayuñjīta śuddhātmā gokṣīraṃ ca pibedanu /</l>\n<l>yāvatpalaṃ bhavedvṛddhistāvadevādhikaṃ na hi // Āk_1,15.37 //</l>\n</lg>\n\n<lg>\n<l>evaṃ saṃvatsarātsiddhirjāyate mṛtyuvarjitā /</l>\n<l>jīvedbrahmadinaṃ śuddho mataṅgajabalopamaḥ // Āk_1,15.38 //</l>\n</lg>\n\n<lg>\n<l>&lt;brahmavṛkṣavalkalakalpaḥ&gt;</l>\n<l>sūkṣmacūrṇaṃ prakurvīta brahmavṛkṣasya valkalam /</l>\n<l>bhāvayedgavyapayasā palaṃ cānudinaṃ pibet // Āk_1,15.39 //</l>\n</lg>\n\n<lg>\n<l>jitendriyaśca pathyāśī bhaved ā vatsaraṃ sudhīḥ /</l>\n<l>daśavarṣasahasrāṇi jīvetsiddho bhaveddhruvam // Āk_1,15.40 //</l>\n</lg>\n\n<lg>\n<l>&lt;brahmavṛkṣaniryāsakalpaḥ&gt;</l>\n<l>brāhmī ca madhukaṃ sājyaṃ niryāsaṃ brahmavṛkṣajam /</l>\n<l>samabhāgāni seveta palaṃ cānupibetpayaḥ // Āk_1,15.41 //</l>\n</lg>\n\n<lg>\n<l>evamekābdayogena śubhaṃyudarśanaḥ śuciḥ /</l>\n<l>jīvedbrahmadinaṃ jñānī valīpalitavarjitaḥ // Āk_1,15.42 //</l>\n</lg>\n\n<lg>\n<l>&lt;brahmavṛkṣapañcāṅgakalpaḥ&gt;</l>\n<l>pañcāṅgaṃ brahmavṛkṣasya vidhivattatsamāharet /</l>\n<l>chāyāśuṣkaṃ prakurvīta cūrṇitaṃ paṭaśodhitam // Āk_1,15.43 //</l>\n</lg>\n\n<lg>\n<l>karṣamātraṃ lihecchuddhaḥ kṣaudrājyābhyāṃ dinodaye /</l>\n<l>valīpalitanirmukto vatsarājjāyate naraḥ // Āk_1,15.44 //</l>\n</lg>\n\n<lg>\n<l>&lt;brahmavṛkṣamūlaguptadhātrīkalpaḥ&gt;</l>\n<l>atisthūlataraṃ dīrghaṃ bhedayedbrahmabhūruham /</l>\n<l>mūle trihastaśeṣaṃ ca tadagre gartam āracet // Āk_1,15.45 //</l>\n</lg>\n\n<lg>\n<l>dhātrīphalāni pakvāni tatra sampūrayetpriye /</l>\n<l>tacchinnakāṣṭhaśeṣeṇa tadgartaṃ ca nirodhayet // Āk_1,15.46 //</l>\n</lg>\n\n<lg>\n<l>kuśaiḥ saṃveṣṭayetsamyag ā mūlāgraṃ ca lepayet /</l>\n<l>mṛdgomayābhyāṃ matimāṃstato vastreṇa veṣṭayet // Āk_1,15.47 //</l>\n</lg>\n\n<lg>\n<l>punarmṛdgomayābhyāṃ ca lepayecchoṣayetsudhīḥ /</l>\n<l>samyak śuṣke ca paritaḥ karīṣaiḥ paripūrayet // Āk_1,15.48 //</l>\n</lg>\n\n<lg>\n<l>dahettaṃ śītalībhūte sāndraṃ tatphalamāharet /</l>\n<l>bhāṇḍe kṣaudrājyabharite kṣipeddhātrīphalaṃ ca tat // Āk_1,15.49 //</l>\n</lg>\n\n<lg>\n<l>bhūgṛhe vā nivāte vā pradeśe ca vasansukhī /</l>\n<l>yatheṣṭaṃ bhakṣayennityaṃ kṣīrāhārī jitendriyaḥ // Āk_1,15.50 //</l>\n</lg>\n\n<lg>\n<l>ṣaṇmāsātpaśyati chidraṃ nidhānāni ca bhūtale /</l>\n<l>tyajettvacaṃ sarpa iva jīvedbrahmayugaṃ naraḥ // Āk_1,15.51 //</l>\n</lg>\n\n<lg>\n<l>&lt;2. śvetabrahmavṛkṣakalpaḥ; śvetabrahmavṛkṣapañcāṅgakalpaḥ&gt;</l>\n<l>cūrṇayecchvetapālāśapañcāṅgaṃ śoṣayetpriye /</l>\n<l>chāyāyāṃ vastragalitaṃ madhunā ca lihetpriye // Āk_1,15.52 //</l>\n</lg>\n\n<lg>\n<l>karṣamātraṃ trimāsāntar jarāmṛtyuṃ jayennaraḥ /</l>\n<l>saṃvatsarācca brahmāyuḥ siddhaḥ sarvagato bhavet // Āk_1,15.53 //</l>\n</lg>\n\n<lg>\n<l>&lt;śvetabrahmabījakalpaḥ&gt;</l>\n<l>śvetapālāśabījāni caikaikāni samāharet /</l>\n<l>ajāghṛtenānudinaṃ māsānmṛtyuṃ jarāṃ jayet // Āk_1,15.54 //</l>\n</lg>\n\n<lg>\n<l>saṃvatsarād brahmayugaṃ jīvet siddhipurogamaḥ /</l>\n<l>ye proktā raktapālāśatailatvakparṇakādiṣu // Āk_1,15.55 //</l>\n</lg>\n\n<lg>\n<l>te guṇāḥ śvetapālāśe santi sādhakasiddhidāḥ /</l>\n<l>&lt;brahmavṛkṣakalpasiddhiḥ&gt;</l>\n<l>vakṣyāmi brahmavṛkṣasya kalpasiddhiṃ manum // Āk_1,15.56 //</l>\n</lg>\n\n<lg>\n<l>oṃ hrīṃ amṛtaṃ kuru kuru amṛtamālinyai namaḥ /</l>\n<l>pūrvaṃ viṃśatisāhasraṃ puraścaraṇamācaret /</l>\n<l>sudhākumbhavarākṣasragjñānamudrāṃ karāṃbujaiḥ // Āk_1,15.57 //</l>\n</lg>\n\n<lg>\n<l>bibhrāṇāṃ mauktikaṃ pāśaṃ dhyāyedamṛtamālinīm /</l>\n<l>grahaṇe'ṣṭottaraśataṃ bhakṣayetsaptavārakam // Āk_1,15.58 //</l>\n</lg>\n\n<lg>\n<l>candrasūryoparāgādikāleṣvaṣṭasahasrakam /</l>\n<l>mantraṃ vinā na siddhiḥ syātkalpakoṭiśatairapi // Āk_1,15.59 //</l>\n</lg>\n\n<lg>\n<l>samantre śīghrasiddhiḥ syāccarenmantrapuraḥsaraḥ /</l>\n<l>&lt;3. muṇḍīkalpaḥ&gt;</l>\n<l>atha muṇḍīṃ pravakṣyāmi sādhakeṣṭārthadāyinīm // Āk_1,15.60 //</l>\n</lg>\n\n<lg>\n<l>caturvidhā bhavet ca raktā pītā sitāsitā /</l>\n<l>puṣyārke pūrṇamāsyāṃ vā revatyāṃ śravaṇe'pi vā // Āk_1,15.61 //</l>\n</lg>\n\n<lg>\n<l>uparāgādikāle vā siddhayogeṣu vā haret /</l>\n<l>kaidārīṃ muṇḍinīṃ tāṃ ca balipūjanapūrvakam // Āk_1,15.62 //</l>\n</lg>\n\n<lg>\n<l>samāharetkṛtasnāno maunī mantraṃ samuccaran /</l>\n<l>oṃ amṛtodbhavāya amṛtaṃ kuru kuru svāhā hrīṃ saḥ /</l>\n<l>mantraṃ dvādaśasāhasraṃ puraścaryāṃ samācaret // Āk_1,15.63 //</l>\n</lg>\n\n<lg>\n<l>mūlaṃ nālaṃ phalaṃ puṣpaṃ patraṃ pañcāṅgam īritam /</l>\n<l>sa pañcāṅgaṃ harenmuṇḍīṃ samyak śītena vāriṇā // Āk_1,15.64 //</l>\n</lg>\n\n<lg>\n<l>prakṣālya śoṣayettāṃ ca chāyāyāṃ cūrṇayettataḥ /</l>\n<l>vastreṇa śodhayetkumbhe nūtane sthāpayetkramāt // Āk_1,15.65 //</l>\n</lg>\n\n<lg>\n<l>viśuddhadehastaccūrṇaṃ karṣaṃ gopayasā saha /</l>\n<l>pibejjīrṇe ca bhaiṣajye ghṛtamādau pibennaraḥ // Āk_1,15.66 //</l>\n</lg>\n\n<lg>\n<l>tato bhuñjīta lavaṇatailāmlādivivarjitam /</l>\n<l>ghṛtapakvaṃ samadhuraṃ ṣaṣṭikānnaṃ payo'dhikam // Āk_1,15.67 //</l>\n</lg>\n\n<lg>\n<l>ṣaṇmāsājjāyate siddhistvacaṃ sarpa iva tyajet /</l>\n<l>palitādivinirmukto divyadṛṣṭirdṛḍhaṃ vapuḥ // Āk_1,15.68 //</l>\n</lg>\n\n<lg>\n<l>mattanāgabalo dhīro yuvā darpavigrahaḥ /</l>\n<l>saṃvatsarāt sarvasiddhir bhavedbrahmāyuṣo naraḥ // Āk_1,15.69 //</l>\n</lg>\n\n<lg>\n<l>ghṛtopayuktā sā muṇḍī pūrvaphaladā bhavet /</l>\n<l>&lt;4. devadālīkalpaḥ&gt;</l>\n<l>atha vakṣyāmyahaṃ devi devadālīrasāyanam // Āk_1,15.70 //</l>\n</lg>\n\n<lg>\n<l>śvetā kṛṣṇā ca pītā ca devadālī tridhā matā /</l>\n<l>śvetā rogapraśamanī kṛṣṇā pītā viśeṣataḥ // Āk_1,15.71 //</l>\n</lg>\n\n<lg>\n<l>rasāyane ca phaladā lohakarmaṇi pārvati /</l>\n<l>candrasūryoparāgeṣu pūrṇimāyāṃ surārcite // Āk_1,15.72 //</l>\n</lg>\n\n<lg>\n<l>trayodaśyāṃ kṛṣṇapakṣe pañcamyāṃ vā yathāvidhi /</l>\n<l>śubhāhe śubhanakṣatre cāharenmantrapūrvakam // Āk_1,15.73 //</l>\n</lg>\n\n<p>oṃ amṛtagaṇarudragaṇāntāya svāhā /\n<lg>\n<l>aṣṭottaraśataṃ japtvā balipūrvaṃ samāharet /</l>\n<l>oṃ namo bhagavate rudrāya phaṭ svāhā /</l>\n<l>sādhakasya śikhābandhanamantraḥ /</l>\n<l>devadālyāśca pañcāṅgaṃ chāyāyāṃ śoṣayetsudhīḥ // Āk_1,15.74 //</l>\n</lg></p>\n\n<lg>\n<l>vastreṇa śodhayetsamyaggavyakṣīreṇa bhakṣayet /</l>\n<l>pacettāṃ lauhapātreṇa tato mandāgninā sudhīḥ // Āk_1,15.75 //</l>\n</lg>\n\n<lg>\n<l>madhvājyābhyāṃ lihetkarṣaṃ śuddhātmā saptavāsaram /</l>\n<l>tasya divyā bhavetprajñā rogahṛnmāsasevayā // Āk_1,15.76 //</l>\n</lg>\n\n<lg>\n<l>dvimāsabhakṣaṇenaiva nidhyādiṃ paśyati dhruvam /</l>\n<l>dhātrīphalarasaṃ kṣaudraṃ devadālīrasaṃ ghṛtam // Āk_1,15.77 //</l>\n</lg>\n\n<lg>\n<l>pratyekaṃ karṣamātraṃ syātpratyahaṃ ca pibellaghu /</l>\n<l>ekaviṃśaddinādūrdhvaṃ medhāvī śrutadhārakaḥ // Āk_1,15.78 //</l>\n</lg>\n\n<lg>\n<l>pañcāṅgaṃ cūrṇayeddevadālyā vastreṇa śodhayet /</l>\n<l>śivāmbunā vā payasā gomūtrairvā pibetsadā // Āk_1,15.79 //</l>\n</lg>\n\n<lg>\n<l>pūrvavatsiddhidā sā syātsarvakuṣṭhāpahāriṇī /</l>\n<l>kāmilāplīhapavanaśūlaṃ hanti bhagandarān // Āk_1,15.80 //</l>\n</lg>\n\n<lg>\n<l>tadraso gandhakopetaḥ sarvalohaṃ vilāpayet /</l>\n<l>badhnāti ca rasaṃ samyak samaṃ mūrchati tatkṣaṇāt // Āk_1,15.81 //</l>\n</lg>\n\n<lg>\n<l>gandharvalajjāgāndhārīdevadālīrasastathā /</l>\n<l>lepanaṃ meṣatailena stambhayedagnimujjvalam // Āk_1,15.82 //</l>\n</lg>\n\n<lg>\n<l>bījāni devadālyāśca saguḍāni ca mardayet /</l>\n<l>tena vartiṃ prakurvīta arśoghnī syādgudāṅkure // Āk_1,15.83 //</l>\n</lg>\n\n<lg>\n<l>rasena devadālyāśca nayanaṃ tvañjayennaraḥ /</l>\n<l>paśyatyasau bhūtajālaṃ tasmai sarvaṃ prayacchati // Āk_1,15.84 //</l>\n</lg>\n\n<lg>\n<l>ghṛtaṃ dhātrīphalarasaṃ devadālīrasaṃ madhu /</l>\n<l>rasaṃ ca lakṣmaṇāyāśca sarvamekapalaṃ pibet // Āk_1,15.85 //</l>\n</lg>\n\n<lg>\n<l>tridinam ṛtukāle tu strīṇāṃ putrapradāyakam /</l>\n<l>devadālīrasaṃ kṣīraṃ madhvājyābhyāṃ samaṃ lihet // Āk_1,15.86 //</l>\n</lg>\n\n<lg>\n<l>puṃsaḥ komalabījānāṃ bījaṃ garbhapradaṃ bhavet /</l>\n<l>bhṛṅgarāḍ vākucī vahniḥ sarpākṣī devadālikam // Āk_1,15.87 //</l>\n</lg>\n\n<lg>\n<l>śivāmbunā cānudinaṃ pibetkarṣaṃ maheśvari /</l>\n<l>dharitryāḥ paśyati chidraṃ varṣānmṛtyuṃ jarāṃ jayet // Āk_1,15.88 //</l>\n</lg>\n\n<lg>\n<l>punarnavādevadālyoḥ palaṃ kṣīrayutaṃ pibet /</l>\n<l>śivāmbunā devadālīṃ sasarpākṣīpalaṃ pibet // Āk_1,15.89 //</l>\n</lg>\n\n<lg>\n<l>pūrvavajjāyate siddhiḥ śīghrameva varānane /</l>\n<l>śivāṃbunā devadālyā nirguṇḍyāśca palaṃ pibet // Āk_1,15.90 //</l>\n</lg>\n\n<lg>\n<l>saṃvatsarājjarāṃ hanyājjīvedācandratārakam /</l>\n<l>oṃ amṛtaṃ kuru kuru amṛteśvarāya svāhā /</l>\n<l>etanmantraṃ japedādau devadālyupayogake // Āk_1,15.91 //</l>\n</lg>\n\n<lg>\n<l>&lt;5. śvetārkakalpaḥ; śvetārkamūlakalpaḥ&gt;</l>\n<l>atha śvetārkamūlasya kalpaṃ vakṣyāmyahaṃ śṛṇu /</l>\n<l>śvetārkamūlaṃ puṣyarkṣe gṛhītvā kāṣṭhavarjitam // Āk_1,15.92 //</l>\n</lg>\n\n<lg>\n<l>śuddhāṃ tvacaṃ ca chāyāyāṃ śoṣayetpaṭaśodhitam /</l>\n<l>cūrṇaṃ kṛtvā karṣamekaṃ sevyaṃ gopayasā saha // Āk_1,15.93 //</l>\n</lg>\n\n<lg>\n<l>paladvayena ṣaṇmāsātsarvavyādhīñjarāṃ haret /</l>\n<l>saṃvatsarādbrahmadinatrayaṃ jīvenna saṃśayaḥ // Āk_1,15.94 //</l>\n</lg>\n\n<lg>\n<l>&lt;śvetārkaparṇakalpaḥ&gt;</l>\n<l>śvetārkaparṇasvarasaṃ bhṛṅgarājarasaṃ samam /</l>\n<l>ekīkṛtyātape śoṣyaṃ yāvaccūrṇatvamāpnuyāt // Āk_1,15.95 //</l>\n</lg>\n\n<lg>\n<l>caturguṇe gavāṃ kṣīre tatpacenmṛduvahninā /</l>\n<l>yāvatpiṇḍaṃ bhavettāvatsevyaṃ tatkarṣamātrakam // Āk_1,15.96 //</l>\n</lg>\n\n<lg>\n<l>gavāṃ kṣīraṃ palaṃ peyaṃ pūrvavatphalamāpnuyāt /</l>\n<l>oṃ āṃ haṃsamālini svāhā ayaṃ bhakṣaṇamantraḥ /</l>\n<l>&lt;6. hastikarṇīkalpaḥ; hastikarṇīpatrakalpaḥ&gt;</l>\n<l>athenduvārasaṃyuktatrayodaśyāṃ samāharet // Āk_1,15.97 //</l>\n</lg>\n\n<lg>\n<l>hastikarṇīpalāśāni chāyāśuṣkāṇi cūrṇayet /</l>\n<l>palaṃ sevyaṃ gavāṃ kṣīraṃ varṣānmṛtyuṃ jarāṃ jayet // Āk_1,15.98 //</l>\n</lg>\n\n<lg>\n<l>jīvedbrahmāyuṣaṃ martyaḥ siddhasādhyādisevitaḥ /</l>\n<l>&lt;hastikarṇīpañcāṅgakalpaḥ&gt;</l>\n<l>pañcāṅgaṃ hastikarṇyāśca kuryācchāyāviśoṣitam // Āk_1,15.99 //</l>\n</lg>\n\n<lg>\n<l>māsaikamudakaiḥ sārdhaṃ karṣaṃ pratyahamaśnuyāt /</l>\n<l>sauvīradadhidugdhājyatakrakṣaudrairyathākramam // Āk_1,15.100 //</l>\n</lg>\n\n<lg>\n<l>ekaikaṃ pratimāsaṃ ca sevyaṃ varṣācca sidhyati /</l>\n<l>jīvedbrahmadinaṃ siddho vajrakāyo mahābalaḥ // Āk_1,15.101 //</l>\n</lg>\n\n<p>oṃ amṛtāya amṛtaṃ gṛhṇāmi svāhā /\nayaṃ grahaṇamantraḥ /\namṛtakuṭījātānām amṛtaṃ kuru kuru svāhā /\nanena mantreṇa pūjayet /\noṃ amṛtodbhavāya amṛtaṃ kuru kuru nityaṃ namo namaḥ /\nayaṃ bhakṣaṇamantraḥ /\n<lg>\n<l>&lt;7. rudantīkalpaḥ&gt;</l>\n<l>atha vakṣyāmyahaṃ divyaṃ rudantīkalpamuttamam /</l>\n<l>caṇapatropamaiḥ patraiḥ puṣpairapi ca tādṛśaiḥ // Āk_1,15.102 //</l>\n</lg></p>\n\n<lg>\n<l>rudantī nāma vikhyātā hyadhastājjalavarṣiṇī /</l>\n<l>roditīva janāndṛṣṭvā mriyamāṇāngadākulān // Āk_1,15.103 //</l>\n</lg>\n\n<lg>\n<l>caturvidhā ca sā jñeyā pītā raktā sitāsitā /</l>\n<l>śuklapakṣe śubhadine rudantīṃ tāṃ samāharet // Āk_1,15.104 //</l>\n</lg>\n\n<lg>\n<l>samūlāṃ śoṣayeddhīmān chāyāyāṃ vastraśodhitām /</l>\n<l>viśuddhadehaḥ seveta biḍālapadamātrakam // Āk_1,15.105 //</l>\n</lg>\n\n<lg>\n<l>kṣaudrājyābhyāmanudinaṃ bhuktiḥ kṣīrājyasaṃyutā /</l>\n<l>jīrṇāyāṃ saṃyamī bhūtvā varṣāttejobalānvitaḥ // Āk_1,15.106 //</l>\n</lg>\n\n<lg>\n<l>paramāyurbhavenmartyo jarāvyādhivivarjitaḥ /</l>\n<l>tailaṃ katakamūlotthaṃ kuryātpātālayantrake // Āk_1,15.107 //</l>\n</lg>\n\n<lg>\n<l>garbhayantre'thavā kṣālyaṃ pañcāśadvāramambunā /</l>\n<l>nālikerāmbunā vātha kṛtvetthaṃ tailaśodhanam // Āk_1,15.108 //</l>\n</lg>\n\n<lg>\n<l>pañcāṅgaṃ ca rudantyāśca chāyāśuṣkaṃ vicūrṇayet /</l>\n<l>tadardhaṃ musalīcūrṇaṃ musalyardhapalatrayam // Āk_1,15.109 //</l>\n</lg>\n\n<lg>\n<l>etattricūrṇaṃ saṃmiśraṃ karṣaṃ katakatailataḥ /</l>\n<l>lihedanudinaṃ śuddhastadvṛddhiḥ syātpalāvadhi // Āk_1,15.110 //</l>\n</lg>\n\n<lg>\n<l>saṃvatsarādvajrakāyaḥ sa jīvedbrahmaṇo dinam /</l>\n<l>&lt;8. nirguṇḍīkalpaḥ; nirguṇḍīmūlakalpaḥ&gt;</l>\n<l>atha vacmi śubhaṃ divyaṃ nirguṇḍīkalpamuttamam // Āk_1,15.111 //</l>\n</lg>\n\n<lg>\n<l>prātaḥ puṣyaravau grāhyā nirguṇḍīmūlasaṃbhavā /</l>\n<l>tvak śoṣaṇīyā chāyāyāṃ taccūrṇaṃ karṣamātrakam // Āk_1,15.112 //</l>\n</lg>\n\n<lg>\n<l>palamātrājamūtreṇa pibecchuddho 'nuvāsaram /</l>\n<l>ṣaṇmāsād divyadehaḥ syānmattanāgabalānvitaḥ // Āk_1,15.113 //</l>\n</lg>\n\n<lg>\n<l>madhvājyakṣīralulitaṃ taccūrṇaṃ snigdhabhāṇḍake /</l>\n<l>pidhāya dhānyarāśau tu māsamekaṃ tu nikṣipet // Āk_1,15.114 //</l>\n</lg>\n\n<lg>\n<l>māsānte tatsamuddhṛtya śuddhāṅgo dvipalaṃ sadā /</l>\n<l>seveta varṣaparyantaṃ jīvedācandratārakam // Āk_1,15.115 //</l>\n</lg>\n\n<lg>\n<l>athavārdhapalaṃ cūrṇaṃ tadīyaṃ saghṛtaṃ pibet /</l>\n<l>pūrvavajjāyate siddhirjarārogavivarjitaḥ // Āk_1,15.116 //</l>\n</lg>\n\n<lg>\n<l>vacāmuṇḍīnimbavarāguḍūcībhṛṅgarāṭ samāḥ /</l>\n<l>eṣāṃ samāṃśaṃ saṃyojya nirguṇḍīmūlacūrṇataḥ // Āk_1,15.117 //</l>\n</lg>\n\n<lg>\n<l>kṣaudrājyābhyāṃ liheddhastādanvahaṃ palamātrakam /</l>\n<l>āyurviriñcitridinaṃ bhavenmṛtyujarojjhitam // Āk_1,15.118 //</l>\n</lg>\n\n<lg>\n<l>nirguṇḍīmūlacūrṇaṃ tu krimighnakaṭukaiḥ samam /</l>\n<l>palamātramajākṣīrairnityaṃ śuddhaḥ pibedbudhaḥ // Āk_1,15.119 //</l>\n</lg>\n\n<lg>\n<l>valīpalitanirmukto nirgadaḥ syāttrimāsataḥ /</l>\n<l>&lt;nirguṇḍīpatrakalpaḥ&gt;</l>\n<l>nirguṇḍīpatrajadrāvaṃ bhāṇḍe mṛdvagninā pacet // Āk_1,15.120 //</l>\n</lg>\n\n<lg>\n<l>guḍavatpākamāpannaṃ taṃ pibenniṣkamātrakam /</l>\n<l>dine dine niṣkavṛddhiryāvaddvipalikaṃ bhavet // Āk_1,15.121 //</l>\n</lg>\n\n<lg>\n<l>tena vāntirvirekaḥ syānniryānti krimayaḥ param /</l>\n<l>apānato dehagatā mukhanāsākṣikarṇataḥ // Āk_1,15.122 //</l>\n</lg>\n\n<lg>\n<l>kṣayakuṣṭhādirogāśca naśyanti munivāsarāt /</l>\n<l>māsatraye jarāṃ hanti jīvedvarṣaśatatrayam // Āk_1,15.123 //</l>\n</lg>\n\n<lg>\n<l>&lt;nirguṇḍīpañcāṅgakalpaḥ&gt;</l>\n<l>pañcāṅgacūrṇaṃ nirguṇḍyāstilatailena sevitam /</l>\n<l>niṣkādipalaparyantaṃ trimāsena jarāṃ jayet // Āk_1,15.124 //</l>\n</lg>\n\n<lg>\n<l>aśītiṃ vātajānrogān kuṣṭhānapi galāmayān /</l>\n<l>āsyārtyupakuśādīṃśca jayettatparṇacarvaṇāt // Āk_1,15.125 //</l>\n</lg>\n\n<lg>\n<l>sindhuvārakapañcāṅgacūrṇaṃ madhughṛtaplutam /</l>\n<l>palamātraṃ lihetprātastato jīrṇe gavāṃ payaḥ // Āk_1,15.126 //</l>\n</lg>\n\n<lg>\n<l>pibed yathānalabalaṃ bhuñjītāgnau krameṇa ca /</l>\n<l>nirvāte nivaseddhīmānsiddhimāpnoti vatsarāt // Āk_1,15.127 //</l>\n</lg>\n\n<lg>\n<l>siddhadehasya pūrveṇa mriyete viṣapāradau /</l>\n<l>kāle kāle yathāprāptaṃ pañcāṅgaṃ sindhuvārakāt // Āk_1,15.128 //</l>\n</lg>\n\n<lg>\n<l>chāyāyāṃ śoṣitaṃ cūrṇaṃ trimadhutriphalāyutam /</l>\n<l>snigdhabhāṇḍe dhānyarāśau trimāsaṃ sthāpayettataḥ // Āk_1,15.129 //</l>\n</lg>\n\n<lg>\n<l>niṣkādipalaparyantaṃ sevetākarṣakaṃ sudhīḥ /</l>\n<l>sarvavyādhivinirmukto jarāmaraṇavarjitaḥ // Āk_1,15.130 //</l>\n</lg>\n\n<p>oṃ namo māyāgaṇapataye kuberāya svāhā /\nayaṃ bhakṣaṇamantraḥ /\n<lg>\n<l>&lt;9. śunakaśālmalīkalpaḥ&gt;</l>\n<l>atha vakṣyāmi deveśi kalpaṃ śunakaśālmaleḥ /</l>\n<l>aṣṭamyāṃ kṛṣṇapakṣasya snātvā rātrau samāhitaḥ // Āk_1,15.131 //</l>\n</lg></p>\n\n<lg>\n<l>āveṣṭya kṛṣṇasūtraiśca vṛkṣaṃ śunakaśālmalim /</l>\n<l>tatrāghoraṃ japeddhīraḥ sahasravasusaṃmitam // Āk_1,15.132 //</l>\n</lg>\n\n<lg>\n<l>&lt;9. śunakaśālmalīmūlakalpaḥ&gt;</l>\n<l>tanmūlavalkalaṃ grāhyaṃ chāyāyāṃ śoṣayettataḥ /</l>\n<l>cūrṇaṃ kṛtvā tu madhvājyaiḥ khādetprātaḥ palaṃ palam // Āk_1,15.133 //</l>\n</lg>\n\n<lg>\n<l>varṣādvalijarāmuktaḥ sa jīved brahmaṇo dinam /</l>\n<l>&lt;śunakaśālmalīpuṣpakalpaḥ&gt;</l>\n<l>tasyāṣṭādaśa puṣpāṇi gokṣīre 'ṣṭapale pacet // Āk_1,15.134 //</l>\n</lg>\n\n<lg>\n<l>puṣpavarjyaṃ pibetkṣāramevaṃ ca prativāsaram /</l>\n<l>māsena divyadehaḥ syājjīved brahmadinatrayam // Āk_1,15.135 //</l>\n</lg>\n\n<lg>\n<l>&lt;śunakaśālmalīphalakalpaḥ&gt;</l>\n<l>tatphalaṃ tu gavāṃ kṣīre pācayetkāntapātrake /</l>\n<l>phalaṃ tyaktvā pibetkṣīraṃ dīpte'gnau kṣīrabhojanam // Āk_1,15.136 //</l>\n</lg>\n\n<lg>\n<l>māsaṣaṭkaprayogeṇa divyadeho bhavennaraḥ /</l>\n<l>jīvetkalpāntaparyantaṃ vāyuvegī mahābalaḥ // Āk_1,15.137 //</l>\n</lg>\n\n<lg>\n<l>tasya mūtrapurīṣābhyāṃ śulbaṃ svarṇaṃ bhaveddhruvam /</l>\n<l>&lt;10. pathyākalpaḥ; pathyotpattiḥ&gt;</l>\n<l>athātaḥ sampravakṣyāmi pathyākalpam anūpamam // Āk_1,15.138 //</l>\n</lg>\n\n<lg>\n<l>yena rogā vinaśyanti sidhyanti ca manorathāḥ /</l>\n<l>pītvāmṛtaṃ śacīnāthaḥ prītyā śacyai samāpibat // Āk_1,15.139 //</l>\n</lg>\n\n<lg>\n<l>tayor hṛṣṭamukhāmbhojagalitāmṛtabindavaḥ /</l>\n<l>saptadhā bhuvi te jātā mahāvīryāḥ sthirāyuṣaḥ // Āk_1,15.140 //</l>\n</lg>\n\n<lg>\n<l>te saptadeśeṣūtpannāḥ saptadhā nāma dhārakāḥ /</l>\n<l>vindhyadeśe kānyakubje saurāṣṭre himavadgirau // Āk_1,15.141 //</l>\n</lg>\n\n<lg>\n<l>gaṅgātaṭe ca kāśmīre vainyadeśe yathākramam /</l>\n<l>vijayā rohiṇī caiva pūtā syāttrivṛtāmṛtā // Āk_1,15.142 //</l>\n</lg>\n\n<lg>\n<l>jīvantī tvabhayā jātā deśe deśe yathākramam /</l>\n<l>uttamā madhyamā nīcāḥ svayaṃ pakvāstu śobhanāḥ // Āk_1,15.143 //</l>\n</lg>\n\n<lg>\n<l>harītakyāṃ rasāḥ pañca vidyante lavaṇojjhitāḥ /</l>\n<l>svādvamlatiktakaṭukatuvarāśca yathākramam // Āk_1,15.144 //</l>\n</lg>\n\n<lg>\n<l>syur majjasnāyuvṛntatvaṅmāṃseṣu kramaśo rasāḥ /</l>\n<l>alābukarṇī vṛttā ca caturaṅgyalpacarmakā // Āk_1,15.145 //</l>\n</lg>\n\n<lg>\n<l>pañcāsrā māṃsalā svarṇavarṇā kṛṣṇā smṛtāḥ kramāt /</l>\n<l>yā majjantī jale grāhyā gurvī snigdhā ghanāghanāḥ // Āk_1,15.146 //</l>\n</lg>\n\n<lg>\n<l>dvikarṣamātrā sā śreṣṭhā karṣamātrā tu madhyamā /</l>\n<l>ardhakarṣā bhavennīcā pathyā phalamudāhṛtam // Āk_1,15.147 //</l>\n</lg>\n\n<lg>\n<l>krimijuṣṭā vahnidagdhā naṣṭā paṅkajalārdritā /</l>\n<l>sphuṭitā coṣarasthā ca varjanīyā harītakī // Āk_1,15.148 //</l>\n</lg>\n\n<lg>\n<l>&lt;pathyākalpaḥ&gt;</l>\n<l>śuddhadeśe puṇyadine grahaṇe candrasūryayoḥ /</l>\n<l>gandhādyaiḥ pūjayitvādau prārthayitvā japetsudhīḥ // Āk_1,15.149 //</l>\n</lg>\n\n<lg>\n<l>gāyatrīśatam āvṛttya pathyāmevaṃ samāharet /</l>\n<l>śuṇṭhyā vātha guḍenāpi saindhavenāthavā śivām // Āk_1,15.150 //</l>\n</lg>\n\n<lg>\n<l>seveta dīpanaṃ tena karotyāmavināśanam /</l>\n<l>kṣaudreṇa vā guḍenāpi pippalyā nāgareṇa vā // Āk_1,15.151 //</l>\n</lg>\n\n<lg>\n<l>saindhavenāthavā sevyā śuddhāṅgaḥ prativāsaram /</l>\n<l>dve dve pathye dvādaśābdaṃ tena jīvecchataṃ samāḥ // Āk_1,15.152 //</l>\n</lg>\n\n<lg>\n<l>dviniṣkacūrṇaṃ pathyāyā niṣkaikaṃ lohabhasma ca /</l>\n<l>lolayitvā goghṛtena kāntapātre ca lepayet // Āk_1,15.153 //</l>\n</lg>\n\n<lg>\n<l>adhomukhīkṛtaṃ pātraṃ sthāpayettaddivāniśam /</l>\n<l>prātaḥ śuddhavapurlehyaṃ jarāṃ mṛtyuṃ jayetsudhīḥ // Āk_1,15.154 //</l>\n</lg>\n\n<lg>\n<l>śālmalīṃ chidrayitvādau tadantarnikṣipecchivāḥ /</l>\n<l>ā ṣaṇmāsaṃ parastāstu grāhyā caikaikaśo'nvaham // Āk_1,15.155 //</l>\n</lg>\n\n<lg>\n<l>seveta pathyāṃ śuddhāṅgastasya mṛtyurjarā na hi /</l>\n<l>&lt;11. āmalakīkalpaḥ&gt;</l>\n<l>atha vakṣyāmi deveśi kalpamāmalakībhavam // Āk_1,15.156 //</l>\n</lg>\n\n<lg>\n<l>caitrādau grāhayeddhātryāḥ supakvāni phalāni ca /</l>\n<l>harītakīvad grāhyāni chāyāśuṣkāṇi cūrṇayet // Āk_1,15.157 //</l>\n</lg>\n\n<lg>\n<l>karṣaṃ jalena vājyena madhunā vā phalaṃ niśi /</l>\n<l>vardhayejjāṭharaṃ vahnimindriyāṇāṃ prasādakṛt // Āk_1,15.158 //</l>\n</lg>\n\n<lg>\n<l>dhātrīcūrṇaṃ lohabhasma kṣaudrājyālulitaṃ lihet /</l>\n<l>valīpalitamṛtyughnaṃ vatsarātpūrvavadvidhiḥ // Āk_1,15.159 //</l>\n</lg>\n\n<lg>\n<l>kṣīrapakvaṃ ca tadbhakṣyaṃ pūrvavatsiddhidāyakaḥ /</l>\n<l>dhātrīcūrṇaṃ bhṛṅgacūrṇaṃ madhvājyasahitaṃ lihet // Āk_1,15.160 //</l>\n</lg>\n\n<lg>\n<l>valīpalitanirmukto vatsarādbhavati dhruvam /</l>\n<l>niṃbāmalakayoścūrṇaṃ madhvājyasahitaṃ lihet // Āk_1,15.161 //</l>\n</lg>\n\n<lg>\n<l>pūrvavacca phalaṃ devi nātra kāryā vicāraṇā /</l>\n<l>&lt;12. triphalākalpaḥ&gt;</l>\n<l>atha bravīmi te devi triphalāyā rasāyanam // Āk_1,15.162 //</l>\n</lg>\n\n<lg>\n<l>ekaṃ harītakībhāgaṃ dvibhāgaṃ ca vibhītakam /</l>\n<l>caturbhāgaṃ tathā dhātrī sarvamekatra cūrṇayet // Āk_1,15.163 //</l>\n</lg>\n\n<lg>\n<l>pippalyā vā tugākṣīryā saindhavairmadhukena vā /</l>\n<l>kṣaudreṇa vā sarpiṣā vā vacayā sitayāthavā // Āk_1,15.164 //</l>\n</lg>\n\n<lg>\n<l>suvarṇai rajataiḥ śulbair vaṅgair nāgaistathāyasaiḥ /</l>\n<l>saṃyuktā triphalā līḍhā jarāmaraṇanāśinī // Āk_1,15.165 //</l>\n</lg>\n\n<lg>\n<l>triphalāyāḥ samāṃśāstu yojyāścaikaikaśastu tāḥ /</l>\n<l>pippalyādyāstu sauvarṇabhasmādīnāṃ ca kathyate // Āk_1,15.166 //</l>\n</lg>\n\n<lg>\n<l>sauvarṇaṃ paṇamātraṃ ca dvipaṇaṃ rājataṃ bhavet /</l>\n<l>paṇārdhaṃ śulbacūrṇaṃ ca dvipaṇaṃ nāgavaṅgajam // Āk_1,15.167 //</l>\n</lg>\n\n<lg>\n<l>cūrṇaṃ tathāyasaṃ proktaṃ paṇapañcakamātrakam /</l>\n<l>evaṃ yas triphalāsevī jīvedācandratārakam // Āk_1,15.168 //</l>\n</lg>\n\n<lg>\n<l>ekāṃ harītakīṃ prātarbhukteḥ prāg dvivibhītakam /</l>\n<l>caturāmalakaṃ rātrau sarve te ghṛtapācitāḥ // Āk_1,15.169 //</l>\n</lg>\n\n<lg>\n<l>sevetāvatsaraṃ dhīmānvalīpalitavarjitaḥ /</l>\n<l>annodakena saṃpeṣya kāntapātre lihenniśi // Āk_1,15.170 //</l>\n</lg>\n\n<lg>\n<l>sakṣaudraṃ tallihetprātarāyurārogyavardhanam /</l>\n<l>triphalāṃ bhāvayetpūrvaṃ khadirāsanayūṣataḥ // Āk_1,15.171 //</l>\n</lg>\n\n<lg>\n<l>triḥ saptavāraṃ deveśi tataḥ kṣaudraghṛtāplutām /</l>\n<l>sevetānudinaṃ karṣaṃ varṣādindrāyuṣo bhavet // Āk_1,15.172 //</l>\n</lg>\n\n<lg>\n<l>viḍaṅgabhṛṅgakhadirabrahmavṛkṣarasaiḥ pṛthak /</l>\n<l>pṛthaksaptadinaṃ gharme bhāvayettriphalāṃ priye // Āk_1,15.173 //</l>\n</lg>\n\n<lg>\n<l>bhakṣayedguḍasarpirbhyāṃ karṣaṃ varṣātsuropamaḥ /</l>\n<l>triphalāyāḥ śataphalaṃ cūrṇaṃ bhṛṅgarasaiḥ purā // Āk_1,15.174 //</l>\n</lg>\n\n<lg>\n<l>triḥ saptavāsaraṃ bhāvyaṃ lihenmadhughṛtānvitam /</l>\n<l>palārdhaṃ pratyahaṃ prātarjīrṇe'dyād dadhibhaktakam // Āk_1,15.175 //</l>\n</lg>\n\n<lg>\n<l>varṣātprasannadṛṣṭiśca jīvet ṣaṭśatavatsaram /</l>\n<l>mahābalaḥ kṛṣṇakeśaḥ smṛtibuddhisamanvitaḥ // Āk_1,15.176 //</l>\n</lg>\n\n<lg>\n<l>yuvā śatastrīrantā ca dhīraḥ sa subhago bhavet /</l>\n<l>&lt;13. śuṇṭhīkalpaḥ&gt;</l>\n<l>atha vakṣyāmi girije divyaṃ śuṇṭhīrasāyanam // Āk_1,15.177 //</l>\n</lg>\n\n<lg>\n<l>śreṣṭhaṃ nāgaramādāya cūrṇayet paṭagālitam /</l>\n<l>guḍaṃ cāsya samaṃ yojyaṃ madhunā goghṛtena ca // Āk_1,15.178 //</l>\n</lg>\n\n<lg>\n<l>snigdhabhāṇḍe vinikṣipya dhānyarāśau suyantritam /</l>\n<l>dvimaṇḍalāt samāhṛtya śuddhāṅgaḥ puṇyavāsare // Āk_1,15.179 //</l>\n</lg>\n\n<lg>\n<l>karṣaṃ karṣaṃ lihennityaṃ saptāhādrogavarjitaḥ /</l>\n<l>ṣaṇmāsamupabhuñjāno jīvedvarṣaśatadvayam // Āk_1,15.180 //</l>\n</lg>\n\n<lg>\n<l>buddhyā vācaspatisamaḥ purāṇāgamaśāstravit /</l>\n<l>mayānubhūtaṃ deveśi kathitaṃ tava sauhṛdāt // Āk_1,15.181 //</l>\n</lg>\n\n<lg>\n<l>&lt;14. pippalīkalpaḥ&gt;</l>\n<l>atha priye pravakṣyāmi pippalīnāṃ rasāyanam /</l>\n<l>pippalīṃ śodhayetpūrvaṃ kiṃśukakṣāravāriṇā // Āk_1,15.182 //</l>\n</lg>\n\n<lg>\n<l>saptadhā ca tataḥ kuryāttāsāṃ ca ghṛtabharjanam /</l>\n<l>tataḥ seveta śuddhāṅgaḥ pañcāṣṭau daśa saptadhā // Āk_1,15.183 //</l>\n</lg>\n\n<lg>\n<l>varṣamekaṃ tu madhvājyai rogāstasya na santi ca /</l>\n<l>valīpalitanirmukto jīvecca śaradaḥ śatam // Āk_1,15.184 //</l>\n</lg>\n\n<lg>\n<l>prātaḥ prāgbhojanātpaścādbhakṣayet tritripippalīḥ /</l>\n<l>varṣādvyādhiṃ jarāṃ hanti śatāyuṣyamavāpnuyāt // Āk_1,15.185 //</l>\n</lg>\n\n<lg>\n<l>ekadvitrikrameṇaiva vardhayeddaśavāsaram /</l>\n<l>hrāsayetpippalīstadvaddhrāsavṛddhī punaḥ punaḥ // Āk_1,15.186 //</l>\n</lg>\n\n<lg>\n<l>gokṣīreṇa yutaṃ yāvatpippalīnāṃ sahasrakam /</l>\n<l>tāvatseveta śuddhāṅgo jarārogavivarjitaḥ // Āk_1,15.187 //</l>\n</lg>\n\n<lg>\n<l>ajākṣīreṇa saṃpeṣya pibedyuktā balādhikā /</l>\n<l>kṣīraśṛtā madhyaphalā pūrvavaddhrāsavṛddhayaḥ // Āk_1,15.188 //</l>\n</lg>\n\n<lg>\n<l>yāvatsahasradvitayaṃ tāvatsevyaṃ rasāyanam /</l>\n<l>kāsaśvāsakṣayāḥ pāṇḍuplīhaśoṇitamārutāḥ // Āk_1,15.189 //</l>\n</lg>\n\n<lg>\n<l>mehārśograhaṇīśophahidhmavamigalagrahāḥ /</l>\n<l>rasāyanena pippalyā naśyanti viṣamajvarāḥ // Āk_1,15.190 //</l>\n</lg>\n\n<lg>\n<l>jīvedvarṣaśataṃ pūrṇaṃ valīpalitavarjitaḥ /</l>\n<l>&lt;15. citrakakalpaḥ&gt;</l>\n<l>atha citrakakalpaṃ te vakṣyāmi śṛṇu pārvati // Āk_1,15.191 //</l>\n</lg>\n\n<lg>\n<l>citrakastrividho jñeyaḥ kṛṣṇo raktaḥ sitaḥ śive /</l>\n<l>kṛṣṇo rasāyane rakto lohe roge sito bhavet // Āk_1,15.192 //</l>\n</lg>\n\n<lg>\n<l>śreṣṭhamadhyakanīyāṃso na hemante samāharet /</l>\n<l>vasante kṛṣṇapañcamyāṃ kṛṣṇāmbaradharaḥ śuciḥ // Āk_1,15.193 //</l>\n</lg>\n\n<lg>\n<l>kṛṣṇagandhākṣataiḥ puṣpaiḥ pūjayetkṛṣṇasūtrakaiḥ /</l>\n<l>pariveṣṭya ca pūrvedyurdadyāt kṛṣṇaudanaṃ balim // Āk_1,15.194 //</l>\n</lg>\n\n<lg>\n<l>prātarmaunī khanecchuddhaḥ samūlaṃ citrakaṃ haret /</l>\n<l>na goghrātaṃ padā spṛṣṭaṃ śucau deśe vinikṣipet // Āk_1,15.195 //</l>\n</lg>\n\n<lg>\n<l>kṣiptaṃ kṣīrāntare kṛṣṇaṃ vahnau kṣīraṃ tu kṛṣṇati /</l>\n<l>raktacitraṃ parīkṣyaivaṃ kṣīraṃ raktatvamāpnuyāt // Āk_1,15.196 //</l>\n</lg>\n\n<lg>\n<l>evaṃ ca raktacitrasya raktapuṣpākṣatādibhiḥ /</l>\n<l>kṛṣṇaṃ vā lohitaṃ vāpi samūlamapi khaṇḍayet // Āk_1,15.197 //</l>\n</lg>\n\n<lg>\n<l>saptadhāmalakāmbhobhir bhāvayecchoṣayet kramāt /</l>\n<l>saṃcūrṇya tārkṣītālatvakcitrakatriphalāḥ samāḥ // Āk_1,15.198 //</l>\n</lg>\n\n<lg>\n<l>eṣāṃ samaṃ cāgnicūrṇaṃ sarvaṃ bhāṇḍe nave kṣipet /</l>\n<l>tataḥ śuddhaḥ śubhadine niṣkaṃ niṣkaṃ ghṛtāplutam // Āk_1,15.199 //</l>\n</lg>\n\n<lg>\n<l>bhakṣayenmāsamātreṇa vraṇakuṣṭhādikṛntanam /</l>\n<l>dantakeśanakhā yānti patanaṃ ca punarbhavam // Āk_1,15.200 //</l>\n</lg>\n\n<lg>\n<l>valīpalitanirmukto jīvecca śaradaḥ śatam /</l>\n<l>evaṃ ca raktacitrasya yojanā ca phalaṃ tathā // Āk_1,15.201 //</l>\n</lg>\n\n<lg>\n<l>&lt;16. bhallātakīkalpaḥ&gt;</l>\n<l>atha bhallātakīkalpaṃ śṛṇu vakṣyāmi pārvati /</l>\n<l>pakvaṃ navaṃ sutīkṣṇaṃ ca bhallātakaphalaṃ haret // Āk_1,15.202 //</l>\n</lg>\n\n<lg>\n<l>gokṣīre phalamekaṃ tu sūcībhinnaṃ pacetsudhīḥ /</l>\n<l>madhvājyaśarkarāyuktaṃ phalaṃ tyaktvā payaḥ pibet // Āk_1,15.203 //</l>\n</lg>\n\n<lg>\n<l>ekadvitrikrameṇaivaṃ vardhayedekaviṃśatim /</l>\n<l>phalāni ca dinānyekaviṃśatiḥ kramaśaḥ priye // Āk_1,15.204 //</l>\n</lg>\n\n<lg>\n<l>sarve rogā vinaśyanti ṣaṇmāsāddivyavigrahaḥ /</l>\n<l>&lt;17. bhūmikadambakalpaḥ&gt;</l>\n<l>atha bhūmikadambasya kalpaṃ vakṣyāmi pārvati // Āk_1,15.205 //</l>\n</lg>\n\n<lg>\n<l>trividhaḥ sa tu vijñeyaḥ śveto raktaśca mecakaḥ /</l>\n<l>śuklapakṣe ca puṣyārke vidhivattaṃ samāharet // Āk_1,15.206 //</l>\n</lg>\n\n<lg>\n<l>samūlaṃ śoṣayettaṃ ca chāyāyāṃ cūrṇayettataḥ /</l>\n<l>taccūrṇaṃ karṣamājyena lihecchuddhavapuḥ priye // Āk_1,15.207 //</l>\n</lg>\n\n<lg>\n<l>tasmiñjīrṇe prakurvīta kṣīrānnaṃ vijitendriyaḥ /</l>\n<l>naśyanti valayastasya ṣaṇmāsātpalitāni ca // Āk_1,15.208 //</l>\n</lg>\n\n<lg>\n<l>saṃvatsaraprayogeṇa jīvedvarṣaśatatrayam /</l>\n<l>&lt;18. punarnavākalpaḥ&gt;</l>\n<l>divyaṃ punarnavākalpaṃ vakṣyāmi śṛṇu pārvati // Āk_1,15.209 //</l>\n</lg>\n\n<lg>\n<l>punarnavākhyā dvividhā lohitā dhavalā tathā /</l>\n<l>rase rasāyane śvetā roge raktā praśasyate // Āk_1,15.210 //</l>\n</lg>\n\n<lg>\n<l>puṣyārke śvetaśophaghnīṃ samūlāmāharetsudhīḥ /</l>\n<l>chāyāśuṣkaṃ cūrṇayitvā gokṣīreṇa palārdhakam // Āk_1,15.211 //</l>\n</lg>\n\n<lg>\n<l>palaṃ vātha pibetprātaḥ śuddhāṅgo vatsarāvadhi /</l>\n<l>yuvā bhavati vṛddho'pi sa jīveccharadaḥ śatam // Āk_1,15.212 //</l>\n</lg>\n\n<lg>\n<l>gokṣīreṇa ca tanmūlaṃ kṣīrakṣīṇaṃ pacetpriye /</l>\n<l>cūrṇīkṛtya ca tanmūlaṃ pakvīkṛtaguḍe samam // Āk_1,15.213 //</l>\n</lg>\n\n<lg>\n<l>goghṛtaṃ ca kṣipettatra tvekīkṛtyāvatārayet /</l>\n<l>palaṃ cānudinaṃ lehyaṃ kṣīrānnāśī jitendriyaḥ // Āk_1,15.214 //</l>\n</lg>\n\n<lg>\n<l>saṃvatsaraprayogeṇa valīpalitavarjitaḥ /</l>\n<l>tatsevakasya naśyanti viṣāṇi vividhāni ca // Āk_1,15.215 //</l>\n</lg>\n\n<lg>\n<l>tvagdoṣaḥ kaphapāṇḍvādyā audarā gulmapāyujāḥ /</l>\n<l>naśyanti sakalā rogāśchardihikkākṣikarṇajāḥ // Āk_1,15.216 //</l>\n</lg>\n\n<lg>\n<l>puṣpitāṃ phalitāṃ pakvām ādāya ca punarnavām /</l>\n<l>khaṇḍitāṃ nāgarakvāthasusvinnāṃ kṣīrapeṣitām // Āk_1,15.217 //</l>\n</lg>\n\n<lg>\n<l>pibeddivā ca cūrṇānte niśi kṣīraghṛtāśanaḥ /</l>\n<l>ṣaṇmāsāt siddhimāpnoti yoṣicchatarato bhavet // Āk_1,15.218 //</l>\n</lg>\n\n<lg>\n<l>&lt;19. bhṛṅgarājakalpaḥ&gt;</l>\n<l>atha śrībhṛṅgarājasya kalpaṃ vacmi maheśvari /</l>\n<l>samūlaṃ tacca puṣyārke samāhṛtyātha śoṣayet // Āk_1,15.219 //</l>\n</lg>\n\n<lg>\n<l>chāyāyāṃ pūrṇitaṃ kṛtvā karṣaṃ sauvīraloḍitam /</l>\n<l>prātaḥ pibecchuddhadeho māsādrogānvyapohati // Āk_1,15.220 //</l>\n</lg>\n\n<lg>\n<l>tataḥ ṣaṇmāsayogena valīpalitakhaṇḍanam /</l>\n<l>ghṛtakṣīrāśano nityaṃ jīvedvarṣaśatatrayam // Āk_1,15.221 //</l>\n</lg>\n\n<lg>\n<l>yuktaḥ kṛṣṇatilair ardhair bhṛṅgarājasya pallavam /</l>\n<l>upayuñjīta ṣaṇmāsaṃ valīpalitakṛntanam // Āk_1,15.222 //</l>\n</lg>\n\n<lg>\n<l>bhṛṅgarājaphalaṃ puṣpaṃ patraṃ mūlaṃ ca cūrṇayet /</l>\n<l>etaccūrṇasya sadṛśāṃścitrādyānparikalpayet // Āk_1,15.223 //</l>\n</lg>\n\n<lg>\n<l>citraviśvakaṇābilvapathyādhātrīviḍaṅgakam /</l>\n<l>marīcaṃ vyādhighātaṃ ca cakramardasya bījakam // Āk_1,15.224 //</l>\n</lg>\n\n<lg>\n<l>lodhrasarṣaparājyaśca cūrṇitāśca samāhṛtāḥ /</l>\n<l>ekīkṛtyaiva bhṛṅgasya rasena paribhāvayet // Āk_1,15.225 //</l>\n</lg>\n\n<lg>\n<l>saptadhā ca tataḥ sarvaṃ cūrṇīkṛtya punaḥ priye /</l>\n<l>karṣaṃ gopayasā sārdhaṃ śuddhakoṣṭho lihetpriye // Āk_1,15.226 //</l>\n</lg>\n\n<lg>\n<l>ṣaṇmāsājjāyate siddhirvalīpalitavarjitaḥ /</l>\n<l>pūrvoktavadvidhiḥ proktaḥ svarṇabhṛṅgasya pārvati // Āk_1,15.227 //</l>\n</lg>\n\n<p>oṃ namo bhagavate rudrāya tiṣṭha tiṣṭha saṃgṛhāṇa svāhā /\nayaṃ grahaṇamantraḥ /\noṃ namo rudrāya amṛtātmane svāhā /\nayam āloḍanamantraḥ /\noṃ uttiṣṭhottiṣṭha kalyāṇi svāhā /\nayaṃ bhakṣaṇamantraḥ /\n<lg>\n<l>&lt;20. kumārīkalpaḥ&gt;</l>\n<l>atha vakṣyāmyahaṃ devi kumārīkalpamuttamam /</l>\n<l>nadītīre'thavā grāme nagare'bdhitaṭe'thavā // Āk_1,15.228 //</l>\n</lg></p>\n\n<lg>\n<l>mṛdukarṇakapatrāṇi pītānyahisamāni ca /</l>\n<l>pravālasamapuṣpāṇi sakledahastīni ca // Āk_1,15.229 //</l>\n</lg>\n\n<lg>\n<l>yasyāḥ patrāṇi tiṣṭhanti sā kumārīti kathyate /</l>\n<l>śuciḥ puṇyadine kanyāṃ sopavāsaḥ samāharet // Āk_1,15.230 //</l>\n</lg>\n\n<lg>\n<l>arcayitvā baliṃ dattvā kumārīṃ siddhidāyinīm /</l>\n<l>śuddhakoṣṭhaḥ prage khādeccaturaṅgulamātrataḥ // Āk_1,15.231 //</l>\n</lg>\n\n<lg>\n<l>evaṃ māsaṃ tataḥ khādyaṃ yathā vṛddhiḥ śanaiḥ śanaiḥ /</l>\n<l>atyantaṃ varjayenmadhyaṃ khādyaṃ bhavati sarvadā // Āk_1,15.232 //</l>\n</lg>\n\n<lg>\n<l>svaśaktyanuguṇaṃ sevyaṃ svecchāhāravihāravān /</l>\n<l>snigdhairmāṃsarasakṣīrairyuktyā sevyā kumārikā // Āk_1,15.233 //</l>\n</lg>\n\n<lg>\n<l>haratyakhilarogāṃśca rājayakṣmādikānpriye /</l>\n<l>kinnaraiḥ sadṛśaṃ gāyed gṛdhradṛṣṭirmahābalaḥ // Āk_1,15.234 //</l>\n</lg>\n\n<lg>\n<l>snigdhakeśaśca matimān bālādityasamaprabhaḥ /</l>\n<l>daśanāgabalopetaḥ samīrasadṛśo gatau // Āk_1,15.235 //</l>\n</lg>\n\n<lg>\n<l>valīpalitanirmuktaḥ ṣoḍaśābdavayā bhavet /</l>\n<l>evaṃ varṣaprayogeṇa bhavatyetair guṇairyutaḥ // Āk_1,15.236 //</l>\n</lg>\n\n<lg>\n<l>yastu dvādaśavarṣāntaṃ seveta sa surāsuraiḥ /</l>\n<l>mahoragairavadhyaśca triṃśannāgabalānvitaḥ // Āk_1,15.237 //</l>\n</lg>\n\n<lg>\n<l>mayūradṛṣṭiḥ sarvajñaḥ sarvaśāstraviśāradaḥ /</l>\n<l>vidyādharo bhavenmartyo nātra kāryā vicāraṇā // Āk_1,15.238 //</l>\n</lg>\n\n<lg>\n<l>kumāryā dalamādāya hastarkṣe sādhake'hani /</l>\n<l>prātaḥ pratyahamāsvādya śuciragnibalaṃ yathā // Āk_1,15.239 //</l>\n</lg>\n\n<lg>\n<l>tanmajjāṃ vā lihedyastu madhvājyavyoṣasaṃyutām /</l>\n<l>māsaṃ seveta niyamātsarvarogaiḥ pramucyate // Āk_1,15.240 //</l>\n</lg>\n\n<lg>\n<l>ṣaṇmāsamupayuñjāno valīpalitavarjitaḥ /</l>\n<l>tasyāḥ kledaṃ samānīya vyoṣakṣaudrājyasaṃyutam // Āk_1,15.241 //</l>\n</lg>\n\n<lg>\n<l>svinnaṃ mṛdvagninā sevyaṃ kṣīrāhāro jitendriyaḥ /</l>\n<l>māsādrogā vinaśyanti dvimāsāddṛḍhavigrahaḥ // Āk_1,15.242 //</l>\n</lg>\n\n<lg>\n<l>divyadṛṣṭiśca tejasvī dvimāsād dviṣahṛdbhavet /</l>\n<l>ṣaṇmāsayogād vṛddho'pi yuvā syātsatyamīśvari // Āk_1,15.243 //</l>\n</lg>\n\n<lg>\n<l>evaṃ varṣopayogena jīveddviśatavatsaram /</l>\n<l>tasyā dalaṃ yugaiḥ sārdhaṃ bhakṣayecchuddhakoṣṭhavān // Āk_1,15.244 //</l>\n</lg>\n\n<lg>\n<l>valīpalitanāśaḥ syādvatsarānnātra saṃśayaḥ /</l>\n<l>&lt;21. nīlīkalpaḥ&gt;</l>\n<l>atha devi pravakṣyāmi mahānīlīrasāyanam // Āk_1,15.245 //</l>\n</lg>\n\n<lg>\n<l>puṣyārke śucirādadyānmahānīlīṃ vidhānataḥ /</l>\n<l>mūlapuṣpaphalopetāṃ chāyāyāṃ śoṣayetpriye // Āk_1,15.246 //</l>\n</lg>\n\n<lg>\n<l>paṭacūrṇaṃ dviniṣkaṃ syānniṣkamabhraṃ ca yojayet /</l>\n<l>sarvaṃ ca madhunāloḍya snigdhabhāṇḍe vinikṣipet // Āk_1,15.247 //</l>\n</lg>\n\n<lg>\n<l>dhānyarāśau nyasenmāsam uddhṛtya ca tataḥ priye /</l>\n<l>śuddhakoṣṭho lihetprātarbiḍālapadamātrakam // Āk_1,15.248 //</l>\n</lg>\n\n<lg>\n<l>ṣaṇmāsājjāyate martyo valīpalitavarjitaḥ /</l>\n<l>mahānīlīṃ ca kṛṣṇābhraṃ musalīmamṛtālatām // Āk_1,15.249 //</l>\n</lg>\n\n<lg>\n<l>samāṃśaṃ cūrṇitānkṛtvā madhunā karṣam ālihet /</l>\n<l>evaṃ varṣopayogena jīrṇo'pi taruṇāyate // Āk_1,15.250 //</l>\n</lg>\n\n<lg>\n<l>balavānmatimāndhīro jīvedvarṣaśatadvayam /</l>\n<l>abhrakaṃ ca kumārīṃ ca kākajaṅghāṃ śatāvarīm // Āk_1,15.251 //</l>\n</lg>\n\n<lg>\n<l>etatsamāṃ mahānīlīṃ cūrṇayet snigdhabhāṇḍake /</l>\n<l>madhunā sahitaṃ saptarātryante ca samuddharet // Āk_1,15.252 //</l>\n</lg>\n\n<lg>\n<l>karṣaṃ lihetkṣīrabhojī varṣādvalijarāṃ jayet /</l>\n<l>&lt;22. musalīkalpaḥ&gt;</l>\n<l>atha bravīmi deveśi musalīkalpamuttamam // Āk_1,15.253 //</l>\n</lg>\n\n<lg>\n<l>svarṇapuṣpī ca kharjūrapatravat patraśobhitā /</l>\n<l>antaḥ śvetā ca nārācamūlā sā musalī smṛtā // Āk_1,15.254 //</l>\n</lg>\n\n<lg>\n<l>tanmūlaṃ ca samuddhṛtya chāyāśuṣkaṃ ca cūrṇayet /</l>\n<l>karṣaṃ madhvājyalulitaṃ prātaḥ śuddhatanurlihet // Āk_1,15.255 //</l>\n</lg>\n\n<lg>\n<l>jīrṇe dugdhānnabhojī syādrūkṣānnaṃ varjayet priye /</l>\n<l>ṣaṣṭhe māsi bhavedbālo vṛddho'pi balabuddhimān // Āk_1,15.256 //</l>\n</lg>\n\n<lg>\n<l>payasā musalīcūrṇaṃ dadhnā vāpi pibecchuciḥ /</l>\n<l>varṣād yauvanam āpnoti śatastrīgamane paṭuḥ // Āk_1,15.257 //</l>\n</lg>\n\n<lg>\n<l>&lt;23. indravallīkalpaḥ&gt;</l>\n<l>athendravallīkalpaṃ ca vyākhyāmi śṛṇu pārvati /</l>\n<l>mayoditā surendrasya daityānāṃ vijayāya ca // Āk_1,15.258 //</l>\n</lg>\n\n<lg>\n<l>tadā prabhṛti lokeṣu khyātā sā cendravallikā /</l>\n<l>tāmimāṃ bhajatāṃ puṃsāṃ dehasiddhirbhaveddhruvam // Āk_1,15.259 //</l>\n</lg>\n\n<lg>\n<l>samūlāṃ tāṃ samuddhṛtya chāyāśuṣkāṃ vicūrṇayet /</l>\n<l>taccūrṇaṃ dvādaśapalaṃ vacācūrṇaṃ ca tatsamam // Āk_1,15.260 //</l>\n</lg>\n\n<lg>\n<l>vraṇaghnīcūrṇam etasya samāṃśaṃ trikaṭūdbhavam /</l>\n<l>ṣaṭpalaṃ sarvamekatra kṛtvā bhāṇḍe vinikṣipet // Āk_1,15.261 //</l>\n</lg>\n\n<lg>\n<l>karṣaṃ karṣaṃ madhuyutaṃ prātaḥ prātarlihetsadā /</l>\n<l>ṣaṇmāsāt sarvarogaghnaṃ vatsarāddehasiddhidam // Āk_1,15.262 //</l>\n</lg>\n\n<lg>\n<l>bhūyo bhūyaśca ṣaṇmāsānnavaṃ cūrṇaṃ prakalpayet /</l>\n<l>&lt;24. jyotirdrumakalpaḥ&gt;</l>\n<l>atha jyotirdrumasyāpi pañcāṅgānyāharet priye // Āk_1,15.263 //</l>\n</lg>\n\n<lg>\n<l>triḥ saptarātraṃ sakṣaudrāṇyāśrayeddhānyarāśike /</l>\n<l>bhakṣayedroganirmuktastejasvī dehasiddhibhāk // Āk_1,15.264 //</l>\n</lg>\n\n<lg>\n<l>&lt;25. aśvagandhākalpaḥ&gt;</l>\n<l>athāśvagandhākandaṃ ca pautrīkoraṇṭayoḥ samam /</l>\n<l>cūrṇitaṃ madhusarpirbhyāṃ karṣaṃ prātarlihecchuciḥ // Āk_1,15.265 //</l>\n</lg>\n\n<lg>\n<l>saṃvatsaraprayogeṇa triśatāyurbhavennaraḥ /</l>\n<l>&lt;26. jyotiṣmatīkalpaḥ&gt;</l>\n<l>atha jyotiṣmatīkalpaṃ vakṣyāmi śṛṇu pārvati // Āk_1,15.266 //</l>\n</lg>\n\n<lg>\n<l>divyā jyotiṣmatī vallī taptakāñcanasannibhā /</l>\n<l>bahupratānā svarṇābhā phalabījā śubhapradā // Āk_1,15.267 //</l>\n</lg>\n\n<lg>\n<l>āṣāḍhe śuklapakṣe ca śubharkṣe śubhavāsare /</l>\n<l>kuṅkumāktena sūtreṇa tāṃ vallīṃ pariveṣṭayet // Āk_1,15.268 //</l>\n</lg>\n\n<lg>\n<l>raktagandhākṣataiḥ puṣpairarcayitvā praṇamya ca /</l>\n<l>raktamālyāmbaradharaḥ kuṅkumāgarucarcitaḥ // Āk_1,15.269 //</l>\n</lg>\n\n<lg>\n<l>tāṃbūlacarvaṇaṃ kurvanhṛṣṭo niyatamānasaḥ /</l>\n<l>abhīṣṭadevatāmantraistārāmantreṇa vārcayet // Āk_1,15.270 //</l>\n</lg>\n\n<lg>\n<l>abhīṣṭadevatāṃ dhyātvā tataścodaṅmukhaḥ priye /</l>\n<l>pakvabījāni gṛhṇīyādātape śoṣayettataḥ // Āk_1,15.271 //</l>\n</lg>\n\n<lg>\n<l>tvagvarjyāni nidhāyādau cūrṇitāni viśeṣataḥ /</l>\n<l>tebhyastailaṃ samāhṛtya tattailasadṛśaṃ payaḥ // Āk_1,15.272 //</l>\n</lg>\n\n<lg>\n<l>pādāṃśaṃ madhu saṃyojya tailaśeṣaṃ pacecchanaiḥ /</l>\n<l>tasminkarpūratakkolatvagjātīphalameva ca // Āk_1,15.273 //</l>\n</lg>\n\n<lg>\n<l>etāni samabhāgāni cūrṇayitvā ca kovidaḥ /</l>\n<l>tattailaṃ ṣoḍaśapalaṃ taccūrṇaṃ palamātrakam // Āk_1,15.274 //</l>\n</lg>\n\n<lg>\n<l>ekīkṛtyāvaloḍyātha snehabhāṇḍe vinikṣipet /</l>\n<l>triḥ saptavāsaraṃ dhānyarāśau bhāṇḍe vinikṣipet // Āk_1,15.275 //</l>\n</lg>\n\n<lg>\n<l>daśāhamathavā triṃśatṣaṣṭirvā navatistathā /</l>\n<l>adhikaṃ vā yathāyogaṃ paścāttailaṃ samāharet // Āk_1,15.276 //</l>\n</lg>\n\n<lg>\n<l>śuddhakoṣṭhaḥ śubhadine kṛtadevadvijārcanaḥ /</l>\n<l>sūryodaye pibeddhīro binduvṛddhyā kramātpriye // Āk_1,15.277 //</l>\n</lg>\n\n<lg>\n<l>palāntaṃ sādhakastena niḥsaṃjñatvam avāpyate /</l>\n<l>mandaṃ mandaṃ labdhasaṃjño muhuḥ krandati nandati // Āk_1,15.278 //</l>\n</lg>\n\n<lg>\n<l>rodityeva muhuḥ kṛcchrāllabdhasaṃjño bhavennaraḥ /</l>\n<l>gokṣīraṃ pāyayetpaścātsakṣaudraṃ śrāntacetase // Āk_1,15.279 //</l>\n</lg>\n\n<lg>\n<l>kramādevaṃ bhavetsvasthaḥ sādhako'sau na saṃśayaḥ /</l>\n<l>ṣaṣṭikānnaṃ sagokṣīraṃ taile jīrṇe ca bhojanam // Āk_1,15.280 //</l>\n</lg>\n\n<lg>\n<l>evaṃ kuryātpratidinaṃ māsamekaṃ nirantaram /</l>\n<l>māsātsūryasamaḥ sākṣāttejasā mantraśāstravit // Āk_1,15.281 //</l>\n</lg>\n\n<lg>\n<l>sāṅgopāṅgaśrutiṃ vetti tvanadhīto'pi mānavaḥ /</l>\n<l>madhyāhne bhāskaraṃ paśyetpūrṇacandramivāparam // Āk_1,15.282 //</l>\n</lg>\n\n<lg>\n<l>vainateyasamā dṛṣṭirdivā paśyati tārakāḥ /</l>\n<l>annavajjīryate kṣvelaṃ supto'pyākarṇayeddhvanim // Āk_1,15.283 //</l>\n</lg>\n\n<lg>\n<l>aṣṭādaśavidhaṃ kuṣṭhaṃ sarvarogānvināśayet /</l>\n<l>phalaṃ dvitīyamāsasya śṛṇu vakṣyāmi bhairavi // Āk_1,15.284 //</l>\n</lg>\n\n<lg>\n<l>gandharvoragarakṣobhiḥ sevyate tailasevakaḥ /</l>\n<l>mahāpātakakartāro devatāpitṛnindakāḥ // Āk_1,15.285 //</l>\n</lg>\n\n<lg>\n<l>samayācārarahitās ta ete muktakilbiṣāḥ /</l>\n<l>amuṣya sevayā muktāḥ prayānti paramāṃ gatim // Āk_1,15.286 //</l>\n</lg>\n\n<lg>\n<l>phalaṃ tṛtīyamāsasya śṛṇu pārvati vakṣyate /</l>\n<l>devāśca divyā ṛṣayo vasavo'ṣṭau mahoragāḥ // Āk_1,15.287 //</l>\n</lg>\n\n<lg>\n<l>amuṣya sevāṃ kurvanti priyaṃ nityahitaṃ tathā /</l>\n<l>tasya mūtraṃ tāmraghaṭe pūrayitvā khanedbhuvam // Āk_1,15.288 //</l>\n</lg>\n\n<lg>\n<l>tadgarte vihitaṃ kṛtvā ṣaṇmāsātkanakaṃ bhavet /</l>\n<l>caturthamāsasya phalaṃ śarvāṇi śṛṇu sāṃpratam // Āk_1,15.289 //</l>\n</lg>\n\n<lg>\n<l>adṛśyo'sau bhavenmartyaḥ sarvaiśvaryayuto balī /</l>\n<l>daśabrahmadinaṃ jīvetsarvalokagatau paṭuḥ // Āk_1,15.290 //</l>\n</lg>\n\n<lg>\n<l>tanmūtramalagharmāmbūdvartanais tāmralepanam /</l>\n<l>kuryādvahnau pratapanaṃ tacchulbaṃ kāñcanaṃ bhavet // Āk_1,15.291 //</l>\n</lg>\n\n<lg>\n<l>atha pañcamamāse tu sadehaḥ khecaro bhavet /</l>\n<l>sākṣādbrahmā bhaved devi śṛṇu ṣāṇmāsikaṃ phalam // Āk_1,15.292 //</l>\n</lg>\n\n<lg>\n<l>mahāsiddhaiḥ parivṛtaḥ sarvalokān yadṛcchayā /</l>\n<l>vicarecchivatulyaḥ syānmahātejā mahāyaśāḥ // Āk_1,15.293 //</l>\n</lg>\n\n<lg>\n<l>atha saptamamāsasya phalaṃ kalyāṇi vakṣyate /</l>\n<l>jitāriṣaḍvargamanāḥ sarvabhūtahite rataḥ // Āk_1,15.294 //</l>\n</lg>\n\n<lg>\n<l>viṣṇvāyuṣyamavāpnoti puṇyāpuṇyavivarjitaḥ /</l>\n<l>vicarecca mahāvīryaḥ śrīmān viṣṇurivāparaḥ // Āk_1,15.295 //</l>\n</lg>\n\n<lg>\n<l>aṣṭamāsaphalaṃ vacmi śṛṇu tvaṃ sarvamaṅgale /</l>\n<l>matpriyo divyakarmā ca sarvajño muktimāpnuyāt // Āk_1,15.296 //</l>\n</lg>\n\n<lg>\n<l>phalaṃ navamamāsasya śṛṇu kātyāyani priye /</l>\n<l>dvitīyacintāmaṇivad vīro'sau kāmarūpavān // Āk_1,15.297 //</l>\n</lg>\n\n<lg>\n<l>brahmaviṣṇvindracandrāṇāṃ rūpaṃ sṛjati sādhakaḥ /</l>\n<l>manasā cintitaṃ yadyattattatkartuṃ svayaṃ prabhuḥ // Āk_1,15.298 //</l>\n</lg>\n\n<lg>\n<l>etadrasāyanaṃ divyaṃ sukaraṃ mokṣasādhanam /</l>\n<l>puṇyaṃ paramaguhyaṃ ca gopanīyaṃ tvayā priye // Āk_1,15.299 //</l>\n</lg>\n\n<lg>\n<l>etasya sadṛśaṃ nāsti devānāmapi durlabham /</l>\n<l>bahunātra kimuktena tvatpriyārthaṃ mayoditam // Āk_1,15.300 //</l>\n</lg>\n\n<lg>\n<l>rasāyanam idaṃ divyaṃ na kurvanti ca mānavāḥ /</l>\n<l>ajñānopahatāḥ kecit kecin nāstīti śaṅkayā // Āk_1,15.301 //</l>\n</lg>\n\n<lg>\n<l>antarāyeṇa kecic ca tadalābhena kecana /</l>\n<l>tatkalpājñānataḥ kecitkecid guruvivarjitāḥ // Āk_1,15.302 //</l>\n</lg>\n\n<lg>\n<l>kecid rogākulā devi tvitthaṃ tairapi vighnitāḥ /</l>\n<l>yatra jyotiṣmatī vallī sā bhūmiḥ puṇyabhūmikā // Āk_1,15.303 //</l>\n</lg>\n\n<lg>\n<l>tatraiva sarvatīrthāni siddhayo vividhā api /</l>\n<l>jyotiṣmatīphalabhavaṃ sevyaṃ divyarasāyanam // Āk_1,15.304 //</l>\n</lg>\n\n<lg>\n<l>&lt;27. guggulukalpaḥ&gt;</l>\n<l>atha guggulukalpaṃ ca śṛṇu tvaṃ caṇḍike'dhunā /</l>\n<l>caturvidho gugguluḥ syātkumudaḥ padmakastathā // Āk_1,15.305 //</l>\n</lg>\n\n<lg>\n<l>mahiṣākṣaṃ ca hemākhyas tattadvarṇasamujjvalaḥ /</l>\n<l>hemākhyaṃ ca manuṣyāṇāṃ rasāyanam udāhṛtam // Āk_1,15.306 //</l>\n</lg>\n\n<lg>\n<l>kaṇaśo gugguluṃ kṛtvā goghṛtena śanaiḥ pacet /</l>\n<l>ḍolāyantre yuktiparo ghṛtabharjitamāṃsavat // Āk_1,15.307 //</l>\n</lg>\n\n<lg>\n<l>pathyāvibhītakau dhātrī gandhakaśca pṛthakpṛthak /</l>\n<l>samāṃśaṃ tānvicūrṇyaiva etatsarvasamaṃ puram // Āk_1,15.308 //</l>\n</lg>\n\n<lg>\n<l>śuddhakoṣṭho lihetprātastailaṃ hyeraṇḍasaṃbhavam /</l>\n<l>lolayitvā niṣkamātraṃ vṛddhiḥ karṣāvadhirbhavet // Āk_1,15.309 //</l>\n</lg>\n\n<lg>\n<l>evaṃ varṣaprayogeṇa śītavātavraṇāstathā /</l>\n<l>piḍakāgaṇḍamālādyā vinaśyanti mahārujaḥ // Āk_1,15.310 //</l>\n</lg>\n\n<lg>\n<l>dvādaśābdaprayogeṇa vajrakāyo bhavennaraḥ /</l>\n<l>yadyaddravyaṃ ca sātmyaṃ syāt tattaddravyeṇa vā bhajet // Āk_1,15.311 //</l>\n</lg>\n\n<lg>\n<l>yasya yasya ca rogasya yadyadbheṣajamīritam /</l>\n<l>taistaiḥ sahaiva seveta tattadrogaharaṃ bhavet // Āk_1,15.312 //</l>\n</lg>\n\n<lg>\n<l>&lt;28. vijayākalpaḥ; vijayotpattiḥ&gt;</l>\n<l>śrībhairavī /</l>\n<l>devadeva jagannātha surāsuranamaskṛta /</l>\n<l>pañcakṛtyapradhāneśa namastubhyaṃ parātpara // Āk_1,15.313 //</l>\n</lg>\n\n<lg>\n<l>sarve'pyauṣadhakalpāśca matprītyā kathitāstvayā /</l>\n<l>āścaryaṃ bhūtadeveśa sadyaḥ siddhipradāyakam // Āk_1,15.314 //</l>\n</lg>\n\n<lg>\n<l>sukhasevyaṃ sukhakaraṃ jñānadaṃ bhuktidaṃ śucim /</l>\n<l>asmatsāyujyadaṃ brūhi prītyā mama rasāyanam // Āk_1,15.315 //</l>\n</lg>\n\n<lg>\n<l>tataḥ smitamukho bhūtvā śaṅkaro lokaśaṃkaraḥ /</l>\n<l>śrībhairavaḥ /</l>\n<l>devi vakṣyāmyahaṃ kalpaṃ spṛhaṇīyaṃ surāsuraiḥ // Āk_1,15.316 //</l>\n</lg>\n\n<lg>\n<l>siddhaiśca munibhiḥ strībhiḥ sarvavarṇaiśca yogibhiḥ /</l>\n<l>bālairvṛddhaiśca rugṇaiśca ṣaṇḍhaiśca bahuyoṣitaiḥ // Āk_1,15.317 //</l>\n</lg>\n\n<lg>\n<l>śṛṇu tvamamṛtodbhūtaṃ sāvadhānena cetasā /</l>\n<l>āgneyo māmako 'ṃśaḥ syātsaumyāṃśastāvakaḥ priye // Āk_1,15.318 //</l>\n</lg>\n\n<lg>\n<l>agnīṣomātmakaṃ sarvamauṣadhaṃ jaladhau surāḥ /</l>\n<l>asurāḥ prākṣipaṃścakrurmathanaṃ mandarādriṇā // Āk_1,15.319 //</l>\n</lg>\n\n<lg>\n<l>atīva mathanāttatra devyāgneyo mamāṃśakaḥ /</l>\n<l>jvalanmahāviṣaṃ ghoraṃ jātaṃ hālāhalākhyakam // Āk_1,15.320 //</l>\n</lg>\n\n<lg>\n<l>tena vyākulitā mlānā gatavegāḥ surāsurāḥ /</l>\n<l>kṛpayā tanmayā sarvaṃ viṣaṃ ca kabalīkṛtam // Āk_1,15.321 //</l>\n</lg>\n\n<lg>\n<l>tato devā ditisutā mamanthurhṛṣṭamānasāḥ /</l>\n<l>tato lakṣmīprabhṛtayaḥ prādurāsaṃstato'mṛtam // Āk_1,15.322 //</l>\n</lg>\n\n<lg>\n<l>tad udbhūtaṃ paraṃ divyaṃ jarāmaraṇakṛntanam /</l>\n<l>tadā tadā mahāviṣṇurmama hastāmbuje'rpayat // Āk_1,15.323 //</l>\n</lg>\n\n<lg>\n<l>trivāraṃ bindavo dattāḥ parasmai paramātmane /</l>\n<l>parāśaktiyuje paścāttubhyaṃ datte mayā priye // Āk_1,15.324 //</l>\n</lg>\n\n<lg>\n<l>pītaṃ tvayā ca me dattaṃ madhusūktamudīrya ca /</l>\n<l>svīkṛtaṃ ca mayā kānte cidānandātmakāmṛtam // Āk_1,15.325 //</l>\n</lg>\n\n<lg>\n<l>sāndrānandena ca mayā sphūtkṛtir lajjayā kṛtā /</l>\n<l>patitā bindavaḥ sūkṣmāstebhyo jātā mahauṣadhiḥ // Āk_1,15.326 //</l>\n</lg>\n\n<lg>\n<l>tāmālokya śubhāṃ divyāṃ muditāḥ paryapālayan /</l>\n<l>matkarāṃbujanītena pīyūṣeṇa vivardhitam // Āk_1,15.327 //</l>\n</lg>\n\n<lg>\n<l>tasmāttriśūlasadṛśaparṇaṃ ca paṭalaṃ bahu /</l>\n<l>tasmānmahauṣadhirjātā madādiṣṭairguṇairvṛtā // Āk_1,15.328 //</l>\n</lg>\n\n<lg>\n<l>kadācidbhairavo dṛṣṭvā hṛṣṭastāṃ prārthayanmayā /</l>\n<l>dattā tasmai bhairavo'pi yoginībhyaḥ samarpipat // Āk_1,15.329 //</l>\n</lg>\n\n<lg>\n<l>tāśca prītāḥ svabhaktebhyo bhaktebhyaḥ pradaduśca te /</l>\n<l>ninyuśca bhūtalaṃ divyāmauṣadhiṃ sarvasiddhidām // Āk_1,15.330 //</l>\n</lg>\n\n<lg>\n<l>&lt;vijayābhedāḥ&gt;</l>\n<l>śrībhairavī /</l>\n<l>kiṃnāmnī sā kathaṃvīryā sevanīyā kathaṃ prabho /</l>\n<l>kīdṛgvarṇā kiyadbhedā kīdṛgrūpaguṇā ca sā // Āk_1,15.331 //</l>\n</lg>\n\n<lg>\n<l>kathaṃ vā siddhidā sā syātkramānme brūhi vallabha /</l>\n<l>śrībhairavaḥ /</l>\n<l>atha tasyāścaturvarṇā yugadharmāśritāḥ priye // Āk_1,15.332 //</l>\n</lg>\n\n<lg>\n<l>śuklavarṇā kṛtayuge tretāyāṃ śoṇitaprabhā /</l>\n<l>dvāpare pītavarṇā ca nīlavarṇā kalau yuge // Āk_1,15.333 //</l>\n</lg>\n\n<lg>\n<l>ekaparṇā triparṇā ca pañcaparṇā municchadā /</l>\n<l>daśaparṇā rudraparṇā trayodaśadalānvitā // Āk_1,15.334 //</l>\n</lg>\n\n<lg>\n<l>navaparṇeti vijñeyā bhedā hyete sureśvari /</l>\n<l>&lt;vijayālakṣaṇam&gt;</l>\n<l>strīrūpā saphalā vallī puṃrūpā ca drumākṛtiḥ // Āk_1,15.335 //</l>\n</lg>\n\n<lg>\n<l>saphalā tu madaṃ mūrchāṃ sukhaṃ satvaṃ karoti ca /</l>\n<l>yogavāhā tiktarasā sā kaṭuś cūgragandhinī // Āk_1,15.336 //</l>\n</lg>\n\n<lg>\n<l>śivamūlī ca vijayā bhaṅgī gañjā vimardinī /</l>\n<l>divyā siddhā siddhidā ca siddhamūlī manonmanī // Āk_1,15.337 //</l>\n</lg>\n\n<lg>\n<l>madhudravā cidāhlādā paśupāśavināśinī /</l>\n<l>kālaghnī sarvarogaghnī nāmānyetāni pārvati // Āk_1,15.338 //</l>\n</lg>\n\n<lg>\n<l>śivo mūlaṃ bhavedyasyāḥ śivamūlīti kathyate /</l>\n<l>trilokān ariṣaḍvargān vijayākhyā jayediti // Āk_1,15.339 //</l>\n</lg>\n\n<lg>\n<l>tāpatrayādiduḥkhānāṃ bhañjanād bhaṅginī smṛtā /</l>\n<l>gañjeti mādayatyeṣā madirāsthānakāriṇī // Āk_1,15.340 //</l>\n</lg>\n\n<lg>\n<l>sadṛśaṃ marśanaṃ yasyāḥ saiva proktā vimarśinī /</l>\n<l>krīḍāmodadyutimadakāntidatvācca divyakā // Āk_1,15.341 //</l>\n</lg>\n\n<lg>\n<l>svataḥsiddheti siddhākhyā diṣṭasiddhipradāyikā /</l>\n<l>siddhideti mahāsiddhaiḥ sā nītā siddhamūlikā // Āk_1,15.342 //</l>\n</lg>\n\n<lg>\n<l>manaścintitakāryāṇāṃ sādhanācca manonmanā /</l>\n<l>saṃvidānandadatvācca cidāhlādeti kīrtitā // Āk_1,15.343 //</l>\n</lg>\n\n<lg>\n<l>brahmarandhrasthitasudhādrāvaṇācca madhudravā /</l>\n<l>jantūnāṃ pāśanāśatvātpaśupāśavināśinī // Āk_1,15.344 //</l>\n</lg>\n\n<lg>\n<l>mṛtyuñjayatvāt kālaghnī rogaghnī sārthanāmikā /</l>\n<l>&lt;vijayāvardhanakramaḥ&gt;</l>\n<l>vardhanakramamācakṣe śṛṇu lokaśivaṃkari // Āk_1,15.345 //</l>\n</lg>\n\n<lg>\n<l>śilāloṣṭādito varjyā vālukāśarkarāditaḥ /</l>\n<l>bhūmiḥ kṛṣṇā pāṃsulā ca mṛdulā sakarīṣakā // Āk_1,15.346 //</l>\n</lg>\n\n<lg>\n<l>bhujaṅgamāṃsasahitā tatra bījāni vāpayet /</l>\n<l>ahivaktreṣu satvañci snigdhāni ca gurūṇi ca // Āk_1,15.347 //</l>\n</lg>\n\n<lg>\n<l>puṣyārke siddhayoge vā śravaṇe śuklapakṣake /</l>\n<l>snāto liptatanurgandhaiḥ kṛtanyāsajapārcanaḥ // Āk_1,15.348 //</l>\n</lg>\n\n<lg>\n<l>udaṅmukhaḥ prāṅmukho vā dhyātvā ca gurupādukām /</l>\n<l>sakṣīrāṅkolatailena jalena pariṣecayet // Āk_1,15.349 //</l>\n</lg>\n\n<lg>\n<l>aṅkure ca samutpanne siñcetsaghṛtavāriṇā /</l>\n<l>parṇe kīṭe samutpanne sāmudraṃ vāri secayet // Āk_1,15.350 //</l>\n</lg>\n\n<lg>\n<l>tato'syāṃ vitatāyāṃ ca śiraśchittvā ca randhrayet /</l>\n<l>tatra sūtaṃ kṣipenniṣkaṃ niṣkaṃ pratyekamādarāt // Āk_1,15.351 //</l>\n</lg>\n\n<lg>\n<l>nirodhayettanmukhāni kauśikena prayatnataḥ /</l>\n<l>puṣpite phalite madyamāṃsāmbu ca niṣecayet // Āk_1,15.352 //</l>\n</lg>\n\n<lg>\n<l>ekaikapakṣaparyantaṃ kṣīrādi pariṣecayet /</l>\n<l>asyāṃ baddhvā jaṭāmāṃsīṃ sakṣaudraṃ vāri secayet // Āk_1,15.353 //</l>\n</lg>\n\n<lg>\n<l>śeṣaṃ madyena vā vārā vardhanīyā mahauṣadhiḥ /</l>\n<l>ādau vā paramaṃ mantraṃ paścāt sevanamantrakam // Āk_1,15.354 //</l>\n</lg>\n\n<p>oṃ kṣāṃ kṣīṃ kṣūṃ kṣetrapālāya namaḥ savīryaṃ kuru kuru siddhiṃ dehi dehi svāhā /\nayaṃ sthāpanamantraḥ /\n<lg>\n<l>oṃ śrīṃ hrīṃ klīṃ yaralavaśaṣasaha amṛteśvari amṛtaṃ kuru kuru āṃ hrāṃ kroṃ svāhā /</l>\n<l>ayaṃ sevanamantraḥ /</l>\n<l>phālgune kṛṣṇapakṣasya caturdaśyāṃ ca sādhakaḥ /</l>\n<l>snātaḥ śuddhāmbaro gandhapuṣpabhūṣaṇasaṃyutaḥ // Āk_1,15.355 //</l>\n</lg></p>\n\n<lg>\n<l>arcayedbhairavaṃ tatra nandīśaṃ ca krameṇa ca /</l>\n<l>madyamāṃsopahāreṇa raktapītasitāsitaiḥ // Āk_1,15.356 //</l>\n</lg>\n\n<lg>\n<l>tantubhirveṣṭayeddevi tanmantraṃ ca nigadyate /</l>\n<l>oṃ glauṃ sauṃ hrīṃ khecarabhūcaradivyayogini imāṃ rakṣa rakṣa sarvaśatrupramathini svāhā /</l>\n<l>ayaṃ tantubandhanamantraḥ /</l>\n<l>sahasraṃ pratyahaṃ japyamaghoraṃ mantranāyakam // Āk_1,15.357 //</l>\n</lg>\n\n<lg>\n<l>evaṃ saptadinaṃ kāryaṃ pañcamyām amṛteśvarīm /</l>\n<l>dhyātvā kundendukarpūrasaṃkāśāṃ dhavalāṃbarām // Āk_1,15.358 //</l>\n</lg>\n\n<lg>\n<l>sitamālyānulepārdrāṃ muktābharaṇamaṇḍitām /</l>\n<l>dakṣiṇe'kṣaguṇaṃ vāme sudhāpūrṇaghaṭaṃ tataḥ // Āk_1,15.359 //</l>\n</lg>\n\n<lg>\n<l>tadadho dakṣiṇe vāme saṃvitpustakadhāriṇīm /</l>\n<l>tatra sthitāṃ tataḥ kuryāl lavanaṃ ca samantrakam // Āk_1,15.360 //</l>\n</lg>\n\n<lg>\n<l>snigdhāni ca sabījāni saparṇāni samāharet /</l>\n<l>oṃ klīṃ vaṃ saṃ krauṃ śivānandāmṛtodbhave tribhuvanavijaye vijayaṃ prayaccha svāhā /</l>\n<l>ayaṃ lāvanamantraḥ /</l>\n<l>mandātape śuddhadeśe śoṣayetsaptavāsaram // Āk_1,15.361 //</l>\n</lg>\n\n<lg>\n<l>nikṣipennūtane bhāṇḍe tatparṇāni sucūrṇayet /</l>\n<l>sthālīdvayaṃ pratāpyādāvekasyāṃ prathamaṃ puṭet // Āk_1,15.362 //</l>\n</lg>\n\n<lg>\n<l>tato'parasyāṃ puṭayedevaṃ kāryaṃ muhurmuhuḥ /</l>\n<l>yāvatsupākatāṃ yāti tajjñastāvadvipācayet // Āk_1,15.363 //</l>\n</lg>\n\n<lg>\n<l>guñjonmattaśca vallī ca tāsāṃ parṇarasairmuhuḥ /</l>\n<l>sthālyau pṛthakpṛthak devi saptadhā saptadhā priye // Āk_1,15.364 //</l>\n</lg>\n\n<lg>\n<l>muṇḍī brāhmī kumārī ca varī dhātrī kaṭudvayam /</l>\n<l>sugandhikā kramājjñeyā caikaikapalamānataḥ // Āk_1,15.365 //</l>\n</lg>\n\n<lg>\n<l>yojanīyāścūrṇitāśca tatsarvasadṛśā jayāḥ /</l>\n<l>sitā sarvasamā yojyā tatsamaṃ gopayaḥ kṣipet // Āk_1,15.366 //</l>\n</lg>\n\n<lg>\n<l>kṣīramadhye sitāṃ kṣiptvā tantupākaṃ bhavedbhiṣak /</l>\n<l>muṇḍādivijayāntaṃ ca taccūrṇaṃ tatra nikṣipet // Āk_1,15.367 //</l>\n</lg>\n\n<lg>\n<l>lolayitvāvatāryaivaṃ śaitye kṣaudraṃ sitārdhakam /</l>\n<l>nikṣipya goghṛtaṃ tulyaṃ kṣaudrasya parimelayet // Āk_1,15.368 //</l>\n</lg>\n\n<lg>\n<l>pakṣadvayaṃ dhānyarāśau nidhāya pratyahaṃ japet /</l>\n<l>sahasraṃ vā yathāśaktyā mahāvaṭukamantrakam // Āk_1,15.369 //</l>\n</lg>\n\n<lg>\n<l>hrīṃ śrīṃ mahākālāgnibhairavāya sarvasiddhimātṛbrahmā liṅgitavigrahāya sarvāpadāṃ śoṣakāya huṃ phaṭ ṭhaṃ /</l>\n<l>ayam agnipākamantraḥ /</l>\n<l>māsāduddhṛtya vidhivad grasedāmalakopamam /</l>\n<l>nivātamandire sthāyī kṣīrānnāśī jitendriyaḥ // Āk_1,15.370 //</l>\n</lg>\n\n<lg>\n<l>gurūpadiṣṭadevaṃ vā tattvaṃ vā paramaṃ smaret /</l>\n<l>dvikālaṃ vā trikālaṃ vā yathā sevābalaṃ kramāt // Āk_1,15.371 //</l>\n</lg>\n\n<lg>\n<l>evaṃ trivarṣājjarayā valībhiśca vivarjitaḥ /</l>\n<l>bhūcarīsiddhim āpnoti jīvettriśatavatsaram // Āk_1,15.372 //</l>\n</lg>\n\n<lg>\n<l>vārāhī triphalā citramaśvagandhā krameṇa ca /</l>\n<l>evaṃ dvitricaturbhāgam aśvagandhādi yojayet // Āk_1,15.373 //</l>\n</lg>\n\n<lg>\n<l>etatsamā ca vijayā madhunā lolayetsukham /</l>\n<l>ātape pakṣaparyantaṃ sthāpayet pratitāpayet // Āk_1,15.374 //</l>\n</lg>\n\n<lg>\n<l>dhātrīphalopamaṃ sevyaṃ sūryābhaścāṣṭamāsataḥ /</l>\n<l>sādhako jāyate varṣājjarāmaraṇavarjitaḥ // Āk_1,15.375 //</l>\n</lg>\n\n<lg>\n<l>japanmantram imaṃ bhaktyā dehasiddhyai sureśvari /</l>\n<l>hrīṃ śrīṃ mahāvyomabhāskarāya dīpimātṛkāliṅgitavigrahāya tejasāṃ nidhiṃ kuru kuru ṭhaṃ /</l>\n<l>iti sūryapākamantraḥ /</l>\n<l>palatrayaṃ jayāyāśca yaṣṭīcūrṇaṃ paladvayam // Āk_1,15.376 //</l>\n</lg>\n\n<lg>\n<l>palamelābhadracūrṇaṃ citramūlaṃ palārdhakam /</l>\n<l>śrīkhaṇḍacūrṇaṃ ca palaṃ caitatsarvasamā sitā // Āk_1,15.377 //</l>\n</lg>\n\n<lg>\n<l>svarṇacūrṇaṃ ca niṣkārdhaṃ niṣkaṃ ca himavālukam /</l>\n<l>sarvamājyena lulitaṃ jyotsnāyāṃ nikṣipetsudhīḥ // Āk_1,15.378 //</l>\n</lg>\n\n<lg>\n<l>śuklapañcamīm ārabhya pakṣāntaṃ śaśibhāvanā /</l>\n<l>vidhivatpūjayitvā tu śuddhakoṣṭho lihetpriye // Āk_1,15.379 //</l>\n</lg>\n\n<lg>\n<l>asya mantraṃ punarvacmi sarvasiddhipradāyakam /</l>\n<l>hrīṃ śrīṃ mahāśaśāṅkakiraṇavisphārabhairavāya amṛteśvarī mātṛkāliṅgitavigrahāya visphuraṇaṃ kuru kuru huṃ phaṭ ṭhaṃ /</l>\n<l>iti candrapākamantraḥ /</l>\n<l>evaṃvidhasya kalpasya trividhaṃ mantramīritam // Āk_1,15.380 //</l>\n</lg>\n\n<lg>\n<l>ekaikamantramayutaṃ puraścaraṇamācaret /</l>\n<l>vahnipākaṃ caturmāseṣvāṣāḍhādiṣu tanyate // Āk_1,15.381 //</l>\n</lg>\n\n<lg>\n<l>phālgunādau prakurvīta ravipākaṃ sureśvari /</l>\n<l>kārttikādiṣu candrasya pākaḥ syāt siddhidāyakaḥ // Āk_1,15.382 //</l>\n</lg>\n\n<lg>\n<l>muṇḍīcitrakanirguṇḍīsahitā kuṣṭhanāśinī /</l>\n<l>brāhmī kumāryā yuktā cedam apasmāravināśinī // Āk_1,15.383 //</l>\n</lg>\n\n<lg>\n<l>jayā varāvyoṣayutā kṣayasya kṣayakāriṇī /</l>\n<l>jayā kārpāsamatsyākṣīpatrayuktā ca pittanut // Āk_1,15.384 //</l>\n</lg>\n\n<lg>\n<l>snuhyarkapatrakṣāreṇa saṃyutā gulmaśūlahṛt /</l>\n<l>vacādūrvārajoyuktā jñānavṛddhipradāyinī // Āk_1,15.385 //</l>\n</lg>\n\n<lg>\n<l>yaṣṭīgandhakasaṃyuktā kuṣṭhanutpuṣṭidāyinī /</l>\n<l>śālmalīpicchasaṃyuktā sasitā vīryavardhinī // Āk_1,15.386 //</l>\n</lg>\n\n<lg>\n<l>pāṭhātiktātrikaṭukairyuktā kaphagadāpahā /</l>\n<l>śuklaguñjāyutā nḥṇāṃ mahāviṣavināśinī // Āk_1,15.387 //</l>\n</lg>\n\n<lg>\n<l>vyāghātacūrṇasahitā kuṣṭharogavināśinī /</l>\n<l>āraṇyamaricairaṇḍayuktā vātavināśinī // Āk_1,15.388 //</l>\n</lg>\n\n<lg>\n<l>ete dvādaśayogāśca māseṣu dvādaśeṣu ca /</l>\n<l>mantratrayaṃ ca prajapetpratimāseṣu sādhakaḥ // Āk_1,15.389 //</l>\n</lg>\n\n<lg>\n<l>sādhako'nena yogena jarāmaraṇavarjitaḥ /</l>\n<l>bhavatyeva na sandehaḥ satyaṃ satyaṃ varānane // Āk_1,15.390 //</l>\n</lg>\n\n<lg>\n<l>rasatrigandhakṛṣṇābhrarudrākṣasvarṇabhasma ca /</l>\n<l>jayārasena saṃmardyaṃ pakṣamekaṃ tu bhāvayet // Āk_1,15.391 //</l>\n</lg>\n\n<lg>\n<l>bhūdhare saṃpuṭe yantre puṭayeccūrṇayettataḥ /</l>\n<l>etaccaturguṇajayā śarkarāghṛtasaṃyutā // Āk_1,15.392 //</l>\n</lg>\n\n<lg>\n<l>sevyā niṣkapramāṇena prātaḥ sāyantane'thavā /</l>\n<l>mahāvaṭukamantraṃ ca japellakṣāvadhi priye // Āk_1,15.393 //</l>\n</lg>\n\n<lg>\n<l>ṣaṣṭhamāse bhavetsiddhir jarāmaraṇavarjitaḥ /</l>\n<l>varṣānmanojavagatir nāgāyutabalo bhavet // Āk_1,15.394 //</l>\n</lg>\n\n<lg>\n<l>vajrakāyaśca siddho'sau jīvedācandratārakam /</l>\n<l>vaṭāṅkurasya cūrṇena sitāmadhvājyasaṃyutā // Āk_1,15.395 //</l>\n</lg>\n\n<lg>\n<l>tripakṣātsevitajayā sarvalokavaśaṃkarī /</l>\n<l>apāmārgarajoyuktā jayā ghṛtasamanvitā // Āk_1,15.396 //</l>\n</lg>\n\n<lg>\n<l>mantrajāpī bhavennityaṃ ṣaṇmāsādamaro bhavet /</l>\n<l>varā sitajayā citrastrivṛtā trikaṭurvṛṣā // Āk_1,15.397 //</l>\n</lg>\n\n<lg>\n<l>dūrvā bhṛṅgo marīcaśca madhukājājisaindhavam /</l>\n<l>karpūraṃ ca kacoraṃ ca sarvatulyaṃ jayārajaḥ // Āk_1,15.398 //</l>\n</lg>\n\n<lg>\n<l>madhutrayeṇa lulitaṃ snigdhabhāṇḍe vinikṣipet /</l>\n<l>karṣaṃ prabhāte seveta maṇḍalātsiddhibhāgbhavet // Āk_1,15.399 //</l>\n</lg>\n\n<lg>\n<l>syādvarṣāddevasadṛśo jīveddevadinatrayam /</l>\n<l>aśvagandhā vacā vyoṣaṃ jayācūrṇaṃ ca tatsamam // Āk_1,15.400 //</l>\n</lg>\n\n<lg>\n<l>lihettrimadhurair yuktaṃ trivarṣāddevatāsamaḥ /</l>\n<l>gañjācūrṇaṃ cāṣṭabhāgaṃ caturbhāgā ca muṇḍikā // Āk_1,15.401 //</l>\n</lg>\n\n<lg>\n<l>brāhmīrajo dvibhāgaṃ syādvājigandhaikabhāgikā /</l>\n<l>dvibhāgastryūṣaṇasyāpi varābhāgadvayaṃ tathā // Āk_1,15.402 //</l>\n</lg>\n\n<lg>\n<l>bhāgamekaṃ śilāyāśca bhāgaikaṃ gandhakasya ca /</l>\n<l>rasarāḍ ekabhāgaḥ syāttadardhaṃ svarṇabhasma ca // Āk_1,15.403 //</l>\n</lg>\n\n<lg>\n<l>tatsamaṃ mauktikaṃ yojyaṃ muktātulyaṃ pravālakam /</l>\n<l>madhvājyābhyāṃ vilulitaṃ snigdhabhāṇḍe vinikṣipet // Āk_1,15.404 //</l>\n</lg>\n\n<lg>\n<l>saptarātraṃ dhānyapākaṃ kṛtvā lakṣatrayaṃ japam /</l>\n<l>niṣkamātravaṭī sevyā kṣīrāhāro jitendriyaḥ // Āk_1,15.405 //</l>\n</lg>\n\n<lg>\n<l>maṇḍalātsarvarogaghnaṃ tvabdātpuṣpavad agnibhāk /</l>\n<l>ardhavarṣādbhairavaḥ syājjīvedācandratārakam // Āk_1,15.406 //</l>\n</lg>\n\n<lg>\n<l>trisugandhivarāvyoṣaiḥ samāṃśā śivamūlikā /</l>\n<l>madhvājyābhyāṃ yutā lehyā kāsaghnī vahnivardhanī // Āk_1,15.407 //</l>\n</lg>\n\n<lg>\n<l>madhuraprāyabhojī cetsakāsaśvāsarogajit /</l>\n<l>haridrayā ca sahitā sarvamehavināśinī // Āk_1,15.408 //</l>\n</lg>\n\n<lg>\n<l>maṇḍūkaparṇyā sahitā vacayā vāṅmatipradā /</l>\n<l>drākṣā sitā vallakī ca kharjūrī dugdhapiṇḍikā // Āk_1,15.409 //</l>\n</lg>\n\n<lg>\n<l>sahitā kandalīnīrasaiḥ sarvasvāduriti smṛtaḥ /</l>\n<l>nārikelodakairyuktā karpūrasurabhīkṛtā // Āk_1,15.410 //</l>\n</lg>\n\n<lg>\n<l>sarvasvāduyutā siddhā pittaghnī vīryavardhanī /</l>\n<l>svādoścaturguṇaṃ kṣīraṃ madhupākaṃ yathā bhavet // Āk_1,15.411 //</l>\n</lg>\n\n<lg>\n<l>tadvastragālitaṃ kṛtvā karpūraṃ tatra nikṣipet /</l>\n<l>elāṃ ca sarvamadhuraṃ jayāṃ ca pibatastataḥ // Āk_1,15.412 //</l>\n</lg>\n\n<lg>\n<l>śatastrīgamane śaktiḥ pittahṛtpuṣṭivardhanam /</l>\n<l>samāmbupayasi kṣiptvā jayābījaṃ savastrakam // Āk_1,15.413 //</l>\n</lg>\n\n<lg>\n<l>avaśiṣṭaṃ caturthāṃśaṃ pacenmṛdvagninā priye /</l>\n<l>tad dadhīkṛtya vidhivanmanthayettata uddharet // Āk_1,15.414 //</l>\n</lg>\n\n<lg>\n<l>navanītaṃ kṣipettatra karpūrailā sitā madhu /</l>\n<l>puṣṭyāyuṣyadyutikaraṃ balārogyavivardhanam // Āk_1,15.415 //</l>\n</lg>\n\n<lg>\n<l>śatadhā stanyadhautaṃ tacchatadhautamitīritam /</l>\n<l>nāgakesarakacchūralavaṅgailāgaruṃ tathā // Āk_1,15.416 //</l>\n</lg>\n\n<lg>\n<l>karpūracandanamṛganābhitakkolakuṅkumam /</l>\n<l>etatsamaṃ jayābījaṃ gokṣīreṇa ca mardayet // Āk_1,15.417 //</l>\n</lg>\n\n<lg>\n<l>niṣkaniṣkapramāṇena vidadhyādvaṭikāḥ sudhīḥ /</l>\n<l>supuṣpavāsitāḥ kṛtvā satāmbūlaṃ mukhe kṣipet // Āk_1,15.418 //</l>\n</lg>\n\n<lg>\n<l>prasekamukhavairasyamalapūtiharī śuciḥ /</l>\n<l>saugandhyavaiśadyakarī cittaharṣapradāyinī // Āk_1,15.419 //</l>\n</lg>\n\n<lg>\n<l>gokṣīre cārdhasalile dhātakīkusumaṃ kṣipet /</l>\n<l>jātīphalaṃ nāgaraṃ ca tatsarvasadṛśāṃ jayām // Āk_1,15.420 //</l>\n</lg>\n\n<lg>\n<l>kṣīrāvaśiṣṭaṃ vastreṇa gālayettrimadhuplutam /</l>\n<l>siddhayoga iti khyāto vṛṣyāyuṣyabalapradaḥ // Āk_1,15.421 //</l>\n</lg>\n\n<lg>\n<l>ajamodayutā vāpi niśārajoyutāthavā /</l>\n<l>tanmātrasevitā cūrṇā pāmākiṭṭibhanāśinī // Āk_1,15.422 //</l>\n</lg>\n\n<lg>\n<l>jayā tālayutā hanyātpradaraṃ śvayathuṃ tathā /</l>\n<l>kaṇḍūpraśamanī jñeyā vijayā śilayā yutā // Āk_1,15.423 //</l>\n</lg>\n\n<lg>\n<l>tailena bhāvayetsthālyāṃ jayāṃ paścācca phāṇite /</l>\n<l>sāndrapākaṃ bhaveddhīmān saghṛtaṃ bhakṣayetsadā // Āk_1,15.424 //</l>\n</lg>\n\n<lg>\n<l>sākṣātparyāyamadano'nekayoṣitsukhapradaḥ /</l>\n<l>pathyā bhallātakaguḍaṃ tilāścaite samāṃśinaḥ // Āk_1,15.425 //</l>\n</lg>\n\n<lg>\n<l>tatsamā vijayā hanti gudakīlāṃśca ṣaḍvidhān /</l>\n<l>yavānī jīrakayugamajamodā samāṃśinaḥ // Āk_1,15.426 //</l>\n</lg>\n\n<lg>\n<l>etatsamā ca vijayā sarpiṣā sevyatāṃ budhaiḥ /</l>\n<l>sandhivātaṃ bhramaṃ chardimunmādaṃ mastakavyathām // Āk_1,15.427 //</l>\n</lg>\n\n<lg>\n<l>śarkarāṃ madhu viśvaṃ ca māgadhīṃ tatsamāṃ jayām /</l>\n<l>kṛtvājyagalitāṃ golīm imāṃ pañcāgadaṃ viduḥ // Āk_1,15.428 //</l>\n</lg>\n\n<lg>\n<l>hṛdrogaplīhajaṭharabhagandaranikṛntanīm /</l>\n<l>sacitrakā vahnikarī savarā śūlabhañjinī // Āk_1,15.429 //</l>\n</lg>\n\n<lg>\n<l>savyoṣā vātasaṃhartrī pittaghnī śarkarāyutā /</l>\n<l>śvetādrikarṇikābījaṃ vijayāṃ kharamūtrataḥ // Āk_1,15.430 //</l>\n</lg>\n\n<lg>\n<l>nasyenāpasmṛtiharā bhūtapretādibhañjanī /</l>\n<l>jayācūrṇaṃ samadhvājyaṃ bhajed āmalakopamam // Āk_1,15.431 //</l>\n</lg>\n\n<lg>\n<l>vākpāṭavaṃ vīryavṛddhiṃ kurute vijayā param /</l>\n<l>madhunājyena vā dhātryā mustayā svarasena vā // Āk_1,15.432 //</l>\n</lg>\n\n<lg>\n<l>upayuktā jayā rātrau dṛkprasādakarī nṛṇām /</l>\n<l>yauvanasthairyamātanyādāyuṣyaṃ paramaṃ bhavet // Āk_1,15.433 //</l>\n</lg>\n\n<lg>\n<l>guḍo 'bhayā ca vijayā durnāmakulabhañjanī /</l>\n<l>jayākāṣṭhena dantānāṃ śodhanaṃ dantadārḍhyakṛt // Āk_1,15.434 //</l>\n</lg>\n\n<lg>\n<l>tailāktavijayākāṣṭhād rasajñāśodhanaṃ yadi /</l>\n<l>jihvāpūtimalān hanyād yathārthā syādrasajñatā // Āk_1,15.435 //</l>\n</lg>\n\n<lg>\n<l>nālikerabhavakṣīre pacenmṛdvagninā jayām /</l>\n<l>trimadhvaktāṃ pibedrātrau tato rāmāśataṃ bhajet // Āk_1,15.436 //</l>\n</lg>\n\n<lg>\n<l>śuṇṭhī harītakī tulye tatsamā ca jayā tathā /</l>\n<l>sarvatulyā sitā yojyā yogas trailokyamohanam // Āk_1,15.437 //</l>\n</lg>\n\n<lg>\n<l>tryūṣaṇaṃ madhukaṃ cavyaṃ cāturjātaṃ phalaṃ varā /</l>\n<l>gostanī pippalīmūlaṃ samāṃśaṃ parikalpayet // Āk_1,15.438 //</l>\n</lg>\n\n<lg>\n<l>priyālamajjā taistulyā caitatsarvasamā jayā /</l>\n<l>triguṇena guḍe pakve teṣāṃ cūrṇaṃ kṣipecchive // Āk_1,15.439 //</l>\n</lg>\n\n<lg>\n<l>āloḍya modakānkuryātkāmī kandarpamodakān /</l>\n<l>sarvarogopaśamanāṃstridoṣaghnānbalapradān // Āk_1,15.440 //</l>\n</lg>\n\n<lg>\n<l>vṛṣyānpuṣṭikarān dhīmāṃstrisaṃdhyamanuvāsaram /</l>\n<l>bhakṣayecchuddhakoṣṭhe tu trivarṣātsiddhirīdṛśī // Āk_1,15.441 //</l>\n</lg>\n\n<lg>\n<l>sadaivamupayuñjāno jarāmaraṇavarjitaḥ /</l>\n<l>marīcaṃ pippalī śuṇṭhī tvagelāṃ patrakaṃ samam // Āk_1,15.442 //</l>\n</lg>\n\n<lg>\n<l>etaiśca vijayā tulyā samagodhūmapiṣṭakaiḥ /</l>\n<l>dviguṇena guḍenaiva modakānparikalpayet // Āk_1,15.443 //</l>\n</lg>\n\n<lg>\n<l>karṣamātrānpratidinaṃ bhakṣayenniyatendriyaḥ /</l>\n<l>balapuṣṭiyuto varṣādvalīpalitavarjitaḥ // Āk_1,15.444 //</l>\n</lg>\n\n<lg>\n<l>caṇakairmāṣakairmudgair āḍhakairvā tilaistathā /</l>\n<l>niṣpāvairvituṣairājyabharjitairguḍasaṃyutaiḥ // Āk_1,15.445 //</l>\n</lg>\n\n<lg>\n<l>satrijātaiśca savyoṣaiḥ sajīraiḥ samabhāgataḥ /</l>\n<l>saṃyojya vijayāṃ kuryānmodakān karṣamātrakān // Āk_1,15.446 //</l>\n</lg>\n\n<lg>\n<l>ekaikaṃ pratyahaṃ khādetsāyaṃ prātarviśuddhadhīḥ /</l>\n<l>sarvarogaharān vṛṣyān buddhīndriyabalapradān // Āk_1,15.447 //</l>\n</lg>\n\n<lg>\n<l>takkolaṃ candanaṃ sevyaṃ karpūraṃ nāgakesaram /</l>\n<l>elālavaṅgamadhukaṃ pippalī maricaṃ tathā // Āk_1,15.448 //</l>\n</lg>\n\n<lg>\n<l>sarvaiḥ samāṃśā vijayā sitā sarvasamā śubhā /</l>\n<l>pañcabāṇābhidhāno'yaṃ cūrṇaṃ sarvarujāpaham // Āk_1,15.449 //</l>\n</lg>\n\n<lg>\n<l>dvādaśābdopayogena valīpalitahā bhavet /</l>\n<l>varā trijātakaścandrakhaṇḍabījaṃ kaṭutrayam // Āk_1,15.450 //</l>\n</lg>\n\n<lg>\n<l>etaiḥ samā siddhamūlī sarvatulyā ca śarkarā /</l>\n<l>madhunā lolitā līḍhā dīpanī dehasiddhidā // Āk_1,15.451 //</l>\n</lg>\n\n<lg>\n<l>śatāvaryuttamāvyoṣamusalīdviguṇānvitaḥ /</l>\n<l>jayā samā samasitā vṛṣyāyuṣyabalapradā // Āk_1,15.452 //</l>\n</lg>\n\n<lg>\n<l>āyurghṛtayutā dhatte prātaḥ śuṇṭhīsitāyutā /</l>\n<l>kṣīrasiddhā jayā vṛṣyā balyā ca niśi sevitā // Āk_1,15.453 //</l>\n</lg>\n\n<lg>\n<l>madhunā sevitā bhukteḥ pūrvaṃ sā vājigandhayā /</l>\n<l>balapuṣṭikarā siddhā rasāyanamidaṃ param // Āk_1,15.454 //</l>\n</lg>\n\n<lg>\n<l>nistvaṅmarkaṭikābījaṃ māṣacūrṇaṃ samā jayā /</l>\n<l>kṣīre ca māhiṣe paktvā rātrau sevyātivṛṣyakṛt // Āk_1,15.455 //</l>\n</lg>\n\n<lg>\n<l>vidhivacchālmalīpicchavarībhṛṅgāmṛtārasaiḥ /</l>\n<l>kāntapātre pratirasaiḥ saptadhā saptadhātape // Āk_1,15.456 //</l>\n</lg>\n\n<lg>\n<l>kurvīta bhāvanāṃ paścāccūrṇayettatsamāṃ jayām /</l>\n<l>madhunā ca lihetkarṣaṃ jarāmaraṇanāśinī // Āk_1,15.457 //</l>\n</lg>\n\n<lg>\n<l>pañcāṅgaṃ śālmalergrāhyaṃ tatsamaṃ vijayārajaḥ /</l>\n<l>madhvājyābhyāṃ lihetkarṣaṃ valīpalitakhaṇḍanam // Āk_1,15.458 //</l>\n</lg>\n\n<lg>\n<l>atha puṣyaravau hastikandaṃ grāhyaṃ samūlakam /</l>\n<l>anātape ca saṃśoṣya cūrṇayettatsamāṃ jayām // Āk_1,15.459 //</l>\n</lg>\n\n<lg>\n<l>madhunāloḍayet paścāt snigdhabhāṇḍe vinikṣipet /</l>\n<l>ekaviṃśaddinaṃ dhānyarāśau sthāpyaṃ tata uddharet // Āk_1,15.460 //</l>\n</lg>\n\n<lg>\n<l>pratyahaṃ palamekaṃ tu bhakṣayenmaṇḍaladvayam /</l>\n<l>kaṭvamlau varjayettāvanmṛdu yūṣānnabhojanam // Āk_1,15.461 //</l>\n</lg>\n\n<lg>\n<l>madhuraṃ laghu pittaghnaṃ palalaṃ jāṅgalaṃ hitam /</l>\n<l>bālārkābhaśca matimān pikālāpo balānvitaḥ // Āk_1,15.462 //</l>\n</lg>\n\n<lg>\n<l>śatayojanaparyantaṃ dinenaikena gacchati /</l>\n<l>muṇḍīcūrṇaṃ jayācūrṇaṃ samaṃ madhughṛtānvitam // Āk_1,15.463 //</l>\n</lg>\n\n<lg>\n<l>karṣaṃ prātaḥ pratidinaṃ lihedāyuṣyapuṣṭikṛt /</l>\n<l>dvādaśābdaṃ tu seveta bhuñjīta ghṛtasaṃyutam // Āk_1,15.464 //</l>\n</lg>\n\n<lg>\n<l>gokṣīraṃ ṣaṣṭikānnaṃ ca loṇāmlakṣārahīnakam /</l>\n<l>bhavedvalijarāhīno dṛśyaḥ syāllaghudehavān // Āk_1,15.465 //</l>\n</lg>\n\n<lg>\n<l>patraṃ puṣpaṃ phalaṃ śvetabrahmavṛkṣasya cāharet /</l>\n<l>chāyāyāṃ śoṣayeccūrṇaṃ tatsamaṃ vijayārajaḥ // Āk_1,15.466 //</l>\n</lg>\n\n<lg>\n<l>madhvājyābhyāṃ lihetkarṣamabdādyauvanamāpnuyāt /</l>\n<l>jayābījāni ca tilānbharjayetsaguḍānpriye // Āk_1,15.467 //</l>\n</lg>\n\n<lg>\n<l>vidhāya laḍḍukānprātarbhakṣayed goghṛtāplutān /</l>\n<l>manaḥsaṃmohanakarān kāntāsaṅgamasādhakān // Āk_1,15.468 //</l>\n</lg>\n\n<lg>\n<l>pākārhavyañjanaiḥ sārdhaṃ jayāpatrāṇi pācayet /</l>\n<l>bharjayedgoghṛtenaiva guḍailātīkṣṇajīrakaiḥ // Āk_1,15.469 //</l>\n</lg>\n\n<lg>\n<l>saṃskṛtaḥ sukhasevyo'yaṃ nāmnā vyañjanayogarāṭ /</l>\n<l>taṇḍulānvijayābījaṃ mudgaṃ ca vigatatvacaḥ // Āk_1,15.470 //</l>\n</lg>\n\n<lg>\n<l>surandhranālikerāntaḥ kṣipedrandhraṃ nirodhayet /</l>\n<l>bahirgomayamṛlliptaṃ śoṣayenmṛduvahninā // Āk_1,15.471 //</l>\n</lg>\n\n<lg>\n<l>pācayennālikerasthaṃ samajjaṃ tatsamāharet /</l>\n<l>madhutrayeṇa sahitaṃ bhuñjīta ca yathābalam // Āk_1,15.472 //</l>\n</lg>\n\n<lg>\n<l>mahāvṛṣyakaro yogaḥ ṣaṇḍhānām api puṃstvadaḥ /</l>\n<l>gokṣīre vijayābījaṃ vastrabaddhaṃ vinikṣipet // Āk_1,15.473 //</l>\n</lg>\n\n<lg>\n<l>ardhāvaśiṣṭe tatkṣīre vyajanānilaśītale /</l>\n<l>vārāhīmarkaṭībījakarpūrailālavaṅgakam // Āk_1,15.474 //</l>\n</lg>\n\n<lg>\n<l>trimadhu trisugandhaṃ ca nikṣipecca samāṃśataḥ /</l>\n<l>ekīkṛtya pibedrātrau mahāvṛṣyakaraḥ paraḥ // Āk_1,15.475 //</l>\n</lg>\n\n<lg>\n<l>vārāhīyoga eṣo'yaṃ ṣaṇḍhatvādinikṛntanaḥ /</l>\n<l>kṣīraśṛtaṃ ca tadbījaṃ peṣayecchilayā tanu // Āk_1,15.476 //</l>\n</lg>\n\n<lg>\n<l>rasenottamakanyāyāḥ kāṃsyapātre pralepayet /</l>\n<l>tīvrātape dhārayettaṃ tasmātsnehaṃ samāharet // Āk_1,15.477 //</l>\n</lg>\n\n<lg>\n<l>snehāntarayujā tena nasyakarma samācaret /</l>\n<l>jatrūrdhvagatarogāṃśca kāsaśvāsādikānharet // Āk_1,15.478 //</l>\n</lg>\n\n<lg>\n<l>yasya yasya ca rogasya vihitaṃ yadyadauṣadham /</l>\n<l>tena tena yutā siddhā tattadrogaharā bhavet // Āk_1,15.479 //</l>\n</lg>\n\n<lg>\n<l>guṇā mayā ca kathyante tān śṛṇuṣva maheśvari /</l>\n<l>jihvārdratā manaḥsaukhyaṃ tṛptiḥ saṃkalpasiddhatā // Āk_1,15.480 //</l>\n</lg>\n\n<lg>\n<l>vākpaṭutvaṃ mukhollāso bhavedvyāyāmapeśalaḥ /</l>\n<l>snānadhyānārcanaparo madhurāsvādalolupaḥ // Āk_1,15.481 //</l>\n</lg>\n\n<lg>\n<l>mṛṣṭānnāśī śītavāri pibannālāpatatparaḥ /</l>\n<l>yatheṣṭālokanaparaḥ kāminīsaṅgalolupaḥ // Āk_1,15.482 //</l>\n</lg>\n\n<lg>\n<l>sarvabhūtadayāviṣṭas tattvajñānavilīnadhīḥ /</l>\n<l>kavitākhyānavijñānopanyāsaikaparāyaṇaḥ // Āk_1,15.483 //</l>\n</lg>\n\n<lg>\n<l>vādeṣu vijayaṃ kuryātsaṅgrāme mallasaṅgare /</l>\n<l>anye'pi bahavaḥ santi guṇāstvanyatra durlabhāḥ // Āk_1,15.484 //</l>\n</lg>\n\n<lg>\n<l>&lt;vijayāvyāpatsiddhī&gt;</l>\n<l>etasyāḥ siddhimūlyāśca bhakṣaṇe tvadhike sati /</l>\n<l>jāyante hi vikārāśca śṛṇu tānparameśvari // Āk_1,15.485 //</l>\n</lg>\n\n<lg>\n<l>āraktalocanaḥ śuṣkajihvauṣṭhapuṭatālukaḥ /</l>\n<l>prathame śuṣkanāsāgra uṣṇakṛcchvāsapārśvayoḥ // Āk_1,15.486 //</l>\n</lg>\n\n<lg>\n<l>dvitīye 'kṣinimīlatvaṃ paṭalīkṛtavigrahaḥ /</l>\n<l>tṛtīye pādahastākṣidāhakṛd gadgadadhvaniḥ // Āk_1,15.487 //</l>\n</lg>\n\n<lg>\n<l>caturthe kṣutpipāsārto nidrāghūrṇitalocanaḥ /</l>\n<l>pañcame gadgadā vāṇī svaproktaṃ vismaretkṣaṇāt // Āk_1,15.488 //</l>\n</lg>\n\n<lg>\n<l>ṣaṣṭhe vikāre saṃjāte cittāpasmṛtikāraṇam /</l>\n<l>saptame karasādaśca dehe ca rucirāyate // Āk_1,15.489 //</l>\n</lg>\n\n<lg>\n<l>mahormaya ivollāsā jāyante ca punaḥ punaḥ /</l>\n<l>aṣṭame digbhramaḥ śāntirbhrūbhaṅgaścātirodanam // Āk_1,15.490 //</l>\n</lg>\n\n<lg>\n<l>navame śrotrahuṅkāro mūrcchāpasmṛtikātaraḥ /</l>\n<l>udgāraḥ kūjanaṃ bhūmau luṭhanaṃ dainyabhāṣaṇam // Āk_1,15.491 //</l>\n</lg>\n\n<lg>\n<l>anyathā bhāṣaṇaṃ guhyaṃ bravansaukhyaṃ na vetti ca /</l>\n<l>duḥkhaṃ ca mṛdukalpo'yaṃ svinnāṅgaśca bhavetpriye // Āk_1,15.492 //</l>\n</lg>\n\n<lg>\n<l>anye vikārā bahavaḥ santi teṣāṃ cikitsanam /</l>\n<l>vireko'mlarasaḥ śīrṣasnānaṃ śītāmbunā tataḥ // Āk_1,15.493 //</l>\n</lg>\n\n<lg>\n<l>candanośīrakarpūrahimāmbuparilepanam /</l>\n<l>sugandhiśītalībhūtamālālaṃkṛtavigrahaḥ // Āk_1,15.494 //</l>\n</lg>\n\n<lg>\n<l>mallikājāticāmpeyakamalotpaladhāriṇā /</l>\n<l>mṛṇālavalayodbhāsiśayyā ca kadalīdalam // Āk_1,15.495 //</l>\n</lg>\n\n<lg>\n<l>karpūrailālavaṅgāśca takkolaṃ kaṭukīphalam /</l>\n<l>carvayet saha tāmbūlaṃ tālavṛntena vījanam // Āk_1,15.496 //</l>\n</lg>\n\n<lg>\n<l>sūkṣmakāṣāyavastrāṇi sugandhīni ca dhārayet /</l>\n<l>kaṅkaṇe candram āpaśyañjyotsnāyāṃ dvimuhūrtakam // Āk_1,15.497 //</l>\n</lg>\n\n<lg>\n<l>pīnottuṅgakucadvandvagāḍhāliṅganatatparaḥ /</l>\n<l>śayīta śarkarākṣīraghṛtamāṃsarasādikam // Āk_1,15.498 //</l>\n</lg>\n\n<lg>\n<l>pānakaṃ mudgayūṣaṃ vā peyaṃ vā śārkaraṃ madhu /</l>\n<l>kevalaṃ śayanaṃ kuryādyadyacchītaṃ bhajecca tat // Āk_1,15.499 //</l>\n</lg>\n\n<lg>\n<l>&lt;29. kañcukīkalpaḥ&gt;</l>\n<l>atha vakṣyāmi deveśi kañcukīkalpamuttamam /</l>\n<l>saptāṣṭacchadasaṃyuktā mūlakopamakandukā // Āk_1,15.500 //</l>\n</lg>\n\n<lg>\n<l>kṣīrānvitā meṣaśabdājjāyante pallavānyapi /</l>\n<l>sā jñeyā pītaraktābhakāṇḍā śvetatanuḥ priye // Āk_1,15.501 //</l>\n</lg>\n\n<lg>\n<l>āṣāḍhe kārttike māse caityadeśe prarohati /</l>\n<l>piṣṭāṃ palāṣṭake kṣīre tvaṅguṣṭhadvayamātrakam // Āk_1,15.502 //</l>\n</lg>\n\n<lg>\n<l>kuṭīpraveśaṃ kṛtvādau pītvā paścātpayaḥ pibet /</l>\n<l>jīrṇe kṣīraṃ punaḥ peyaṃ peyāṃ vā snehavarjitām // Āk_1,15.503 //</l>\n</lg>\n\n<lg>\n<l>stokoṣṇalavaṇāmlāṃ tāṃ na spṛśecchītalaṃ jalam /</l>\n<l>evaṃ saptadinaṃ sevyaṃ khilakuṣṭhaṃ vināśayet // Āk_1,15.504 //</l>\n</lg>\n\n<lg>\n<l>tṛtīye saptarātreṇa naśyanti nikhilā gadāḥ /</l>\n<l>tṛtīye saptarātreṇa bhujaṅgaḥ kañcukaṃ tathā // Āk_1,15.505 //</l>\n</lg>\n\n<lg>\n<l>tvakkeśanakhadantāṃśca sa tyajet svayamevaṃ hi /</l>\n<l>jīvetpañcaśataṃ varṣaṃ rūpamedhābalānvitaḥ // Āk_1,15.506 //</l>\n</lg>\n\n<lg>\n<l>cūrṇitaṃ kañcukīkandaṃ tatkṣīreṇa vibhāvitam /</l>\n<l>karṣaṃ gokṣīrakuḍubaiḥ piṣṭvā khaṇḍaṃ palaṃ kṣipet // Āk_1,15.507 //</l>\n</lg>\n\n<lg>\n<l>nakhakeśāsthidantasthān rogānpānena nāśayet /</l>\n<l>kañcukyāstu palaṃ cūrṇaṃ prasthagokṣīravāpitam // Āk_1,15.508 //</l>\n</lg>\n\n<lg>\n<l>cūrṇaśeṣaṃ pacettāvad goghṛtena ca bharjayet /</l>\n<l>sitayā madhunā lihyāt kṣīrānno maṇḍalāvadhi // Āk_1,15.509 //</l>\n</lg>\n\n<lg>\n<l>mahāgajabalopeto dviraṣṭavayasojjvalaḥ /</l>\n<l>jīvetpañcaśataṃ varṣānkāminīkelimanmathaḥ // Āk_1,15.510 //</l>\n</lg>\n\n<lg>\n<l>&lt;30. kukkuṭīkalpaḥ&gt;</l>\n<l>atha vakṣyāmi te devi kukkuṭīkalpamuttamam /</l>\n<l>surāsurair mathyamānādabdheramṛtabindavaḥ // Āk_1,15.511 //</l>\n</lg>\n\n<lg>\n<l>patitāstebhya utpannā kukkuṭī nirjaratvadā /</l>\n<l>pattrair marakatacchāyaiḥ kharjūrīdalasannibhaiḥ // Āk_1,15.512 //</l>\n</lg>\n\n<lg>\n<l>kandaiśca kukkuṭāsyābhair īṣat kaṭukapicchilaiḥ /</l>\n<l>lakṣitā kukkuṭī jñeyā mahārogaharā parā // Āk_1,15.513 //</l>\n</lg>\n\n<lg>\n<l>viśeṣādvātarogāṃśca gudakīlaviṣāṇi ca /</l>\n<l>ghṛtena bharjayetkandaṃ śuddhakoṣṭhaḥ kuṭīṃ vrajet // Āk_1,15.514 //</l>\n</lg>\n\n<lg>\n<l>guñjāmātraṃ prage sevyaṃ dhāroṣṇaṃ gopayaḥ pibet /</l>\n<l>jīrṇe kṣīrānnamaśnīyājjalānnaṃ vā vicakṣaṇaḥ // Āk_1,15.515 //</l>\n</lg>\n\n<lg>\n<l>yathābalaṃ pratidinaṃ vardhayenmaṇḍalāvadhi /</l>\n<l>jatrūrdhvarogān pāṇḍvādīn kṣayakuṣṭhādikānharet // Āk_1,15.516 //</l>\n</lg>\n\n<lg>\n<l>sthirakeśadvijanakho valīpalitavarjitaḥ /</l>\n<l>jīveddviśatavarṣaṃ ca medhādhairyabalānvitaḥ // Āk_1,15.517 //</l>\n</lg>\n\n<lg>\n<l>śuklapratipadārabhya caikaikaṃ ghṛtavarjitam /</l>\n<l>kandaṃ prāśnīya parvāntaṃ vardhayettadyathābalam // Āk_1,15.518 //</l>\n</lg>\n\n<lg>\n<l>tathaivāsitapakṣādi nūnaṃ kuryāddināddinam /</l>\n<l>bhukteḥ prāgupayuñjīta paścātkṣīrāśano bhavet // Āk_1,15.519 //</l>\n</lg>\n\n<lg>\n<l>darśāntamevaṃ seveta pratimāsaṃ punaḥ punaḥ /</l>\n<l>trivarṣāt siddhimāpnoti jīvedvarṣāyutatrayam // Āk_1,15.520 //</l>\n</lg>\n\n<lg>\n<l>kukkuṭīkandacūrṇaṃ ca gokṣīreṇa yathābalam /</l>\n<l>jīrṇe pibedyavāgūṃśca māsātsiddhiḥ prajāyate // Āk_1,15.521 //</l>\n</lg>\n\n<lg>\n<l>nānāvidhagadānhanti jīvedvarṣaśatadvayam /</l>\n<l>&lt;31. somalatākalpaḥ&gt;</l>\n<l>atha somalatākalpaṃ divyaṃ vakṣyāmi śaṅkari // Āk_1,15.522 //</l>\n</lg>\n\n<lg>\n<l>somaḥ svayaṃ manuṣyāṇāṃ hitāyāvanimaṇḍalam /</l>\n<l>pratipede ca tannāmnā khyātā somalatā bhuvi // Āk_1,15.523 //</l>\n</lg>\n\n<lg>\n<l>caturviṃśatidhā proktā sthānanāmādibhedataḥ /</l>\n<l>pūrvapratipadārabhya pūrṇāntaṃ prativāsaram // Āk_1,15.524 //</l>\n</lg>\n\n<lg>\n<l>ekaikaṃ jāyate parṇaṃ tathaivāparapakṣake /</l>\n<l>patati kramaśaḥ parṇaṃ darśe saikāvaśiṣyate // Āk_1,15.525 //</l>\n</lg>\n\n<lg>\n<l>pūrṇamāsyāṃ pañcadaśachadopetā sadā bhavet /</l>\n<l>nānāvidhadalopetāś chadapañcadaśātmikāḥ // Āk_1,15.526 //</l>\n</lg>\n\n<lg>\n<l>kṣīrayuktalatākandāḥ sarvāḥ somalatāḥ smṛtāḥ /</l>\n<l>tuṣārādrāvarbude ca sahye devagirau tathā // Āk_1,15.527 //</l>\n</lg>\n\n<lg>\n<l>śrīparvate ca malaye mahendre pāriyātrake /</l>\n<l>vindhye devasahe'drau ca devasūtahṛde tathā // Āk_1,15.528 //</l>\n</lg>\n\n<lg>\n<l>vitastottaratīre'sti prabhāsākhyo mahīdharaḥ /</l>\n<l>sindhuhrado'sti pāñcāle candramāḥ plavate'tra ca // Āk_1,15.529 //</l>\n</lg>\n\n<lg>\n<l>tatpradeśe ca vāpyasti tvaṃśumānatha muñjavān /</l>\n<l>divyaṃ saro'sti kāśmīre khyātaṃ kṣudrakamānasam // Āk_1,15.530 //</l>\n</lg>\n\n<lg>\n<l>auṣṇik traiṣṭubhagāyatro jāgatas tryaiṣṭubhas tathā /</l>\n<l>anyāśca pañca santyatra mṛgāṅkābhāsavallikāḥ // Āk_1,15.531 //</l>\n</lg>\n\n<lg>\n<l>bhāgyahīnā na paśyanti devāgnidvijanindakāḥ /</l>\n<l>sarvasomalatānāṃ ca vidhireka upāsane // Āk_1,15.532 //</l>\n</lg>\n\n<lg>\n<l>candramāḥ svarṇasacchāyo viśado rajataprabhaḥ /</l>\n<l>tau raṃbhākṛtikandau tu candramāstu jalecaraḥ // Āk_1,15.533 //</l>\n</lg>\n\n<lg>\n<l>laśunacchadanaḥ puṇyo muñjavāngaruḍāhṛtaḥ /</l>\n<l>śyenacchadanibhaḥ pāṇḍuḥ sarpanirmokavatsadā // Āk_1,15.534 //</l>\n</lg>\n\n<lg>\n<l>lambate pādapāgreṣu viśeṣaṃ lakṣaṇaṃ smṛtam /</l>\n<l>aṃśumāṃścandramāścaiva śonakī karṇakopamaḥ // Āk_1,15.535 //</l>\n</lg>\n\n<lg>\n<l>dūrvāsomau jāgrataśca kanyābhāsaśca śākvaraḥ /</l>\n<l>karavīrastālavṛntaḥ pratānaśca gavīnasaḥ // Āk_1,15.536 //</l>\n</lg>\n\n<lg>\n<l>pathyaḥ somapradaścaiva garuḍāhṛtanāmakaḥ /</l>\n<l>ayaḥprabho 'gniṣṭomaḥ syādaukthyo revatakastathā // Āk_1,15.537 //</l>\n</lg>\n\n<lg>\n<l>aṃśumānsarvamukhyaḥ syādasya sevāṃ pracakṣate /</l>\n<l>etadrasāyanajñaiśca prītairmantraviduttamaiḥ // Āk_1,15.538 //</l>\n</lg>\n\n<lg>\n<l>bhiṣagvaraiḥ suhṛdbhiśca saṃyuktaḥ śuddhakoṣṭhavān /</l>\n<l>kuṭīṃ praviśya nivṛtāṃ puṇyarkṣe śubhavāsare // Āk_1,15.539 //</l>\n</lg>\n\n<lg>\n<l>pūrvedyurdevi viprāgnisiddhasāmāyikāngurūn /</l>\n<l>yoginīśca kumārīśca bālakān siddhasantatim // Āk_1,15.540 //</l>\n</lg>\n\n<lg>\n<l>gandhapuṣpākṣatādyaiśca dhūpairdīpaiśca pūjayet /</l>\n<l>bhojanairdakṣiṇābhiśca toṣayecca vidhānataḥ // Āk_1,15.541 //</l>\n</lg>\n\n<lg>\n<l>kṣīramaṃśumataḥ kandātsvarṇasūcyā vibheditāt /</l>\n<l>hemapātre samādāya tatkṣīraṃ kuḍubaṃ pibet // Āk_1,15.542 //</l>\n</lg>\n\n<lg>\n<l>sakṛdeva pibetsarvaṃ pītaśeṣaṃ jale kṣipet /</l>\n<l>divā suhṛdbhir viharedvāgyataśca vaśī bhavet // Āk_1,15.543 //</l>\n</lg>\n\n<lg>\n<l>dravyadehopadeśajñaiḥ kuṭyāmāstikabuddhibhiḥ /</l>\n<l>upavāsī japarataḥ sāyaṃ sandhyārcanāparaḥ // Āk_1,15.544 //</l>\n</lg>\n\n<lg>\n<l>prasupyād darbhaśayane kṛṣṇājinatirohite /</l>\n<l>pipāsito'pi pānīyaṃ śītalaṃ mātrayā pibet // Āk_1,15.545 //</l>\n</lg>\n\n<lg>\n<l>prabhāte ca samutthāya kṛtaprāgetanakramaḥ /</l>\n<l>vinā somaṃ tathāsīta jīrṇe kṣīre saśoṇitam // Āk_1,15.546 //</l>\n</lg>\n\n<lg>\n<l>pittāvasānaṃ sakṛmi vamanaṃ bhavati priye /</l>\n<l>śṛtaśītaṃ ca gokṣīraṃ sāyaṃ peyaṃ susādhakaiḥ // Āk_1,15.547 //</l>\n</lg>\n\n<lg>\n<l>vireko jāyate tasya tṛtīyadivase mahān /</l>\n<l>tena pramucyate martyaḥ pūrvakair duṣṭabhojanaiḥ // Āk_1,15.548 //</l>\n</lg>\n\n<lg>\n<l>snānaṃ kuryāddinānte sa śṛtaśītaṃ pibetpayaḥ /</l>\n<l>darbhaśayyāṃ sumakṣaumachāditāyāṃ śayīta saḥ // Āk_1,15.549 //</l>\n</lg>\n\n<lg>\n<l>tataścaturthe divase śvayathustasya jāyate /</l>\n<l>aṅgebhyaḥ krimayo bahvyaḥ sūkṣmā niryānti taddine // Āk_1,15.550 //</l>\n</lg>\n\n<lg>\n<l>goviḍbhasmamayīṃ śayyāṃ śodhitāṃ mṛdulāṃ sudhīḥ /</l>\n<l>adhiśeta pipāsā cecchṛtaśītaṃ jalaṃ pibet // Āk_1,15.551 //</l>\n</lg>\n\n<lg>\n<l>sāyaṃ gavyaṃ śṛtaṃ kṣīraṃ pītvā śiṣyasuhṛdvṛtaḥ /</l>\n<l>yathāsukhaṃ prasupyācca niśi pañcamaṣaṣṭhayoḥ // Āk_1,15.552 //</l>\n</lg>\n\n<lg>\n<l>ahno vidhirayaṃ kāryo dvikālaṃ pāyayetpayaḥ /</l>\n<l>saptame divase dehastvagasthisnāyuśeṣitaḥ // Āk_1,15.553 //</l>\n</lg>\n\n<lg>\n<l>māṃsaraktavihīnaḥ syātsomapaḥ prāṇaśeṣitaḥ /</l>\n<l>sukhoṣṇaiḥ siñcayetkṣīrair gavyairetasya vigraham // Āk_1,15.554 //</l>\n</lg>\n\n<lg>\n<l>śrīkhaṇḍatilayaṣṭyāhvaiḥ piṣṭaistaṃ parilepayet /</l>\n<l>kṣīrāśī kaṭaśāyī ca kṣaumamayyāṃ śayīta saḥ // Āk_1,15.555 //</l>\n</lg>\n\n<lg>\n<l>aṣṭame'hni nakhaṃ śmaśru tvakkeśā radanā api /</l>\n<l>patanti sadyojātasya dehavajjāyate vapuḥ // Āk_1,15.556 //</l>\n</lg>\n\n<lg>\n<l>kṣīrāśī syāttu navame'ṇutailābhyaṅgamācaret /</l>\n<l>snāyātsomalatākalpaṃ kvathitena jalena ca // Āk_1,15.557 //</l>\n</lg>\n\n<lg>\n<l>tatastu navame tvakca sthiratāṃ pratiyāti ca /</l>\n<l>tathaivaikādaśadinaṃ prārabhya ṣoḍaśaṃ dinam // Āk_1,15.558 //</l>\n</lg>\n\n<lg>\n<l>abhyaṅgaṃ nācaretsnānaṃ somavalkakaṣāyajam /</l>\n<l>dinātsaptadaśādūrdhvaṃ caturviṃśatikāvadhi // Āk_1,15.559 //</l>\n</lg>\n\n<lg>\n<l>sthiratvaṃ tvagavāpnoti dantā vajranibhojjvalāḥ /</l>\n<l>sthirā dṛḍhatarāḥ snigdhā jāyante samapaṅktayaḥ // Āk_1,15.560 //</l>\n</lg>\n\n<lg>\n<l>pañcaviṃśattame ghasre ṣaṣṭyannaṃ gopayo'nvitam /</l>\n<l>bhuñjīta nakharāstasya śukacañcunibhojjvalāḥ // Āk_1,15.561 //</l>\n</lg>\n\n<lg>\n<l>tvagasya jāyate snigdhā nīlotpalasamadyutiḥ /</l>\n<l>sulakṣaṇātasīpuṣpavaiḍūryāmbudasannibhā // Āk_1,15.562 //</l>\n</lg>\n\n<lg>\n<l>māsād anantaraṃ kuryāttilośīrakacandanaiḥ /</l>\n<l>piṣṭaiḥ pralepanaṃ paścātpayasā snapanakriyā // Āk_1,15.563 //</l>\n</lg>\n\n<lg>\n<l>rohanti cikurāstasya bhramarāñjanasannibhāḥ /</l>\n<l>māsasaptadinād ūrdhvaṃ dvitīyāvaraṇasthitiḥ // Āk_1,15.564 //</l>\n</lg>\n\n<lg>\n<l>punastṛtīyāvaraṇe tiṣṭhet siddho muhūrtakam /</l>\n<l>kuṭīṃ viśedyathāpūrvaṃ balātailājyalepanam // Āk_1,15.565 //</l>\n</lg>\n\n<lg>\n<l>kuryāddinatrayaṃ paścāccatvāriṃśaddinātparam /</l>\n<l>karīṣabhasmanoddhūlya dehaṃ kalkairvilepayet // Āk_1,15.566 //</l>\n</lg>\n\n<lg>\n<l>ajaśṛṅgītvagudbhūtaiḥ snānaṃ koṣṇajalena ca /</l>\n<l>candanośīrakarpūrair liptāṅgo mudgadhātrijaiḥ // Āk_1,15.567 //</l>\n</lg>\n\n<lg>\n<l>yūṣaiḥ ṣaṣṭyannam aśnīyāt kṣīraistrimadhusaṃyutaiḥ /</l>\n<l>ghṛtena vā dvitīye tu vasedāvaraṇe sudhīḥ // Āk_1,15.568 //</l>\n</lg>\n\n<lg>\n<l>divasaṃ pañcakaṃ tatra kiṃcidvātātape sudhīḥ /</l>\n<l>madhye madhye ca seveta tathaiva daśavāsaram // Āk_1,15.569 //</l>\n</lg>\n\n<lg>\n<l>soḍhavātātapas tasmāttṛtīyāvaraṇaṃ bhajet /</l>\n<l>ekaviṃśaddinaṃ tiṣṭhan sthirīkṛtamanāḥ samut // Āk_1,15.570 //</l>\n</lg>\n\n<lg>\n<l>tato dvāviṃśatidine dehasiddhiḥ prajāyate /</l>\n<l>bahirnirgatya ca tadā pūjayedbhairavaṃ purā // Āk_1,15.571 //</l>\n</lg>\n\n<lg>\n<l>gurvagnidvijasiddhānāṃ cetāṃsi parimodayan /</l>\n<l>sarvatra svecchayā nityaṃ viharedduḥkhavarjitaḥ // Āk_1,15.572 //</l>\n</lg>\n\n<lg>\n<l>varṣāyutaṃ navaṃ divyaṃ vapurdhatte sukāntimat /</l>\n<l>balaṃ gajasahasrāṇāṃ bhavedasya na saṃśayaḥ // Āk_1,15.573 //</l>\n</lg>\n\n<lg>\n<l>viṣāgnitoyaśastrāstramṛgādibhyo bhayaṃ na hi /</l>\n<l>brahmalokādilokeṣu vicaret svecchayā sadā // Āk_1,15.574 //</l>\n</lg>\n\n<lg>\n<l>kāntyā dvitīyaścandraḥ syādrūpeṇa makaradhvajaḥ /</l>\n<l>sarvāhlādakaraḥ śāntaḥ saṣaḍaṅgapadakramān // Āk_1,15.575 //</l>\n</lg>\n\n<lg>\n<l>vedānvetti ca śāstrāṇi bhūlokagatinirjaraḥ /</l>\n<l>hrasvaśākhāpratānāyāḥ somavallyāḥ samāharet // Āk_1,15.576 //</l>\n</lg>\n\n<lg>\n<l>kāṇḍāndvātriṃśatiṃ svarṇapātre puṇye yathāvidhi /</l>\n<l>raupye pātre'thavā yojyaṃ dvipalaṃ gopayastathā // Āk_1,15.577 //</l>\n</lg>\n\n<lg>\n<l>somavallīrasaṃ tadvanmelayitvā pibettataḥ /</l>\n<l>kuṭīpraveśaḥ pathyaṃ ca pūrvavatsamudāhṛtam // Āk_1,15.578 //</l>\n</lg>\n\n<lg>\n<l>aṇimādyaṣṭasiddhiḥ syātsa sākṣādamaro bhavet /</l>\n<l>&lt;32. guḍūcīkalpaḥ&gt;</l>\n<l>athāmṛtalatākalpaṃ vakṣyāmi śṛṇu bhairavi // Āk_1,15.579 //</l>\n</lg>\n\n<lg>\n<l>sākṣātsudhāmṛtalatā vyādhijanmajarāpahā /</l>\n<l>amṛtāyāḥ śatapalaṃ triprasthaṃ madhuratrayam // Āk_1,15.580 //</l>\n</lg>\n\n<lg>\n<l>cūrṇaṃ lihetkarṣamātramevaṃ saṃvatsarāvadhi /</l>\n<l>sarvavyādhipraśamanaṃ jīvecca śaradaḥ śatam // Āk_1,15.581 //</l>\n</lg>\n\n<lg>\n<l>atha chinnaruhācūrṇaṃ pañcaviṃśatpalaṃ sitā /</l>\n<l>dviguṇā ca tavakṣīrī cātmaguptāśvagandhikā // Āk_1,15.582 //</l>\n</lg>\n\n<lg>\n<l>punarnavājyaṃ pratyekaṃ yuñjyāddaśapalaṃ priye /</l>\n<l>mṛdvīkāṣṭapalā yaṣṭī tataḥ pañcapalā tathā // Āk_1,15.583 //</l>\n</lg>\n\n<lg>\n<l>ekīkṛtya ca tatsarvaṃ snigdhabhāṇḍe vinikṣipet /</l>\n<l>pakṣamekaṃ dhānyarāśau nidhāya prativāsaram // Āk_1,15.584 //</l>\n</lg>\n\n<lg>\n<l>palaṃ palaṃ prayuñjīta māsaṃ syādvyādhivarjitaḥ /</l>\n<l>ṣaṇmāsād gṛdhradṛṣṭiḥ syādvarṣaṃ jīvecchatāyuṣam // Āk_1,15.585 //</l>\n</lg>\n\n<lg>\n<l>amṛtāyāḥ śatapalaṃ cūrṇaṃ ṣaṣṭipalaṃ madhu /</l>\n<l>catvāriṃśatpalaṃ sarpir dvimāsaṃ dhānyarāśigam // Āk_1,15.586 //</l>\n</lg>\n\n<lg>\n<l>pratyahaṃ palamātrāśī māsātsarvagadānharet /</l>\n<l>divyadṛṣṭiḥ śataṃ jīvenmedhābalamahādyutiḥ // Āk_1,15.587 //</l>\n</lg>\n\n<lg>\n<l>&lt;33. tuvarakakalpaḥ&gt;</l>\n<l>atha vakṣyāmyahaṃ devi kalpaṃ tuvarakasya ca /</l>\n<l>vṛkṣāḥ paścimavārīśataṭe tiṣṭhanti saṃtatam // Āk_1,15.588 //</l>\n</lg>\n\n<lg>\n<l>taraṅgānilasaṃkṣubdhaśīkārārdritapallavāḥ /</l>\n<l>varṣartau ca supakvāni tatphalāni samāharet // Āk_1,15.589 //</l>\n</lg>\n\n<lg>\n<l>śoṣayitvātha saṃcūrṇya tilavattailamāharet /</l>\n<l>athavairaṇḍavattailaṃ prayatnena samāharet // Āk_1,15.590 //</l>\n</lg>\n\n<lg>\n<l>punarvahnau pacettailaṃ yāvadaṃbhaḥkṣayaṃ bhavet /</l>\n<l>tatkarṣaṃ nikṣipetpakṣaṃ tata uddhṛtya prayatnataḥ // Āk_1,15.591 //</l>\n</lg>\n\n<lg>\n<l>caturbhaktavihīnaḥ san śuddhaḥ karṣaṃ pibetpriye /</l>\n<l>śaṅkhacakragadāpāṇis tvāmājñāpayad acyutaḥ // Āk_1,15.592 //</l>\n</lg>\n\n<lg>\n<l>mantreṇānena seveta sarvo doṣo vinaśyati /</l>\n<l>evaṃ pañcadinaṃ sevyamahitāni ca varjayet // Āk_1,15.593 //</l>\n</lg>\n\n<lg>\n<l>māsaṃ mudgarasāśī syātsarvakuṣṭhavivarjitaḥ /</l>\n<l>tataḥ kṣaudraghṛtābhyāṃ ca lihet ṣāṇmāsikāvadhi // Āk_1,15.594 //</l>\n</lg>\n\n<lg>\n<l>valīpalitahīnaśca jīvedvarṣaśatadvayam /</l>\n<l>tattailaṃ dinapañcāśaṃ nasyeddhīrakavad dvijaḥ // Āk_1,15.595 //</l>\n</lg>\n\n<lg>\n<l>valīpalitanirmuktaḥ śrutadhārī dṛḍhāṅgavān /</l>\n<l>jīved dviśatavarṣaṃ ca medhāvī gṛdhralocanaḥ // Āk_1,15.596 //</l>\n</lg>\n\n<lg>\n<l>&lt;34. somarājīkalpaḥ&gt;</l>\n<l>atha vakṣyāmyahaṃ devi somarājīrasāyanam /</l>\n<l>saṃgrahettāṃ puṣyaravāvātape śoṣayettataḥ // Āk_1,15.597 //</l>\n</lg>\n\n<lg>\n<l>cūrṇitāṃ koṣṇasalilaiḥ pibetprātarviśuddhaye /</l>\n<l>tridivaṃ ca tataḥ kṣaudraiḥ karṣamātraṃ lihetprage // Āk_1,15.598 //</l>\n</lg>\n\n<lg>\n<l>māsena rogā naśyanti ṣaṇmāsātsiddhimāpnuyāt /</l>\n<l>&lt;35. vṛddhadārukakalpaḥ&gt;</l>\n<l>atha bravīmi deveśi vṛddhadārukakalpakam // Āk_1,15.599 //</l>\n</lg>\n\n<lg>\n<l>nāgavallīdalakṣaudraiḥ sadugdhairmṛduromakaiḥ /</l>\n<l>patrairyutāpi saphalā raktapuṣpā pratānikā // Āk_1,15.600 //</l>\n</lg>\n\n<lg>\n<l>tiktoṣaṇaṃ kāmbuteti mahiṣākhyalatā smṛtā /</l>\n<l>tulonmitaṃ ca tanmūlaṃ cūrṇitaṃ sarṣapāyutam // Āk_1,15.601 //</l>\n</lg>\n\n<lg>\n<l>dhānyarāśau nyaset pakṣam uddhṛtyonmitakarṣakam /</l>\n<l>anupeyaṃ ca gokṣīraṃ jīrṇe kṣīrānnabhojanam // Āk_1,15.602 //</l>\n</lg>\n\n<lg>\n<l>vṛddho'pi taruṇo bhūyādvarṣātsarvagadojjhitaḥ /</l>\n<l>evaṃ dvādaśavarṣāṇi sevetālasyavarjitaḥ // Āk_1,15.603 //</l>\n</lg>\n\n<lg>\n<l>jīvetṣaṭśatavarṣaṃ ca valīpalitavarjitaḥ /</l>\n<l>vṛddhadārukacūrṇaṃ ca śuddhaṃ śatapalonmitam // Āk_1,15.604 //</l>\n</lg>\n\n<lg>\n<l>vājigandhākandacūrṇaṃ śatatrayapalaṃ ghṛtaiḥ /</l>\n<l>āloḍya bhakṣayetkarṣaṃ sa jīveccharadāṃ śatam // Āk_1,15.605 //</l>\n</lg>\n\n<lg>\n<l>turaṃgamasamo vege bale dantābalopamaḥ /</l>\n<l>kāntyā himāṃśusadṛśastejasā bhāskaropamaḥ // Āk_1,15.606 //</l>\n</lg>\n\n<lg>\n<l>śatāvaryāśvagandhā ca gokṣuro vṛddhadārukaḥ /</l>\n<l>samāṃśamakhilaṃ sarpiryuktaṃ karṣaṃ ca khādayet // Āk_1,15.607 //</l>\n</lg>\n\n<lg>\n<l>saptāhāt kinnaradhvāno vatsarāt siddhibhāgbhavet /</l>\n<l>vṛddhadārukamūlaṃ ca varīsvarasapeṣitam // Āk_1,15.608 //</l>\n</lg>\n\n<lg>\n<l>karṣaṃ pibedvatsaraṃ yatsa jīveccharadaḥ śatam /</l>\n<l>vṛddhadārukacūrṇaṃ ca dhātrīsvarasabhāvitam // Āk_1,15.609 //</l>\n</lg>\n\n<lg>\n<l>ekaviṃśatidhā prātarmadhvājyābhyāṃ tu karṣakam /</l>\n<l>lihedabdaṃ sa jīvecca varṣāṇi ca śatadvayam // Āk_1,15.610 //</l>\n</lg>\n\n<lg>\n<l>yovasāpastadhā jīvennīrujaḥ sa mahānbhavet /</l>\n<l>godugdhena ca tanmūlaṃ rasaṃ dhātryāśca saṃmitam // Āk_1,15.611 //</l>\n</lg>\n\n<lg>\n<l>pibetsaṃvatsaraṃ yastu sa jīveccharadaḥ śatam /</l>\n<l>tatsiddhaṃ sarpiraśnīyāt pūrvavatphalam āpnuyāt // Āk_1,15.612 //</l>\n</lg>\n\n<lg>\n<l>punarnavā varī śuṇṭhī māgadhī rajanīdvayam /</l>\n<l>etatsarvaṃ samaṃ vṛddhadārukaṃ kāñjikānvitam // Āk_1,15.613 //</l>\n</lg>\n\n<lg>\n<l>palaṃ prātaḥ pibeddhīmān dacchadāddhāramācaret /</l>\n<l>māsātsarvāmayān hanti varṣādāyuḥ śataṃ bhavet // Āk_1,15.614 //</l>\n</lg>\n\n<lg>\n<l>dvīpī śauṇḍī varā viśvaṃ mustamelā samāṃśakam /</l>\n<l>etatsaṃyojya siddhaṃ taccūrṇaṃ vellarikaṃ bhavet // Āk_1,15.615 //</l>\n</lg>\n\n<lg>\n<l>kṣaudrājyalulitaṃ khādetkarṣaṃ varṣeṇa sidhyati /</l>\n<l>tatphalaṃ svarasaṃ karṣaṃ ghṛtaṃ kṣaudraṃ ca tatsamam // Āk_1,15.616 //</l>\n</lg>\n\n<lg>\n<l>pibedanu gavāṃ kṣīraṃ māhiṣaṃ vā palonmitam /</l>\n<l>māsena sarvarogaghnaṃ varṣājjīvecchatāyuṣam // Āk_1,15.617 //</l>\n</lg>\n\n<lg>\n<l>cūrṇaṃ vellarikāmūlaṃ phalaṃ pippalikābhavam /</l>\n<l>samavellarikāmūlaphalajaiśca rasaistathā // Āk_1,15.618 //</l>\n</lg>\n\n<lg>\n<l>guḍūcīsvarasenāpi bhāvayedekaviṃśatim /</l>\n<l>śuṣkaṃ ghṛtaplutaṃ bhāṇḍe snigdhe dhānyacaye sthitaḥ // Āk_1,15.619 //</l>\n</lg>\n\n<lg>\n<l>trisaptāhāttaduddhṛtya karṣaṃ prātarlihennaraḥ /</l>\n<l>varṣādvarṣasahasrāyuḥ sarvarogavivarjitaḥ // Āk_1,15.620 //</l>\n</lg>\n\n<lg>\n<l>&lt;36. vajravallīkalpaḥ&gt;</l>\n<l>atha vyākhyāmyahaṃ devi vajravallīrasāyanam /</l>\n<l>vajravallīṃ samūlāṃ ca chāyāśuṣkāṃ vicūrṇayet // Āk_1,15.621 //</l>\n</lg>\n\n<lg>\n<l>varā vraṇārimūlaṃ ca pratyekaṃ bhāskaraṃ palam /</l>\n<l>rogānaśeṣān ṣaṇmāsāddhanyāt saṃvatsarādbhavet // Āk_1,15.622 //</l>\n</lg>\n\n<lg>\n<l>dehasiddhiśca ṣaṇmāsāccūrṇamanyatprakalpayet /</l>\n<l>&lt;37. tilakṣīriṇikākalpaḥ&gt;</l>\n<l>tilakṣīriṇikākalpaṃ kathayiṣyāmi śāmbhavi // Āk_1,15.623 //</l>\n</lg>\n\n<lg>\n<l>tilakṣīriṇikāmūlaṃ maunenotpāṭya sādhakaḥ /</l>\n<l>koṣṇena vāriṇā piṣṭvā prāṅmukhodaṅmukhaḥ pibet // Āk_1,15.624 //</l>\n</lg>\n\n<lg>\n<l>giledvā gulikāṃ kṛtvā kṣīrājyānāśayecchuciḥ /</l>\n<l>krameṇārdhadvitriniṣkaṃ sevetābdaṃ sa siddhibhāk // Āk_1,15.625 //</l>\n</lg>\n\n<lg>\n<l>daśāhācchukravṛddhiḥ syāttrimāsāt sarvarogajit /</l>\n<l>ṣaṇmāsātsiddhimāpnoti nātra kāryā vicāraṇā // Āk_1,15.626 //</l>\n</lg>\n\n<lg>\n<l>&lt;38. brāhmīkalpaḥ&gt;</l>\n<l>atha vakṣyāmi deveśi brāhmīkalpamanuttamam /</l>\n<l>samūlāmuddhared brāhmīṃ prakṣālya salilena ca // Āk_1,15.627 //</l>\n</lg>\n\n<lg>\n<l>ulūkhale kuṭṭayitvā pātre tatra samāharet /</l>\n<l>juhuyācchāradāmantraistadrasaiśca sahasrakam // Āk_1,15.628 //</l>\n</lg>\n\n<lg>\n<l>arcayitvā gurūnviprānprāśnīta hutaśeṣakam /</l>\n<l>palamātraṃ tadrasaṃ ca jīrṇe kṣīrānnabhojanam // Āk_1,15.629 //</l>\n</lg>\n\n<lg>\n<l>evaṃ saptadinaṃ sevyaṃ brahmacārī jape rataḥ /</l>\n<l>medhāvī brahmavarcasvī vāgviśuddhaḥ prajāyate // Āk_1,15.630 //</l>\n</lg>\n\n<lg>\n<l>ūrdhvaṃ saptadinātsevyaṃ prabadhnātīcchayā api /</l>\n<l>vismṛtānapi vettyeva śrutaṃ śīghraṃ ca dhārayet // Āk_1,15.631 //</l>\n</lg>\n\n<lg>\n<l>dvitīye saptamād ūrdhvaṃ pūrvavattadrasaṃ pibet /</l>\n<l>sakṛcchrutaṃ ślokaśataṃ sahasramapi dhārayet // Āk_1,15.632 //</l>\n</lg>\n\n<lg>\n<l>evaṃ trisaptadivasaṃ pibed brāhmīrasaṃ śuciḥ /</l>\n<l>dehād alakṣmīrniryāti vāṇī viśati śāśvatī // Āk_1,15.633 //</l>\n</lg>\n\n<lg>\n<l>bhavetpuṃrūpavāgdevī sarvaśāstrārthavedinī /</l>\n<l>vedavedāntaviddhīmāñjīvet pañcaśatābdakam // Āk_1,15.634 //</l>\n</lg>\n\n<p>Āk, 1, 16\n<lg>\n<l>&lt;1. aṅkolakalpaḥ&gt;</l>\n<l>atha bravīmyahaṃ devi kalpamaṅkolabījakam /</l>\n<l>caturbhiḥ sādhakair dhīrairviśuddhaiḥ śuddhikāṅkṣibhiḥ // Āk_1,16.1 //</l>\n</lg></p>\n\n<lg>\n<l>samavetaḥ sādhakendraiḥ puṇyarkṣeṣvārabhecca tat /</l>\n<l>aṅkolamūlaṃ vitṛṇaṃ kṛtvā saṃmārjya śodhanam // Āk_1,16.2 //</l>\n</lg>\n\n<lg>\n<l>tatra liṅgaṃ ca saṃsthāpya tadagre sthāpayedghaṭam /</l>\n<l>ekasūtreṇa badhnīyālliṅgāṅkolaghaṭān priye // Āk_1,16.3 //</l>\n</lg>\n\n<lg>\n<l>gandhapuṣpādibhiḥ pūjāmaghoreṇa prakalpayet /</l>\n<l>pratimāsaṃ divā naktaṃ puṣpādi phalitāvadhi // Āk_1,16.4 //</l>\n</lg>\n\n<lg>\n<l>gṛhītvā tatphalaṃ pakvaṃ pūrayettadghaṭaṃ phalaiḥ /</l>\n<l>yoginībhairavīprītyai mahāpūjāṃ vidhāya ca // Āk_1,16.5 //</l>\n</lg>\n\n<lg>\n<l>ānīya tadghaṭaṃ gehe śoṣayedātape phalam /</l>\n<l>vituṣāṇi ca bījāni kuryāt tanmukhagharṣaṇam // Āk_1,16.6 //</l>\n</lg>\n\n<lg>\n<l>kuryāttato viśālāsye pātre mṛccūrṇalepanam /</l>\n<l>ekaikaśaścordhvamukhaṃ ropayedbhujagākṛti // Āk_1,16.7 //</l>\n</lg>\n\n<lg>\n<l>tatastu ṭaṅkaṇaṃ tadvat tattadvaktreṣu lepayet /</l>\n<l>tatpātraṃ kāṃsyapātre ca sthāpayet tadadhomukham // Āk_1,16.8 //</l>\n</lg>\n\n<lg>\n<l>ātape dhārayeddhīmānpalalaiśca tirodadhet /</l>\n<l>dine dine cyutaṃ tailaṃ gṛhṇīyāddinapañcakam // Āk_1,16.9 //</l>\n</lg>\n\n<lg>\n<l>tattailaṃ kācakūpyantaḥ sthāpayecca samantrakam /</l>\n<l>ardhamātrāṅkolatailaṃ dviguṇaṃ tilatailakam // Āk_1,16.10 //</l>\n</lg>\n\n<lg>\n<l>nāsārandhradvaye nasyaṃ jarāmṛtyuvināśanam /</l>\n<l>sa jīvettriśataṃ varṣaṃ sarvāmayavivarjitaḥ // Āk_1,16.11 //</l>\n</lg>\n\n<lg>\n<l>rogādijalapāśādyair bhramādyaiśca viṣeṇa ca /</l>\n<l>gatāsūnāṃ nṛṇāṃ nasyaṃ kuryātpuṃśuklamiśritam // Āk_1,16.12 //</l>\n</lg>\n\n<lg>\n<l>mṛtasūtaṃ ca tailaṃ te jīvanti ca na saṃśayaḥ /</l>\n<l>mṛtasaṃjīvanī vidyā pūrvoktā kathitānaghe // Āk_1,16.13 //</l>\n</lg>\n\n<lg>\n<l>&lt;anye rasāyanakalpāḥ&gt;</l>\n<l>elābhayā vacā kākatuṇḍīphalamaruṣkaraḥ /</l>\n<l>sahadevī nimbapatraṃ lāṅgalīkandameva ca // Āk_1,16.14 //</l>\n</lg>\n\n<lg>\n<l>samāṃśaṃ śoṣayedyantre pātāle tailamāharet /</l>\n<l>tattailaṃ nasyamādadyātsaptāhāntaritaṃ priye // Āk_1,16.15 //</l>\n</lg>\n\n<lg>\n<l>evaṃ varṣe kṛte nasye sahasrāyurbhavennaraḥ /</l>\n<l>nīlikāmūlasaṃyuktaṃ tailaṃ cārdhapalaṃ pibet // Āk_1,16.16 //</l>\n</lg>\n\n<lg>\n<l>vatsarājjāyate siddho valīpalitavarjitaḥ /</l>\n<l>jīvedbrahmadinaṃ tryabdādvāyuvego mahābalaḥ // Āk_1,16.17 //</l>\n</lg>\n\n<lg>\n<l>bhṛṅgīrasaṃ kṛṣṇajīraṃ prasthaṃ prasthaṃ prakalpayet /</l>\n<l>nīlotpalaṃ ca madhukaṃ prasthārdhaṃ ca pṛthagbhavet // Āk_1,16.18 //</l>\n</lg>\n\n<lg>\n<l>tilatailaṃ pañcapalaṃ pācayetsarvamekataḥ /</l>\n<l>tailāvaśiṣṭaṃ tattailaṃ jarā mṛtyuśca naśyati // Āk_1,16.19 //</l>\n</lg>\n\n<lg>\n<l>ardhaniṣkaṃ caikaniṣkaṃ sārdhaniṣkaṃ krameṇa ca /</l>\n<l>tailapramāṇamityuktam abdāñjīvecchatatrayam // Āk_1,16.20 //</l>\n</lg>\n\n<lg>\n<l>iṣṭikākṣipalaṃ kṣiptvā karṣaikamudakaiḥ pibet /</l>\n<l>vatsarātpalitaṃ hanti sahasrāyurbhavennaraḥ // Āk_1,16.21 //</l>\n</lg>\n\n<lg>\n<l>sarpākṣī kākamācī ca sahadevī ca bhṛṅgarāṭ /</l>\n<l>kākatuṇḍīphalaṃ nimbaṃ parṇaṃ vākucibījakam // Āk_1,16.22 //</l>\n</lg>\n\n<lg>\n<l>samūlāṃ devadālīṃ ca brāhmīmūlaṃ phalatrayam /</l>\n<l>mūlaṃ ca vājigandhāyā nīlakoraṇḍapatrakam // Āk_1,16.23 //</l>\n</lg>\n\n<lg>\n<l>samaṃ samaṃ kanyakāyā dravaiśca paribhāvayet /</l>\n<l>saptāhaṃ śoṣayeccūrṇaṃ chāyāyāṃ trimadhuplutam // Āk_1,16.24 //</l>\n</lg>\n\n<lg>\n<l>dvikarṣaṃ pratyahaṃ sevyaṃ vatsareṇa jarāṃ jayet /</l>\n<l>ā candratārakaṃ jīvenmahābalayutaḥ sukham // Āk_1,16.25 //</l>\n</lg>\n\n<lg>\n<l>&lt;mahākāmeśvarakalpaḥ&gt;</l>\n<l>cāturjātakacoracandanajaladrākṣātugāreṇukaṃ kastūrītagarendukuṅkumajaṭākuṣṭhāśvagandhābdakam /</l>\n<l>kaṅkolāmaradārucitrakaviṣaṃ dve jīrake saindhavaṃ bhārṅgīgokṣuradevapuṣpamusalīyaṣṭībalāphenakam // Āk_1,16.26 //</l>\n</lg>\n\n<lg>\n<l>raṃbhākandaphalatrayaṃ trikaṭukaṃ jātīphalaṃ vāśakaṃ tālīśaṃ kaṭukīphalaṃ gajakaṇā māṣāmṛtāśarkarā /</l>\n<l>picchābhṛṅgavidārikāmadanakaṃ bījaṃ ca kacchūdbhavaṃ śālmalyaṅghripunarnavāgaruśatāvaryapyatho dīpyakam // Āk_1,16.27 //</l>\n</lg>\n\n<lg>\n<l>pādāṃśaṃ mṛtamabhrakaṃ ca vijayā tulyauṣadhānāṃ samā sarveṣāṃ sadṛśā sitā ca madhunā cājyena saṃyojitā /</l>\n<l>jātīcampakaketakādikusumaiḥ seveta saṃvāsitaṃ karṣārdhaṃ niśi dehasiddhidamahākāmeśvaraḥ kāmadaḥ // Āk_1,16.28 //</l>\n</lg>\n\n<lg>\n<l>puṃsāṃ śukravivṛddhidārḍhyakaraṇe kṣīrānupānaṃ hitaṃ śālmalyaṅghrijalānupānam athavāpyanyacca yacchukralam /</l>\n<l>prauḍhānāṃ sudṛśāṃ sukhātisukhado vaśyo mahādrāvakaḥ saṅge bhaṅgurakāmakautukarasaḥ krīḍākalāmodadaḥ // Āk_1,16.29 //</l>\n</lg>\n\n<lg>\n<l>saṃbhoge sthavirāgniyoṣiti made yūnāṃ smare darpahā nityānandanidānam ādipuruṣair apyāhitāsvādanaḥ /</l>\n<l>vācāṃ siddhikaraḥ prakṛṣṭakavitāsaṃdarbhasaṃpādanaḥ saukhyārogyaviśeṣayauvanakalāsāmagryasaṃdhāyakaḥ // Āk_1,16.30 //</l>\n</lg>\n\n<lg>\n<l>vṛddhatvaṃ harate balaṃ ca kurute mṛtyuṃ nirasyetparaṃ vyādhivrātam apākaroti kurute kāntiṃ nayatyārjavam /</l>\n<l>yogābhyāsavidhau ratasya sulabhā siddhiṃ vidhattetarām aṃhaḥ saṃtatisaṃhṛtiṃ kalayate strīṇām apatyapradaḥ // Āk_1,16.31 //</l>\n</lg>\n\n<lg>\n<l>rogāṇāṃ nicayaṃ kṣayaṃ kṣapayati kṣipraṃ mahārudgaṇaṃ vyāhanti śvasanaṃ layaṃ gamayate chinte ca kāsodayam /</l>\n<l>durnāmāni ca ṣaḍbhinatti harate sarvārtirogolbaṇaṃ mehaughaṃ ca lunāti śoṇitadaraṃ vidhvaṃsate sevanāt // Āk_1,16.32 //</l>\n</lg>\n\n<lg>\n<l>kṣīṇe poṣamupādadhāti vipulaṃ pūrṇātijīrṇojjvalaṃ mandāgniṃ grahaṇīṃ nikṛntatitarāṃ doṣānaśeṣānapi /</l>\n<l>śreṣṭhaḥ sarvarasāyaneṣu viduṣāṃ bhogārthināṃ yogināṃ siddhiṃ samyagihātanoti vapuṣaḥ saṃsevanād anvaham // Āk_1,16.33 //</l>\n</lg>\n\n<lg>\n<l>&lt;mūlikākalpeṣu rasābhrakādimelanātideśaḥ&gt;</l>\n<l>mahāvṛkṣādikalpeṣu prokteṣveteṣu sādhakaiḥ /</l>\n<l>eṣa sādhāraṇo yogaḥ kartavyaḥ siddhikāṅkṣibhiḥ // Āk_1,16.34 //</l>\n</lg>\n\n<lg>\n<l>guñjāmātraṃ śuddhasūtaṃ vābhrakaṃ vā paṇadvayam /</l>\n<l>kāntalohaṃ tathaivopayojayed bhakṣayennaraḥ // Āk_1,16.35 //</l>\n</lg>\n\n<lg>\n<l>rasābhralohayogena sadyaḥ siddhimavāpnuyāt /</l>\n<l>jīvahīno yathā deho gandhahīnaṃ prasūnakam // Āk_1,16.36 //</l>\n</lg>\n\n<lg>\n<l>tathaiva mūlikākalpā rasahīnā na siddhidāḥ /</l>\n<l>tasmādrasena sahitāḥ sadyaḥ siddhipradāyakāḥ // Āk_1,16.37 //</l>\n</lg>\n\n<lg>\n<l>&lt;abhyaṅgarasāyanam; mahānīlītailam&gt;</l>\n<l>mahānīlīrasaṃ prasthaṃ prasthaṃ bhṛṅgarasaṃ priye /</l>\n<l>dhātrīphalarasaṃ prasthaṃ kākatuṇḍīphalodbhavam // Āk_1,16.38 //</l>\n</lg>\n\n<lg>\n<l>prasthaṃ kaṣāyatilajaṃ tailaprasthaṃ ca gopayaḥ /</l>\n<l>āḍhakaṃ yojayetsarvaṃ kākatuṇḍīphalaṃ palam // Āk_1,16.39 //</l>\n</lg>\n\n<lg>\n<l>tripalaṃ cāmalaṃ bhṛṅganīlīpatrarajaḥ palam /</l>\n<l>piṣṭvā tasmin kṣipet sarvaṃ pacenmandāgninā priye // Āk_1,16.40 //</l>\n</lg>\n\n<lg>\n<l>tailāvaśiṣṭaṃ vipacettato vastreṇa śodhayet /</l>\n<l>tailenānena cābhyajya śiro'bhyaṅgaṃ samācaret // Āk_1,16.41 //</l>\n</lg>\n\n<lg>\n<l>pratyahaṃ karṇapūraṃ ca evaṃ kuryādrasāyanam /</l>\n<l>keśā bhramarasaṅkāśāḥ śrotraṃ digantapāṭavam // Āk_1,16.42 //</l>\n</lg>\n\n<lg>\n<l>jatrūrdhvarogā naśyanti tathā pādahitaṃ bhavet /</l>\n<l>&lt;candanādyaṃ tailam&gt;</l>\n<l>candanāgarukarpūrakastūrīkuṅkumaṃ tathā // Āk_1,16.43 //</l>\n</lg>\n\n<lg>\n<l>uśīradvayakaṅkolajātīphalalavaṅgakam /</l>\n<l>nalikānaladāspṛkkāturuṣkasthāṇulocanam // Āk_1,16.44 //</l>\n</lg>\n\n<lg>\n<l>hareṇustagaraṃ lākṣā nakhaṃ sthauṇeyakaṃ murā /</l>\n<l>naladāmalakaṃ kuṣṭhaṃ corakaṃ kaṭukīphalam // Āk_1,16.45 //</l>\n</lg>\n\n<lg>\n<l>prapauṇḍarīkaṃ kharjūraṃ padmakaṃ jātipattrikā /</l>\n<l>śaileyaṃ dhātakīpuṣpaṃ saralaṃ cailavālukam // Āk_1,16.46 //</l>\n</lg>\n\n<lg>\n<l>pūgīphalaṃ saptaparṇaṃ tathā tāmalakaṃ priye /</l>\n<l>ekaikaṃ karṣamātraṃ syātprasthaṃ tailaṃ ca gopayaḥ // Āk_1,16.47 //</l>\n</lg>\n\n<lg>\n<l>āḍhakaṃ tatpacetsarvaṃ tailaśeṣaṃ samāharet /</l>\n<l>tasmin mṛgāṇḍaṃ kastūrīṃ karpūraṃ kuṅkumaṃ kṣipet // Āk_1,16.48 //</l>\n</lg>\n\n<lg>\n<l>pṛthakkarṣaṃ ca jātyādikusumair vāsayedbudhaḥ /</l>\n<l>tenābhyaṅgam adhaḥkāye kuryād daurgandhyanāśanam // Āk_1,16.49 //</l>\n</lg>\n\n<lg>\n<l>aśītivarṣadeśīyo 'pyasau syāt ṣoḍaśābdakaḥ /</l>\n<l>kāminīlokakandadarpaḥ subhagaḥ śuklavṛddhimān // Āk_1,16.50 //</l>\n</lg>\n\n<lg>\n<l>yoṣicchataṃ ca ramate sa jīveccharadaḥ śatam /</l>\n<l>&lt;udvartanarasāyanam&gt;</l>\n<l>athodvartanamākhyāmi valīpalitabhañjanam // Āk_1,16.51 //</l>\n</lg>\n\n<lg>\n<l>sūtaṃ gandhaṃ samaṃ mardyaṃ stanadugdhena yoṣitaḥ /</l>\n<l>muṇḍikā meghanādaśca viṣṇukrāntā munistathā // Āk_1,16.52 //</l>\n</lg>\n\n<lg>\n<l>sarpākṣī ca dravairāsāṃ dinamekaṃ vimardayet /</l>\n<l>etaddaśaguṇaṃ kṣārastilasya ca yavasya ca // Āk_1,16.53 //</l>\n</lg>\n\n<lg>\n<l>etatsarvaṃ samadhvājyamanenodvartanaṃ vapuḥ /</l>\n<l>valīpalitanāśaḥ syād varṣāt triśatavatsaraḥ // Āk_1,16.54 //</l>\n</lg>\n\n<lg>\n<l>jīveddivyavapur bhūtvā sādhako nātra saṃśayaḥ /</l>\n<l>sanālamutpalaṃ sūtaṃ saptāhaṃ parimardayet // Āk_1,16.55 //</l>\n</lg>\n\n<lg>\n<l>ātmīyaśivatoyena tataścāṅgaṃ vimardayet /</l>\n<l>vatsarājjāyate siddhiḥ pūrvavad divyavigrahaḥ // Āk_1,16.56 //</l>\n</lg>\n\n<lg>\n<l>śivāṃbhasā ca sūtendraṃ brahmadaṇḍīyamūlakam /</l>\n<l>mardayetsaptadivasaṃ samyagdevi vimardayet // Āk_1,16.57 //</l>\n</lg>\n\n<lg>\n<l>vatsarājjāyate siddhiḥ pūrvavaddivyavigrahaḥ /</l>\n<l>kaṭutailena surabhiṃ bhāvayeddinasaptakam // Āk_1,16.58 //</l>\n</lg>\n\n<lg>\n<l>palārdhaṃ bhakṣayennityaṃ varṣād vajravapur bhavet /</l>\n<l>triśatāyuḥsvarṇavarṇo valīpalitavarjitaḥ // Āk_1,16.59 //</l>\n</lg>\n\n<lg>\n<l>samadhvājyaṃ kuṣṭhacūrṇaṃ karṣaṃ prātarlihennaraḥ /</l>\n<l>śatapuṣpasugandhāṅgo jīvedvalivivarjitaḥ // Āk_1,16.60 //</l>\n</lg>\n\n<lg>\n<l>&lt;keśarañjanakalpāḥ&gt;</l>\n<l>kākatuṇḍīphalaṃ kāntacūrṇamāmrāṇḍatailakam /</l>\n<l>āloḍya bhāṇḍe nikṣipya māsaṃ dhānyamaye kṣipet // Āk_1,16.61 //</l>\n</lg>\n\n<lg>\n<l>uddhṛtya lepayecchīrṣaṃ nasyakarmāmunā bhavet /</l>\n<l>tryahāt keśāḥ sunīlāḥ syuḥ ṣaṇmāsāt keśarañjanam // Āk_1,16.62 //</l>\n</lg>\n\n<lg>\n<l>harītakī niṣkamekaṃ dvipalaṃ kāntacūrṇakam /</l>\n<l>palamekaṃ nāgacūrṇamamladadhnā pramardayet // Āk_1,16.63 //</l>\n</lg>\n\n<lg>\n<l>abhyakto nikṣipenmūrdhni mardayennāḍikārdhakam /</l>\n<l>eraṇḍapatraiḥ saṃveṣṭya punarvastreṇa bandhayet // Āk_1,16.64 //</l>\n</lg>\n\n<lg>\n<l>snāyātpunaśca tridinaṃ pūrvavatkeśarañjanam /</l>\n<l>samūlau nīlikābhṛṅgāvayaścūrṇaṃ varāsamam // Āk_1,16.65 //</l>\n</lg>\n\n<lg>\n<l>cūrṇameḍakamūtreṇa dinamekaṃ ca bhāvayet /</l>\n<l>snānādi pūrvavatkṛtvā pūrvavatkeśarañjanam // Āk_1,16.66 //</l>\n</lg>\n\n<lg>\n<l>nistvagguñjāphalaṃ cailā devadāru ca kuṣṭhakam /</l>\n<l>samaṃ cūrṇaṃ bhṛṅgarasair bhāvyam ekadinaṃ priye // Āk_1,16.67 //</l>\n</lg>\n\n<lg>\n<l>anyaccūrṇaṃ tailaṃ pacenmṛdvagninā budhaḥ /</l>\n<l>yasya tailaghṛtābhyaṅgātkeśā bhramarasannibhāḥ // Āk_1,16.68 //</l>\n</lg>\n\n<lg>\n<l>hastidantasya dagdhasya samabhāgaṃ rasāñjanam /</l>\n<l>chāgīdugdhena saṃpeṣya lepanātkeśarañjanam // Āk_1,16.69 //</l>\n</lg>\n\n<lg>\n<l>kṛṣṇamṛttriphalābhṛṅgarasāyaścūrṇakaṃ samam /</l>\n<l>āloḍyainaṃ samaṃ bhāṇḍe māsamekaṃ nirodhayet // Āk_1,16.70 //</l>\n</lg>\n\n<lg>\n<l>tallepāccikurāḥ kṛṣṇā bhaveyuḥ pañcamāsataḥ /</l>\n<l>dhātrīphalaṃ japāpuṣpaṃ kiṭṭaṃ piṣṭvā ca mūrdhani // Āk_1,16.71 //</l>\n</lg>\n\n<lg>\n<l>lepayettridinaṃ tena keśāḥ syur bhramaropamāḥ /</l>\n<l>cūrṇaṃ sindūrasadṛśaṃ tayostulyā ca sāṃbraṇiḥ // Āk_1,16.72 //</l>\n</lg>\n\n<lg>\n<l>piṣṭvāṃbhasā pralepena tatkṣaṇāt keśarañjanam /</l>\n<l>gorocanaṃ kṛṣṇatilān śatapuṣpāṃ śivāṃbunā // Āk_1,16.73 //</l>\n</lg>\n\n<lg>\n<l>kākamācīmidaṃ sarvamayaḥpātre vimardayet /</l>\n<l>tenaiva divasādūrdhvaṃ keśarañjanamuttamam // Āk_1,16.74 //</l>\n</lg>\n\n<lg>\n<l>cūrṇaṃ siddhārthakaṃ sarjo yavakṣāraṃ ca kāñjikaiḥ /</l>\n<l>nāgapuṣparasaiḥ peṣyaṃ lepanaṃ keśarañjanam // Āk_1,16.75 //</l>\n</lg>\n\n<lg>\n<l>kadalīkandacūrṇaṃ ca sindūrāṅgārakau tathā /</l>\n<l>rasairjambīrajair lohamuṣṭyāyaḥpātrake piṣet // Āk_1,16.76 //</l>\n</lg>\n\n<lg>\n<l>dinaikalepanāttena keśānāṃ rañjanaṃ bhavet /</l>\n<l>kāsīsaṃ nīlikāpatraṃ dadhibhṛṅgarasastathā // Āk_1,16.77 //</l>\n</lg>\n\n<lg>\n<l>samāṃśaṃ lohacūrṇaṃ ca lepanātkeśarañjanam /</l>\n<l>nāgadaṇḍena patrāṇi koraṇṭasya ca mardayet // Āk_1,16.78 //</l>\n</lg>\n\n<lg>\n<l>dinatrayaṃ ca tallepāt keśāḥ syur bhramaropamāḥ /</l>\n<l>varā bhṛṅgī cūtabījaṃ mṛṇālaṃ ca priyaṅgukam // Āk_1,16.79 //</l>\n</lg>\n\n<lg>\n<l>nīlī niśā lohanāgau cūrṇitā niṃbatailakaiḥ /</l>\n<l>kāntapātre loḍayitvā māsamekaṃ vibhāvayet // Āk_1,16.80 //</l>\n</lg>\n\n<lg>\n<l>tena liptāḥ kacāḥ kṛṣṇā rañjitā bhramaropamāḥ /</l>\n<l>tilāḥ kṛṣṇāḥ kākamācībījāni samabhāgataḥ // Āk_1,16.81 //</l>\n</lg>\n\n<lg>\n<l>tattailayantrato grāhyaṃ tena syātkeśarañjanam /</l>\n<l>karṣaṃ japārasaḥ kṣaudraṃ saptāhaṃ nasyamācaret // Āk_1,16.82 //</l>\n</lg>\n\n<lg>\n<l>tadūrdhvaṃ rañjayet keśān sarvanasyottamo hyayam /</l>\n<l>bhṛṅgarājarasaiḥ piṣṭvā triphalāṃ lohacūrṇakam // Āk_1,16.83 //</l>\n</lg>\n\n<lg>\n<l>tailam etatsamaṃ yojyaṃ tathā bhṛṅgarasaiḥ punaḥ /</l>\n<l>mṛdvagninā pacetsarvaṃ tailaśeṣaṃ yathā bhavet // Āk_1,16.84 //</l>\n</lg>\n\n<lg>\n<l>snigdhabhāṇḍe ca tattailaṃ māsaṃ bhūmau vinikṣipet /</l>\n<l>tailena lepayecchīrṣaṃ kāravallīdalaiḥ purā // Āk_1,16.85 //</l>\n</lg>\n\n<lg>\n<l>veṣṭayettattu vastreṇa nivāte kṣīrabhojanam /</l>\n<l>kṣālayet triphalākvāthaiḥ kuryāt saptadinaṃ priye // Āk_1,16.86 //</l>\n</lg>\n\n<lg>\n<l>kapālarañjanaṃ kuryād yāvajjīvaṃ na saṃśayaḥ /</l>\n<l>śriyālīkākatuṇḍyāśca bījaṃ nirguṇḍikārasaiḥ // Āk_1,16.87 //</l>\n</lg>\n\n<lg>\n<l>japāpuṣparasair bhāvyaṃ pṛthak dinacatuṣṭayam /</l>\n<l>pātālayantre tattailaṃ pātayettena lepanam // Āk_1,16.88 //</l>\n</lg>\n\n<lg>\n<l>kuryānmūrdhni ca gandharvapattraiśca pariveṣṭayet /</l>\n<l>vastreṇa ca tato vātaśūnyadeśe vasansudhīḥ // Āk_1,16.89 //</l>\n</lg>\n\n<lg>\n<l>kṣīrāśī kāñjike snānaṃ kuryātsaptadinaṃ tviti /</l>\n<l>keśā bhramarasaṅkāśā yāvajjīvaṃ na saṃśayaḥ // Āk_1,16.90 //</l>\n</lg>\n\n<lg>\n<l>jalamaṇḍanikākākamācībhṛṅgāḥ samāḥ samāḥ /</l>\n<l>piṣṭvā tailaṃ pacetsūpaṃ punastailena lepayet // Āk_1,16.91 //</l>\n</lg>\n\n<lg>\n<l>mūrdhānaṃ lepayettena saptāhaṃ keśarañjanam /</l>\n<l>snānabhojanaśayyāṃ ca pūrvavatparikalpayet // Āk_1,16.92 //</l>\n</lg>\n\n<lg>\n<l>varābhṛṅgarasaiḥ piṣṭvā kāntapātre vilepayet /</l>\n<l>avāṅmukhaṃ viniṣṭhāpya prātastaṃ bhṛṅgarāḍrasaiḥ // Āk_1,16.93 //</l>\n</lg>\n\n<lg>\n<l>punaḥ piṣṭvā lihecchīrṣaṃ kṣālayet triphalāṃbunā /</l>\n<l>ekaviṃśaddinaṃ kuryāt pūrvavat phalam āpnuyāt // Āk_1,16.94 //</l>\n</lg>\n\n<lg>\n<l>garalaṃ kṛṣṇajīraṃ ca piṣṭvā ruddhvā ca tanmukham /</l>\n<l>gṛhāṅgaṇe paṅkile ca khanitvā sthāpayet sudhīḥ // Āk_1,16.95 //</l>\n</lg>\n\n<lg>\n<l>ṣaṇmāsāt taddravībhūtaṃ kṛṣṇaṃ sādhu samuddharet /</l>\n<l>śiromadhye kṣipet karṣaṃ pūrvavad veṣṭanādikam // Āk_1,16.96 //</l>\n</lg>\n\n<lg>\n<l>ā janma rañjayetkeśāṃstacca kāpālarañjanam /</l>\n<l>bhṛṅgī nīlī varā kṛṣṇāyasaṃ madanabījakam // Āk_1,16.97 //</l>\n</lg>\n\n<lg>\n<l>koraṇṭakusumaṃ cūrṇamarjunasya tvacodbhavam /</l>\n<l>ambhojamūlaṃ jambvāśca tatsarvaṃ ca samāṃśakam // Āk_1,16.98 //</l>\n</lg>\n\n<lg>\n<l>lohabhāṇḍagataṃ kuryātpakṣaṃ bhūmau vinikṣipet /</l>\n<l>haredbhāṇḍagataṃ kalkaṃ kalkāttailaṃ caturguṇam // Āk_1,16.99 //</l>\n</lg>\n\n<lg>\n<l>tailāccaturguṇaṃ bhṛṅgarasas tasmāccaturguṇaḥ /</l>\n<l>varākvāthaḥ sarvamidaṃ mandavahnau vipācayet // Āk_1,16.100 //</l>\n</lg>\n\n<lg>\n<l>tailāvaśiṣṭaṃ vipacet tatpiṣṭvāyasapātrake /</l>\n<l>nikṣipecca parīkṣārthaṃ kākapakṣaṃ vilepayet // Āk_1,16.101 //</l>\n</lg>\n\n<lg>\n<l>tailena yadi kṛṣṇaṃ tadauṣadhaṃ siddhidaṃ bhavet /</l>\n<l>sādhako māsam ekaṃ tu tasminpātre vipācitam // Āk_1,16.102 //</l>\n</lg>\n\n<lg>\n<l>tena liptāḥ kacāstasya ṣaṇmāsādbhramaropamāḥ /</l>\n<l>ciñcāśvatthapalāśānāṃ vāsāyāśca dravairmuhuḥ // Āk_1,16.103 //</l>\n</lg>\n\n<lg>\n<l>drutaṃ pātragataṃ nāgaṃ cālayed bhasmatāṃ vrajet /</l>\n<l>tāvat pacennāgabhasma palaṃ lohasya cūrṇakam // Āk_1,16.104 //</l>\n</lg>\n\n<lg>\n<l>dvipalaṃ ca varācūrṇaṃ tripalaṃ dāḍimatvacaḥ /</l>\n<l>palaṃ caitatsarvasamaṃ kāñjikaṃ lohabhājane // Āk_1,16.105 //</l>\n</lg>\n\n<lg>\n<l>loḍayet pācayet kiṃcit kṣaṇaṃ tallohapātrake /</l>\n<l>ātape dhārayed bhṛṅgakoraṇṭarasabhāvitam // Āk_1,16.106 //</l>\n</lg>\n\n<lg>\n<l>ekaviṃśaddinaṃ bhāvyaṃ bhūyo bhūyo dravaṃ dravam /</l>\n<l>tenaiva liptāścikurāḥ piñchatāpiñchasannibhāḥ // Āk_1,16.107 //</l>\n</lg>\n\n<lg>\n<l>kacarañjanayogeṣu kathitākathiteṣu ca /</l>\n<l>niśi lepaṃ tathairaṇḍapatraiśca pariveṣṭanam // Āk_1,16.108 //</l>\n</lg>\n\n<lg>\n<l>prātaḥ snānamidaṃ karma sarvasādhāraṇaṃ smṛtam /</l>\n<l>&lt;divyauṣadhigrahaṇayogyasthalanirdeśaḥ&gt;</l>\n<l>śmaśāne salile mārge gṛhe devālaye tathā // Āk_1,16.109 //</l>\n</lg>\n\n<lg>\n<l>malamūtrayutasthāne grāme goṣṭhe taroradhaḥ /</l>\n<l>chāyāyāṃ ca viṣaprāye kuśīte cānyabādhite // Āk_1,16.110 //</l>\n</lg>\n\n<lg>\n<l>evaṃprāyeṣu deśeṣu na grāhyā siddhamūlikā /</l>\n<l>araṇye parvate tīre nadyā tapavane śucau // Āk_1,16.111 //</l>\n</lg>\n\n<lg>\n<l>śilāsaṅgiśucikṣetre siddhakṣetre 'bdhirodhasi /</l>\n<l>śrīparvate himagirau taṭāke vijane hrade // Āk_1,16.112 //</l>\n</lg>\n\n<lg>\n<l>gṛhṇīyānmūlikā jātā dehasiddhipradāyikāḥ /</l>\n<l>&lt;divyauṣadhigrahaṇavidhiḥ&gt;</l>\n<l>sarveṣāṃ siddhamūlānāṃ rakṣābandhanakarmaṇi // Āk_1,16.113 //</l>\n</lg>\n\n<lg>\n<l>khananeṣūtpāṭaneṣu grahaṇeṣu krameṇa vai /</l>\n<l>kathyante manavo divyāḥ sarvasādhāraṇāḥ smṛtāḥ // Āk_1,16.114 //</l>\n</lg>\n\n<lg>\n<l>pūrvedyureva susnātaḥ kṛtadantaviśodhanaḥ /</l>\n<l>anuliptaḥ śuddhavastro hṛṣṭaḥ saṃyatamānasaḥ // Āk_1,16.115 //</l>\n</lg>\n\n<lg>\n<l>maunī gandhākṣatopeto rakṣābandhanasūtritām /</l>\n<l>pūrvam anveṣitāṃ gatvā mūlikāṃ sveṣṭadāyikām // Āk_1,16.116 //</l>\n</lg>\n\n<lg>\n<l>vitṛṇaṃ paritaḥ kṛtvā khātvāmbu pariṣecayet /</l>\n<l>gandhapuṣpākṣataiḥ pūjāṃ kṛtvā sūtreṇa bandhayet // Āk_1,16.117 //</l>\n</lg>\n\n<lg>\n<l>samantrakaṃ sādhakendraḥ sopavāso jitendriyaḥ /</l>\n<l>atraiva tiṣṭha kalyāṇi mama kāryakarī bhava // Āk_1,16.118 //</l>\n</lg>\n\n<lg>\n<l>mama kāryakarī siddhā tataḥ svargaṃ gamiṣyasi /</l>\n<l>oṃ hrīṃ namaste 'mṛtasambhūte balavīryavivardhini balamāyuśca me dehi pāpaṃ me jahi dūrataḥ /</l>\n<l>hrīṃ phaṭ /</l>\n<l>anenaiva tu mantreṇa tridhā sūtreṇa veṣṭitam // Āk_1,16.119 //</l>\n</lg>\n\n<lg>\n<l>rakṣāṃ badhnīta tāṃ spṛṣṭvā japedaṣṭottaraṃ śatam /</l>\n<l>tataḥ prātaḥ samutthāya kṛtvā nityavidhiṃ śuciḥ // Āk_1,16.120 //</l>\n</lg>\n\n<lg>\n<l>mūlikāṃ tāṃ samāsādya gandhapuṣpākṣatādibhiḥ /</l>\n<l>sarvopacāraiḥ sampūjya baliṃ dadyāt sahetukām // Āk_1,16.121 //</l>\n</lg>\n\n<lg>\n<l>samantrakaṃ khaneddhīmānmantro 'yamapi kathyate /</l>\n<l>yena tvāṃ khanate brahmā yena tvāṃ khanate bhṛguḥ // Āk_1,16.122 //</l>\n</lg>\n\n<lg>\n<l>yenendro varuṇo viṣṇustena tvāmupacakrame /</l>\n<l>tvāmevāhaṃ khaniṣyāmi mantrapūtena pāṇinā // Āk_1,16.123 //</l>\n</lg>\n\n<lg>\n<l>evaṃ samprārthayitvādau paścānmantraṃ samuccaret /</l>\n<l>oṃ śrīṃ hrīṃ taṃ amṛteśvari ehi ehi mama sakalasiddhiṃ kuru huṃ phaṭ /</l>\n<l>anenaiva tu mantreṇa nikhanet siddhimūlikām // Āk_1,16.124 //</l>\n</lg>\n\n<p>atha tūtpāṭayettāṃ tu prāñjaliḥ prārthayediti /\n<lg>\n<l>mā utpate mā nipate mā ca te cānyathā bhavet /</l>\n<l>oṃ hrīṃ caṇḍa huṃ phaṭ svāhā /</l>\n<l>utpāṭayedanenaiva mantreṇa parameśvari /</l>\n<l>acchinnamūlāmādāya śuddhavastrābhiveṣṭitām // Āk_1,16.125 //</l>\n</lg></p>\n\n<lg>\n<l>kṣiptvā paṭalikāyāṃ ca svaveśmani śucisthale /</l>\n<l>nicaye hṛṣṭamanasā nidadhyāt pāraṇaṃ tataḥ // Āk_1,16.126 //</l>\n</lg>\n\n<lg>\n<l>oṃ namo bhairavāya mahāsiddhipradāyakāya āpaduttaraṇāya huṃ phaṭ /</l>\n<l>anenaiva tu mantreṇa gṛhītvā gṛhamānayet // Āk_1,16.127 //</l>\n</lg>\n\n<p>Āk, 1, 17\n<lg>\n<l>&lt;uṣaḥpānarasāyanam&gt;</l>\n<l>atha prītamanā devī papraccha parameśvarī /</l>\n<l>śrībhairavī /</l>\n<l>ādibhairava deveśa sṛṣṭisthityantakāraṇa // Āk_1,17.1 //</l>\n</lg></p>\n\n<lg>\n<l>sarvajña śiva lokeśa tvatprasādānmayā vibho /</l>\n<l>rasāyanāni divyāni śrutāni vividhāni ca // Āk_1,17.2 //</l>\n</lg>\n\n<lg>\n<l>susādhyaṃ sulabhaṃ divyaṃ sadyaḥ pratyayakāraṇam /</l>\n<l>bālastrīṣaṇḍhavṛddhānāṃ rogārtānāṃ viśeṣataḥ // Āk_1,17.3 //</l>\n</lg>\n\n<lg>\n<l>yogyaṃ rasāyanārhāṇāṃ brūhi deva kṛpānidhe /</l>\n<l>tataḥ smerānanāmbhojo bhairavo bhavabhairavaḥ // Āk_1,17.4 //</l>\n</lg>\n\n<lg>\n<l>śrībhairavaḥ /</l>\n<l>śṛṇu devi pravakṣyāmi sarvayogyaṃ sukhaṅkaram /</l>\n<l>pāvanaṃ sulabhaṃ cāntarbahiraṃhovināśanam // Āk_1,17.5 //</l>\n</lg>\n\n<lg>\n<l>yasmājjaganti jātāni prāṇāḥ prāṇabhṛtāmapi /</l>\n<l>trāyate viśvamakhilaṃ sarvadevātmakaṃ priye // Āk_1,17.6 //</l>\n</lg>\n\n<lg>\n<l>tridoṣaśamanaṃ saukhyaṃ pathyaṃ sarvarasādhikam /</l>\n<l>ṣaḍjīvanādiguṇayugrasayuktaṃ balapradam // Āk_1,17.7 //</l>\n</lg>\n\n<lg>\n<l>jīvanaṃ ca balaṃ prāyaḥ prāṇināmagnimūlakam /</l>\n<l>tasyāgnirindhanaṃ toyaṃ tasmāttoyaṃ pibedbudhaḥ // Āk_1,17.8 //</l>\n</lg>\n\n<lg>\n<l>vaidyuto bāḍavo vahnirjāṭharaśca trayo'gnayaḥ /</l>\n<l>abindhanāḥ syuranyeṣāṃ kāṣṭhādīnīndhanāni hi // Āk_1,17.9 //</l>\n</lg>\n\n<lg>\n<l>tasmāddevi śivaṃ vacmi śṛṇu toyarasāyanam /</l>\n<l>pūrayennūtanaghaṭe prātaḥ śodhyaiśca vāribhiḥ // Āk_1,17.10 //</l>\n</lg>\n\n<lg>\n<l>gāṅgeyairvātha nādeyais tāṭākairvāpi sārasaiḥ /</l>\n<l>kaupairvā cāpi vai gharmairvārṣikairvā yathābhavaiḥ // Āk_1,17.11 //</l>\n</lg>\n\n<lg>\n<l>tadghaṭaṃ sthāpayenmañce divyabhāskararaśmibhiḥ /</l>\n<l>naṣṭadoṣaṃ niśāyāṃ ca candrāmṛtakarāplutam // Āk_1,17.12 //</l>\n</lg>\n\n<lg>\n<l>elośīrakakarpūracandanairadhivāsitam /</l>\n<l>pāṭalīketakījātimallikotpalavāsitam // Āk_1,17.13 //</l>\n</lg>\n\n<lg>\n<l>uśīratālavṛntena toyasiktena mandrataḥ /</l>\n<l>muhurmuhurvījitaṃ tu haṃsodakamudāhṛtam // Āk_1,17.14 //</l>\n</lg>\n\n<lg>\n<l>anurādhodayātpūrvaṃ nāspṛṣṭamalamūtrakam /</l>\n<l>pibettoyaṃ tataḥ kuryānmalamūtravisarjanam // Āk_1,17.15 //</l>\n</lg>\n\n<lg>\n<l>sandhyāvandanakarmādi kurvansvecchāśano bhavet /</l>\n<l>ekābdabālako nityaṃ pibettoyaṃ palaṃ palam // Āk_1,17.16 //</l>\n</lg>\n\n<lg>\n<l>evaṃ ṣoḍaśavarṣāntaṃ pratyabdaṃ ca palaṃ palam /</l>\n<l>vardhayet kramaśo dhīmānpalaṣoḍaśikāvadhi // Āk_1,17.17 //</l>\n</lg>\n\n<lg>\n<l>ṣoḍaśābdātparaṃ sevyaṃ ṣoḍaśaprasṛtaṃ jalam /</l>\n<l>evaṃ viṃśativarṣāntaṃ nityaṃ seveta sādaram // Āk_1,17.18 //</l>\n</lg>\n\n<lg>\n<l>anena vyādhayaḥ sarve vinaśyanti na saṃśayaḥ /</l>\n<l>jīvedvarṣaśataṃ buddhibalendriyasukhānvitaḥ // Āk_1,17.19 //</l>\n</lg>\n\n<lg>\n<l>prasṛtaṃ ca pibedaṣṭapalaṃ dīrghāyuṣāya ca /</l>\n<l>yathā vahnibalaṃ toyaṃ tryahādvā pañcavāsarāt // Āk_1,17.20 //</l>\n</lg>\n\n<lg>\n<l>saptāhādvā kramātprājñaḥ prasṛtaṃ prasṛtaṃ tathā /</l>\n<l>punastu kuḍavaṃ vāpi vardhayettacchanaiḥ śanaiḥ // Āk_1,17.21 //</l>\n</lg>\n\n<lg>\n<l>ṣoḍaśaprasṛtaṃ yāvattāvatsevyaṃ tataḥ param /</l>\n<l>yathā yathāmbuno vṛddhistathā doṣaḥ praśāmyati // Āk_1,17.22 //</l>\n</lg>\n\n<lg>\n<l>ṣaṇmāsaṃ vā vatsaraṃ vā vādyantaṃ vā pibejjalam /</l>\n<l>yathā vṛddhistathā hrāso yāvacculukamātrakam // Āk_1,17.23 //</l>\n</lg>\n\n<lg>\n<l>upavāsaṃ divā rātrau pathyāśī tatparityajet /</l>\n<l>ātyantike ca vyāyāme sati vāñjalimātrakam // Āk_1,17.24 //</l>\n</lg>\n\n<lg>\n<l>pādamardhaṃ tripādaṃ vā yathā sevāñjaliṃ pibet /</l>\n<l>madhvājyatailadugdhājyajalādyanyatamair yutam // Āk_1,17.25 //</l>\n</lg>\n\n<lg>\n<l>hanyācchīghraṃ vātarogamathavāsyasthabheṣajaiḥ /</l>\n<l>tattadrogopaśamanaṃ bhakṣayitvā ca bheṣajam // Āk_1,17.26 //</l>\n</lg>\n\n<lg>\n<l>tato jalaṃ vā prapibenmuhūrte vā gate sati /</l>\n<l>jīrṇe vā salile sevyaṃ bhojanānte'thavā niśi // Āk_1,17.27 //</l>\n</lg>\n\n<lg>\n<l>jvarādiroge saṃjāta upavāso bhavedyadi /</l>\n<l>pibed ardhaṃ ca pūrvasmāllaghvāhārī yathāsukham // Āk_1,17.28 //</l>\n</lg>\n\n<lg>\n<l>upavāso vratārthaṃ cet tatkṣīraṃ vā palaṃ niśi /</l>\n<l>rātrāvabhojanaṃ devi jaṭhare vāri śuṣyati // Āk_1,17.29 //</l>\n</lg>\n\n<lg>\n<l>ardhaṃ vā prāñjaliṃ vāri pibennityaṃ prayatnataḥ /</l>\n<l>sarvatrāhārasatvāgnisāmyaṃ vāri pibetsudhīḥ // Āk_1,17.30 //</l>\n</lg>\n\n<lg>\n<l>viṇmūtrotsarjanaṃ brāhmānmuhūrtātpūrvato yadi /</l>\n<l>tataḥ pītvaiva salilaṃ viṇmūtraṃ ca visarjayet // Āk_1,17.31 //</l>\n</lg>\n\n<lg>\n<l>vāri pūtaṃ viṣaṃ tvalpaṃ viṇmūtrotsarjanātparam /</l>\n<l>ajñātavele rātrau cetpibettoyaṃ punaḥ prage // Āk_1,17.32 //</l>\n</lg>\n\n<lg>\n<l>pādaṃ vātha caturthāṃśamañjaliṃ vā pibejjalam /</l>\n<l>&lt;jalapānakalpe pathyam apathyañca&gt;</l>\n<l>godhūmaṣaṣṭiśālyannaṃ yavajāṅgalajāmiṣam // Āk_1,17.33 //</l>\n</lg>\n\n<lg>\n<l>gavyaṃ sarpirdadhi kṣīramudaśvinnavanītakam /</l>\n<l>madhvikṣudāḍimadrākṣāmocakharjūraśarkarāḥ // Āk_1,17.34 //</l>\n</lg>\n\n<lg>\n<l>sahakāraphalaṃ dhātrī nālikerajalaṃ navam /</l>\n<l>kūṣmāṇḍālāburunimbapatraphalāni ca // Āk_1,17.35 //</l>\n</lg>\n\n<lg>\n<l>patrapuṣpaphalaṃ śigrormudgayūṣarasau kṛtau /</l>\n<l>suniṣaṇṇakagoraṇṭī jīvantīdvayakaṃ tathā // Āk_1,17.36 //</l>\n</lg>\n\n<lg>\n<l>rājavṛkṣakaśothaghnī cillī vāpi laghucchadā /</l>\n<l>śatāvarī taṇḍulī ca matsyākṣī ca vidārikā // Āk_1,17.37 //</l>\n</lg>\n\n<lg>\n<l>upodakī ca vārttākī kāravallīphalāni ca /</l>\n<l>laghukośātakī lakṣmī paṭolaṃ tālamūlakam // Āk_1,17.38 //</l>\n</lg>\n\n<lg>\n<l>mocāyāḥ kusumaṃ daṇḍaphalāni kṣudradantikā /</l>\n<l>sadāphalaṃ ca matsyāṇḍī śṛṅgaveraṃ ca saindhavam // Āk_1,17.39 //</l>\n</lg>\n\n<lg>\n<l>phalapūrāmlakaṃ pakvadhātrīphalam alarkakaḥ /</l>\n<l>vāyasī kuntalī caiva vasukanyālikā tathā // Āk_1,17.40 //</l>\n</lg>\n\n<lg>\n<l>kustumbarī ca sarasī śārṅgerī cakramardakaḥ /</l>\n<l>maṇḍūkaparṇī pālakyāḥ patraṃ gāṅgerukaṃ tathā // Āk_1,17.41 //</l>\n</lg>\n\n<lg>\n<l>ākhukarṇī kāsamardapatraṃ gāṅgerukaṃ tathā /</l>\n<l>saṃskārārthaṃ ca kaiḍaryasaindhavoṣaṇajārakāḥ // Āk_1,17.42 //</l>\n</lg>\n\n<lg>\n<l>sarve'pi madhuraprāyāḥ svāduśītāḥ sukhapradāḥ /</l>\n<l>katakasya ca pathyāyāḥ śalāṭuṃ lavaṇāktakam // Āk_1,17.43 //</l>\n</lg>\n\n<lg>\n<l>nīlotpalābjayor nālapuṣpaśālūkakesarāḥ /</l>\n<l>snehayuktaṃ bhajetsnānaṃ śvetāmbaradharaḥ śuciḥ // Āk_1,17.44 //</l>\n</lg>\n\n<lg>\n<l>kastūrīcandanahimakarpūrair anulepanam /</l>\n<l>mandānilaṃ puṣpamālyaṃ kaumudīratnabhūṣaṇam // Āk_1,17.45 //</l>\n</lg>\n\n<lg>\n<l>pathyaṃ rucyaṃ jalīyaṃ ca svāduprāyaṃ ca sadravam /</l>\n<l>ghṛtakṣīrayutaṃ bhaktaṃ bhuñjītodakasevakaḥ // Āk_1,17.46 //</l>\n</lg>\n\n<lg>\n<l>tāmbūlacarvaṇaṃ kuryāt sakarpūraṃ sukhāsanam /</l>\n<l>nārikelajalaṃ sāyaṃ niśi kṣīraṃ saśarkaram // Āk_1,17.47 //</l>\n</lg>\n\n<lg>\n<l>śālmalī tūlaśayyā ca niśi nidrā yathāsukham /</l>\n<l>ūnātimātraviṣṭambhivibandhyuṣṇakharāṇi ca // Āk_1,17.48 //</l>\n</lg>\n\n<lg>\n<l>rūkṣāhṛdyasthiragurupicchilākālabhojanam /</l>\n<l>kulmāṣabṛhatīcoṣadvayālābunirūḍhakam // Āk_1,17.49 //</l>\n</lg>\n\n<lg>\n<l>kulutthayūṣakāliṅgaguñjāvṛkṣaphalaṃ tathā /</l>\n<l>palāṇḍu laśunaṃ sarvakandaṃ siddhārthakaṃ tathā // Āk_1,17.50 //</l>\n</lg>\n\n<lg>\n<l>ajāṅgalaṃ palaṃ matsyaṃ kiṃcitkṣīrānnabhojanam /</l>\n<l>anuktaśākamannaṃ ca phalaṃ kṣīrayutaṃ palam // Āk_1,17.51 //</l>\n</lg>\n\n<lg>\n<l>sarvakṣīrayutānsarvānrasānamadhurānapi /</l>\n<l>tilatailaṃ ca tatkalkam etaiḥ saṃyuktam auṣadham // Āk_1,17.52 //</l>\n</lg>\n\n<lg>\n<l>bahubhāṣyātapachāyāsamacintādhvaroṣaṇam /</l>\n<l>śokavāhanabhītiś cālasyātyantarataṃ tathā // Āk_1,17.53 //</l>\n</lg>\n\n<lg>\n<l>mūrdhni bhāravahaścāṃbhastaraṇaṃ copavāsakam /</l>\n<l>vyāyāmerṣyādivāsvāpo niśi jāgaraṇaṃ tathā // Āk_1,17.54 //</l>\n</lg>\n\n<lg>\n<l>purovāto himaṃ dhūlirvātaprāyasthalaṃ tathā /</l>\n<l>dhūmaprāyagṛhaṃ talpaṃ kārpāsaparikalpitam // Āk_1,17.55 //</l>\n</lg>\n\n<lg>\n<l>agniḥ śramāmbujananaṃ tathoṣṇāmbaradhāraṇam /</l>\n<l>kauśeyadhāraṇaṃ tūrvostāḍanaṃ kaṭhināsanam // Āk_1,17.56 //</l>\n</lg>\n\n<lg>\n<l>uṣṇālayakṣārakūpasalilaṃ kaṭutiktakau /</l>\n<l>amlaḥ kaṣāyatiktaśca rāmaṭhaṃ ca virūkṣakam // Āk_1,17.57 //</l>\n</lg>\n\n<lg>\n<l>madirā ca vasā majjā mūtraṃ duṣṭajalāni ca /</l>\n<l>madaṃ śītamanārogyaṃ bhojanaṃ tailavarjitam // Āk_1,17.58 //</l>\n</lg>\n\n<lg>\n<l>abhyaṅgaṃ kāñjikaṃ śītaṃ rogābhāve kaṣāyakam /</l>\n<l>vidāhi śoṣaṇaṃ mūrdhni snānamapyuṣṇavāribhiḥ // Āk_1,17.59 //</l>\n</lg>\n\n<lg>\n<l>kāraṇaṃ doṣakopānāṃ nindyamanyadvivarjayet /</l>\n<l>&lt;pītajalajīrṇalakṣaṇam&gt;</l>\n<l>svasthaḥ pītvā sukhāsīnaḥ salilaṃ vāgyataḥ śuciḥ // Āk_1,17.60 //</l>\n</lg>\n\n<lg>\n<l>visarjayenmalaṃ mūtraṃ tāmbūlādīṃśca varjayet /</l>\n<l>yāvajjalaṃ pibettāvanmūtraṃ niryāti cet tadā // Āk_1,17.61 //</l>\n</lg>\n\n<lg>\n<l>jalaṃ jīrṇaṃ vijānīyādauṣadhena vinā yadā /</l>\n<l>nirgacchetsalilaṃ pītaṃ tadā svasthataro mataḥ // Āk_1,17.62 //</l>\n</lg>\n\n<lg>\n<l>nirgate pītasalile niḥśeṣe kṣutprajāyate /</l>\n<l>tailābhyaṅgaṃ tataḥ kuryādvihitaṃ pathyamācaret // Āk_1,17.63 //</l>\n</lg>\n\n<lg>\n<l>&lt;jalājīrṇalakṣaṇaṃ tatparihāraśca&gt;</l>\n<l>parihāraṃ vinā rogā jāyante nāvicārataḥ /</l>\n<l>śramaḥ klamaśca vamanaṃ śirastodaḥ śirobhramaḥ // Āk_1,17.64 //</l>\n</lg>\n\n<lg>\n<l>salilastambhaśoṣau cābhiṣyando vegarodhanam /</l>\n<l>gulmodāvartakau vahnisadanaṃ gātrabhañjanam // Āk_1,17.65 //</l>\n</lg>\n\n<lg>\n<l>todo bastau mehane ca vakṣaṇe hṛdi locane /</l>\n<l>jaṅghodveṣṭanakaṃ śvāso bhuktidveṣastvarocakaḥ // Āk_1,17.66 //</l>\n</lg>\n\n<lg>\n<l>aśmarī pīnasaḥ kāsastvatisāraśca dustaraḥ /</l>\n<l>sakṛdambhoviśoṣaś ced rūkṣāyāsādikarmabhiḥ // Āk_1,17.67 //</l>\n</lg>\n\n<lg>\n<l>sa doṣo na tu vijñeyo doṣastaṃbho'sakṛdyadi /</l>\n<l>prapīte salile stabdhe cikitsātra vidhīyate // Āk_1,17.68 //</l>\n</lg>\n\n<lg>\n<l>kūṣmāṇḍapatrair udaraṃ bastiṃ cācchādayetsudhīḥ /</l>\n<l>mūtramocanakṛllepaṃ vidadhyājjalamuktaye // Āk_1,17.69 //</l>\n</lg>\n\n<lg>\n<l>yadvājyadhātrīliptāṅgasnānaṃ kuryādrasāyanam /</l>\n<l>saguḍaṃ vā pibetkṣīraṃ takraṃ vā śarkarānvitam // Āk_1,17.70 //</l>\n</lg>\n\n<lg>\n<l>nālikerodakairvāpi sasitorvārubījakam /</l>\n<l>kaṣṭājjīrṇaṃ jalaṃ yasya bhukteḥ prāk sarpir ādadet // Āk_1,17.71 //</l>\n</lg>\n\n<lg>\n<l>yadvā tiṣṭhecciraṃ cāpsu snāyāddhātryādibhirhimaiḥ /</l>\n<l>yadvā stabdhe jale pīte svāduśītairviśodhayet // Āk_1,17.72 //</l>\n</lg>\n\n<lg>\n<l>kṛṣṇāmadanasindhūtthaiḥ kalkairmadhuyutairvamet /</l>\n<l>pathyācūrṇaṃ nālikerajalaiḥ pītvā virecayet // Āk_1,17.73 //</l>\n</lg>\n\n<lg>\n<l>yadvā trijātakavyoṣakrimighnāmalakābdakaiḥ /</l>\n<l>trivṛtsarvasamā yojyā hyetatsarvasamā sitā // Āk_1,17.74 //</l>\n</lg>\n\n<lg>\n<l>sakṣaudragulikāṃ kṛtvā lihedambhovimuktaye /</l>\n<l>rātrau varā sevitā cetsarvadoṣavināśinī // Āk_1,17.75 //</l>\n</lg>\n\n<lg>\n<l>nābheradhaścārdrapaṭaṃ kṣaṇamātraṃ nidhāpayet /</l>\n<l>avagāhena śītāmbho mūrdhni vā śītavāri ca // Āk_1,17.76 //</l>\n</lg>\n\n<lg>\n<l>nikṣipedathavā sārdrasikatātalpaśobhite /</l>\n<l>dhārāgṛhe vā cāsīta trapusorvārubījakam // Āk_1,17.77 //</l>\n</lg>\n\n<lg>\n<l>varīdrākṣāmbunā peyaṃ vā tu kāśmīrajaṃ vṛṣam /</l>\n<l>drākṣārasena vā peyaṃ karkaṭībījakāni ca // Āk_1,17.78 //</l>\n</lg>\n\n<lg>\n<l>taṇḍulakṣālanajalairmadhukaṃ vātha śarkarām /</l>\n<l>sadrākṣaṃ ca guḍaṃ dārvīṃ taṇḍulodakayogataḥ // Āk_1,17.79 //</l>\n</lg>\n\n<lg>\n<l>yadvā dhātrīphalarasairgostanīṃ śarkarānvitām /</l>\n<l>varīṃ vā śarkarāyuktāṃ drākṣāṃ vā mastunā saha // Āk_1,17.80 //</l>\n</lg>\n\n<lg>\n<l>jalena vā guḍaṃ peyaṃ nālikerajalena vā /</l>\n<l>tugākṣīrībhavaṃ kalkaṃ vāpi karkārubījakam // Āk_1,17.81 //</l>\n</lg>\n\n<lg>\n<l>kalpaṃ vā tāmalakyāśca mūlaṃ vā yaṣṭikalkakam /</l>\n<l>piśācakadalīpakvaphalaṃ kṣaudrasitānvitam // Āk_1,17.82 //</l>\n</lg>\n\n<lg>\n<l>nālikerajalairvāpi takrairvā mastunāpi vā /</l>\n<l>rambhākandajalairvāpi kṣīrairvāmalakīrasaiḥ // Āk_1,17.83 //</l>\n</lg>\n\n<lg>\n<l>yad vāmṛtārasair vāpi kūṣmāṇḍasvarasena vā /</l>\n<l>dāḍimasya rasairvāpi tvabhīrośca rasaistathā // Āk_1,17.84 //</l>\n</lg>\n\n<lg>\n<l>alābośca rasairvāpi pibedelāṃ saśarkarām /</l>\n<l>kadalīkandayaṣṭyāhvaśvadaṃṣṭrāśca kaśerukāḥ // Āk_1,17.85 //</l>\n</lg>\n\n<lg>\n<l>tṛṇapañcakamūlāni śukrā caiva śatāvarī /</l>\n<l>eteṣāṃ kadalīkandapramukhānāṃ kaṣāyakam // Āk_1,17.86 //</l>\n</lg>\n\n<lg>\n<l>sakṣaudraṃ sasitaṃ vāpi peyaṃ jalavimuktaye /</l>\n<l>&lt;uṣaḥpānaguṇāḥ&gt;</l>\n<l>evaṃ brāhme muhūrte yatpītaṃ vāri rasāyanam // Āk_1,17.87 //</l>\n</lg>\n\n<lg>\n<l>doṣān aśeṣān śamayed rogānapi vināśayet /</l>\n<l>raktavātaṃ ca vātāṃśca hṛdrogaṃ śvāsakāsakam // Āk_1,17.88 //</l>\n</lg>\n\n<lg>\n<l>raktapittaṃ ca pittāni grahaṇīchardyarocakān /</l>\n<l>kṣayamūrcchākuṣṭhamehamohagaṇḍārbudān gadān // Āk_1,17.89 //</l>\n</lg>\n\n<lg>\n<l>gulmaplīhāśmarīśūlānāhājīrṇaviṣūcikāḥ /</l>\n<l>krimiṃ pāṇḍuṃ kāmilāṃ ca halīmakavisarpakāḥ // Āk_1,17.90 //</l>\n</lg>\n\n<lg>\n<l>vraṇaṃ ca śvayathuṃ śvitramagnisādaṃ tridhā viṣam /</l>\n<l>jatrūrdhvaguhyakān rogān apasmāraṃ ca vibhramam // Āk_1,17.91 //</l>\n</lg>\n\n<lg>\n<l>jvarān ādhmānajaṭharamūtrāghātagudāṅkurān /</l>\n<l>valīpalitanirmukto jīvettriśatavatsaram // Āk_1,17.92 //</l>\n</lg>\n\n<lg>\n<l>sthiradhīrbalavāndhīraḥ kāntaḥ kāntāmanobhavaḥ /</l>\n<l>&lt;nāsāpānarasāyanam&gt;</l>\n<l>nāsāpuṭābhyāṃ salilaṃ yastu prātaḥ pibennaraḥ // Āk_1,17.93 //</l>\n</lg>\n\n<lg>\n<l>śuktimātraṃ pratidinaṃ pathyāśī vijitendriyaḥ /</l>\n<l>indriyāṇāṃ paṭutvaṃ ca valīpalitanāśanam // Āk_1,17.94 //</l>\n</lg>\n\n<l>śatāyuṣyam avāpnoti nāsārandhrarasāyanam // Āk_1,17.95 //</l>\n\n<p>Āk, 1, 19\n<lg>\n<l>&lt;ṛtucaryā, kālavibhāgaḥ&gt;</l>\n<l>śrībhairavī /</l>\n<l>bhagavan tvatprasādena nityācārakramaḥ śrutaḥ /</l>\n<l>svāminnaimittikācāraṃ śrotuṃ vāñchāsti me vada // Āk_1,19.1 //</l>\n</lg></p>\n\n<lg>\n<l>śrībhairavaḥ /</l>\n<l>tacchṛṇu tvaṃ mahādevi brūmi naimittikīṃ vidhim /</l>\n<l>kālādhīnaḥ sa tu bhavedanapāyo'mitaḥ sadā // Āk_1,19.2 //</l>\n</lg>\n\n<lg>\n<l>anādinidhanaḥ sūkṣmaḥ sthūlo vyāptaḥ sadātanaḥ /</l>\n<l>brahmādayaśca sūryādyā mahābhūtādayaḥ pare // Āk_1,19.3 //</l>\n</lg>\n\n<lg>\n<l>kālānusāriṇaḥ sarve prayatne kālarūpiṇaḥ /</l>\n<l>kālādeva hi jāyante līyante tatra sarvadā // Āk_1,19.4 //</l>\n</lg>\n\n<lg>\n<l>yaḥ kālaḥ so'hameveti tvaṃ ca kālapravartinī /</l>\n<l>tasmājjanmabhṛtāṃ janmanidhanāya nivedyate // Āk_1,19.5 //</l>\n</lg>\n\n<lg>\n<l>avibhājyo hi kālo'yaṃ tathāpi pravibhajyate /</l>\n<l>tīkṣṇasūcyābdapatraṃ tu yāvatkālena bhidyate // Āk_1,19.6 //</l>\n</lg>\n\n<lg>\n<l>sa kālo lava ityuktastruṭī triṃśallavair bhavet /</l>\n<l>tadyo'yaṃ syāttruṭiḥ kālo mātrā syāttaddvayānvitā // Āk_1,19.7 //</l>\n</lg>\n\n<lg>\n<l>dṛkpakṣmaṇoḥ parikṣepaḥ sa tu mātrā praśasyate /</l>\n<l>mātrāṣṭādaśabhiḥ kāṣṭhā kāṣṭhātriṃśadyutā kalā // Āk_1,19.8 //</l>\n</lg>\n\n<lg>\n<l>kalātriṃśatkṣaṇaḥ proktaḥ kṣaṇaiḥ ṣaḍbhiśca nāḍikā /</l>\n<l>nāḍīdvayaṃ muhūrtaḥ syāttaiścaturbhiśca yāmakaḥ // Āk_1,19.9 //</l>\n</lg>\n\n<lg>\n<l>yāmaiścaturbhir divasastathā rātrirbhavetpriye /</l>\n<l>evaṃ divāniśaṃ kiṃ tu pūrvāhṇo daśa nāḍikāḥ // Āk_1,19.10 //</l>\n</lg>\n\n<lg>\n<l>madhyāhne daśa nāḍī syādaparāhṇastathaiva ca /</l>\n<l>pūrvarātraṃ cārdharātraṃ tathaivāpararātrakam // Āk_1,19.11 //</l>\n</lg>\n\n<lg>\n<l>divasaiḥ pañcadaśabhiḥ pakṣaḥ syācchuklasaṃjñakaḥ /</l>\n<l>dvitīyaḥ kṛṣṇapakṣaḥ syāddvābhyāṃ māsastu jāyate // Āk_1,19.12 //</l>\n</lg>\n\n<lg>\n<l>māsābhyāmṛtusaṃjñā syādṛtubhyāṃ kālasaṃjñakaḥ /</l>\n<l>ṛtutrayaṃ syādayanaṃ dvābhyāṃ saṃvatsaro bhavet // Āk_1,19.13 //</l>\n</lg>\n\n<lg>\n<l>aṣṭādaśaprakāreṇa kālastasmādvibhajyate /</l>\n<l>māghādimāsāḥ kramaśo bhavanti śiśirādayaḥ // Āk_1,19.14 //</l>\n</lg>\n\n<lg>\n<l>śiśiraśca vasantaśca grīṣmo varṣā śaraddhimaḥ /</l>\n<l>ṛtavo dakṣiṇaṃ teṣāṃ kathayāmi śṛṇu priye // Āk_1,19.15 //</l>\n</lg>\n\n<lg>\n<l>&lt;hemantartusvarūpam&gt;</l>\n<l>tatra sūryo diśaścaiva himānīkaluṣīkṛtāḥ /</l>\n<l>dhūmadhūmrarajomando vāyuḥ śītaprabodhanaḥ // Āk_1,19.16 //</l>\n</lg>\n\n<lg>\n<l>romāñcakārī kaubero lavalyaḥ puṣpitāstadā /</l>\n<l>puṃnāgalodhraphalinīpuṣpāmoditaṣaṭpadāḥ // Āk_1,19.17 //</l>\n</lg>\n\n<lg>\n<l>gajavājīgomahiṣīkākājādyāśca garvitāḥ /</l>\n<l>saritprāleyapaṭalasaṃchannaśakunādayaḥ // Āk_1,19.18 //</l>\n</lg>\n\n<lg>\n<l>soṣṇabāṣpajalāḥ kūpāḥ paśya haimantike ṛtau /</l>\n<l>&lt;śiśirartusvarūpam&gt;</l>\n<l>evaṃ hi śiśire kāle cayaṃ yāti kaphaḥ svataḥ // Āk_1,19.19 //</l>\n</lg>\n\n<lg>\n<l>&lt;vasantartusvarūpam&gt;</l>\n<l>vasante vimalā dikkāḥ sūryaścāruṇadīdhitaḥ /</l>\n<l>malayānilasañcāro navapallavaśobhitāḥ // Āk_1,19.20 //</l>\n</lg>\n\n<lg>\n<l>navīnatvakpalāśāḍhyā vṛkṣāḥ sarvatra puṣpitāḥ /</l>\n<l>sahakāśokabakulamādhavīcampakodbhavaiḥ // Āk_1,19.21 //</l>\n</lg>\n\n<lg>\n<l>palāśakādimaiḥ puṣpaiḥ pravibhāti vanasthalī /</l>\n<l>bhramadbhramaranidhvānakokilālāpasaṃkulā // Āk_1,19.22 //</l>\n</lg>\n\n<lg>\n<l>śleṣmakopaśca bhavati kālaḥ sarvottamo hyayam /</l>\n<l>&lt;grīṣmartusvarūpam&gt;</l>\n<l>grīṣme tīkṣṇakaraścaṇḍo'tasīkusumasannibhaḥ // Āk_1,19.23 //</l>\n</lg>\n\n<lg>\n<l>saṃtāpitamahīdikkaḥ śoṣitāśeṣabhūrasaḥ /</l>\n<l>dāvāgninātijvalitā diśo bhūmiśca dhūsarāḥ // Āk_1,19.24 //</l>\n</lg>\n\n<lg>\n<l>nairṛto vāyuratyugro vātyā cogrāsukhā bhavet /</l>\n<l>ātapasvedapavanaiḥ prāṇino jvaritā iva // Āk_1,19.25 //</l>\n</lg>\n\n<lg>\n<l>saṃtaptakroḍamahiṣamātaṅgair ākulīkṛtāḥ /</l>\n<l>caṇḍāśukiraṇottaptaśuṣkasvalpajalānvitāḥ // Āk_1,19.26 //</l>\n</lg>\n\n<lg>\n<l>kallolitāstaṭākādyāḥ saṃtaptajalajantavaḥ /</l>\n<l>jīrṇaśuṣkaviśīrṇaiśca parṇaiśca patitair drumāḥ // Āk_1,19.27 //</l>\n</lg>\n\n<lg>\n<l>soṣmāśchāyāvihīnāśca vāyuvyākulitā bhṛśam /</l>\n<l>śuṣkapatralatāgulmāḥ śirīṣāḥ kusumojjvalāḥ // Āk_1,19.28 //</l>\n</lg>\n\n<lg>\n<l>śleṣmakṣayaścānudinaṃ tasmādvāyoścayo bhavet /</l>\n<l>&lt;varṣartusvarūpam&gt;</l>\n<l>varṣartau paścimo vāyurmahī navatṛṇāvṛtā // Āk_1,19.29 //</l>\n</lg>\n\n<lg>\n<l>bhinnaistathāñjanābhaiśca jaladaiśchāditākhilā /</l>\n<l>śakragopāvṛtā pṛthvī sarvasasyamanoharā // Āk_1,19.30 //</l>\n</lg>\n\n<lg>\n<l>bhūlatānivahacchannā jalaklinnā ca paṅkilā /</l>\n<l>mattakekikulakrīḍānṛttavistīrṇapiñchakā // Āk_1,19.31 //</l>\n</lg>\n\n<lg>\n<l>bhekabhīkaranidhvānabadhirīkṛtadiṅmukhā /</l>\n<l>kadambakadalījātikuṭajāmodamedurā // Āk_1,19.32 //</l>\n</lg>\n\n<lg>\n<l>dhārādharāmbudhārābhighātanaṣṭasaroruhā /</l>\n<l>prabhūtasalilāpūrṇasopānā dīrghikā bhṛśam // Āk_1,19.33 //</l>\n</lg>\n\n<lg>\n<l>patisaṃyogasadṛśamahākārā mahājalāḥ /</l>\n<l>pūrṇobhayataṭāntāśca nadyaḥ sakaluṣodakāḥ // Āk_1,19.34 //</l>\n</lg>\n\n<lg>\n<l>nabhaḥ stanitajīmūtaprodyadvidyutpradīpitam /</l>\n<l>anyonyāmbudasaṃghaṭṭajātanirghoṣabhīkaram // Āk_1,19.35 //</l>\n</lg>\n\n<lg>\n<l>indracāpalasanmeghacchāditārkendumaṇḍalam /</l>\n<l>vanaṃ hṛṣṭājamahiṣakiṭicātakasaṅkulam // Āk_1,19.36 //</l>\n</lg>\n\n<lg>\n<l>śleṣmā kṣīṇataro vāyoḥ kopaḥ pittacayastadā /</l>\n<l>&lt;śaradṛtusvarūpam&gt;</l>\n<l>śaradi sphuritābhāśca bhānostīkṣṇā marīcayaḥ // Āk_1,19.37 //</l>\n</lg>\n\n<lg>\n<l>prakṣīṇavārivimalavāridonmuktamārgakāḥ /</l>\n<l>jyotsnāmṛtarasāsiktamoditākhilajantavaḥ // Āk_1,19.38 //</l>\n</lg>\n\n<lg>\n<l>sphuritoḍukulākīrṇā rātrayaśca manoharāḥ /</l>\n<l>vimalākāśarucirāḥ kāmalīlotsavapradāḥ // Āk_1,19.39 //</l>\n</lg>\n\n<lg>\n<l>mahī cāśyānapaṅkā ca kaṇikāpūrṇaśālikā /</l>\n<l>sadasyaḥ phullakamalakumudotpalamaṇḍitāḥ // Āk_1,19.40 //</l>\n</lg>\n\n<lg>\n<l>prahṛṣṭamīnahaṃsālīlīlālolataraṅgikāḥ /</l>\n<l>amalāmbusarākīrṇāḥ snānapānahitapradāḥ // Āk_1,19.41 //</l>\n</lg>\n\n<lg>\n<l>diśaḥ praphullarucirakāśacāmaraśobhitāḥ /</l>\n<l>vimalāmoditakroñcamallikāparimaṇḍitāḥ // Āk_1,19.42 //</l>\n</lg>\n\n<lg>\n<l>saptacchadarajoyogadṛptadantikulaṃ vanam /</l>\n<l>prakṣīyate tadā vāyuḥ pittaṃ kupyati pārvati // Āk_1,19.43 //</l>\n</lg>\n\n<lg>\n<l>&lt;ādānavisargakālasvarūpam&gt;</l>\n<l>divāniśādimadhyānte śleṣmapittasamīraṇāḥ /</l>\n<l>kupyanti ṛtavaḥ sarve pravartante kramācchive // Āk_1,19.44 //</l>\n</lg>\n\n<lg>\n<l>dinamāgneyarūpaṃ syād rātriḥ saumyamayī bhavet /</l>\n<l>dvau ca pakṣau tadā devi ṛtū hemantaśaiśirau // Āk_1,19.45 //</l>\n</lg>\n\n<lg>\n<l>tau ṛtū himakālaḥ syāduṣṇau madhunidāghakau /</l>\n<l>prāvṛṭśaradṛtū jñeyau varṣākālaḥ sa ucyate // Āk_1,19.46 //</l>\n</lg>\n\n<lg>\n<l>ṛtubhiḥ śiśirādyaistattribhiḥ syāduttarāyaṇam /</l>\n<l>tadā jñeyamiti jñeyamādānaṃ tadbhavetpriye // Āk_1,19.47 //</l>\n</lg>\n\n<lg>\n<l>sūryānilau svabhāvena bhūmisaumyarasāpahau /</l>\n<l>kiṃtu mārgavaśādetāvatyuṣṇakhararūkṣakau // Āk_1,19.48 //</l>\n</lg>\n\n<lg>\n<l>ādadāte balaṃ tejaḥ prāṇināṃ prativāsaram /</l>\n<l>tiktaḥ kaṣāyakaṭukau prabalāḥ syuryathottaram // Āk_1,19.49 //</l>\n</lg>\n\n<lg>\n<l>prāvṛḍādyaiśca ṛtubhistribhiḥ syāddakṣiṇāyanam /</l>\n<l>etatsomātmakaṃ viddhi visargākhyamiti smṛtam // Āk_1,19.50 //</l>\n</lg>\n\n<lg>\n<l>prakṛtyā śītalā vṛṣṭyā vāyusomāmbudāḥ param /</l>\n<l>balinaḥ syuryatastasmātsūryaḥ kṣīṇarucir bhavet // Āk_1,19.51 //</l>\n</lg>\n\n<lg>\n<l>gate bhūtalatāpe'smin prāṇināṃ prativāsaram /</l>\n<l>kālo balaṃ visṛjati prabalāḥ syuryathottaram // Āk_1,19.52 //</l>\n</lg>\n\n<lg>\n<l>atrāmlalavaṇau svādū rasāḥ snigdhā bhavanti hi /</l>\n<l>hemante śiśire pūrṇaṃ madhau śaradi madhyamam // Āk_1,19.53 //</l>\n</lg>\n\n<lg>\n<l>grīṣme prāvṛṣi śītaṃ syātsarveṣāṃ prāṇināṃ balam /</l>\n<l>&lt;hemantartucaryā&gt;</l>\n<l>rasasya balinaḥ śītasaṃvṛtatvāddhimāgame // Āk_1,19.54 //</l>\n</lg>\n\n<lg>\n<l>koṣṭhāgneścāvikīrṇatvātpiṇḍito jaṭhare yataḥ /</l>\n<l>tato balīyān koṣṭhāgnis tasmin svalpāśano yadi // Āk_1,19.55 //</l>\n</lg>\n\n<lg>\n<l>vāyunā dīpyate vahniḥ paceddhātūn rasādikān /</l>\n<l>tasmāddhimāgame sevyo madhuro lavaṇāmlakaḥ // Āk_1,19.56 //</l>\n</lg>\n\n<lg>\n<l>atha dairghyānniśānāṃ tu kṣudhā prātastarāṃ bhavet /</l>\n<l>dinacaryāprakāreṇa visṛjanmalamūtrakam // Āk_1,19.57 //</l>\n</lg>\n\n<lg>\n<l>dantakāṣṭhādikaṃ sarvaṃ vidadhyātparameśvari /</l>\n<l>tato mūrdhārhavātaghnatailenābhyaṅgam ācaret // Āk_1,19.58 //</l>\n</lg>\n\n<lg>\n<l>gātrābhyaṅgaṃ mardanaṃ ca yāvacchakyaṃ ca yathāsukham /</l>\n<l>kuśalair bāhuyuddhaṃ ca yāvacchakyaṃ bhajettataḥ // Āk_1,19.59 //</l>\n</lg>\n\n<lg>\n<l>godhūmacaṇakair mudgair hṛtatailo yathāvidhi /</l>\n<l>snātvā kauśeyeke rakte laghunyuṣṇe susāndrake // Āk_1,19.60 //</l>\n</lg>\n\n<lg>\n<l>vāsasī paridhāyaiva kastūryā kuṅkumena ca /</l>\n<l>kālāgarudraveṇaiva carcāṃ kurvīta vigrahe // Āk_1,19.61 //</l>\n</lg>\n\n<lg>\n<l>dhūpayeddehacikurānkālāgarujadhūpataḥ /</l>\n<l>campakaṃ bakulaṃ puṣpaṃ śatapatraṃ ca kaitakam // Āk_1,19.62 //</l>\n</lg>\n\n<lg>\n<l>javādyairupaliptāni kṛtvā śirasi dhārayet /</l>\n<l>guḍāsavaṃ madyamaṇḍaṃ madyaṃ māṃsaṃ ca meduram // Āk_1,19.63 //</l>\n</lg>\n\n<lg>\n<l>snigdhaṃ māṃsarasaṃ soṣṇaṃ māṣagodhūmapiṣṭajān /</l>\n<l>ikṣukṣīravikārāṃśca soṣṇamannaṃ tilodbhavam // Āk_1,19.64 //</l>\n</lg>\n\n<lg>\n<l>śauce sukhoṣṇaṃ salilaṃ soṣmalaṃ cāru mandiram /</l>\n<l>śayanaṃ kauthakaślakṣṇamṛdulājinakambalaiḥ // Āk_1,19.65 //</l>\n</lg>\n\n<lg>\n<l>prāvāraiḥ śubhakauśeyaiḥ krameṇāstṛtamujjvalam /</l>\n<l>bhajedavṛddhasūryāṃśūn pṛṣṭhabhāgena śāmbhavi // Āk_1,19.66 //</l>\n</lg>\n\n<lg>\n<l>svedaṃ copānahaṃ nityaṃ hasantītīvratāpite /</l>\n<l>garbhagehe nivāsaṃ ca vṛttapīnonnatastanīḥ // Āk_1,19.67 //</l>\n</lg>\n\n<lg>\n<l>rathāṅgavṛttasuśroṇyo rambhāstambhorumaṇḍitāḥ /</l>\n<l>madyapānamadonmattā vastrasraggandhaśobhitāḥ // Āk_1,19.68 //</l>\n</lg>\n\n<lg>\n<l>priyāḥ prītāḥ samāśliṣyenna bādhā śītadoṣajā /</l>\n<l>kastūrī kuṅkumaṃ candraṃ lavaṅgaṃ jātikāphalam // Āk_1,19.69 //</l>\n</lg>\n\n<lg>\n<l>pratyekaṃ niṣkamekaṃ syātsāraḥ khadirasambhavaḥ /</l>\n<l>yuñjyātṣoḍaśaniṣkaṃ ca sarvaṃ peṣyaṃ himāmbunā // Āk_1,19.70 //</l>\n</lg>\n\n<lg>\n<l>gulikāṃ maricākārāṃ kuryāddaurgandhyanāśinīm /</l>\n<l>vātaśleṣmaharā rucyā guṭikaiṣā prakīrtitā // Āk_1,19.71 //</l>\n</lg>\n\n<lg>\n<l>guṭyanvitaṃ ca tāmbūlaṃ yatheṣṭaṃ bhakṣayetsadā /</l>\n<l>evaṃ hemantacaryā syāt śiśire 'pyamumācaret // Āk_1,19.72 //</l>\n</lg>\n\n<lg>\n<l>śleṣmā citaḥ syānnitarāṃ bhajeddhaimantikaṃ vidhim /</l>\n<l>atrādānabhavaṃ rūkṣaṃ bhavecchīto mahattaraḥ // Āk_1,19.73 //</l>\n</lg>\n\n<lg>\n<l>&lt;vasantartucaryā&gt;</l>\n<l>śiśire tu citaḥ śleṣmā vasante'rkāṃśuvidrutaḥ /</l>\n<l>nāśayejjāṭharaṃ vahniṃ svayaṃ toyasvabhāvataḥ // Āk_1,19.74 //</l>\n</lg>\n\n<lg>\n<l>janayedrogamakhilaṃ tasmācchīghraṃ kaphaṃ jayet /</l>\n<l>atha vāsantikāṃ caryāṃ kathayāmi mama priye // Āk_1,19.75 //</l>\n</lg>\n\n<lg>\n<l>tīkṣṇāñjanacchardinasyair vyāyāmodvartanairapi /</l>\n<l>pādābhyāṃ mardanenoṣmavārisnānena taṃ haret // Āk_1,19.76 //</l>\n</lg>\n\n<lg>\n<l>kāṣāyaraktakausumbhakauśeyavasanāni ca /</l>\n<l>paridhāya sakarpūrāgaruṇāṅgāni dhūpayet // Āk_1,19.77 //</l>\n</lg>\n\n<lg>\n<l>kastūrīkuṅkumahimaiścandanairlepayet tanum /</l>\n<l>cūtacampakapunnāgapūgakesarapāṭalam // Āk_1,19.78 //</l>\n</lg>\n\n<lg>\n<l>mādhavīketakīmallikāśokanavamālikāḥ /</l>\n<l>javādyairlepitāḥ kṛtvā vahetkalhāramutpalam // Āk_1,19.79 //</l>\n</lg>\n\n<lg>\n<l>madyaṃ pañcavidhaṃ proktaṃ sarvavyādhiharaṃ param /</l>\n<l>mādhavāriṣṭamārdvīkāsavaśīthur itīritāḥ // Āk_1,19.80 //</l>\n</lg>\n\n<lg>\n<l>kṣaudrair madakaradravyai racito mādhavaḥ smṛtaḥ /</l>\n<l>ciraṃ madakaradravyaṃ khanitvā sthāpitaṃ bhuvi // Āk_1,19.81 //</l>\n</lg>\n\n<lg>\n<l>ariṣṭo'yamiti jñeyo mārdvīko gostanībhavaḥ /</l>\n<l>āsavo madakṛddravyasavanādvā samudbhavaḥ // Āk_1,19.82 //</l>\n</lg>\n\n<lg>\n<l>śīthur ikṣurasājjātaḥ sevyāḥ pañca mayā matāḥ /</l>\n<l>kāminīvadanāmbhojavāsitāś cittahāriṇaḥ // Āk_1,19.83 //</l>\n</lg>\n\n<lg>\n<l>puṣpādivāsitā hṛdyāḥ kāntānayanarañjitāḥ /</l>\n<l>purāṇāḥ kaṭukāstiktāḥ kaṣāyāḥ śleṣmahāriṇaḥ // Āk_1,19.84 //</l>\n</lg>\n\n<lg>\n<l>mātuluṅgāmrajambūnāṃ patrapuṣpaphalānvitāḥ /</l>\n<l>suhṛdbhiḥ saha jaṃbīrarasārdrakapalāṇḍukam // Āk_1,19.85 //</l>\n</lg>\n\n<lg>\n<l>jāṅgalaṃ palalaṃ śūlyaṃ tadrasaṃ ca kṛtaṃ navam /</l>\n<l>purāṇakṣaudragodhūmayavaṣaṣṭikaśālikān // Āk_1,19.86 //</l>\n</lg>\n\n<lg>\n<l>bhajetkaphaghnaṃ śākaṃ ca vyañjanaṃ pānakaṃ tathā /</l>\n<l>amadyapastu śuṇṭhyambu mustāmbu kṣaudravāri vā // Āk_1,19.87 //</l>\n</lg>\n\n<lg>\n<l>khadirāsanasārotthakvathitaṃ vāri vā pibet /</l>\n<l>udyāne saudhakācādyairmaṇinīkāśarocibhiḥ // Āk_1,19.88 //</l>\n</lg>\n\n<lg>\n<l>kuṭṭimair maṇḍite cārumaṇḍape suratocite /</l>\n<l>kokilālāparucire sugandhikusumojjvale // Āk_1,19.89 //</l>\n</lg>\n\n<lg>\n<l>bahupādapasacchāyāvāritoṣṇāśudīdhitau /</l>\n<l>samantāt salilāpūrṇakulyābhiḥ śītalīkṛte // Āk_1,19.90 //</l>\n</lg>\n\n<lg>\n<l>malayānilasañcāraśamitaśramavāriṇi /</l>\n<l>nānāprasūnasubhagaśākhinīnālanandite // Āk_1,19.91 //</l>\n</lg>\n\n<lg>\n<l>lambamānasugandhasraṅmakarandābhiṣecite /</l>\n<l>uśīrapāṭalīpaṅktiśobhite bisavistṛte // Āk_1,19.92 //</l>\n</lg>\n\n<lg>\n<l>puṣpair ākīrṇite mandatālavṛntānilojjvale /</l>\n<l>samāsīnaḥ priyālāpacaturāḥ kāmalolupāḥ // Āk_1,19.93 //</l>\n</lg>\n\n<lg>\n<l>kandarpadarpasarvasvāḥ sūkṣmasvacchāṃbarāḥ priyāḥ /</l>\n<l>taruṇī ramayan goṣṭhīḥ kurvaṃstābhirmanoharāḥ // Āk_1,19.94 //</l>\n</lg>\n\n<lg>\n<l>suhṛdbhir āptaiḥ sahito madhyāhnaṃ gamayetsukhī /</l>\n<l>atiśītagurusnigdhasvādvamlalavaṇāni ca // Āk_1,19.95 //</l>\n</lg>\n\n<lg>\n<l>tilekṣukṣīravikṛtidivāsvapnātipicchilam /</l>\n<l>matsyaṃ kṣārodakaṃ pūpaṃ śleṣmalaṃ varjayenmadhau // Āk_1,19.96 //</l>\n</lg>\n\n<lg>\n<l>&lt;grīṣmartucaryā&gt;</l>\n<l>grīṣme hyatyarthatīkṣṇaḥ syād gharmabhānurbhuvo rasān /</l>\n<l>snigdhān guṇāṃśca kṣapayetkaphastasmātkṣayaṃ vrajet // Āk_1,19.97 //</l>\n</lg>\n\n<lg>\n<l>tena vāyuścitaḥ syācca pūritaiḥ śītalairjalaiḥ /</l>\n<l>candanāgarukastūrīkuṅkumaiśca sugandhibhiḥ // Āk_1,19.98 //</l>\n</lg>\n\n<lg>\n<l>prasūnairvividhaiḥ phullairvāsite mallikādibhiḥ /</l>\n<l>kāminīpīnavakṣojadaghnāmbuni suśodhite // Āk_1,19.99 //</l>\n</lg>\n\n<lg>\n<l>hrade vā dīrghikāyāṃ vā saṃskṛtāyāṃ yathāvidhi /</l>\n<l>ā karṇapūrṇanayanavirājitamukhendubhiḥ // Āk_1,19.100 //</l>\n</lg>\n\n<lg>\n<l>mṛṇālabhūṣaṇodbhāsiśirīṣamṛdubāhubhiḥ /</l>\n<l>karpūramuktākusumamālāmalayajojjvalaiḥ // Āk_1,19.101 //</l>\n</lg>\n\n<lg>\n<l>sūkṣmakausumbhavasanabaddhamadhyanitambibhiḥ /</l>\n<l>svanūpuraravākṛṣṭasārasārāvarañjitaiḥ // Āk_1,19.102 //</l>\n</lg>\n\n<lg>\n<l>jalakrīḍāticaturaiḥ saṃyuktaḥ kāminījanaiḥ /</l>\n<l>saṃkrīḍeta karonmuktavārisiktāṅganāmukhaḥ // Āk_1,19.103 //</l>\n</lg>\n\n<lg>\n<l>drutiśṛṅgamukhotsṛṣṭavārisecitavigrahaḥ /</l>\n<l>tābhirbhujāntaraṃ śliṣyan kurvan līlāṃ muhurmuhuḥ // Āk_1,19.104 //</l>\n</lg>\n\n<lg>\n<l>uttīrya ca vapurvastrair udvartya cikurānsukham /</l>\n<l>svacche sūkṣme kaṣāye ca vasane dhārayettataḥ // Āk_1,19.105 //</l>\n</lg>\n\n<lg>\n<l>candanāgarukarpūrairdhūpayetkeśavigrahau /</l>\n<l>śrīkhaṇḍacandrakastūrīpaṅkacarcitavigrahaḥ // Āk_1,19.106 //</l>\n</lg>\n\n<lg>\n<l>nepālamālatīmallīpāṭalīśatapatrakāḥ /</l>\n<l>saugandhikaṃ maruvakaṃ hrīveraṃ ca mṛgāṇḍajaiḥ // Āk_1,19.107 //</l>\n</lg>\n\n<lg>\n<l>sugandhatailairliptāni dhārayet kusumāni ca /</l>\n<l>atra madyaṃ na peyaṃ syādathavā madyasātmyakaiḥ // Āk_1,19.108 //</l>\n</lg>\n\n<lg>\n<l>svalpaṃ peyaṃ tu teneṣanna tṛptiścet tadā jalaiḥ /</l>\n<l>svādubhirbahubhir yuktaṃ pibenmadyaṃ yathāsukham // Āk_1,19.109 //</l>\n</lg>\n\n<lg>\n<l>tathā nocedbhaved dhātuśoṣo 'ntardāhamohabhāk /</l>\n<l>śithilāvayavakṣīṇaprāṇabuddhibalaḥ priye // Āk_1,19.110 //</l>\n</lg>\n\n<lg>\n<l>madhuraṃ śītalaṃ snigdhaṃ dravaṃ laghu hitaṃ bhajet /</l>\n<l>sadyaḥ saśarkaraṃ lihyācchāleyaṃ jāṅgalaṃ palam // Āk_1,19.111 //</l>\n</lg>\n\n<lg>\n<l>ameduraṃ māṃsarasaṃ rasālāṃ pānakaṃ pibet /</l>\n<l>pañcasāraṃ ca rāgaṃ ca ṣāḍavaṃ cāthavā hitam // Āk_1,19.112 //</l>\n</lg>\n\n<lg>\n<l>&lt;rasālāpānake&gt;</l>\n<l>śarkarāmaricopetaṃ dadhi hastaviloḍitam /</l>\n<l>etadrasālā vikhyātā rambhāpanasacūtajaiḥ // Āk_1,19.113 //</l>\n</lg>\n\n<lg>\n<l>phalaiḥ saśarkarāmbhobhir navamṛtpātragaṃ kṛtam /</l>\n<l>īṣadamlamiti khyātaṃ pānakaṃ taddhitaṃkaram // Āk_1,19.114 //</l>\n</lg>\n\n<lg>\n<l>&lt;pañcasāraḥ&gt;</l>\n<l>mṛdvīkārājakharjūramadhūkakusumāni ca /</l>\n<l>śrīparṇīkṣudrakharjūrīparipakvaphalāni ca // Āk_1,19.115 //</l>\n</lg>\n\n<lg>\n<l>saśarkarāmbu nikṣipya dṛḍhaṃ hastena peṣayet /</l>\n<l>saṃsthāpya navamṛdbhāṇḍe hyanyedyur vastraśodhitam // Āk_1,19.116 //</l>\n</lg>\n\n<lg>\n<l>pañcasāra iti khyāto hṛdyo vātakaphāpahaḥ /</l>\n<l>&lt;rāgaṣāḍavau&gt;</l>\n<l>sitākṣaudrādimadhuradravyayuktaṃ phalaṃ ca yat // Āk_1,19.117 //</l>\n</lg>\n\n<lg>\n<l>svacchaṃ rāga iti jñeyaḥ sarvasantāpanāśanaḥ /</l>\n<l>ayameva tu sāndraś cel lehyaṃ ṣāḍava īritaḥ // Āk_1,19.118 //</l>\n</lg>\n\n<lg>\n<l>sa ca vastreṇa saṃśuddhaḥ peyaṣāḍava ucyate /</l>\n<l>etatpañcavidhaṃ pānaṃ pāṭalīcampakādibhiḥ // Āk_1,19.119 //</l>\n</lg>\n\n<lg>\n<l>elayā vāsitaṃ śuddhaṃ mṛdbhāṇḍe sthāpite nave /</l>\n<l>uśīratālavṛntasya vāyunā śītalīkṛtam // Āk_1,19.120 //</l>\n</lg>\n\n<lg>\n<l>mocacocadalopetameṣā sāmānyasaṃskṛtiḥ /</l>\n<l>atha nūtanabhāṇḍāntaḥ pūritaṃ svādu nirmalam // Āk_1,19.121 //</l>\n</lg>\n\n<lg>\n<l>pāṭalīketakīpuṣpakarpūrasurabhīkṛtam /</l>\n<l>sāndrāṃbareṇa saṃvītaṃ tālavṛntaiḥ suśītalam // Āk_1,19.122 //</l>\n</lg>\n\n<lg>\n<l>pibejjalaṃ tālasālapūgakharjūrapādapaiḥ /</l>\n<l>nālikerāmrapanasajambūpunnāgacampakaiḥ // Āk_1,19.123 //</l>\n</lg>\n\n<lg>\n<l>karapraceyavyālambiphalapuṣpakagucchakaiḥ /</l>\n<l>drākṣāstabakasaṃchannaśākhāntaritarājitaiḥ // Āk_1,19.124 //</l>\n</lg>\n\n<lg>\n<l>mādhavīstabakālīnabhṛṅgagītābhinanditaiḥ /</l>\n<l>nānāsugandhitarubhir vāryamāṇārkadīdhitau // Āk_1,19.125 //</l>\n</lg>\n\n<lg>\n<l>haṃsasārasakāraṇḍaśobhamānasarovare /</l>\n<l>paritaḥ pravahatkulyātaraṅgānilaśītale // Āk_1,19.126 //</l>\n</lg>\n\n<lg>\n<l>nṛtyatkekikalākīrṇakokilālāpaśobhite /</l>\n<l>śārikāśukasaṃlāpamuhyanmānavatījane // Āk_1,19.127 //</l>\n</lg>\n\n<lg>\n<l>udyāne bālakośīravṛtau salilasecite /</l>\n<l>mṛṇālapadmakalhārotpalapallavanirmite // Āk_1,19.128 //</l>\n</lg>\n\n<lg>\n<l>sugandhipuṣpamālābhirlambamāne suśītale /</l>\n<l>ārdrāmbaraiśca racitacchāyānavapaṭālike // Āk_1,19.129 //</l>\n</lg>\n\n<lg>\n<l>mādhavīmaṇḍape ramye sarvasantāpahāriṇi /</l>\n<l>kadalīmṛṇālakusumapallavaiḥ parikalpitām // Āk_1,19.130 //</l>\n</lg>\n\n<lg>\n<l>cārūttamacchadapaṭāṃ himāmbupariṣecitām /</l>\n<l>śayyāmatyantamṛdulāṃ santāpaśramahāriṇīm // Āk_1,19.131 //</l>\n</lg>\n\n<lg>\n<l>tuṣāraśītalataraiścarmavastrābhipūritaiḥ /</l>\n<l>sūkṣmair jalalavaiḥ siktaḥ savayobhiḥ samanvitaḥ // Āk_1,19.132 //</l>\n</lg>\n\n<lg>\n<l>madhyāhnaṃ gamayedevaṃ tathā dhārāgṛhe'thavā /</l>\n<l>dīvyan pustamayīkāntāstanahastamukhacyutaiḥ // Āk_1,19.133 //</l>\n</lg>\n\n<lg>\n<l>bālośīrāmbubhiḥ śīte svacchasphaṭikapaṭṭake /</l>\n<l>karpūracandanālipte luṭhaṃstāpapraśāntaye // Āk_1,19.134 //</l>\n</lg>\n\n<lg>\n<l>pratyagrasnānaśītāṅgyo muktābharaṇabhūṣitāḥ /</l>\n<l>mṛṇālacandanālepā mṛṇālavalayānvitāḥ // Āk_1,19.135 //</l>\n</lg>\n\n<lg>\n<l>svacchāmbarātirucirāḥ pramadāstāpahāriṇīḥ /</l>\n<l>cumbanāliṅganasparśais toṣayan parihāsayan // Āk_1,19.136 //</l>\n</lg>\n\n<lg>\n<l>puṣpamālāviracitavitānapariśobhite /</l>\n<l>śītāṃśukiraṇasparśadravaccandropalojjvale // Āk_1,19.137 //</l>\n</lg>\n\n<lg>\n<l>candrikākāntilasite mandānilavirājite /</l>\n<l>saudhasthale samāsīnaḥ śaśāṅkakiraṇāhvayān // Āk_1,19.138 //</l>\n</lg>\n\n<lg>\n<l>bhakṣānaśnīta tārendukiraṇaiḥ śītalīkṛtam /</l>\n<l>saśarkaraṃ pibetkṣīraṃ māhiṣaṃ balakṛddhitam // Āk_1,19.139 //</l>\n</lg>\n\n<lg>\n<l>nidāghahaṃ śarīrasya mālācandanadhāriṇaḥ /</l>\n<l>svacchāṃśukāvṛtāṅgasya samāptaratikarmaṇaḥ // Āk_1,19.140 //</l>\n</lg>\n\n<lg>\n<l>jalārdrāṃśukavātena tālavṛntānilena ca /</l>\n<l>vistāritābjapatrasya vījanaiścāmbuvarṣibhiḥ // Āk_1,19.141 //</l>\n</lg>\n\n<lg>\n<l>mayūratālavṛntaiśca tathā ca haricandanaiḥ /</l>\n<l>karpūramallikāmuktāmālābhir madhuraiḥ priye // Āk_1,19.142 //</l>\n</lg>\n\n<lg>\n<l>śārikāśukabālānām ālāpairbisabhūṣaṇaiḥ /</l>\n<l>phullakalhārakamalanīlotpalavirājitaiḥ // Āk_1,19.143 //</l>\n</lg>\n\n<lg>\n<l>karpūracandanālepaiḥ kāntaiśca pramadājanaiḥ /</l>\n<l>tāpaḥ saṃhriyate cāsya cādānoṣṇābhitāpinaḥ // Āk_1,19.144 //</l>\n</lg>\n\n<lg>\n<l>saktukaṭvamlalavaṇarūkṣāyāsātapāṃstyajet /</l>\n<l>&lt;varṣartucaryā&gt;</l>\n<l>athāto vārṣikīṃ caryāṃ śṛṇu vakṣyāmi bhairavi // Āk_1,19.145 //</l>\n</lg>\n\n<lg>\n<l>ādānakṣīṇadhātūnāṃ narāṇāṃ jaṭharānalaḥ /</l>\n<l>kṣīṇo'pi varṣāsamaye doṣaiḥ sīdati satvaram // Āk_1,19.146 //</l>\n</lg>\n\n<lg>\n<l>savārivāridavrātatirohitadivākare /</l>\n<l>vyomni jhañjhāsamīreṇa śītalena tuṣāriṇā // Āk_1,19.147 //</l>\n</lg>\n\n<lg>\n<l>vātaḥ syātkupito'tyantaṃ prataptāyā nidāghataḥ /</l>\n<l>bhūmermeghādisiktāyā bāṣpaiḥ kālasvabhāvataḥ // Āk_1,19.148 //</l>\n</lg>\n\n<lg>\n<l>amlapākaiśca lūtādimalinaiḥ salilaistathā /</l>\n<l>pittaṃ kupyati cātyarthaṃ durdinatvācca jāṭharaḥ // Āk_1,19.149 //</l>\n</lg>\n\n<lg>\n<l>vahniḥ sīdati tenaiva śleṣmā kupyati dustaraḥ /</l>\n<l>evamanyonyaduṣṭāḥ syurdoṣāḥ sādhāraṇaṃ tataḥ // Āk_1,19.150 //</l>\n</lg>\n\n<lg>\n<l>mardanaṃ ca śiro'bhyaṅgaṃ tailairnārāyaṇairbhajet /</l>\n<l>uṣṇodakaiśca bahubhiḥ snātvā saṃmārjayettanum // Āk_1,19.151 //</l>\n</lg>\n\n<lg>\n<l>raktaṃ cāpyathavā śuklaṃ māñjiṣṭhaṃ vātha dhārayet /</l>\n<l>sāndreṇāgarudhūpena śarīraṃ dhūpayecchive // Āk_1,19.152 //</l>\n</lg>\n\n<lg>\n<l>kastūrīṃ kuṅkumaṃ cāru bhajetkālāgarudravam /</l>\n<l>kuṭajaṃ ketakīṃ jātiṃ maruvaṃ karavīrakam // Āk_1,19.153 //</l>\n</lg>\n\n<lg>\n<l>snigdhajāṅgalamāṃsāni saṃskṛtāṃstadrasān api /</l>\n<l>mudgāḍhakakulutthānāṃ pibedyūṣaṃ ca saṃskṛtam // Āk_1,19.154 //</l>\n</lg>\n\n<lg>\n<l>ariṣṭākhyaṃ ca maireyaṃ purāṇamathavā pibet /</l>\n<l>sauvarcalayutaṃ mastu pañcakolarajoyutam // Āk_1,19.155 //</l>\n</lg>\n\n<lg>\n<l>bhajeduṣṇakaraṃ sarvaṃ śuddhakoṣṭho bhavennaraḥ /</l>\n<l>kuryātkaṣāyabastiṃ ca jīrṇadhānyāśanaṃ bhajet // Āk_1,19.156 //</l>\n</lg>\n\n<lg>\n<l>divyaṃ vā kaupamudakaṃ śṛtaṃ peyaṃ sukhāvaham /</l>\n<l>atyantavātavarṣe'hni prāyeṇa lavaṇāmlakam // Āk_1,19.157 //</l>\n</lg>\n\n<lg>\n<l>madhuraṃ laghu sakṣaudraṃ śuṣkanistālitāni ca /</l>\n<l>vyañjanāni ca tailaṃ ca vaṭakānparpaṭānbhajet // Āk_1,19.158 //</l>\n</lg>\n\n<lg>\n<l>yathāsukhaṃ ca tāmbūlaṃ kastūrīphalasaṃyutam /</l>\n<l>netevanīsyād agarudhūpitāmbaramāvahet // Āk_1,19.159 //</l>\n</lg>\n\n<lg>\n<l>sugandhāvayavastiṣṭhetsaudhe bhūbāṣpavarjite /</l>\n<l>tuṣāraśītarahite suramye'garudhūpite // Āk_1,19.160 //</l>\n</lg>\n\n<lg>\n<l>divāsuptiṃ nadītoyaṃ saktuṃ jalaghṛtāplutam /</l>\n<l>vyāyāmamarkakiraṇān saṃgamātyantikaṃ tyajet // Āk_1,19.161 //</l>\n</lg>\n\n<lg>\n<l>&lt;śaradṛtucaryā&gt;</l>\n<l>athātaḥ śāradīṃ caryāṃ vakṣyāmi śṛṇu vāṅmayi /</l>\n<l>varṣartau śītavṛṣṭibhyāṃ sahasaiva raveḥ karaiḥ // Āk_1,19.162 //</l>\n</lg>\n\n<lg>\n<l>taptāṅgānāṃ nṛṇāṃ pittaṃ citaṃ vṛṣṭau tu śārade /</l>\n<l>sutarāṃ kupyati tadā tasmātpittāpanuttaye // Āk_1,19.163 //</l>\n</lg>\n\n<lg>\n<l>pittaghnatailenābhyaṅgaṃ mardanaṃ mṛdu kalpayet /</l>\n<l>sukhoṣṇavāriṇā snānaṃ śuklakāṣāyamambaram // Āk_1,19.164 //</l>\n</lg>\n\n<lg>\n<l>dhṛtvā cāgarukarpūradhūmenāṅgāni lepayet /</l>\n<l>bhadraśrīhimaliptāṅgaḥ ketakībhallakāni ca // Āk_1,19.165 //</l>\n</lg>\n\n<lg>\n<l>campakāmbujapatrāṇi vahenmṛgamadānvitam /</l>\n<l>virecanaṃ sirāmokṣaṃ tiktājyāsvādanaṃ bhajet // Āk_1,19.166 //</l>\n</lg>\n\n<lg>\n<l>śāligodhūmamudgaṃ ca paṭolakṣaudraśarkarāḥ /</l>\n<l>jāṅgalaṃ piśitaṃ tiktaṃ kaṣāyaṃ madhurān bhajet // Āk_1,19.167 //</l>\n</lg>\n\n<lg>\n<l>bubhukṣitastu laghvannaṃ dhātrīṃ śīthuṃ ghṛtaṃ payaḥ /</l>\n<l>pānakaṃ yāvasaṃ cekṣunālikerodakaṃ navam // Āk_1,19.168 //</l>\n</lg>\n\n<lg>\n<l>agastyodayasaṃśuddhanirviṣaṃ laghu śītalam /</l>\n<l>arkendukiraṇottaptaśītaṃ haṃsodakaṃ pibet // Āk_1,19.169 //</l>\n</lg>\n\n<lg>\n<l>maudgayūṣaṃ pradoṣe tu himacandanacarcitaḥ /</l>\n<l>sugandhamālānirdhautavasanālaṃkṛtaḥ sukhī // Āk_1,19.170 //</l>\n</lg>\n\n<lg>\n<l>muktāmālāpariṣkāraḥ sugandhośīralepitaḥ /</l>\n<l>ramyārāmāparivṛte harmye jyotsnātisundare // Āk_1,19.171 //</l>\n</lg>\n\n<lg>\n<l>samāsīnaścandrapādān seveta taruṇīyutaḥ /</l>\n<l>svādan svādaṃścekṣudaṇḍān pittaghnamadirāmapi // Āk_1,19.172 //</l>\n</lg>\n\n<lg>\n<l>pāyaṃ pāyaṃ sukhaṃ tiṣṭhankrīḍayankāminījanam /</l>\n<l>yavakṣārādikān kṣārān himam ātṛpti bhojanam // Āk_1,19.173 //</l>\n</lg>\n\n<lg>\n<l>tilatailaṃ ravikarāndivā nidrāṃ vasāṃ dadhi /</l>\n<l>tīkṣṇaṃ madyaṃ tyajedvastu prācīvāyuṃ ca pittakṛt // Āk_1,19.174 //</l>\n</lg>\n\n<lg>\n<l>&lt;sarvartusādhāraṇī caryā&gt;</l>\n<l>atha sādhāraṇī caryā saṃkṣepādvakṣyate śive /</l>\n<l>svādvamlalavaṇānprāyo himavarṣāgame bhajet // Āk_1,19.175 //</l>\n</lg>\n\n<lg>\n<l>tiktoṣaṇakaṣāyāṃśca vasante nitarāṃ bhajet /</l>\n<l>nidāghe madhuraprāyaṃ bhajedvarṣātyaye punaḥ // Āk_1,19.176 //</l>\n</lg>\n\n<lg>\n<l>tiktasvādukaṣāyāṃśca varṣartau ca bhajetkramāt /</l>\n<l>madhau rūkṣoṣṇamaśnīyād grīṣme snigdhaṃ ca śītalam // Āk_1,19.177 //</l>\n</lg>\n\n<lg>\n<l>prāvṛṭśiśirahemante snigdhaṃ coṣṇataraṃ bhajet /</l>\n<l>meghātyaye rūkṣaśītaṃ vidhinānena sevayet // Āk_1,19.178 //</l>\n</lg>\n\n<lg>\n<l>tattadṛtūktān adhikān rasān seveta cānvaham /</l>\n<l>anyānapi rasānsarvānalpamātraṃ yathāruci // Āk_1,19.179 //</l>\n</lg>\n\n<lg>\n<l>ekasyāntyaṃ ca saptāhamanyasya dinasaptakam /</l>\n<l>evaṃ caturdaśadinam ṛtusaṃdhiriti smṛtaḥ // Āk_1,19.180 //</l>\n</lg>\n\n<lg>\n<l>vartamānāmṛtoścaryāṃ mandaṃ mandaṃ samutsṛjet /</l>\n<l>āgāmina ṛtoścaryām ṛtusaṃdhau bhajet kramāt // Āk_1,19.181 //</l>\n</lg>\n\n<lg>\n<l>sātmyadravyavisargācca hyasātmyadravyasevanāt /</l>\n<l>rogā bhavanti tasmāttacchīlatyāgau śanairvrajet // Āk_1,19.182 //</l>\n</lg>\n\n<lg>\n<l>ṛtucaryāmiti bhajannāyurārogyam āpnuyāt /</l>\n<l>&lt;annapākakramo dhātumalādyutpattikramaśca&gt;</l>\n<l>annapākakramaṃ vakṣye samāsena surārcite // Āk_1,19.183 //</l>\n</lg>\n\n<lg>\n<l>bhuktamannaṃ ca sakalaṃ koṣṭhakaṃ prāṇavāyunā /</l>\n<l>āhṛtaṃ taddravairbhinnasaṃghātaṃ mārdavaṃ punaḥ // Āk_1,19.184 //</l>\n</lg>\n\n<lg>\n<l>snehena nītaṃ koṣṭhāgnirāmāśayagataṃ pacet /</l>\n<l>samānavāyunoddīpto jāṭharastu yathā bahiḥ // Āk_1,19.185 //</l>\n</lg>\n\n<lg>\n<l>sthālīsthaṃ taṇḍulaṃ toyaṃ pacedannaṃ ca pāvakaḥ /</l>\n<l>bhuktamātreṇa tatsarvaṃ ṣaḍrasaṃ madhurāyate // Āk_1,19.186 //</l>\n</lg>\n\n<lg>\n<l>pacyamānaṃ kaphotpādyaiḥ phenaḥ syānmadhurādibhiḥ /</l>\n<l>phenastu kaphatattvaṃ yātyamlatāṃ ca vidāhataḥ // Āk_1,19.187 //</l>\n</lg>\n\n<lg>\n<l>āmāśayāccyutaṃ tacca pittaṃ bhavati nirmalam /</l>\n<l>pakvāśayamanuprāptamagninā pariśoṣitam // Āk_1,19.188 //</l>\n</lg>\n\n<lg>\n<l>piṇḍitaṃ paripakvaṃ syānmahataḥ pākataḥ kaṭuḥ /</l>\n<l>pārthivaścāpya āgneyo vāyavyaśceti nābhasaḥ // Āk_1,19.189 //</l>\n</lg>\n\n<lg>\n<l>pañcoṣmāṇaḥ pārthivādīn annānanu pacanti ca /</l>\n<l>pañcāhāraguṇān pakvāṃstathā bhūtaguṇānapi // Āk_1,19.190 //</l>\n</lg>\n\n<lg>\n<l>pṛthak pṛthak yathāsvaṃ ca puṣṇantyete yathāsukham /</l>\n<l>bhaumo bhaumāṃstathaivānyān anye dehagatānkramāt // Āk_1,19.191 //</l>\n</lg>\n\n<lg>\n<l>pakvaṃ tadannaṃ dvividhaṃ kiṭṭasāraprabhedataḥ /</l>\n<l>kiṭṭaṃ tu dvividhaṃ cācchaṃ mūtraṃ sāndraṃ śakṛdbhavet // Āk_1,19.192 //</l>\n</lg>\n\n<lg>\n<l>punaḥ sāraṃ pacantyeva yathāsvaṃ sapta vahnayaḥ /</l>\n<l>dhātugāstu tato devi rasādraktaṃ bhavettataḥ // Āk_1,19.193 //</l>\n</lg>\n\n<lg>\n<l>māṃsaṃ māṃsādbhavenmedastasmādasthi prajāyate /</l>\n<l>asthno majjā tataḥ śukraṃ śukrādgarbho bhavetpriye // Āk_1,19.194 //</l>\n</lg>\n\n<lg>\n<l>prasādaśeṣajānvakṣye rasātstanyamasṛktataḥ /</l>\n<l>sirāśca kaṇḍarā māṃsātṣaṭ tvacaśca vasā bhavet // Āk_1,19.195 //</l>\n</lg>\n\n<lg>\n<l>medasaḥ snāyusandhī ca śeṣaṃ naśyatyataḥ param /</l>\n<l>rasasya kiṭṭaṃ śleṣmā syādasṛjaḥ pittameva ca // Āk_1,19.196 //</l>\n</lg>\n\n<lg>\n<l>māṃsasya kiṭṭaṃ khamalā medaso gharmavāri ca /</l>\n<l>asthno romāṇi keśāḥ syurmajjāyāstvakṣiviṭtvacām // Āk_1,19.197 //</l>\n</lg>\n\n<lg>\n<l>snehaḥ śuklasya caujaḥ syātkramāddhātumalāḥ smṛtāḥ /</l>\n<l>kiṭṭaṃ prasādo bhavati dhātūnāṃ paripākataḥ // Āk_1,19.198 //</l>\n</lg>\n\n<lg>\n<l>itaretarasaṃstambhā dhātusnehaparamparā /</l>\n<l>āhārātsādhu jīrṇādyo jātaḥ sāro raso hi saḥ // Āk_1,19.199 //</l>\n</lg>\n\n<lg>\n<l>tasmādrasastu dhātūnāṃ raktādīnāṃ ca vardhanaḥ /</l>\n<l>narāṇāṃ dhātavaḥ sapta santi strīṇāṃ yathā tathā // Āk_1,19.200 //</l>\n</lg>\n\n<lg>\n<l>puṃsāṃ śuklaṃ ca śirasi nārīṇāṃ hṛṣṭamānase /</l>\n<l>patisaṅge tu tacchuklaṃ sravanti smaramandire // Āk_1,19.201 //</l>\n</lg>\n\n<lg>\n<l>taccāmbusadṛśaṃ svacchaṃ saumyaṃ garbhāya no bhavet /</l>\n<l>bhuktamannaṃ divārātraṃ śuklavṛddhiṃ karoti tat // Āk_1,19.202 //</l>\n</lg>\n\n<lg>\n<l>saptāhādacchaśuklaṃ syānmāsādgarbhakṣamaṃ hi tat /</l>\n<l>evaṃ pākakrameṇaiva bhavetṣāṇmāturāṃbike // Āk_1,19.203 //</l>\n</lg>\n\n<lg>\n<l>vṛṣyauṣadhaprabhāveṇa sadyaḥ śuklādi jāyate /</l>\n<l>caṅkramadbhojyadhātūnāṃ parivṛttiḥ sadā bhavet // Āk_1,19.204 //</l>\n</lg>\n\n<lg>\n<l>&lt;pācakāgnisvarūpam&gt;</l>\n<l>jāṭharo bhautikaścaiva dhātavīyo'gnayaḥ smṛtāḥ /</l>\n<l>eteṣu jāṭharaḥ śreṣṭho yenānnaṃ paripacyate // Āk_1,19.205 //</l>\n</lg>\n\n<lg>\n<l>sa eva mūlaṃ sarveṣāmagnīnāṃ tatkṣaye kṣayaḥ /</l>\n<l>tadvṛddhau ca bhavedvṛddhistanmūlaṃ jīvitaṃ balam // Āk_1,19.206 //</l>\n</lg>\n\n<lg>\n<l>devi tasmāddhitaiḥ sātmyairannapānākhyadārubhiḥ /</l>\n<l>pālayettaṃ prayatnena tadāyattā hyarogatā // Āk_1,19.207 //</l>\n</lg>\n\n<lg>\n<l>caturvidhaḥ sa evāgnistīkṣṇo mandaḥ samo'samaḥ /</l>\n<l>pittābhimūrchite vāyau samāne tīkṣṇapāvakaḥ // Āk_1,19.208 //</l>\n</lg>\n\n<lg>\n<l>asamyagbahu vā bhuktaṃ pacecchīghraṃ tu pittajān /</l>\n<l>rogānkuryāttu mandāgniḥ samāne kaphapīḍite // Āk_1,19.209 //</l>\n</lg>\n\n<lg>\n<l>samyagbhuktaṃ mitaṃ vāpi hitaṃ cānnaṃ cirātpacet /</l>\n<l>vaktraśoṣādhmānatāśca gauravaṃ cāntrakūjanam // Āk_1,19.210 //</l>\n</lg>\n\n<lg>\n<l>āṭopamasakṛtkuryācchleṣmajān āmayānapi /</l>\n<l>svasthānasthe samāne tu samo'gnirabhidhīyate // Āk_1,19.211 //</l>\n</lg>\n\n<lg>\n<l>samyagbhuktaṃ pacetkāle tvārogyaphalado bhavet /</l>\n<l>asamo'gnir amārgasthe samāne syātsubhojanam // Āk_1,19.212 //</l>\n</lg>\n\n<lg>\n<l>cirātpacettu durbhuktam acirād vātajān gadān /</l>\n<l>kuryāttasmādapramattaḥ samāgniṃ rakṣayetpriye // Āk_1,19.213 //</l>\n</lg>\n\n<lg>\n<l>yāmadvaye pacettīkṣṇaḥ ṣaḍyāmānmandapāvakaḥ /</l>\n<l>kṛcchrādannaṃ samāgnistu caturyāmātpacetsukham // Āk_1,19.214 //</l>\n</lg>\n\n<lg>\n<l>asamāgniḥ kadācit tu śīghraṃ vā mandameva vā /</l>\n<l>nābhisthāne sthito vahniḥ sarveṣāṃ prāṇināmapi // Āk_1,19.215 //</l>\n</lg>\n\n<lg>\n<l>gajoṣṭraturagādīnāṃ vahniraṅguṣṭhamātrakaḥ /</l>\n<l>paśumartyamṛgāṇāṃ ca yavamātrānalo bhavet // Āk_1,19.216 //</l>\n</lg>\n\n<lg>\n<l>gṛdhrolūkabakādīnāṃ jāṭharāgnistilonmitaḥ /</l>\n<l>kṛmikīṭādijantūnāṃ keśamātro hutāśanaḥ // Āk_1,19.217 //</l>\n</lg>\n\n<lg>\n<l>pradīpto jāṭharo vahnirādāvannaṃ pacettataḥ /</l>\n<l>annābhāve paceddoṣāndoṣe kṣīṇe pacettataḥ // Āk_1,19.218 //</l>\n</lg>\n\n<l>dhātūndhātukṣaye prāṇānsaṃharetprāṇināṃ param // Āk_1,19.219 //</l>\n\n<p>Āk, 1, 20\n<lg>\n<l>&lt;yogarasāyanam&gt;</l>\n<l>śrībhairavī /</l>\n<l>devadeva kṛpāmbhodhe kālakandarpanāśana /</l>\n<l>aṣṭamūrte mahāmūrte pañcakṛtyaparāyaṇa // Āk_1,20.1 //</l>\n</lg></p>\n\n<lg>\n<l>prapañcitaṃ jagatsarvaṃ tryambaka tripurāntaka /</l>\n<l>jaṭākalitabhogīndraphūtkāraklāntacandramaḥ // Āk_1,20.2 //</l>\n</lg>\n\n<lg>\n<l>sūryenduvahninayana smerapañcānana prabho /</l>\n<l>kuṇḍalāhiphaṇāratnadyotamānakapolabhūḥ // Āk_1,20.3 //</l>\n</lg>\n\n<lg>\n<l>kundāgradantasubhagapallavādharaśobhita /</l>\n<l>hālāhalāsitagala saptabhogīndrabhūṣaṇa // Āk_1,20.4 //</l>\n</lg>\n\n<lg>\n<l>mahāhivalayaprodyadaṣṭādaśabhujojjvala /</l>\n<l>sarvadivyāyudhopeta varavyāghrājināṃbara // Āk_1,20.5 //</l>\n</lg>\n\n<lg>\n<l>namatsurāsurādhīśamakuṭotpalaraśmibhiḥ /</l>\n<l>nīrājitapadadvandva yogijanmajarāpaha // Āk_1,20.6 //</l>\n</lg>\n\n<lg>\n<l>saccidānandavibhava prasanna karuṇāmbudhe /</l>\n<l>oṅkāragamya vimalātarkyācintyāprameya bhoḥ // Āk_1,20.7 //</l>\n</lg>\n\n<lg>\n<l>stotā stutyaḥ stutistvaṃ hi kartā kāryaṃ ca kārakaḥ /</l>\n<l>sarvo'pi hi tvamevāsi prasīda parameśvara // Āk_1,20.8 //</l>\n</lg>\n\n<lg>\n<l>tvanmāyayā jagatsarvaṃ sṛṣṭaṃ trātaṃ hataṃ tathā /</l>\n<l>tvaṃ bhūstvamāpastvaṃ vahnistvaṃ vāyustvaṃ nabhaḥ śaśī // Āk_1,20.9 //</l>\n</lg>\n\n<lg>\n<l>ravistvaṃ paramātmā tvaṃ guṇāstvaṃ prakṛtistathā /</l>\n<l>puruṣastvaṃ manastvaṃ ca buddhiścittamahaṃkṛtiḥ // Āk_1,20.10 //</l>\n</lg>\n\n<lg>\n<l>rasāyanaṃ ca sakalamākhyātuṃ ca savistaram /</l>\n<l>ājñāpayāhaṃ yadi te hṛdyā prāṇapriyā vibho // Āk_1,20.11 //</l>\n</lg>\n\n<lg>\n<l>jīvanmuktiḥ kathaṃ nātha yogarūpaṃ ca kīdṛśam /</l>\n<l>anugṛhṇīṣva deveśa sukhopāyaṃ bhavāpaham // Āk_1,20.12 //</l>\n</lg>\n\n<lg>\n<l>śrutvā stutiṃ smitamukho bhairavaḥ parayā mudā /</l>\n<l>uvāca devīṃ kalyāṇīṃ parvatādhipanandinīm // Āk_1,20.13 //</l>\n</lg>\n\n<lg>\n<l>śrībhairavaḥ /</l>\n<l>sādhu sādhu mahāmāye sarvaṃ vetsi sanātane /</l>\n<l>tathāpi pṛcchasīśāni lokānāṃ hitakāmyayā // Āk_1,20.14 //</l>\n</lg>\n\n<lg>\n<l>pravakṣyāmi samāsena sāvadhānaṃ śṛṇu priye /</l>\n<l>tvatto'nyā vallabhā kā me rahasyārthavibhāṣaṇe // Āk_1,20.15 //</l>\n</lg>\n\n<lg>\n<l>&lt;jīvanmuktalakṣaṇam&gt;</l>\n<l>śṛṇu vakṣyāmi deveśi jīvanmuktasya lakṣaṇam /</l>\n<l>kāmaṃ krodhaṃ bhayaṃ lobhaṃ madaṃ mohaṃ ca matsaram // Āk_1,20.16 //</l>\n</lg>\n\n<lg>\n<l>mānaṃ lajjāṃ kulaṃ śīlaṃ kutsāṃ dambhaṃ ca vañcanām /</l>\n<l>avidyāṃ jaḍatāṃ garvaṃ śītamuṣṇaṃ tathātapam // Āk_1,20.17 //</l>\n</lg>\n\n<lg>\n<l>vātaṃ sukhaṃ ca duḥkhaṃ ca pāpaṃ puṇyaṃ hitāhitam /</l>\n<l>tāpatrayaṃ putramitrakalatrādīni yastyajet // Āk_1,20.18 //</l>\n</lg>\n\n<lg>\n<l>na saktaḥ sarvaviṣaye tattvacintāparāyaṇaḥ /</l>\n<l>padmapatram ivāmbhobhir nirliptahṛdayo bhavet // Āk_1,20.19 //</l>\n</lg>\n\n<lg>\n<l>maitrīkṛtātaṭopekṣāmadaitair maṇḍitāśayaḥ /</l>\n<l>aihikāmuṣmikasukhaprāptikāryāviraktadhīḥ // Āk_1,20.20 //</l>\n</lg>\n\n<lg>\n<l>nityānityavivekajño hyantaḥkaraṇanigrahaḥ /</l>\n<l>jarāmaraṇahīnaśca śivasāmarasātmavān // Āk_1,20.21 //</l>\n</lg>\n\n<lg>\n<l>jīvanmuktaḥ sa vijñeyastīrṇasaṃsārasāgaraḥ /</l>\n<l>devadaityādibhirvandyaḥ sa sevyaḥ sa guruḥ śivaḥ // Āk_1,20.22 //</l>\n</lg>\n\n<lg>\n<l>yathāhaṃ sarvalokeṣu pūjanīyo maheśvari /</l>\n<l>tathāsau sarvalokeṣu sarvaiḥ sampūjyate sadā // Āk_1,20.23 //</l>\n</lg>\n\n<lg>\n<l>dehānteṣu tu muktiryā prāṇināṃ sāprayojanā /</l>\n<l>dehānte dehinaḥ sarve muktiṃ yānti na saṃśayaḥ // Āk_1,20.24 //</l>\n</lg>\n\n<lg>\n<l>bhagasaṃdrāvaṇānmuktir bhavecced gardabhādayaḥ /</l>\n<l>pakṣiṇo vṛṣabhā meṣāḥ kiṃ muktāstripurāmbike // Āk_1,20.25 //</l>\n</lg>\n\n<lg>\n<l>retoviṇmūtrasevāyāṃ yadi muktirbhavetpriye /</l>\n<l>kapiśca sūkarādyāśca kathaṃ muktā bhavanti te // Āk_1,20.26 //</l>\n</lg>\n\n<lg>\n<l>na kevalāmaratvācca na śivatvādbhavettathā /</l>\n<l>taddvayor melanācca syājjīvanmuktiriyaṃ smṛtā // Āk_1,20.27 //</l>\n</lg>\n\n<lg>\n<l>sarvasminsamaye śāstre muktirastyantakālajā /</l>\n<l>na dṛśyate karāntasthamaṇivatsā ca śāmbhavi // Āk_1,20.28 //</l>\n</lg>\n\n<lg>\n<l>atigopyamavācyaṃ yaddevānāmapi durlabham /</l>\n<l>kathayiṣyāmi deveśi dehasthairyaṃ sadātanam // Āk_1,20.29 //</l>\n</lg>\n\n<lg>\n<l>&lt;jīvanmuktisādhakaśarīrasthairyasaṃpādanopāyaḥ; yogasiddhiḥ&gt;</l>\n<l>śivatvaṃ khecaratvaṃ ca sarvasiddhipradaṃ śubham /</l>\n<l>dehaṃ vinā na kiṃcit syāddeho'yaṃ sarvasādhanam // Āk_1,20.30 //</l>\n</lg>\n\n<lg>\n<l>tasmāddehaṃ prayatnena rakṣayetsarvataḥ sadā /</l>\n<l>dehapāte dharmanāśo dharmanāśe kriyācyutiḥ // Āk_1,20.31 //</l>\n</lg>\n\n<lg>\n<l>kriyācyutau kuto yogo yogabhraṃśe na cidbhavet /</l>\n<l>cidabhāve kuto mokṣo mokṣe bhraṣṭe na kiṃcana // Āk_1,20.32 //</l>\n</lg>\n\n<lg>\n<l>anyopāyaśatenāpi na deho dhāryate sadā /</l>\n<l>pāradaḥ pavanaśca syātsarvasiddhida uttamaḥ // Āk_1,20.33 //</l>\n</lg>\n\n<lg>\n<l>saṃmūrchitau mṛtau baddhāvubhau pavanapāradau /</l>\n<l>kramādrogaharau nityaṃ mṛtyughnau khecarapradau // Āk_1,20.34 //</l>\n</lg>\n\n<lg>\n<l>rasaḥ pūrvaṃ mayā khyāto'dhunā vāyuḥ praśasyate /</l>\n<l>vāyoḥ saṃdhāraṇājjñānaṃ jñānānmokṣaḥ prajāyate // Āk_1,20.35 //</l>\n</lg>\n\n<lg>\n<l>sarveṣāṃ dehamūlaṃ syāttatsthairye pavanaḥ prabhuḥ /</l>\n<l>parasmādakṣarāttasmādākāśaṃ samabhūttataḥ // Āk_1,20.36 //</l>\n</lg>\n\n<lg>\n<l>vāyustasmācca dahanastasmādāpastato mahī /</l>\n<l>eteṣāṃ pañcabhūtānāmakṣaraṃ kāraṇaṃ param // Āk_1,20.37 //</l>\n</lg>\n\n<lg>\n<l>vyoma śabdātmakaṃ vāyuḥ śabdasparśātmako bhavet /</l>\n<l>vahniḥ śabdasparśarūpamayaḥ salilamucyate // Āk_1,20.38 //</l>\n</lg>\n\n<lg>\n<l>śabdarūpasparśarasātmakaṃ bhūmirviśeṣataḥ /</l>\n<l>śabdarūparasasparśagandharūpā bhavet priye // Āk_1,20.39 //</l>\n</lg>\n\n<lg>\n<l>bhūvāyvagnyanilākāśādhiṣṭhātryaścaiva devatāḥ /</l>\n<l>brahmā viṣṇuśca rudraśca maheśvarasadāśivau // Āk_1,20.40 //</l>\n</lg>\n\n<lg>\n<l>bhūmir naṣṭāmbusaṃmagnā tāśca grastā mahāgninā /</l>\n<l>sa ca caṇḍasamīreṇa śamitaḥ so'pi pārvati // Āk_1,20.41 //</l>\n</lg>\n\n<lg>\n<l>vyomni līnaḥ kramāt tasmād ākāśād udbhavanti te /</l>\n<l>antarbahiḥ sthitaṃ vyāptaṃ nirādhāraṃ nirāśrayam // Āk_1,20.42 //</l>\n</lg>\n\n<lg>\n<l>ākāśaṃ cetasā dhyāyan pracchindyād bhavabandhanam /</l>\n<l>jagatprāṇamayaṃ vāyuṃ cidānandapradaṃ jalam // Āk_1,20.43 //</l>\n</lg>\n\n<lg>\n<l>niścalīkurute yuktyā vāyuvatsyātsa khecaraḥ /</l>\n<l>anantārkāgnisaṃdīptaṃ dahantaṃ jagatāṃ trayam // Āk_1,20.44 //</l>\n</lg>\n\n<lg>\n<l>tejo dhyātvā svahṛdaye nāgninā sa tu bādhyate /</l>\n<l>sudhātaraṅganikaraplāvyamānamahītalam // Āk_1,20.45 //</l>\n</lg>\n\n<lg>\n<l>aptattvaṃ bhāvayan svānte vāri taṃ na hi bādhate /</l>\n<l>abhūtalacarākrāntaṃ bhūtalaṃ bhūtasaṃplavam // Āk_1,20.46 //</l>\n</lg>\n\n<lg>\n<l>hṛdaye bhāvayannityaṃ tasya no pārthivaṃ bhayam /</l>\n<l>yadyadbhāvayate citte tattadrūpam avāpnuyāt // Āk_1,20.47 //</l>\n</lg>\n\n<lg>\n<l>yathāgnitvaṃ vrajet kāṣṭhaḥ kīṭo bhramaratāṃ yathā /</l>\n<l>&lt;yogāṅgāni&gt;</l>\n<l>āsanaṃ prāṇaniyamaḥ pratyāhāraśca dhāraṇā // Āk_1,20.48 //</l>\n</lg>\n\n<lg>\n<l>dhyānaṃ samādhiḥ ṣoḍhā syuryogāṅgāni krameṇa ca /</l>\n<l>&lt;1. āsanavidhiḥ&gt;</l>\n<l>caturaśītilakṣāṇi hyāsanāni bhavanti hi // Āk_1,20.49 //</l>\n</lg>\n\n<lg>\n<l>teṣu mukhyāsane dve ca siddhapadmāsane smṛte /</l>\n<l>&lt;siddhāsanam&gt;</l>\n<l>svayoniṃ pādamūlena caikena ghaṭayed dṛḍham // Āk_1,20.50 //</l>\n</lg>\n\n<lg>\n<l>anyaccaraṇamūlaṃ ca mehanopari vinyaset /</l>\n<l>avakrāṅgaḥ samāsīno vaśībhūtendriyaḥ priye // Āk_1,20.51 //</l>\n</lg>\n\n<lg>\n<l>niścalākṣo bhruvormadhyaṃ paśyanniścalamānasaḥ /</l>\n<l>siddhāsanamidaṃ jñeyaṃ muktimārgapradāyakam // Āk_1,20.52 //</l>\n</lg>\n\n<lg>\n<l>&lt;padmāsanam&gt;</l>\n<l>dakṣiṇorau padaṃ vāmaṃ vāmorau dakṣiṇaṃ padam /</l>\n<l>vinyasya karayugmena pṛṣṭhabhāgagatena ca // Āk_1,20.53 //</l>\n</lg>\n\n<lg>\n<l>viparītena cāṅguṣṭhaṃ vāmaṃ vāmakareṇa ca /</l>\n<l>dakṣiṇaṃ dakṣiṇenaiva dṛḍhaṃ dhṛtvā nijorasi // Āk_1,20.54 //</l>\n</lg>\n\n<lg>\n<l>vinyasya cubukaṃ dhyāyennāsāgraṃ saṃyatendriyaḥ /</l>\n<l>etatpadmāsanaṃ khyātaṃ sarvaroganibarhaṇam // Āk_1,20.55 //</l>\n</lg>\n\n<lg>\n<l>&lt;2. prāṇāyāmaḥ; ajapāmudrā&gt;</l>\n<l>ādhāraṃ tu gudasthāne caturdalasaroruham /</l>\n<l>vādisāntākṣaropetaṃ bālāruṇasamaprabham // Āk_1,20.56 //</l>\n</lg>\n\n<lg>\n<l>svādhiṣṭhānaṃ ṣaḍdalābjaṃ bādilāntākṣarānvitam /</l>\n<l>vidyutprabhaṃ tato devi ratnābhaṃ maṇipūrakam // Āk_1,20.57 //</l>\n</lg>\n\n<lg>\n<l>ḍādiphāntārṇasaṃyuktaṃ nābhau dalaśatātmakam /</l>\n<l>anāhataṃ suvarṇābhaṃ dvādaśacchadapaṅkajam // Āk_1,20.58 //</l>\n</lg>\n\n<lg>\n<l>hṛdaye kādiṭhāntārṇaṃ viśuddhistu praśasyate /</l>\n<l>ṣoḍaśāraṃ mahāpadmaṃ ṣoḍaśasvarabhūṣitam // Āk_1,20.59 //</l>\n</lg>\n\n<lg>\n<l>ājñācakraṃ dvayadalaṃ padmahastavirājitam /</l>\n<l>śvetamevaṃ kramāddevi ṣaṭcakraṃ samudāhṛtam // Āk_1,20.60 //</l>\n</lg>\n\n<lg>\n<l>nābher adhastānmeḍhrasyopariṣṭāt kanda ucyate /</l>\n<l>vihaṃgamāṇḍasaṅkāśastatra nāḍīsamudbhavaḥ // Āk_1,20.61 //</l>\n</lg>\n\n<lg>\n<l>saptatidvisahasrāḥ syustāsu mukhyā daśa smṛtāḥ /</l>\n<l>iḍā ca prathamā nāḍī piṅgalā ca dvitīyakā // Āk_1,20.62 //</l>\n</lg>\n\n<lg>\n<l>suṣumnā ca tṛtīyā syādgāndhārī ca caturthikā /</l>\n<l>pañcamī hastijihvā syātṣaṣṭhī pūṣā tarasvinī // Āk_1,20.63 //</l>\n</lg>\n\n<lg>\n<l>saptamyalambuṣā nāḍī cāṣṭamī ca kuhūḥ smṛtā /</l>\n<l>navamī śaṅkhinī caiva daśamī ca krameṇa hi // Āk_1,20.64 //</l>\n</lg>\n\n<lg>\n<l>etāstu prāṇavāhinyo vāyavastu japāḥ smṛtāḥ /</l>\n<l>prāṇāpānau tathā vyānodānau caiva samānakaḥ // Āk_1,20.65 //</l>\n</lg>\n\n<lg>\n<l>nāgaḥ kūrmaśca kṛkalo devadatto dhanañjayaḥ /</l>\n<l>sarveṣu nāḍīcakreṣu vartante daśa vāyavaḥ // Āk_1,20.66 //</l>\n</lg>\n\n<lg>\n<l>vāmadakṣiṇamārgābhyāmadha ūrdhvaṃ ca cañcalāḥ /</l>\n<l>prāṇāpānavaśo jīvaḥ pradhāvati na dṛśyate // Āk_1,20.67 //</l>\n</lg>\n\n<lg>\n<l>hastābhyāmāhato bhūmau kanduko na sthiro yathā /</l>\n<l>prāṇāpānaparikṣiptastathā jīvo'pi na sthiraḥ // Āk_1,20.68 //</l>\n</lg>\n\n<lg>\n<l>prāṇāpānasamākarṣe tathā prāṇamapānataḥ /</l>\n<l>bahirgacchaddhakāreṇa sakāreṇāntarāviśet // Āk_1,20.69 //</l>\n</lg>\n\n<lg>\n<l>haṃsaḥ so'haṃ manumamuṃ sadā jīvo japet priye /</l>\n<l>ekaviṃśatsahasraṃ ca ṣaṭśatādhikamīśvari // Āk_1,20.70 //</l>\n</lg>\n\n<lg>\n<l>haṃsamantrasya saṃkhyā syādahorātreṇa sarvadā /</l>\n<l>haṃsākhyo'yaṃ mahāmantro hyajapeti prakīrtitaḥ // Āk_1,20.71 //</l>\n</lg>\n\n<lg>\n<l>japākhyeyaṃ ca gāyatrī yamikaivalyadāyinī /</l>\n<l>etatsamaṃ tapo jñānaṃ japaḥ puṇyaṃ na kiṃcana // Āk_1,20.72 //</l>\n</lg>\n\n<lg>\n<l>anuccāryā hyavarṇā ca kuṇḍalinyāḥ samudbhavā /</l>\n<l>prāṇasaṃcāriṇī hyeṣā jñātavyā yogibhiḥ sadā // Āk_1,20.73 //</l>\n</lg>\n\n<lg>\n<l>mātā kuṇḍalinī śaktiḥ kandādūrdhvaṃ pratiṣṭhitā /</l>\n<l>aṣṭadhā parivṛttā ca prasuptabhujagākṛtiḥ // Āk_1,20.74 //</l>\n</lg>\n\n<lg>\n<l>brahmadvāramukhaṃ sā tu svamukhena pidhāya ca /</l>\n<l>tāṃ ca prabodhayedādau vahniyogena pārvati // Āk_1,20.75 //</l>\n</lg>\n\n<lg>\n<l>vāyunā manasā sārdhaṃ madhyanāḍyā vrajecchive /</l>\n<l>haṭhādākuñcanād brahmadvāram udghāṭayettu sā // Āk_1,20.76 //</l>\n</lg>\n\n<lg>\n<l>yathā nayedguṇaṃ sūcī tadvad brahmabilaṃ tu sā /</l>\n<l>sukhaṃ padmāsanāsīnaḥ pāṇī cottānitau priye // Āk_1,20.77 //</l>\n</lg>\n\n<lg>\n<l>aṅkamadhye nidhāyaiva cubukaṃ vakṣasi nyaset /</l>\n<l>dṛḍhaṃ gudamukhaṃ gāḍham ākuñcyāpānarandhrakam // Āk_1,20.78 //</l>\n</lg>\n\n<lg>\n<l>muhurmuhurvāyumūrdhvaṃ cālayettvaritaṃ priye /</l>\n<l>prāṇaṃ muñcankuṇḍalinyāḥ prabhāvānmokṣavartmajam // Āk_1,20.79 //</l>\n</lg>\n\n<lg>\n<l>upaiti satprabodhaṃ ca devānāmapi durlabham /</l>\n<l>tadodbhūtaiḥ śramajalaiḥ svāṅgāni parimārjayet // Āk_1,20.80 //</l>\n</lg>\n\n<lg>\n<l>kṣīrāhārī mitānnāśī kaṭvamlalavaṇaṃ tyajet /</l>\n<l>jitendriyo brahmacārī kuṭīsthaḥ karmavarjitaḥ // Āk_1,20.81 //</l>\n</lg>\n\n<lg>\n<l>evamabhyāsanirato vatsarātsiddhimeti saḥ /</l>\n<l>&lt;prāṇāyāme mudrāḥ&gt;</l>\n<l>jālandharaṃ mūlabandham oḍḍīyāṇaṃ ca khecarīm // Āk_1,20.82 //</l>\n</lg>\n\n<lg>\n<l>mahāmudrāṃ ca yaḥ kuryātsa bhaveddehasiddhibhāk /</l>\n<l>eṣāṃ vakṣye lakṣaṇāni gopyāni tava śāmbhavi // Āk_1,20.83 //</l>\n</lg>\n\n<lg>\n<l>&lt;jālandharabandhaḥ&gt;</l>\n<l>jālandharaṃ kaṇṭhasirāsamūhānāṃ ca bandhanam /</l>\n<l>kṛtvādho namayitvā kaṃ tadā syandati mūrdhataḥ // Āk_1,20.84 //</l>\n</lg>\n\n<lg>\n<l>nabhastaḥ syandamānā ca sudhā dogdhau patenna ca /</l>\n<l>na dhāvati maruttatra karṇasaṃkocane kṛte // Āk_1,20.85 //</l>\n</lg>\n\n<lg>\n<l>karṇāmayasamūhaghnaṃ mṛtyughnaṃ tatparaṃ bhavet /</l>\n<l>&lt;mūlabandhaḥ&gt;</l>\n<l>mūlabandhaṃ pārṣṇibhāgādyonisthānaṃ prapīḍayet // Āk_1,20.86 //</l>\n</lg>\n\n<lg>\n<l>gudamākuñcayedyogī nayedūrdhvam apānakam /</l>\n<l>evaṃ kṛte mūlabandhe kṣīyate malamūlakam // Āk_1,20.87 //</l>\n</lg>\n\n<lg>\n<l>prāṇāpānau ca saṃyuktau syātāṃ vṛddho'pi yauvanam /</l>\n<l>prāpnuyānmūlabandhena mṛtyuthopi vivasvatām // Āk_1,20.88 //</l>\n</lg>\n\n<lg>\n<l>&lt;oḍyāṇabandhaḥ&gt;</l>\n<l>oḍḍiyāṇe nābhivivaramūrdhvaṃ jaṭhare dṛḍham /</l>\n<l>ākṛṣya paścimaṃ tānaṃ bandhayetpavanastadā // Āk_1,20.89 //</l>\n</lg>\n\n<lg>\n<l>viśrāntaḥ syānmahāmāye coḍyāṇo 'yaṃ prakīrtitaḥ /</l>\n<l>mṛtyudāvānalo dīpto jarārogābdhivāḍabaḥ // Āk_1,20.90 //</l>\n</lg>\n\n<lg>\n<l>&lt;khecarīmudrā&gt;</l>\n<l>āsyāntarvivare jihvāṃ tālurandhre praveśayet /</l>\n<l>viparītāṃ bhruvormadhye paśyenniścalayā dṛśā // Āk_1,20.91 //</l>\n</lg>\n\n<lg>\n<l>eṣā hi khecarī mudrā gopanīyātidurlabhā /</l>\n<l>jihvā tu khagatā yasmānmanaścarati khe tataḥ // Āk_1,20.92 //</l>\n</lg>\n\n<lg>\n<l>khecarīti prasiddheyaṃ mṛtyurogajarāpahā /</l>\n<l>nidrā kṣudhā tṛṣā nāsti khecaryā mudritasya ca // Āk_1,20.93 //</l>\n</lg>\n\n<lg>\n<l>mūrcchā bhavati sādhvī ca karmabandhabhayaṃ na hi /</l>\n<l>ramaṇyā saṃgatasyāpi reto na patati dhruvam // Āk_1,20.94 //</l>\n</lg>\n\n<lg>\n<l>yāvacchukraṃ sthiraṃ dehe tāvatkālabhayaṃ na hi /</l>\n<l>yena baddhā nabhomudrā bījastasya na gacchati // Āk_1,20.95 //</l>\n</lg>\n\n<lg>\n<l>yadi gacchettasya bījo hutāśanamupaiti hi /</l>\n<l>sa bījaścordhvamāyāti śaktyā pratihataḥ svayam // Āk_1,20.96 //</l>\n</lg>\n\n<lg>\n<l>yonimudrānibaddhaḥ sansā mudrā tena durlabhā /</l>\n<l>bījastu dvividhaḥ proktaḥ śukraṃ caiva mahārajaḥ // Āk_1,20.97 //</l>\n</lg>\n\n<lg>\n<l>śiraḥsthānagataṃ śukraṃ yonisthānagataṃ rajaḥ /</l>\n<l>śukraṃ tu śvetavarṇaṃ syātpravālābhaṃ rajaḥ smṛtam // Āk_1,20.98 //</l>\n</lg>\n\n<lg>\n<l>śukraṃ candragataṃ nityaṃ rajaḥ sūryeṇa saṅgatam /</l>\n<l>śukraṃ śivo rajaḥ śaktistayā yogaḥ sudurlabhaḥ // Āk_1,20.99 //</l>\n</lg>\n\n<lg>\n<l>marutā śakticāreṇa rajaścordhvaṃ praṇīyate /</l>\n<l>aikyaṃ tadbindunā yāti tadā divyaṃ vapurbhavet // Āk_1,20.100 //</l>\n</lg>\n\n<lg>\n<l>&lt;mahāmudrā&gt;</l>\n<l>vāmāṅghrimūlabhāgena yonisthānaṃ prapīḍayet /</l>\n<l>dakṣiṇāṅghriṃ ca vitataṃ hastābhyām abhidhārayet // Āk_1,20.101 //</l>\n</lg>\n\n<lg>\n<l>hanuṃ vakṣasi nikṣipya vāyunā jaṭharaṃ tataḥ /</l>\n<l>āpūrya recayeddevi sthitvā baddhāsano yamī // Āk_1,20.102 //</l>\n</lg>\n\n<lg>\n<l>eṣā khyātā mahāmudrā malasaṃśodhanī varā /</l>\n<l>sūryendū ghaṭayejjihvāśoṣaṇī pāpanāśinī // Āk_1,20.103 //</l>\n</lg>\n\n<lg>\n<l>tathā dakṣiṇapādena yonisthānaṃ prapīḍayet /</l>\n<l>vitatya vāmapādaṃ ca karābhyāṃ dhārayetpriye // Āk_1,20.104 //</l>\n</lg>\n\n<lg>\n<l>śeṣaṃ pūrvoktavat kuryādevaṃ savyāpasavyayoḥ /</l>\n<l>bhāgayoḥ samakālaḥ syādabhyāsastāṃ vivarjayet // Āk_1,20.105 //</l>\n</lg>\n\n<lg>\n<l>tasya pathyamapathyaṃ ca ṣaḍrasā nīrasā api /</l>\n<l>ghoraṃ viṣaṃ vātisukhaṃ pīyūṣamiva jīryate // Āk_1,20.106 //</l>\n</lg>\n\n<lg>\n<l>gulmodāvartakuṣṭhādyā rogā naśyantyasaṃśayam /</l>\n<l>siddhideyaṃ mahāmudrā kālaṃ hanti jarābhayam // Āk_1,20.107 //</l>\n</lg>\n\n<lg>\n<l>na prakāśyā na deyā ca yasmai kasmaicana priye /</l>\n<l>&lt;3. pratyāhāraḥ&gt;</l>\n<l>muktāsanasthito yogī ṛjvaṅgagrīvamastakaḥ // Āk_1,20.108 //</l>\n</lg>\n\n<lg>\n<l>ghoṇāgralocanaḥ svasthaḥ kuṭīsthaḥ praṇavaṃ japet /</l>\n<l>trilokaśca trikālaśca tridevāstrīśvarā api // Āk_1,20.109 //</l>\n</lg>\n\n<lg>\n<l>trijyotīṃṣīndumukhyāni trivedāścāgnayastrayaḥ /</l>\n<l>śaktitrayaṃ tripadavī brāhmī caindrī ca vaiṣṇavī // Āk_1,20.110 //</l>\n</lg>\n\n<lg>\n<l>varṇatrayaṃ ca bhāsante yatra tajjyotiromiti /</l>\n<l>tam oṃkāraṃ ca manasā vacasā karmaṇā tu yaḥ // Āk_1,20.111 //</l>\n</lg>\n\n<lg>\n<l>dhyāyejjapedabhyasecca sa mukto bhavabandhanāt /</l>\n<l>gacchaṃs tiṣṭhañjapañjāgracchucir vāpyaśucir yadi // Āk_1,20.112 //</l>\n</lg>\n\n<lg>\n<l>na karmaṇā ca liptaḥ syājjalenābjadalaṃ yathā /</l>\n<l>vāyau calati sarve'pi calantīndriyadhātavaḥ // Āk_1,20.113 //</l>\n</lg>\n\n<lg>\n<l>sthite vāyau sthire sarvaṃ vapuḥprabhṛti śāmbhavi /</l>\n<l>tasmādvāyuṃ nibadhnīyātsthire vāte sthiraṃ manaḥ // Āk_1,20.114 //</l>\n</lg>\n\n<lg>\n<l>sthire manasi jīvaśca sthiro bhavati bhairavi /</l>\n<l>yāvatsaṃyamito vāyuryāvacceto'pi susthiram // Āk_1,20.115 //</l>\n</lg>\n\n<lg>\n<l>bījaṃ yāvadbhruvormadhye tāvatkālabhayaṃ na hi /</l>\n<l>ṣaṭtriṃśadvyaṅgulaṃ nityaṃ tataḥ prāṇaḥ prakīrtitaḥ // Āk_1,20.116 //</l>\n</lg>\n\n<lg>\n<l>baddhapadmāsane sthitvā ṛjvaṅgaḥ sthiramānasaḥ /</l>\n<l>vāmanāsāpuṭenaiva pūrayetprāṇamārutam // Āk_1,20.117 //</l>\n</lg>\n\n<lg>\n<l>yāvatṣoḍaśamātraṃ ca kumbhayed dvādaśa priye /</l>\n<l>recayeddaśamātraṃ ca dakṣanāsāpuṭena ca // Āk_1,20.118 //</l>\n</lg>\n\n<lg>\n<l>punaśca sūryamārgeṇa pūrayet pūrvavatpriye /</l>\n<l>kumbhayitvā recayecca vāmanāsāpuṭena ca // Āk_1,20.119 //</l>\n</lg>\n\n<lg>\n<l>prāṇāyāmavidhiḥ proktastrividho yogivandite /</l>\n<l>adhamo madhyamo devi hyuttamo'pi yathākramam // Āk_1,20.120 //</l>\n</lg>\n\n<lg>\n<l>prokto 'yam adhamas tasmād dviguṇo madhyamaḥ smṛtaḥ /</l>\n<l>uttamastriguṇaḥ proktaḥ prāṇāyāmo'yamīśvari // Āk_1,20.121 //</l>\n</lg>\n\n<lg>\n<l>yadā tu vāmanāsāyāṃ pūrayeccandramakṣaram /</l>\n<l>dhyāyedamṛtavārīśamadhyasthaṃ kṣīrasannibham // Āk_1,20.122 //</l>\n</lg>\n\n<lg>\n<l>yadā tu dakṣanāsāyāṃ pūrayet sūryamakṣaram /</l>\n<l>jvalajjvalanasaṅkāśaṃ nābhisthaṃ cintayetsadā // Āk_1,20.123 //</l>\n</lg>\n\n<lg>\n<l>evaṃ bījadvayaṃ dhyātvā nāsārandhradvayena ca /</l>\n<l>pūrayedyastu matimānnāḍīśuddhirato bhavet // Āk_1,20.124 //</l>\n</lg>\n\n<lg>\n<l>evaṃ māsatrayābhyāsādyatheṣṭaṃ vāyudhāraṇam /</l>\n<l>pradīpto jāṭharo vahnirnādavyaktiśca jāyate // Āk_1,20.125 //</l>\n</lg>\n\n<lg>\n<l>ārogyaṃ prāpnuyāddevi nityamabhyāsayogataḥ /</l>\n<l>prathameyaṃ na dharmaḥ syāddvitīye kampate vapuḥ // Āk_1,20.126 //</l>\n</lg>\n\n<lg>\n<l>uttiṣṭhati tṛtīye tu baddhapadmāsanasthiteḥ /</l>\n<l>prāṇāyāmādiṣaṭkena pratyāhāro bhavecchive // Āk_1,20.127 //</l>\n</lg>\n\n<lg>\n<l>taddviṣaṭkena vidhinā dhāraṇā tu praśasyate /</l>\n<l>dhāraṇādvādaśena syāddhyānaṃ taddvādaśātmakaḥ // Āk_1,20.128 //</l>\n</lg>\n\n<lg>\n<l>samādhiḥ kathyate devi tena dṛśyaṃ parātparam /</l>\n<l>tasminparāpare dhāmni kṣīyate karmasaṃcayaḥ // Āk_1,20.129 //</l>\n</lg>\n\n<lg>\n<l>janmamṛtyū na bhavato jarārogaśca naśyati /</l>\n<l>yuktiyuktena yogena cirāyuśca sukhī bhavet // Āk_1,20.130 //</l>\n</lg>\n\n<lg>\n<l>ayuktyābhyāsanāddhikkākarṇarogaśirovyathā /</l>\n<l>śvāsakāsādayo rogā doṣāḥ syurbahavastathā // Āk_1,20.131 //</l>\n</lg>\n\n<lg>\n<l>&lt;viparītakaraṇīmudrā&gt;</l>\n<l>saumyasthānātsamāyātā dvābhyāṃ caikā tu bhujyate /</l>\n<l>tatastṛtīyo yaḥ kaścitsa syājjanmajarojjhitaḥ // Āk_1,20.132 //</l>\n</lg>\n\n<lg>\n<l>prajvalajjvalanākāro nābhimadhye sthito raviḥ /</l>\n<l>tālumadhye śaśī bhāti sudhāṃ varṣatyadhomukhaḥ // Āk_1,20.133 //</l>\n</lg>\n\n<lg>\n<l>tāṃ grasatyūrdhvavadano bhāskaraḥ kiraṇatviṣā /</l>\n<l>etasya viparītaṃ yatkaraṇaṃ viparītakam // Āk_1,20.134 //</l>\n</lg>\n\n<lg>\n<l>kākacañcuvadāsyaṃ ca kṛtvā vāyuṃ sasūtkṛtam /</l>\n<l>ādāya nāsārandhreṇa punastaṃ śvasanaṃ tyajet // Āk_1,20.135 //</l>\n</lg>\n\n<lg>\n<l>śītalīkaraṇākhyo'yaṃ yogastu jvarapittahṛt /</l>\n<l>amṛtaṃ śītalaṃ tasya pibataśca jarā na hi // Āk_1,20.136 //</l>\n</lg>\n\n<lg>\n<l>jihvayā tālumūlena prāṇaṃ yaḥ pibati priye /</l>\n<l>tasya ṣaṇmāsataḥ sarve rogā naśyanti yoginaḥ // Āk_1,20.137 //</l>\n</lg>\n\n<lg>\n<l>rasanāmūrdhvataḥ kṛtvā somaṃ pibati yaḥ priye /</l>\n<l>siddhirmāsārdha āyāti rogāstasya na santi hi // Āk_1,20.138 //</l>\n</lg>\n\n<lg>\n<l>jihvāgreṇa ca saṃpīḍya rasanāntarbilaṃ mahat /</l>\n<l>dhyātvāmṛtajharīmambām ardhābdena bhavetkaviḥ // Āk_1,20.139 //</l>\n</lg>\n\n<lg>\n<l>amṛtāplāvitatanor yogino vatsaratrayāt /</l>\n<l>retaścordhvaṃ prayātyeva sidhyanti hyaṇimādayaḥ // Āk_1,20.140 //</l>\n</lg>\n\n<lg>\n<l>trividhaṃ garalaṃ tasya śarīre ca na saṃkramet /</l>\n<l>jarā ca maraṇaṃ nāsti duṣṭasattvabhayaṃ tathā // Āk_1,20.141 //</l>\n</lg>\n\n<lg>\n<l>&lt;4. dhāraṇam&gt;</l>\n<l>uktāsanasamārūḍhaḥ prāṇāyāmarataḥ sadā /</l>\n<l>pratyāhāraprasannaḥ sannabhyaseddhāraṇaṃ tataḥ // Āk_1,20.142 //</l>\n</lg>\n\n<lg>\n<l>cetaso niścalatvaṃ yaddhāraṇā sā smṛtā śive /</l>\n<l>pṛthvyādipañcabhūtānāṃ yā pṛthagdhāraṇā hṛdi // Āk_1,20.143 //</l>\n</lg>\n\n<lg>\n<l>caturaśrā suvarṇā salakārā ca hṛdi sthitā /</l>\n<l>brahmaṇā sahitā bhūmirdhyātavyā pañca nāḍikāḥ // Āk_1,20.144 //</l>\n</lg>\n\n<lg>\n<l>prāṇaṃ tatraiva manasā dhārayetsaha śāṃbhavi /</l>\n<l>eṣā stambhakarī vidyā pṛthvījayamavāpnuyāt // Āk_1,20.145 //</l>\n</lg>\n\n<lg>\n<l>ardhacandrapratīkāśaṃ karpūrahimanirmalam /</l>\n<l>kaṇṭhasthānagataṃ nityaṃ sudhāplutavakārayuk // Āk_1,20.146 //</l>\n</lg>\n\n<lg>\n<l>jalatattvaṃ ca saṃyuktaṃ viṣṇunā tatra dhārayet /</l>\n<l>prāṇaṃ cittena sahitaṃ dhyātavyaṃ pañcanāḍikāḥ // Āk_1,20.147 //</l>\n</lg>\n\n<lg>\n<l>eṣā hi vāruṇī vidyā viṣapittajvarāpahā /</l>\n<l>grasane kālakūṭasya mayaiva parikalpitā // Āk_1,20.148 //</l>\n</lg>\n\n<lg>\n<l>trikoṇaṃ taptahemābhaṃ sarephaṃ rudradaivatam /</l>\n<l>tālusthānagataṃ dhyāyedvahnitattvaṃ jvalatprabham // Āk_1,20.149 //</l>\n</lg>\n\n<lg>\n<l>tatraiva pañcaghaṭikāḥ prāṇaṃ ca manasā saha /</l>\n<l>dhārayennihitaṃ yogī hyeṣā vaiśvānarī parā // Āk_1,20.150 //</l>\n</lg>\n\n<lg>\n<l>viṣāgnibhītisaṃhartrī vātaśleṣmādirogahṛt /</l>\n<l>vartulaṃ nīlameghābhaṃ bhruvormadhye pratiṣṭhitam // Āk_1,20.151 //</l>\n</lg>\n\n<lg>\n<l>sayakāraṃ vāyutattvaṃ nityamīśvaradaivatam /</l>\n<l>tatraiva nāḍikāḥ pañca prāṇaṃ ca manasā saha // Āk_1,20.152 //</l>\n</lg>\n\n<lg>\n<l>dhārayedvāyavīyaiṣā vidyā khagatidāyinī /</l>\n<l>mṛgatṛṣṇāmbusaṅkāśaṃ hakāreṇa samanvitam // Āk_1,20.153 //</l>\n</lg>\n\n<lg>\n<l>sadāśivādidaivaṃ ca brahmarandhragataṃ sadā /</l>\n<l>vyomatattvaṃ nirākāśaṃ śāntaṃ sarvagataṃ priye // Āk_1,20.154 //</l>\n</lg>\n\n<lg>\n<l>tatra prāṇaṃ ca saṃyamya manasā saha dhārayet /</l>\n<l>yāvatsyuḥ pañca ghaṭikā nabhovidyeyamīśvari // Āk_1,20.155 //</l>\n</lg>\n\n<lg>\n<l>kathitā mokṣadā devi yogināṃ duḥkhahāriṇī /</l>\n<l>stambhanī pārthivī vidyā plāvanī vāruṇī matā // Āk_1,20.156 //</l>\n</lg>\n\n<lg>\n<l>tato vaiśvānarī vidyā dāhinīti prakīrtitā /</l>\n<l>vāyavī bhrāmaṇī proktā śamanī vyomarūpiṇī // Āk_1,20.157 //</l>\n</lg>\n\n<lg>\n<l>kramaśaḥ pañcavidyāśca dhāraṇīyāḥ pṛthakpṛthak /</l>\n<l>svanāmakarmasadṛśaṃ phalaṃ dadati yoginām // Āk_1,20.158 //</l>\n</lg>\n\n<lg>\n<l>eṣā pañcavidhā devi dhāraṇā bhuvi durlabhā /</l>\n<l>&lt;5. dhyānam&gt;</l>\n<l>tattveṣu niścalā cintā yā taddhyānaṃ prakīrtyate // Āk_1,20.159 //</l>\n</lg>\n\n<lg>\n<l>dhyānaṃ dvidheti vikhyātaṃ saguṇaṃ nirguṇaṃ priye /</l>\n<l>saguṇaṃ varṇasahitaṃ nirguṇaṃ varṇavarjitam // Āk_1,20.160 //</l>\n</lg>\n\n<lg>\n<l>lakṣaṃ ca vājapeyānāmaśvamedhasahasrakam /</l>\n<l>sakṛddhyānasya yogasya kalāṃ nārhanti ṣoḍaśīm // Āk_1,20.161 //</l>\n</lg>\n\n<lg>\n<l>pratyaṅmanā bahirdṛṣṭir ṛjuḥ padmāsanasthitaḥ /</l>\n<l>dhyānayogaḥ sa vijñeyaḥ sadyaḥ siddhipradaḥ śubhaḥ // Āk_1,20.162 //</l>\n</lg>\n\n<lg>\n<l>mūlādhāre suvarṇābhe cakre'sminprathame priye /</l>\n<l>dhyātvātmānaṃ ca nāsāgre lakṣayeddhanti kilbiṣam // Āk_1,20.163 //</l>\n</lg>\n\n<lg>\n<l>svādhiṣṭhāne ca ratnābhe hyātmānaṃ paricintayet /</l>\n<l>nāsāgralakṣo duḥkhebhyo mucyate yogisattamaḥ // Āk_1,20.164 //</l>\n</lg>\n\n<lg>\n<l>bālāruṇābhe cātmānaṃ cakre'sminmaṇipūrake /</l>\n<l>smṛtvā nāsāgradṛṣṭiḥ saṃstrijagatkṣobhayedyamī // Āk_1,20.165 //</l>\n</lg>\n\n<lg>\n<l>vidyunmālānibhe cakre'nāhate hṛdayasthale /</l>\n<l>prāṇāyāmena bahudhā sādhite parameśvari // Āk_1,20.166 //</l>\n</lg>\n\n<lg>\n<l>ātmānaṃ cintayedyastu nāsāgragatalocanaḥ /</l>\n<l>bhavedbrahmasamo yogī vaśīkṛtamanāḥ priye // Āk_1,20.167 //</l>\n</lg>\n\n<lg>\n<l>ghaṇṭikāyāṃ viśuddhākhye svarṇacampakasannibhe /</l>\n<l>ghrāṇāgradṛṣṭirātmānaṃ dhyātvānandamayo bhavet // Āk_1,20.168 //</l>\n</lg>\n\n<lg>\n<l>lambikāyāṃ sudhāpūrṇe candramaṇḍalamaṇḍite /</l>\n<l>nāsāgradṛṣṭirātmānaṃ dhyātvānandamayo bhavet // Āk_1,20.169 //</l>\n</lg>\n\n<lg>\n<l>bhruvormadhye'ñjanākāre dhyāyedātmānamīśvari /</l>\n<l>jitaprāṇo bhavedyogī yogānandamayo bhavet // Āk_1,20.170 //</l>\n</lg>\n\n<lg>\n<l>nirguṇaṃ nirapāyaṃ ca śivaṃ śāntaṃ parātparam /</l>\n<l>viśvataijasam ātmānaṃ dhyāyedbhrūmadhyalocanaḥ // Āk_1,20.171 //</l>\n</lg>\n\n<lg>\n<l>brahmānandamayo yogī bhavatyeva na saṃśayaḥ /</l>\n<l>ājñācakramiti khyātaṃ pare vyomni nirāmaye // Āk_1,20.172 //</l>\n</lg>\n\n<lg>\n<l>śivam ātmānamācintya bhavejjñānamayo vaśī /</l>\n<l>gaganākāramamalaṃ mṛgatṛṣṇāmbusannibham // Āk_1,20.173 //</l>\n</lg>\n\n<lg>\n<l>dhyātvātmānaṃ sarvagataṃ mokṣaṃ vrajati saṃyamī /</l>\n<l>apānameḍhrau nābhiśca hṛdayaṃ ghaṇṭikā tathā // Āk_1,20.174 //</l>\n</lg>\n\n<lg>\n<l>lambikā ca bhruvormadhyaṃ nabhaśca brahmarandhrakam /</l>\n<l>tava cakramiti khyātaṃ deyaṃ sthānaṃ ca yoginām // Āk_1,20.175 //</l>\n</lg>\n\n<lg>\n<l>dhāraṇā pañcaghaṭikā ṣaṇṇāḍī dhyānamucyate /</l>\n<l>samādhirdvādaśāhaṃ syātprāṇasaṃyamanātpriye // Āk_1,20.176 //</l>\n</lg>\n\n<lg>\n<l>&lt;6. samādhiḥ&gt;</l>\n<l>jalasaindhavayoryogādekatvaṃ ca yathā bhavet /</l>\n<l>cittātmanoḥ sāmarasyaṃ samādhiḥ sa tu kathyate // Āk_1,20.177 //</l>\n</lg>\n\n<lg>\n<l>manaḥ pralīyate cānte yadā prāṇakṣayo bhavet /</l>\n<l>sāmarasyaṃ tadā syācca samādhiḥ sa tu kathyate // Āk_1,20.178 //</l>\n</lg>\n\n<lg>\n<l>praṇaṣṭākhilasaṅkalpo jīvātmā paramātmanā /</l>\n<l>yadekatvaṃ bhajeddevi samādhiḥ sa tu kathyate // Āk_1,20.179 //</l>\n</lg>\n\n<lg>\n<l>parāpekṣojjhitaṃ cittamindriyeṣu pravartate /</l>\n<l>yadā jīvo gataścaikyaṃ tadā naivendriyaṃ manaḥ // Āk_1,20.180 //</l>\n</lg>\n\n<lg>\n<l>śabdaṃ sparśaṃ ca rūpaṃ ca rasaṃ gandhaṃ paraṃ tathā /</l>\n<l>ātmānaṃ ca sukhaṃ duḥkhaṃ mānāmānaṃ priyāpriye // Āk_1,20.181 //</l>\n</lg>\n\n<lg>\n<l>śītāśītaṃ tathā vātamātapaṃ yo na vetti ca /</l>\n<l>na bādhyate svakarmaughairna kaiścidapi bādhyate // Āk_1,20.182 //</l>\n</lg>\n\n<lg>\n<l>na śastrairbādhyate mantrairyantraistantrairna gṛhyate /</l>\n<l>nāgninā na jalenāpi vāyunā na ca pīḍyate // Āk_1,20.183 //</l>\n</lg>\n\n<lg>\n<l>avadhyo dehibhiḥ sarvair mānanīyaḥ surairapi /</l>\n<l>āhāre ca vihāre ca nidrāyām avabodhane // Āk_1,20.184 //</l>\n</lg>\n\n<lg>\n<l>sarvakarmasu yuktaḥ sansa tattvaṃ vetti yogini /</l>\n<l>nirālambaṃ nirākāramanādyantaṃ nirāśrayam // Āk_1,20.185 //</l>\n</lg>\n\n<lg>\n<l>anālayaṃ niṣprapañcaṃ niṣkriyaṃ nirmalaṃ mahat /</l>\n<l>niścalaṃ nirmalaṃ nityaṃ nirguṇaṃ vyoma cinmayam // Āk_1,20.186 //</l>\n</lg>\n\n<lg>\n<l>sadānandamanantaṃ ca sarvagaṃ vibhu saṃtatam /</l>\n<l>etadbrahmapadaṃ tattvaṃ viddhi tvaṃ vindhyavāsini // Āk_1,20.187 //</l>\n</lg>\n\n<lg>\n<l>anāmaye nirālambe nirātaṅke mahādyutau /</l>\n<l>nirābhāse pare tattve yogayuktaḥ pralīyate // Āk_1,20.188 //</l>\n</lg>\n\n<lg>\n<l>dugdhe dugdhaṃ ghṛte cājyamagnāvagnirjale jalam /</l>\n<l>kṣiptaṃ vrajettanmayatvaṃ tathā brahmaṇi līyate // Āk_1,20.189 //</l>\n</lg>\n\n<lg>\n<l>&lt;yogābhyāsaphalam&gt;</l>\n<l>mayoditamidaṃ sarvaṃ divyavāyurasāyanam /</l>\n<l>yaḥ seveta sa puṇyātmā kṛtakṛtyo jagattraye // Āk_1,20.190 //</l>\n</lg>\n\n<lg>\n<l>sarvayajñaphalopetaḥ sa snātaḥ sarvatīrthake /</l>\n<l>sa yaśasvī sa yogīndraḥ sa evāmaravanditaḥ // Āk_1,20.191 //</l>\n</lg>\n\n<lg>\n<l>sa eva siddhaḥ śuddhaśca mama tulyo varānane /</l>\n<l>tasminsnihyati me cetastaccittaṃ me nivāsabhūḥ // Āk_1,20.192 //</l>\n</lg>\n\n<lg>\n<l>saphalaṃ jīvitaṃ tasya pūtaṃ tadubhayaṃ kulam /</l>\n<l>tatpadanyāsamātreṇa dharitrī pāvanīkṛtā // Āk_1,20.193 //</l>\n</lg>\n\n<lg>\n<l>yatroṣitaṃ kṣaṇaṃ tena puṇyakṣetraṃ hi sā mahī /</l>\n<l>dhanyā tajjanayitrī ca puṇyastajjanakaḥ priye // Āk_1,20.194 //</l>\n</lg>\n\n<lg>\n<l>taddarśanātsajīvāḥ syuḥ śūlaprotādayaḥ śavāḥ /</l>\n<l>tadvākyenaiva sarve'pi labhante'pi śubhāśubham // Āk_1,20.195 //</l>\n</lg>\n\n<lg>\n<l>tanmūtramalasaṃsparśāllohā yānti suvarṇatām /</l>\n<l>kiṃ punaḥ kathyate devi mama tulyaparākramaḥ // Āk_1,20.196 //</l>\n</lg>\n\n<p>Āk, 1, 21\n<lg>\n<l>&lt;yogasiddhidakuṭīnirmāṇavidhiḥ&gt;</l>\n<l>śrībhairavī /</l>\n<l>kuṭī proktā tvayā pūrvaṃ kathaṃ kāryā ca kīdṛśī /</l>\n<l>tatra kālaṃ kiyacchaṃbho vastavyaṃ brūhi me prabho // Āk_1,21.1 //</l>\n</lg></p>\n\n<lg>\n<l>śrībhairavaḥ /</l>\n<l>vakṣyāmi tāṃ kuṭīṃ samyak śṛṇu tripurasundari /</l>\n<l>medinīm unnatīkṛtya punastāṃ suhṛdaṃ priye // Āk_1,21.2 //</l>\n</lg>\n\n<lg>\n<l>staṃbhāṃśca kramaśaḥ ṣaṭ ṣaṭ paṅktiśaḥ sthāpayedṛjūn /</l>\n<l>tulā upari cāropya dārūṇi sudṛḍhāni ca // Āk_1,21.3 //</l>\n</lg>\n\n<lg>\n<l>sthāpayediṣṭakāḥ paścātsudhayā sāndramālipet /</l>\n<l>parito valabhiṃ kṛtvā bhittiṃ trivalayāṃ śubhām // Āk_1,21.4 //</l>\n</lg>\n\n<lg>\n<l>kuryātkuṭīṃ ca tanmadhye tṛtīyāvaraṇaiḥ punaḥ /</l>\n<l>nikhaneccaturaśraṃ ca daśaprādeśamātrakam // Āk_1,21.5 //</l>\n</lg>\n\n<lg>\n<l>pañcaprādeśamātre ca tvadhonimnaṃ tathordhvataḥ /</l>\n<l>evaṃ daśavitastyābhir acintyāṃ tāṃ manoharām // Āk_1,21.6 //</l>\n</lg>\n\n<lg>\n<l>prāgdvāraṃ bāhyavalaye dvitīye valaye śive /</l>\n<l>yāmyadvāraṃ tṛtīye tu pratyagdvāraṃ vidhīyate // Āk_1,21.7 //</l>\n</lg>\n\n<lg>\n<l>dvārāṇāṃ ca pramāṇaṃ hi vitastidvayamucyate /</l>\n<l>sakavāṭaṃ pratidvāramacchidraṃ cārgalānvitam // Āk_1,21.8 //</l>\n</lg>\n\n<lg>\n<l>sudhāpralepitaṃ kuryādbhittiṃ ślakṣṇataraṃ sthalam /</l>\n<l>dakṣiṇe cottare caiva kuṭyantarvedikādvayam // Āk_1,21.9 //</l>\n</lg>\n\n<lg>\n<l>sārdhatrayaṃ vitastīnāṃ viśālaṃ cāyataṃ daśa /</l>\n<l>prādeśamātram utsedhaṃ madhyaṃ prādeśikatrayam // Āk_1,21.10 //</l>\n</lg>\n\n<lg>\n<l>tatra gomayasambhūtaṃ bhasma vastreṇa gālitam /</l>\n<l>pūrayecca kuṭībhittau citraṃ bahu suvistaram // Āk_1,21.11 //</l>\n</lg>\n\n<lg>\n<l>bhairavaṃ kālameghābhaṃ jvaladūrdhvaśiroruham /</l>\n<l>phālākṣaṃ vakradaṃṣṭraṃ ca nāgakuṇḍalamaṇḍitam // Āk_1,21.12 //</l>\n</lg>\n\n<lg>\n<l>nāgayajñopavītaṃ ca kiṅkiṇīmuṇḍamālinam /</l>\n<l>digambaraṃ tu kākoṭībhūṣitāṅghriśiroruham // Āk_1,21.13 //</l>\n</lg>\n\n<lg>\n<l>hārakeyūrakaṭakamudrikādivibhūṣitam /</l>\n<l>daśahastaṃ ca ḍamarumaṅkuśaṃ khaḍgaśūlakam // Āk_1,21.14 //</l>\n</lg>\n\n<lg>\n<l>varadaṃ savyahastābjair nāgaṃ pāśaṃ ca ghaṇṭikām /</l>\n<l>madhupatraṃ bhayaharaṃ bibhrāṇaṃ vāmabāhubhiḥ // Āk_1,21.15 //</l>\n</lg>\n\n<lg>\n<l>kṛṣṇāṅgarāgamālāḍhyaṃ sarvavyādhivināśanam /</l>\n<l>vyādhibhūtāhiśatrughnaṃ kṣvelādibhayanāśanam // Āk_1,21.16 //</l>\n</lg>\n\n<lg>\n<l>tato mṛtyuñjayaṃ śāntaṃ vaṭukaṃ vilikhetpriye /</l>\n<l>pāradenduhimaśvetaṃ bālaṃ dvibhujaśobhitam // Āk_1,21.17 //</l>\n</lg>\n\n<lg>\n<l>kiṅkiṇīmālayā baddhakarṇanūpuraśobhitam /</l>\n<l>bālaṃ kuṇḍalasacchobhaṃ trinetraṃ nagnarūpiṇam // Āk_1,21.18 //</l>\n</lg>\n\n<lg>\n<l>śvetamālyānulepaṃ ca pūrṇapātraṃ ca vāmataḥ /</l>\n<l>daṇḍaṃ dakṣiṇahastena dadhānaṃ mṛtyunāśanam // Āk_1,21.19 //</l>\n</lg>\n\n<lg>\n<l>māyābījaṃ ca vaṭukaṃ hyenaṃ prathamamuccaret /</l>\n<l>āpaduddhāraṇāyeti likhetpañcākṣaradvayam // Āk_1,21.20 //</l>\n</lg>\n\n<lg>\n<l>vaṭukāyeti māyāṃ ca vaṭukasya manuḥ smṛtaḥ /</l>\n<l>mūrtidvayorayaṃ mantraḥ kathitaḥ suravandite // Āk_1,21.21 //</l>\n</lg>\n\n<lg>\n<l>mantrasyāsya ca yadyantraṃ tadyantraṃ tatra saṃlikhet /</l>\n<l>ramāṃ ca bhuvaneśīṃ ca kāmaṃ cintāmaṇiṃ kramāt // Āk_1,21.22 //</l>\n</lg>\n\n<lg>\n<l>karṇikāyāṃ likhetpūrvaṃ vaṭukāyeti vīpsitam /</l>\n<l>aṣṭapatre likheccheṣāṇyakṣarāṇyaṣṭapatrake // Āk_1,21.23 //</l>\n</lg>\n\n<lg>\n<l>bahiḥ ṣoḍaśapatreṣu vilikhetṣoḍaśa svarān /</l>\n<l>dvātriṃśaddalake kādisāntadvātriṃśadakṣarān // Āk_1,21.24 //</l>\n</lg>\n\n<lg>\n<l>anye dale halakṣāṃśca vilikhedbhūpuraṃ bahiḥ /</l>\n<l>āpaduddhāraṇaṃ yantramapamṛtyunivāraṇam // Āk_1,21.25 //</l>\n</lg>\n\n<lg>\n<l>rakṣākaraṃ grahārtānāṃ sarveṣāṃ prāṇināmapi /</l>\n<l>strīvaśyaṃ rājavaśyaṃ ca puṃvaśyaṃ paśuvaśyakam // Āk_1,21.26 //</l>\n</lg>\n\n<lg>\n<l>nānāsiddhipradaṃ nityaṃ sarvarogaviṣāpaham /</l>\n<l>hārakeyūraruciraṃ kāntyā viśvavimohanam // Āk_1,21.27 //</l>\n</lg>\n\n<lg>\n<l>mahāmṛtyuñjayaṃ devaṃ bhāvayenmṛtyujidbhavet /</l>\n<l>evaṃ dvitīyavargasya tṛtīyaṃ pañcamena ca // Āk_1,21.28 //</l>\n</lg>\n\n<lg>\n<l>svareṇa bindunā yuktaṃ sontaṃ sādhyapadaṃ tataḥ /</l>\n<l>rakṣaśabdayugaṃ paścātpūrvaṃ bījatrayaṃ punaḥ // Āk_1,21.29 //</l>\n</lg>\n\n<lg>\n<l>pratilomaṃ samuccārya mantraṃ mṛtyuñjayaṃ japet /</l>\n<l>tāraṃ madhye sasādhyākhyaṃ digdale bhaṃ samālikhet // Āk_1,21.30 //</l>\n</lg>\n\n<lg>\n<l>āgneyādidaleṣvantyamakṣaraṃ kramaśo likhet /</l>\n<l>bāhye bhūpuramālikhya dikṣu sāndraṃ samālikhet // Āk_1,21.31 //</l>\n</lg>\n\n<lg>\n<l>catuṣkoṇe ṭhakāraṃ ca yantraṃ mṛtyuñjayātmakam /</l>\n<l>apamṛtyujvaravyādhikṣvelamohavināśanam // Āk_1,21.32 //</l>\n</lg>\n\n<lg>\n<l>tatra cintāmaṇiṃ devaṃ cintitārthapradaṃ likhet /</l>\n<l>nīlapravālaruciraṃ triṇetraṃ rucirānanam // Āk_1,21.33 //</l>\n</lg>\n\n<lg>\n<l>pāśāruṇotpalaṃ vāme dakṣe śūlakapālakau /</l>\n<l>dadhānam indumakuṭaṃ dhyāyedardhāmbikeśvaram // Āk_1,21.34 //</l>\n</lg>\n\n<lg>\n<l>vahniprathamavargādiṣamarephāḥ kramāttataḥ /</l>\n<l>prāṇasadyāntasahitaḥ ṣaṣṭhasvarasabindukaḥ // Āk_1,21.35 //</l>\n</lg>\n\n<lg>\n<l>idaṃ cintāmaṇer mantraṃ cintitārthapradaṃ śubham /</l>\n<l>ṣoḍaśasvarasaṃvītaṃ cintāmaṇimabhīṣṭadam // Āk_1,21.36 //</l>\n</lg>\n\n<lg>\n<l>ṭhakārāveṣṭitaṃ kuryājjvarāpasmṛtimṛtyuham /</l>\n<l>tataśca śāradādevīm ālikhet siddhidāyinīm // Āk_1,21.37 //</l>\n</lg>\n\n<lg>\n<l>śaṅkhakundendudhavalāṃ makuṭendukalādharām /</l>\n<l>sudhākumbhaṃ varākṣasraksaṃvinmudrāṃ karāṃbujaiḥ // Āk_1,21.38 //</l>\n</lg>\n\n<lg>\n<l>bibhrāṇāṃ śvetavasanāṃ mauktikābharaṇojjvalām /</l>\n<l>vāgbījaṃ bhuvaneśīṃ ca vadavākyadvayaṃ tataḥ // Āk_1,21.39 //</l>\n</lg>\n\n<lg>\n<l>vāgvādinīṃ sasambuddhim agnipatnīṃ samuccaret /</l>\n<l>eṣa śrīmātṛkāmantraḥ proktaḥ sārasvatapradaḥ // Āk_1,21.40 //</l>\n</lg>\n\n<lg>\n<l>ādibījadvayaṃ hitvā śeṣaṃ pūrvavad uccaret /</l>\n<l>daśārṇaśāradāmantro vāgvilāsapradāyakaḥ // Āk_1,21.41 //</l>\n</lg>\n\n<lg>\n<l>viyadvarṇasukāraṃ ca sadyāntaṃ savisargakam /</l>\n<l>karṇikāyāṃ likhetpūrvaṃ kiñjalkeṣu svarānapi // Āk_1,21.42 //</l>\n</lg>\n\n<lg>\n<l>aṣṭacchadeṣv aṣṭavargāny aśahādyaiḥ paraistribhiḥ /</l>\n<l>kādyaiśca pañcabhirvarṇairaṣṭavargāḥ samīritāḥ // Āk_1,21.43 //</l>\n</lg>\n\n<lg>\n<l>likhedbhūpurakoṇeṣu ṭhakārāndikṣu vinyaset /</l>\n<l>idaṃ hi mātṛkāyantraṃ viṣamṛtyugadāpaham // Āk_1,21.44 //</l>\n</lg>\n\n<lg>\n<l>aghoraṃ vilikheddevi nīlajīmūtasannibham /</l>\n<l>krūradaṃṣṭraṃ triṇetraṃ ca nāgendrāṣṭavibhūṣitam // Āk_1,21.45 //</l>\n</lg>\n\n<lg>\n<l>raktāṅgarāgavasanaṃ raktamālāvirājitam /</l>\n<l>paraśvathuṃ ca ḍamaruṃ khaḍgaṃ kheṭam iṣuṃ dhanuḥ // Āk_1,21.46 //</l>\n</lg>\n\n<lg>\n<l>triśūlaṃ pūrṇapātraṃ ca bibhrāṇaṃ cāṣṭabāhubhiḥ /</l>\n<l>bhuvaneśīṃ sphuradvandvaṃ tataḥ prasphuravīpsitam // Āk_1,21.47 //</l>\n</lg>\n\n<lg>\n<l>ghoraṃ tato'ghorataraṃ tanurūpaṃ caṭadvayam /</l>\n<l>prakaṭadviguṇaṃ caiva kahaśabdayugaṃ tataḥ // Āk_1,21.48 //</l>\n</lg>\n\n<lg>\n<l>vamaśabdadvayaṃ devi bandhaśabdaṃ ca vīpsitam /</l>\n<l>ghātayadvitayaṃ devi kavacaṃ ca phaḍantakam // Āk_1,21.49 //</l>\n</lg>\n\n<lg>\n<l>ekottaro'yaṃ pañcāśadarṇo 'ghoraḥ smṛto manuḥ /</l>\n<l>vaśyārthaṃ taptahemābhaṃ pūrvoktākṛtisaṃyutam // Āk_1,21.50 //</l>\n</lg>\n\n<lg>\n<l>muktau mṛtyuñjayārthe tu śvetaṃ pūrvoktavigraham /</l>\n<l>sarvārthasiddhidaṃ śāntamaghorāstraṃ likhetpriye // Āk_1,21.51 //</l>\n</lg>\n\n<lg>\n<l>māyābījaṃ sasādhyaṃ syānmadhye ca svarasaṃyutam /</l>\n<l>tadbahiḥkesareṣvevaṃ vilikhedaṣṭavargakam // Āk_1,21.52 //</l>\n</lg>\n\n<lg>\n<l>tatastvaṣṭadale mantravarṇānguṇamitān likhet /</l>\n<l>agraśeṣeṣu tadvat tatṣaṭkoṇe kavacāstrakau // Āk_1,21.53 //</l>\n</lg>\n\n<lg>\n<l>tadbahirbhūpuraṃ lekhyam enadāghorayantrakam /</l>\n<l>sphuradvayāvṛtaṃ madhye śaktibījaṃ likhettataḥ // Āk_1,21.54 //</l>\n</lg>\n\n<lg>\n<l>ṣaṭkoṇe prasphurayugaṃ tataścāṣṭadale kramāt /</l>\n<l>ṣaḍbhiścaturbhirvedaiśca rasairvastraiśca gopadaiḥ // Āk_1,21.55 //</l>\n</lg>\n\n<lg>\n<l>ṛtubhiḥ śiṣṭamantrārṇair amībhir vilikhettataḥ /</l>\n<l>ṣaṭkoṇe vahnicāstrābhyām uddhṛtaṃ vītakoṇakam // Āk_1,21.56 //</l>\n</lg>\n\n<lg>\n<l>bhūpureṇāvṛtaṃ yantramaghoraṃ vilikhetpriye /</l>\n<l>vyālāricorakṣudrāpasmārabhūtagrahāpaham // Āk_1,21.57 //</l>\n</lg>\n\n<lg>\n<l>atho mahāgaṇapatiṃ likhedvidrumasannibham /</l>\n<l>koṭīracandraśakalaṃ gajāsyaṃ locanatrayam // Āk_1,21.58 //</l>\n</lg>\n\n<lg>\n<l>tundilaṃ raktavasanaṃ raktamālānulepanam /</l>\n<l>daśadordaṇḍasubhagaṃ vāmorusthitayoṣitam // Āk_1,21.59 //</l>\n</lg>\n\n<lg>\n<l>hārakeyūrakaṭakamudrikākuṇḍalojjvalam /</l>\n<l>phalapūraṃ gadām ikṣukodaṇḍaṃ ca triśūlakam // Āk_1,21.60 //</l>\n</lg>\n\n<lg>\n<l>cakraṃ sarasijaṃ pāśamutpalaṃ śālimañjarīm /</l>\n<l>svadantatuṇḍayā ratnakalaśaṃ daśabhiḥ karaiḥ // Āk_1,21.61 //</l>\n</lg>\n\n<lg>\n<l>bibhrāṇaṃ padmakarayā vāmorusthitayā śriyā /</l>\n<l>āliṅgitaṃ bhaktalokacintitārthasuradrumam // Āk_1,21.62 //</l>\n</lg>\n\n<lg>\n<l>praṇavaṃ kamalāṃ māyāṃ kāmarājaṃ vasuṃdharām /</l>\n<l>kramādgaṇapaterbījaṃ mahāgaṇapatiṃ tataḥ // Āk_1,21.63 //</l>\n</lg>\n\n<lg>\n<l>caturthyantaṃ sasaṃbuddhiṃ varaṃ ca varadaṃ tathā /</l>\n<l>tataḥ sarvajanaṃ me ca vaśamānaya śabdakam // Āk_1,21.64 //</l>\n</lg>\n\n<lg>\n<l>agnipatnīṃ samālikhya cāṣṭāviṃśativarṇakam /</l>\n<l>mantraṃ mahāgaṇapater mṛtyudāridryanāśanam // Āk_1,21.65 //</l>\n</lg>\n\n<lg>\n<l>trikoṇe bījamālikhya satāre ca gaṇeśituḥ /</l>\n<l>dikṣu śrīśaktimadanabhūbījāni bahirlikhet // Āk_1,21.66 //</l>\n</lg>\n\n<lg>\n<l>ṣaṭkoṇe bījaṣaṭkaṃ ca tatsaṃdhiṣvaṅgamantrakam /</l>\n<l>tato'ṣṭadalamadhyeṣu mantrāṇi gaṇaśo likhet // Āk_1,21.67 //</l>\n</lg>\n\n<lg>\n<l>antyākṣare cāntyadale mātṛkāmanulomataḥ /</l>\n<l>lekhe ca pratilomenāṅkuśapāśāvṛtaṃ tataḥ // Āk_1,21.68 //</l>\n</lg>\n\n<lg>\n<l>bhūmandireṇa subhagaṃ yantraṃ gaṇapateḥ śubham /</l>\n<l>gajāntaṃ śrīpadaṃ divyamāyuṣyārogyavardhanam // Āk_1,21.69 //</l>\n</lg>\n\n<lg>\n<l>etāni yantrajālāni kuṭyantardevatā likhet /</l>\n<l>kuṭībhittibahirbhāge bhairavaṃ varṇamālikhet // Āk_1,21.70 //</l>\n</lg>\n\n<lg>\n<l>asitāṅgaṃ ruruṃ caṇḍaṃ krodhamunmattabhairavam /</l>\n<l>kapālinaṃ bhīṣaṇaṃ ca saṃhāraṃ bhairavaṃ kramāt // Āk_1,21.71 //</l>\n</lg>\n\n<lg>\n<l>dvitīyāvaraṇasyāntar bhittāvekādaśa kramāt /</l>\n<l>rudrāṃstrilocanāṃścandrakalājūṭajaṭān likhet // Āk_1,21.72 //</l>\n</lg>\n\n<lg>\n<l>tadbāhye nava nāthāṃśca nava siddhāṃśca ṣoḍaśa /</l>\n<l>sanatkumārasanakasanandādīn likhettataḥ // Āk_1,21.73 //</l>\n</lg>\n\n<lg>\n<l>tṛtīyāvaraṇasyāntar bhittau brāhmyādimātaraḥ /</l>\n<l>catuḥṣaṣṭiśca yoginyo lekhanīyā yathāvidhi // Āk_1,21.74 //</l>\n</lg>\n\n<lg>\n<l>tadbhittibāhye devendramukhā dikpatayaḥ kramāt /</l>\n<l>grahāśca candrasūryādyā aśvinyādyāśca tārakāḥ // Āk_1,21.75 //</l>\n</lg>\n\n<lg>\n<l>meṣādyā rāśayo lekhyāḥ sālaṅkārāśca sāyudhāḥ /</l>\n<l>kuṭīdvāravipārśve ca gaṇeśaṃ bhairavaṃ likhet // Āk_1,21.76 //</l>\n</lg>\n\n<lg>\n<l>dvitīyāvaraṇadvārapārśve dvau śaṅkhapadmakau /</l>\n<l>garutmantaṃ hanūmantaṃ tṛtīyāvaraṇasya ca // Āk_1,21.77 //</l>\n</lg>\n\n<lg>\n<l>dvārasya pārśvayordevi vilikhedbhayabhañjanau /</l>\n<l>yasmindeśe kuṭī divyā kalpitā yogisattamaiḥ // Āk_1,21.78 //</l>\n</lg>\n\n<lg>\n<l>deśo dhanyataraḥ ślāghyaḥ puṇyakṣetraṃ ca pāvanam /</l>\n<l>tatratyāśca prajā dhanyāḥ sphītārthāḥ puṇyakarmiṇaḥ // Āk_1,21.79 //</l>\n</lg>\n\n<lg>\n<l>rāṣṭraṃ subhikṣam ārogyam anāmayasukhāvaham /</l>\n<l>ītihīnaṃ kālavṛṣṭisahitaṃ dhānyasaṅkulam // Āk_1,21.80 //</l>\n</lg>\n\n<lg>\n<l>taskaropadravavyāghrasarpādibhayavarjitam /</l>\n<l>tatra tīrthāni sarvāṇi gaṅgādīni vasanti ca // Āk_1,21.81 //</l>\n</lg>\n\n<lg>\n<l>indrādayo'pi vibudhāḥ sūryacandrādayo grahāḥ /</l>\n<l>yoginyo bhairavāḥ siddhā gaṇeśaguhamātaraḥ // Āk_1,21.82 //</l>\n</lg>\n\n<lg>\n<l>tatrasthasya mahīpasya jayārthāvāptirāyuṣaḥ /</l>\n<l>sambhaveccakravartitvaṃ punarnityotsavojjvalam // Āk_1,21.83 //</l>\n</lg>\n\n<lg>\n<l>vandhyānāṃ putrasampattiḥ kuṭīsaṃdarśanādbhavet /</l>\n<l>kuṣṭhāpasmārabhūtādimahāvyādhivināśanam // Āk_1,21.84 //</l>\n</lg>\n\n<lg>\n<l>kuṭīgatā bhaveyuste ye sevante rasāyanam /</l>\n<l>siddhiṃ yānti sukhenaiva devānāmapi durlabhām // Āk_1,21.85 //</l>\n</lg>\n\n<lg>\n<l>&lt;amarīkalpaḥ&gt;</l>\n<l>devi citraṃ pravakṣyāmi divyaṃ guhyatamaṃ śivam /</l>\n<l>amarīkalpamanaghaṃ sulabhaṃ nijadehajam // Āk_1,21.86 //</l>\n</lg>\n\n<lg>\n<l>aṇimādyaṣṭakaiśvaryadehalohādisiddhidam /</l>\n<l>vamanādiviśuddhāṅgo lavaṇāmlavivarjitaḥ // Āk_1,21.87 //</l>\n</lg>\n\n<lg>\n<l>kuṭīgatastu deveśi śivatoyamudāradhīḥ /</l>\n<l>sthūlasya katakasyaiva dāruṇā pānapātrakam // Āk_1,21.88 //</l>\n</lg>\n\n<lg>\n<l>kuryācca triphalāṃ piṣṭvā lepayeccaṣakāntare /</l>\n<l>karṣaṃ śivāmbunā rātrau pātraṃ cādhomukhaṃ priye // Āk_1,21.89 //</l>\n</lg>\n\n<lg>\n<l>sthāpayitvā punaḥ prātarādyantaṃ prasravaṃ tyajet /</l>\n<l>madhyadhārāśca tatpātre kṣipettattriphalāṃ tataḥ // Āk_1,21.90 //</l>\n</lg>\n\n<lg>\n<l>loḍayedamarīyuktaṃ pibetprāgānanaḥ sadā /</l>\n<l>iṣṭadevāngurūnvṛddhān natvārcitagaṇeśvaraḥ // Āk_1,21.91 //</l>\n</lg>\n\n<lg>\n<l>mitāhāro yuktaceṣṭo vātātapavivarjitaḥ /</l>\n<l>ekamaṇḍalamātreṇa bāhyāntaḥ śucibhāg bhavet // Āk_1,21.92 //</l>\n</lg>\n\n<lg>\n<l>maṇḍalena dvitīyena sarvakuṣṭhavināśanam /</l>\n<l>maṇḍalena tṛtīyena caturvidhaviṣāpaham // Āk_1,21.93 //</l>\n</lg>\n\n<lg>\n<l>maṇḍalena caturthena nālikerāmbuvad bhavet /</l>\n<l>ātmatoyaṃ pañcamena maladaurgandhyanāśanam // Āk_1,21.94 //</l>\n</lg>\n\n<lg>\n<l>ṣaṣṭhamaṇḍalayogena dehadaurgandhyanāśanam /</l>\n<l>saptamaṇḍalayogena bhavedindriyapāṭavam // Āk_1,21.95 //</l>\n</lg>\n\n<lg>\n<l>tato'ṣṭame maṇḍale tu rajanīcūrṇakarṣayuk /</l>\n<l>seveta śivatoyaṃ ca yāvaddviḥ saptamaṇḍalam // Āk_1,21.96 //</l>\n</lg>\n\n<lg>\n<l>valīpalitahīnaḥ syānmahāviṣabhayojjhitaḥ /</l>\n<l>maṇḍale pañcadaśake karṣāṃśau śṛṅgagandhakau // Āk_1,21.97 //</l>\n</lg>\n\n<lg>\n<l>śivatoyena sammiśraṃ prapibedekaviṃśatim /</l>\n<l>maṇḍalaṃ ca tadante syātsiddhibhāgdehalohayoḥ // Āk_1,21.98 //</l>\n</lg>\n\n<lg>\n<l>dvāviṃśanmaṇḍale devi cābhrakaṃ varayā yutam /</l>\n<l>evaṃ bhajedyamī yāvadaṣṭāviṃśatimaṇḍalam // Āk_1,21.99 //</l>\n</lg>\n\n<lg>\n<l>mattahastibalopeto gṛdhradṛṣṭiranāmayaḥ /</l>\n<l>ekonatriṃśati prāpte maṇḍale varayā yutām // Āk_1,21.100 //</l>\n</lg>\n\n<lg>\n<l>sakāntacūrṇavimalāṃ godhāmapi pibet priye /</l>\n<l>pañcatriṃśanmaṇḍalāntaṃ vajrakāyo bhavennaraḥ // Āk_1,21.101 //</l>\n</lg>\n\n<lg>\n<l>ṣaṭtriṃśanmaṇḍalādi svarṇadhātrīrajo'nvitam /</l>\n<l>ātmagodhānvitaṃ peyaṃ tattu yāvaddvyadhikam // Āk_1,21.102 //</l>\n</lg>\n\n<lg>\n<l>catvāriṃśanmaṇḍalāntaṃ saśarīraḥ khago bhavet /</l>\n<l>tricatvāriṃśanmaṇḍale tu prāpte pāradasaṃyutam // Āk_1,21.103 //</l>\n</lg>\n\n<lg>\n<l>varāyutaṃ pibed ūnapañcāśanmaṇḍalāvadhiḥ /</l>\n<l>aṇimādiguṇopeto vajrakāyaśca khecaraḥ // Āk_1,21.104 //</l>\n</lg>\n\n<lg>\n<l>siddhair yukto nirātaṅko nirapāyo nirañjanaḥ /</l>\n<l>yadṛcchayā sarvaloke viharatyeva sarvadā // Āk_1,21.105 //</l>\n</lg>\n\n<lg>\n<l>ārabhya prathamaṃ devi maṇḍalānnityamācaret /</l>\n<l>ātmatoyena dhuttūrarasena pariloḍayet // Āk_1,21.106 //</l>\n</lg>\n\n<lg>\n<l>bhasma tenaiva sarvāṅgamasakṛtparimardayet /</l>\n<l>anyakālasamāyātam ātmatoyaṃ viśeṣataḥ // Āk_1,21.107 //</l>\n</lg>\n\n<lg>\n<l>mūrdhni nāsāpuṭe karṇe dṛśi pādakaradvaye /</l>\n<l>śīlayetsatataṃ devi śuddhadeho bhavennaraḥ // Āk_1,21.108 //</l>\n</lg>\n\n<lg>\n<l>kadācidapyātmagodhāṃ bhūmau na visṛjetpriye /</l>\n<l>amarīsevinaḥ puṃsaḥ śivatoyena jāyate // Āk_1,21.109 //</l>\n</lg>\n\n<lg>\n<l>sarvalohaṃ ca kanakaṃ divyaṃ manujadurlabham /</l>\n<l>vijayāsahitāṃ godhāṃ prativāsaramāpibet // Āk_1,21.110 //</l>\n</lg>\n\n<p>Āk, 1, 22\n<lg>\n<l>&lt;vandākakalpaḥ&gt;</l>\n<l>vandāko dvividhaḥ proktaḥ puruṣastrīvibhedataḥ /</l>\n<l>kharjūrīpatravatpatraḥ puruṣaḥ sarvasiddhidaḥ // Āk_1,22.1 //</l>\n</lg></p>\n\n<lg>\n<l>strīsaṃjñastu guṇairalpo vṛttapatraḥ pratāpavān /</l>\n<l>vandākaḥ pādaparuhaḥ śikharī tarurohiṇī // Āk_1,22.2 //</l>\n</lg>\n\n<lg>\n<l>vṛkṣādanī kāminī ca vṛkṣarugbandhabandhakam /</l>\n<l>vandākastiktatuvaraḥ kaphapittaśramāpahaḥ // Āk_1,22.3 //</l>\n</lg>\n\n<lg>\n<l>vaśyādisiddhido vṛṣyo viṣaghnaśca rasāyanam /</l>\n<l>&lt;vandākāharaṇavidhiḥ&gt;</l>\n<l>kṛtopavāsaḥ susnāto raktamālyānulepanaḥ // Āk_1,22.4 //</l>\n</lg>\n\n<lg>\n<l>muktakeśāmbaro bhūtvā rātrau saṃyatamānasaḥ /</l>\n<l>vṛkṣaṃ pradakṣiṇaṃ kṛtvā gandhapuṣpākṣatādibhiḥ // Āk_1,22.5 //</l>\n</lg>\n\n<lg>\n<l>pūjādravyaiḥ samabhyarcya baliṃ dadhyodanaiḥ kiret /</l>\n<l>cintāmaṇiṃ nṛsiṃhaṃ ca manumaṣṭottaraṃ śatam // Āk_1,22.6 //</l>\n</lg>\n\n<lg>\n<l>japtvā khaḍgena saṃchidya vandākaṃ vidhināharet /</l>\n<l>vandākānāṃ tu sarveṣāṃ vidhireṣa udāhṛtaḥ // Āk_1,22.7 //</l>\n</lg>\n\n<lg>\n<l>aśvinyāṃ śuciraśvatthavandākaṃ vidhināhṛtam /</l>\n<l>kṣīreṇa piṣṭamāloḍya pibedaśvabalo bhavet // Āk_1,22.8 //</l>\n</lg>\n\n<lg>\n<l>tathaivāśvatthavandākamuparāge'rkacandrayoḥ /</l>\n<l>nṛsiṃhamantraṃ prajapan khaḍgenācchidya cāharet // Āk_1,22.9 //</l>\n</lg>\n\n<lg>\n<l>ghṛṣṭvāṃbhasā prakoṣṭheṇa liptvā gorocanānvitam /</l>\n<l>vidhāya tilakaṃ paśyetsarvavaśyo bhaveddhruvam // Āk_1,22.10 //</l>\n</lg>\n\n<lg>\n<l>nyagrodhasya tu vandākamaśvinyāṃ vidhināharet /</l>\n<l>sūtreṇa bandhayeddhaste hyadṛśyo jāyate naraḥ // Āk_1,22.11 //</l>\n</lg>\n\n<lg>\n<l>sarvavaśyaṃ bhavetkṣīraiḥ piṣṭvā pāne gadāñjayet /</l>\n<l>aśvinyāṃ tu śirīṣasya vandākaṃ vidhināharet // Āk_1,22.12 //</l>\n</lg>\n\n<lg>\n<l>sūtreṇa bandhayeddhaste vīryastambho bhaveddhruvam /</l>\n<l>aśvinyāmāhareddhīmān palāśasya tu bandhakam // Āk_1,22.13 //</l>\n</lg>\n\n<lg>\n<l>haste baddhvā spṛśedyastu sā nārī vaśagā bhavet /</l>\n<l>aṅkolabandham aśvinyāṃ kare baddhvā jagatpriyaḥ // Āk_1,22.14 //</l>\n</lg>\n\n<lg>\n<l>bharaṇyāṃ kuśavandākaṃ gṛhītvā śubhayogataḥ /</l>\n<l>badhnīyāddakṣiṇe haste tenādṛśyo bhavennaraḥ // Āk_1,22.15 //</l>\n</lg>\n\n<lg>\n<l>bharaṇyāṃ phalguvandākaṃ dhānyarāśau vinikṣipet /</l>\n<l>tena vai dhānyavṛddhiḥ syānnātra kāryā vicāraṇā // Āk_1,22.16 //</l>\n</lg>\n\n<lg>\n<l>bharaṇyāṃ badarīṇāṃ ca vandākaṃ vidhināharet /</l>\n<l>bandhayeddakṣiṇe haste saṃlabhed īpsitaṃ phalam // Āk_1,22.17 //</l>\n</lg>\n\n<lg>\n<l>kṛttikāyāṃ tu katakavandākaṃ vidhināharet /</l>\n<l>vartimadhye kṣipettaṃ ca tena saṃgṛhya kajjalam // Āk_1,22.18 //</l>\n</lg>\n\n<lg>\n<l>strīṇāmañjanamātreṇa patirvaśyo bhaveddhruvam /</l>\n<l>kṛttikāyāṃ śucirbhūtvā jambūvandākam āharet // Āk_1,22.19 //</l>\n</lg>\n\n<lg>\n<l>kṣīreṇa piṣṭaṃ tatkalkaṃ pītvā rogairvimucyate /</l>\n<l>rohiṇyāṃ tintriṇīkasya vandākaṃ vidhināharet // Āk_1,22.20 //</l>\n</lg>\n\n<lg>\n<l>baddhvā haste spṛśedyaṃ yaṃ sarvavaśyo bhavennaraḥ /</l>\n<l>timirādiṣu śastaṃ tadasādhyaṃ ghṛtamañjanāt // Āk_1,22.21 //</l>\n</lg>\n\n<lg>\n<l>kṣaudraghṛṣṭena tenaiva kṛtaṃ cakṣuṣyamañjanam /</l>\n<l>bandhakam udumbarabhavaṃ rohiṇyāṃ gṛhya valayakaṃ kuryāt /</l>\n<l>tadvalayopari vinihitabhāṇḍasthitamodakaṃ kṣayaṃ naiti // Āk_1,22.22 //</l>\n</lg>\n\n<l>aśvatthasya tu vandākaṃ rohiṇyāṃ vidhināharet // Āk_1,22.23 //</l>\n\n<lg>\n<l>gṛhe sthite ca vandāke nityaiśvaryaṃ prajāyate /</l>\n<l>katakasya tu vandākaṃ rohiṇyāṃ vidhināharet // Āk_1,22.24 //</l>\n</lg>\n\n<lg>\n<l>añjane netrayugale nidhiṃ paśyati niścitam /</l>\n<l>tadeva bandhayeddhaste sarvavaśyo bhaveddhruvam // Āk_1,22.25 //</l>\n</lg>\n\n<lg>\n<l>udumbarasya vandākaṃ rohiṇyāṃ vidhināharet /</l>\n<l>haste baddhvā nihantyāśu jvaraṃ cāturthikaṃ priye // Āk_1,22.26 //</l>\n</lg>\n\n<lg>\n<l>rohiṇyāṃ mātuluṅgasya bandhakaṃ tu samāharet /</l>\n<l>dhārayeddakṣiṇe karṇe jagadvaśyakaraṃ param // Āk_1,22.27 //</l>\n</lg>\n\n<lg>\n<l>rohiṇyāṃ bilvavandākaṃ kare baddhvā jagatpriyaḥ /</l>\n<l>mṛgaśīrṣe śirīṣasya vandākaṃ samyagāhṛtam // Āk_1,22.28 //</l>\n</lg>\n\n<lg>\n<l>haste baddhvā spṛśennārīṃ naraṃ vā vaśayeddhruvam /</l>\n<l>mṛgaśīrṣe tu vandākaṃ tintriṇīvṛkṣasambhavam // Āk_1,22.29 //</l>\n</lg>\n\n<lg>\n<l>kṣīreṇa piṣṭvā prapibedadṛśyo jāyate naraḥ /</l>\n<l>taddadhnā yaḥ pibetprātaḥ sarvavyādhiharo bhavet // Āk_1,22.30 //</l>\n</lg>\n\n<lg>\n<l>mahiṣītakrapiṣṭena tena sarvāṅgalepanam /</l>\n<l>kṛtvā vahnigato yastu vahninā ca na dahyate // Āk_1,22.31 //</l>\n</lg>\n\n<lg>\n<l>tintriṇīkasya vandākaṃ gṛhe yasya pratiṣṭhitam /</l>\n<l>tasya corabhayaṃ nāsti kare dyūtajayo bhavet // Āk_1,22.32 //</l>\n</lg>\n\n<lg>\n<l>udumbarasya vandākaṃ mṛgaśīrṣe samāharet /</l>\n<l>haste baddhvā spṛśennārīṃ sā nārī vaśagā bhavet // Āk_1,22.33 //</l>\n</lg>\n\n<lg>\n<l>strīṇāṃ haste tu badhnīyādannamadhye vinikṣipet /</l>\n<l>jāyate cānnavṛddhistu nātra kāryā vicāraṇā // Āk_1,22.34 //</l>\n</lg>\n\n<lg>\n<l>nyagrodhasya tu vandākaṃ mṛgaśīrṣe samāharet /</l>\n<l>badhnīyāddakṣiṇe haste janavaśyo bhaveddhruvam // Āk_1,22.35 //</l>\n</lg>\n\n<lg>\n<l>ādāya māṭarūṣasya vandākaṃ samudāhṛtam /</l>\n<l>baddhvā haste janairdīvyan syāddyūteṣvaparājitaḥ // Āk_1,22.36 //</l>\n</lg>\n\n<lg>\n<l>ārdrāyāṃ taumburaṃ grāhyaṃ vandākaṃ vidhinā haret /</l>\n<l>kṣīreṇa prapibedyastu tasya syāllohamoṭanam // Āk_1,22.37 //</l>\n</lg>\n\n<lg>\n<l>ārdrārke vā puṣyaravau vandākaṃ tumburorharet /</l>\n<l>badhnīyāddakṣiṇe haste bāṇastambhaḥ prajāyate // Āk_1,22.38 //</l>\n</lg>\n\n<lg>\n<l>punarvasorhṛtaṃ vaṃśavandākaṃ kṣīrapeṣitam /</l>\n<l>pītvā strīpuruṣau vandhyau prasuvāte sutānbahūn // Āk_1,22.39 //</l>\n</lg>\n\n<lg>\n<l>naktamālasya vandākamāharecca punarvasau /</l>\n<l>kṣīreṇa piṣṭvā prapibed akhilāmayanāśanam // Āk_1,22.40 //</l>\n</lg>\n\n<lg>\n<l>taccūrṇasya mātreṇa naśyanti graharākṣasāḥ /</l>\n<l>puṣye bandhūkavandākaṃ gṛhītvā taṃ nidhāpayet // Āk_1,22.41 //</l>\n</lg>\n\n<lg>\n<l>kṣetramadhye ripostatra sasyanāśaśca jāyate /</l>\n<l>āśleṣāyāṃ karṇikāravandākaṃ samyagāhṛtam // Āk_1,22.42 //</l>\n</lg>\n\n<lg>\n<l>baddhvā haste dṛḍhaṃ tena spṛśan vaśati tejanāt /</l>\n<l>madhūkasya ca vandākamāśleṣāyāṃ samāharet // Āk_1,22.43 //</l>\n</lg>\n\n<lg>\n<l>bandhayeddakṣiṇe haste vyāghrādibhayanāśanam /</l>\n<l>maghāsu mucukundasya vandākaṃ vidhināhṛtam // Āk_1,22.44 //</l>\n</lg>\n\n<lg>\n<l>nidhāpayeddhānyamadhye taddhānyaṃ tvakṣayaṃ bhavet /</l>\n<l>vibhītakasya vandākaṃ phalgunyoḥ pūrvayorhṛtam // Āk_1,22.45 //</l>\n</lg>\n\n<lg>\n<l>sthāpayeddhānyamadhyena tadakṣayyaṃ kṣaṇādbhavet /</l>\n<l>phalgunyor anyayor haste'pyayameva vidhiḥ smṛtaḥ // Āk_1,22.46 //</l>\n</lg>\n\n<lg>\n<l>śākavṛkṣasya vandākaṃ maghāyāṃ vidhināharet /</l>\n<l>dhānyasaṃcayakṛddvāre dhānyavṛddhiśca jāyate // Āk_1,22.47 //</l>\n</lg>\n\n<lg>\n<l>mauñjīvṛkṣasya vandākaṃ maghārke vidhināharet /</l>\n<l>śirasā dhārayennityaṃ tasya śrīrvaśamāpnuyāt // Āk_1,22.48 //</l>\n</lg>\n\n<lg>\n<l>palāśasya tu vandākaṃ hastarkṣe vidhināharet /</l>\n<l>kare śirasi badhnīyādvyāghrādigrahahṛdbhavet // Āk_1,22.49 //</l>\n</lg>\n\n<lg>\n<l>tindukasya ca vandākaṃ citrāyāmāhṛtaṃ tathā /</l>\n<l>baddhvā haste samastānāṃ sadhvadho bhavati dviṣām // Āk_1,22.50 //</l>\n</lg>\n\n<lg>\n<l>kuṭajasya tu vandākaṃ citrāyāṃ vidhināharet /</l>\n<l>badhnīyāddakṣiṇe haste durlabhaṃ cepsitaṃ labhet // Āk_1,22.51 //</l>\n</lg>\n\n<lg>\n<l>svātyāṃ likucavandākaṃ gṛhītvā yatra vastuni /</l>\n<l>nidhāpayati tatsarvamakṣayaṃ nātra saṃśayaḥ // Āk_1,22.52 //</l>\n</lg>\n\n<lg>\n<l>babbūlabandhakaṃ svātyāṃ badaryāstvanurādhake /</l>\n<l>badhnanyo dhārayeddhaste tatspṛṣṭā strī vaśā bhavet // Āk_1,22.53 //</l>\n</lg>\n\n<lg>\n<l>āhṛtya dhātrīvandākaṃ viśākhāyāṃ yathāvidhi /</l>\n<l>śuktakārasya bhavane viruddhasya nidhāpayet // Āk_1,22.54 //</l>\n</lg>\n\n<lg>\n<l>sarvaṃ madyamapeyaṃ syānmokṣastasminsamuddhṛte /</l>\n<l>anurādhāsu vidhinā aindrīvandākamāhṛtam // Āk_1,22.55 //</l>\n</lg>\n\n<lg>\n<l>dhānyamadhye vinikṣiptaṃ dhānyamakṣayatāṃ nayet /</l>\n<l>jyeṣṭhāyām āmravandākaṃ hṛtvā veśyāgṛhe khanet // Āk_1,22.56 //</l>\n</lg>\n\n<lg>\n<l>sā durbhagā bhavetsatyamuddhṛte mokṣa ucyate /</l>\n<l>mūle khadiravandākaṃ gṛhītvā vidhipūrvakam // Āk_1,22.57 //</l>\n</lg>\n\n<lg>\n<l>baddhvā haste naraḥ kṣipraṃ durbhagaḥ subhago bhavet /</l>\n<l>tadeva piṣṭaṃ kṣīreṇa pītaṃ kuṣṭhādināśanam // Āk_1,22.58 //</l>\n</lg>\n\n<lg>\n<l>mūlārke goṭṭikāyāśca vandākaṃ vidhināharet /</l>\n<l>dakṣiṇe bandhayeddhaste strīvaśyaṃ bhavati dhruvam // Āk_1,22.59 //</l>\n</lg>\n\n<lg>\n<l>tadeva śirasā dhāryaṃ sarvasiddhirbhaved dhruvam /</l>\n<l>karavīrasya vandākaṃ pūrvāṣāḍhāsu sādhitam // Āk_1,22.60 //</l>\n</lg>\n\n<lg>\n<l>dhārayecchirasā yuddhe sa bhavedaparājitaḥ /</l>\n<l>pūrvāṣāḍhāsu vandākaṃ badarīvṛkṣasambhavam // Āk_1,22.61 //</l>\n</lg>\n\n<lg>\n<l>pibetkṣīreṇa yā vandhyā sā bahūṃśca sutāṃllabhet /</l>\n<l>kuravasya tu vandākaṃ pūrvāṣāḍhārkavārake // Āk_1,22.62 //</l>\n</lg>\n\n<lg>\n<l>bandhayeddakṣiṇe haste hyadṛśyo jāyate naraḥ /</l>\n<l>uttarāṣāḍhanakṣatre grāhyaṃ mandārabandhakam // Āk_1,22.63 //</l>\n</lg>\n\n<lg>\n<l>palāśabandhakaṃ vātha kare baddhvā vaśaṃkaram /</l>\n<l>śravaṇe citrakodbhūtaṃ vandākaṃ prāpyate na tu // Āk_1,22.64 //</l>\n</lg>\n\n<lg>\n<l>kaṅkuṇītailaghṛṣṭena tāmrapatraṃ ca lepayet /</l>\n<l>puṭapākavidhānena tatsvarṇaṃ bhavati dhruvam // Āk_1,22.65 //</l>\n</lg>\n\n<lg>\n<l>eraṇḍasya tu vandākaṃ śravaṇārke samāharet /</l>\n<l>bandhayeddakṣiṇe haste sadā dyūtajayo bhavet // Āk_1,22.66 //</l>\n</lg>\n\n<lg>\n<l>dhaniṣṭhāyāṃ tu badarīvandākaṃ vidhināhṛtam /</l>\n<l>baddhvā kare spṛśedyaṃ yaṃ sa sa dāso bhaveddhruvam // Āk_1,22.67 //</l>\n</lg>\n\n<lg>\n<l>hṛtaṃ punnāgavandākaṃ vāruṇeṣu yathāvidhi /</l>\n<l>kṣīreṇa piṣṭvā prapibanmahānāgabalo bhavet // Āk_1,22.68 //</l>\n</lg>\n\n<lg>\n<l>naktamālasya vandākaṃ maghārke vidhināharet /</l>\n<l>vidhinā dhārayedbāhau piśācānāṃ ca darśanam // Āk_1,22.69 //</l>\n</lg>\n\n<lg>\n<l>tintriṇīkasya vandākaṃ punnarkṣe vidhināharet /</l>\n<l>bandhayeddakṣiṇe haste nityaṃ dyūtajayo bhavet // Āk_1,22.70 //</l>\n</lg>\n\n<lg>\n<l>punnarkṣe vaṃśavandākamadṛśyo jāyate kare /</l>\n<l>śirīṣasya tu vandākamuttare vidhināharet // Āk_1,22.71 //</l>\n</lg>\n\n<lg>\n<l>kare śirasi badhnīyādvyāghrādigrahahṛdbhavet /</l>\n<l>maghāyāṃ sthāpayetkṣetre vandākaṃ madhukodbhavam // Āk_1,22.72 //</l>\n</lg>\n\n<lg>\n<l>pakṣiṇāṃ mūṣikānāṃ ca jāyate tuṇḍabandhanam /</l>\n<l>palāśasya tu vandākaṃ hastarkṣe vidhināharet // Āk_1,22.73 //</l>\n</lg>\n\n<lg>\n<l>liṅgalepaṃ prakurvīta vīryastambho bhaveddhruvam /</l>\n<l>kṣīreṇāloḍya vallīkaṃ kṣaudraṃ piṣṭvā niṣecayet // Āk_1,22.74 //</l>\n</lg>\n\n<lg>\n<l>vaṅgaṃ tu saptadhā devi tadvaṅgaṃ rajataṃ bhavet /</l>\n<l>palāśasya tu vandākaṃ hastarkṣe vidhināharet // Āk_1,22.75 //</l>\n</lg>\n\n<lg>\n<l>kṣīreṇa prapibedyastu hyadṛśyo jāyate naraḥ /</l>\n<l>tindukasya ca vandākaṃ citrāyāmāhṛtaṃ tathā // Āk_1,22.76 //</l>\n</lg>\n\n<lg>\n<l>baddhvā haste samastānāmavadhyo bhavati dviṣām /</l>\n<l>harītakyāstu vandākaṃ pūrvabhādrapadāhṛtam // Āk_1,22.77 //</l>\n</lg>\n\n<lg>\n<l>kṣīreṇa kalkitaṃ pītvā caredvararuceḥ samaḥ /</l>\n<l>uttarāsvarkavandākaṃ hṛtaṃ bhādrapadāsu tat // Āk_1,22.78 //</l>\n</lg>\n\n<lg>\n<l>pralepādyaiḥ paraṃ hanyādviṣaṃ sthāvarajaṅgamam /</l>\n<l>revatyāṃ bodhivandākalatayā kṛtakautukā // Āk_1,22.79 //</l>\n</lg>\n\n<lg>\n<l>vandhyāpi labhate garbhaṃ pītvā gopayasā ca tat /</l>\n<l>revatyāṃ vaṭavandākaṃ valmīkamadhugharṣitam // Āk_1,22.80 //</l>\n</lg>\n\n<lg>\n<l>akṣidoṣeṣvatiśreṣṭhamakṣarāvaraṇādiṣu /</l>\n<l>revatyāṃ vaṭavandākaṃ gṛhītvā dhārayedbhuje // Āk_1,22.81 //</l>\n</lg>\n\n<lg>\n<l>mahānāgabalopeto mahāgaṇaśca jāyate /</l>\n<l>samuddhṛtaṃ viśākhāyāṃ vandākaṃ rājavṛkṣakam // Āk_1,22.82 //</l>\n</lg>\n\n<lg>\n<l>nivārayati gehasthaṃ vaiśvānarabhayaṃ gṛhe /</l>\n<l>rohiṇyāṃ vaṭavandākaṃ kaṭisthaṃ vīryavardhanam // Āk_1,22.83 //</l>\n</lg>\n\n<lg>\n<l>aśvatthabhavavandākaṃ revatyāṃ garbhadaṃ smṛtam /</l>\n<l>viṣavṛkṣotthavandākaṃ pūrvāṣāḍhoddhṛtaṃ yadi // Āk_1,22.84 //</l>\n</lg>\n\n<lg>\n<l>praliptaṃ tanute bhūtapiśācādiprabhāṣaṇam /</l>\n<l>cullikāntargataṃ kuryātsabhaktāṃ pānasantatim // Āk_1,22.85 //</l>\n</lg>\n\n<lg>\n<l>dyūte jāmbavavandākaṃ revatyāṃ jayakārakam /</l>\n<l>kuryāt kuravavandākaṃ hastasthaṃ bāṇavāraṇam // Āk_1,22.86 //</l>\n</lg>\n\n<lg>\n<l>madhūkavṛkṣavandākaṃ dhānyasthaṃ dhānyavṛddhidam /</l>\n<l>palāśataruvandākaṃ vākpradaṃ kṣīrasevitam // Āk_1,22.87 //</l>\n</lg>\n\n<lg>\n<l>veśyāyāṃ nimbavandākaṃ gṛhāntarnihitaṃ yadi /</l>\n<l>vaśyaṃ karoti sāścaryam ā janmamaraṇāntikam // Āk_1,22.88 //</l>\n</lg>\n\n<p>Āk, 1, 23\n<lg>\n<l>&lt;viśiṣṭā rasasaṃskārāḥ&gt;</l>\n<l>śrībhairavī /</l>\n<l>śrutaṃ sarvaṃ mayā deva divyaṃ sarvarasāyanam /</l>\n<l>śaṃbho tava prasādena kṛpāṃbhodhe sureśvara // Āk_1,23.1 //</l>\n</lg></p>\n\n<lg>\n<l>vijñāpayiṣyāmyaparaṃ sarvalokahitaṅkaram /</l>\n<l>vṛddhastrībālaṣaṇḍhānām anyeṣāṃ rogiṇāmapi // Āk_1,23.2 //</l>\n</lg>\n\n<lg>\n<l>rasāyaneṣvaśaktānāṃ kathaṃ saukhyaṃ bhavetprabho /</l>\n<l>sarvānugrāhaka śrīman tadājñāpaya bhairava // Āk_1,23.3 //</l>\n</lg>\n\n<lg>\n<l>śrutvā devyāḥ stutiparaṃ sarvalokahitapradam /</l>\n<l>śrutvā mandasmitaṃ devo jagādetthaṃ paraṃ vacaḥ // Āk_1,23.4 //</l>\n</lg>\n\n<lg>\n<l>śrībhairavaḥ /</l>\n<l>sādhu sādhu mahābhāge lokānāṃ jananī yataḥ /</l>\n<l>tasmāllokahitaṃ pṛṣṭaṃ tadvakṣyāmyahamīśvari // Āk_1,23.5 //</l>\n</lg>\n\n<lg>\n<l>rasādisaṃskāravidhiṃ sarvaroganibarhaṇam /</l>\n<l>yathākramaṃ pravakṣyāmi śrūyatāmavadhānataḥ // Āk_1,23.6 //</l>\n</lg>\n\n<lg>\n<l>rasendro rasarājaśca rasaḥ sūtaśca pāradaḥ /</l>\n<l>śivabījaṃ śivo jaitro rasaloho mahārasaḥ // Āk_1,23.7 //</l>\n</lg>\n\n<lg>\n<l>rasottamo mahātejāḥ sūtarāṭ capalo'mṛtaḥ /</l>\n<l>dhutturo lokanāthaśca prabhurindro bhavastathā // Āk_1,23.8 //</l>\n</lg>\n\n<lg>\n<l>rudratejāḥ khecaraśca rasadhāturacintyajaḥ /</l>\n<l>amaro dehadaḥ skandaḥ skandeśo mṛtyunāśanaḥ // Āk_1,23.9 //</l>\n</lg>\n\n<lg>\n<l>devo rasāyanaḥ śreṣṭho yaśodaḥ pāvanaḥ smṛtaḥ /</l>\n<l>proktā divyarasāścaiva trayastriṃśacca nāma ca // Āk_1,23.10 //</l>\n</lg>\n\n<lg>\n<l>doṣayuktaḥ sūtarājo viṣameva varānane /</l>\n<l>doṣahīno rasaḥ sākṣādamṛtaṃ nātra saṃśayaḥ // Āk_1,23.11 //</l>\n</lg>\n\n<lg>\n<l>tasmātpāradasaṃskāraṃ doṣaghnaṃ śṛṇu pārvati /</l>\n<l>rasācāryo bhiṣakśreṣṭho yatātmāghoramantravit // Āk_1,23.12 //</l>\n</lg>\n\n<lg>\n<l>&lt;rasaśodhanasaṃskārāḥ; prathamaḥ prakāraḥ&gt;</l>\n<l>śubharkṣe śubhalagneṣu sumuhūrte suvāsare /</l>\n<l>pūrvoktavatsūtapūjāṃ kuryādādau śucisthale // Āk_1,23.13 //</l>\n</lg>\n\n<lg>\n<l>śataṃ palānāṃ pañcāśatpañcaviṃśati vā punaḥ /</l>\n<l>daśa vā pañca vā devi naitasmādūnamiṣyate // Āk_1,23.14 //</l>\n</lg>\n\n<lg>\n<l>lohaje vā śilotthe vā khalve sūtaṃ vinikṣipet /</l>\n<l>kalāṃśaṃ sūtarājasya cūrṇeṣṭakaniśārajaḥ // Āk_1,23.15 //</l>\n</lg>\n\n<lg>\n<l>jambīrāmlena saṃmardya taptakhalve dinaṃ priye /</l>\n<l>kṣālayed uṣṇasauvīrair nāgadoṣo vinaśyati // Āk_1,23.16 //</l>\n</lg>\n\n<lg>\n<l>aṅkolenendravāruṇyā vaṅgadoṣo vinaśyati /</l>\n<l>āragvadhena ca malaṃ citrake nāgadūṣaṇam // Āk_1,23.17 //</l>\n</lg>\n\n<lg>\n<l>kṛṣṇadhūrtena cāñcalyaṃ triphalābhirviṣaṃ haret /</l>\n<l>giridoṣaṃ trikaṭukairasahyāgnistu gokṣuraiḥ // Āk_1,23.18 //</l>\n</lg>\n\n<lg>\n<l>vaṅgādisaptadoṣāṇāṃ nāśārthaṃ saptavāsaram /</l>\n<l>tattaccūrṇaiḥ kalāṃśaiśca kumāryā rasasaṃyutaiḥ // Āk_1,23.19 //</l>\n</lg>\n\n<lg>\n<l>mardayitvā rasaṃ paścātkṣālayeduṣṇakāṃjikaiḥ /</l>\n<l>pāradaḥ sakalairdoṣairmucyate saptakañcukaiḥ // Āk_1,23.20 //</l>\n</lg>\n\n<lg>\n<l>vaidyakarmaṇi yojyaścedrasaḥ syātsarvarogahā /</l>\n<l>&lt;dvitīyaḥ prakāraḥ&gt;</l>\n<l>devadārumalayajajayāvāyasatuṇḍikā // Āk_1,23.21 //</l>\n</lg>\n\n<lg>\n<l>kumārīmusalīvandhyākarkoṭīrasasaṃyutam /</l>\n<l>sūtaṃ dinaṃ mardayecca punaḥ pātanayantrake // Āk_1,23.22 //</l>\n</lg>\n\n<lg>\n<l>pātayedyojayetsūtaṃ śuddhaṃ vaidyasya karmaṇi /</l>\n<l>&lt;tṛtīyaḥ prakāraḥ&gt;</l>\n<l>dagdhaṃ pāṣāṇacūrṇaṃ ca niśākanyārasai rasam // Āk_1,23.23 //</l>\n</lg>\n\n<lg>\n<l>mardayeddinamekaṃ ca pūrvayantre ca pātayet /</l>\n<l>evaṃ saṃskārasaṃśuddhaṃ yojayedvaidyakarmaṇi // Āk_1,23.24 //</l>\n</lg>\n\n<lg>\n<l>&lt;caturthaḥ prakāraḥ&gt;</l>\n<l>daradaṃ yāmamātraṃ tu pāribhadradravaiḥ priye /</l>\n<l>athavā jambīrarasairmardayitvā tu pācayet // Āk_1,23.25 //</l>\n</lg>\n\n<lg>\n<l>yantre pātanake devi doṣakañcukavarjitaḥ /</l>\n<l>&lt;pañcamaḥ prakāraḥ&gt;</l>\n<l>punarnavārasaiḥ peṣyaṃ dhānyābhraṃ pāradaṃ samam // Āk_1,23.26 //</l>\n</lg>\n\n<lg>\n<l>taptakhalve dinaṃ kṛtvā vajramūṣāgataṃ rasam /</l>\n<l>pacedbhūdharayantre ca punaḥ saṃmardayecca tam // Āk_1,23.27 //</l>\n</lg>\n\n<lg>\n<l>pūrvadravairyathāpūrvaṃ mardanaṃ pācanaṃ punaḥ /</l>\n<l>kṛtvaitaṃ daśavāraṃ taṃ pātyaṃ pātanayantrake // Āk_1,23.28 //</l>\n</lg>\n\n<lg>\n<l>śuddhaḥ syātpārado devi yojyo yoge rasāyane /</l>\n<l>&lt;ṣaṣṭhaḥ prakāraḥ&gt;</l>\n<l>daśamāṃśaṃ rasādgandhaṃ taptakhalve vinikṣipet // Āk_1,23.29 //</l>\n</lg>\n\n<lg>\n<l>varājambīrakanyāgnidravairyāmaṃ vimardayet /</l>\n<l>pātayetpātanāyantre kuryādevaṃ tu saptadhā // Āk_1,23.30 //</l>\n</lg>\n\n<lg>\n<l>sagandhakaṃ mardanaṃ ca pātanaṃ bhavati priye /</l>\n<l>śuddhaḥ syātpārado devi yojyaḥ pāradakarmaṇi // Āk_1,23.31 //</l>\n</lg>\n\n<lg>\n<l>&lt;saptamaḥ prakāraḥ&gt;</l>\n<l>tilatailair māhiṣikair mūtrair madyāmlakena ca /</l>\n<l>gomāṃsair hiṅgulaṃ pācyaṃ lohapātre kramāgninā // Āk_1,23.32 //</l>\n</lg>\n\n<lg>\n<l>saptāhaṃ lohadaṇḍena cālayettaddravaṃ muhuḥ /</l>\n<l>sārdraṃ mayūrapittena bhāvayedātape dinam // Āk_1,23.33 //</l>\n</lg>\n\n<lg>\n<l>pātayetpātanāyantre daradaṃ kharavahninā /</l>\n<l>śuddho bhaveccaturyāmātpārado yogavāhakaḥ // Āk_1,23.34 //</l>\n</lg>\n\n<lg>\n<l>&lt;jāraṇārho vaḍabānalaviḍaḥ&gt;</l>\n<l>śṛṇu devi pravakṣyāmi jāraṇārhaṃ biḍaṃ priye /</l>\n<l>cūrṇaṃ kṛtvā dagdhaśaṅkhaṃ gharme 'rkakṣīrabhāvitam // Āk_1,23.35 //</l>\n</lg>\n\n<lg>\n<l>kuryāddinaṃ tato devi dhūmasāraṃ ca bhāvayet /</l>\n<l>dinaṃ jambīrakarasairātape cātitīvrake // Āk_1,23.36 //</l>\n</lg>\n\n<lg>\n<l>caturyāmamajāmūtraiḥ ṣoḍaśāṃśaṃ suvarcalam /</l>\n<l>yathā sāndratvamāpnoti tāvatkvāthyaṃ varānane // Āk_1,23.37 //</l>\n</lg>\n\n<lg>\n<l>naramūtre ṣoḍaśāṃśe kaṇṭakārīṃ samūlakām /</l>\n<l>yāvad ghanībhavet tāvat kvāthanīyā prayatnataḥ // Āk_1,23.38 //</l>\n</lg>\n\n<lg>\n<l>tintriṇīkṣārakāsīsasarjakṣārāḥ śilājatu /</l>\n<l>jambīrasya rasaiḥ sarvaṃ caturyāmaṃ pṛthakpṛthak // Āk_1,23.39 //</l>\n</lg>\n\n<lg>\n<l>jepālaṃ tattvacāhīnaṃ mūlakakṣārasaindhavam /</l>\n<l>guñjāṃ ca ṭaṅkaṇaṃ śigrudravairbhāvyaṃ pṛthakpṛthak // Āk_1,23.40 //</l>\n</lg>\n\n<lg>\n<l>jambīrāṇāṃ dravairbhāvyaṃ śaṅkhādyaṃ tattrayodaśa /</l>\n<l>sarvaṃ samāṃśaṃ ca dinamekīkṛtya tu gālitam // Āk_1,23.41 //</l>\n</lg>\n\n<lg>\n<l>rakṣayetsarvadā jñeyo nāmnā ca vaḍabānalaḥ /</l>\n<l>suvarṇādimalohānāṃ ratnānāṃ jāraṇe tathā // Āk_1,23.42 //</l>\n</lg>\n\n<lg>\n<l>abhrādyuparasānāṃ ca yojanīyaṃ prayatnataḥ /</l>\n<l>&lt;pāradabhasmavidhiḥ; prathamaḥ prakāraḥ&gt;</l>\n<l>śuddhasūtaṃ śuddhagandhaṃ mardayedgoghṛtaiḥ samam // Āk_1,23.43 //</l>\n</lg>\n\n<lg>\n<l>piṇḍībhūtaṃ kumāryāśca dalagarbhe niveśayet /</l>\n<l>samyaksūtreṇa saṃveṣṭya tamayaskāntasaṃpuṭe // Āk_1,23.44 //</l>\n</lg>\n\n<lg>\n<l>nirudhya taṃ mṛdupuṭe tridhā pācyaṃ punaḥ priye /</l>\n<l>ādāya dṛḍhamūṣāyāmandhayitvā dhametsudhīḥ // Āk_1,23.45 //</l>\n</lg>\n\n<lg>\n<l>bhasmībhavetsūtarājo yojyo yoge rasāyane /</l>\n<l>&lt;dvitīyaḥ prakāraḥ&gt;</l>\n<l>chāyāśuṣkāṇi kurvīta śākapakvaphalāni ca // Āk_1,23.46 //</l>\n</lg>\n\n<lg>\n<l>mardayedarkapayasā tena mūṣodaraṃ lipet /</l>\n<l>agraprasūtagojātajarāyoḥ śiṣitaṃ rajaḥ // Āk_1,23.47 //</l>\n</lg>\n\n<lg>\n<l>mūṣāmadhye kṣipetpaścātsūtaṃ gandhaśca tadrajaḥ /</l>\n<l>kṣiptvā nirudhya ca dhamedbhasmībhavati pāradaḥ // Āk_1,23.48 //</l>\n</lg>\n\n<lg>\n<l>&lt;tṛtīyaḥ prakāraḥ&gt;</l>\n<l>vandhyā kārkoṭakī kākatuṇḍī ca kaṭutumbikā /</l>\n<l>kañcukī nalikā kākamācī vai kālamañjarī // Āk_1,23.49 //</l>\n</lg>\n\n<lg>\n<l>kākajaṅghāstvimāḥ sarvāḥ piṣṭvā mūṣāntare kṣipet /</l>\n<l>pūrvoktavandhyāmukhyābhir aṣṭābhir mardayed rasam // Āk_1,23.50 //</l>\n</lg>\n\n<lg>\n<l>tadrasaṃ liptamūṣāyāṃ kṣiptvā ruddhvā ca bhūdhare /</l>\n<l>pacedevaṃ cāṣṭavāramevaṃ mūṣāpralepanam // Āk_1,23.51 //</l>\n</lg>\n\n<lg>\n<l>mardanaṃ dhamanaṃ kuryād bhūyo bhūyaḥ sureśvari /</l>\n<l>mṛto bhavati sūtendro yogyo roge rasāyane // Āk_1,23.52 //</l>\n</lg>\n\n<lg>\n<l>&lt;caturthaḥ prakāraḥ&gt;</l>\n<l>niyāmakauṣadhairmardyaṃ caturyāmaṃ rasaṃ dṛḍham /</l>\n<l>dviguṇe gandhataile ca śanairmandāgninā pacet // Āk_1,23.53 //</l>\n</lg>\n\n<lg>\n<l>yāvat khoṭatvamāpnoti tāvadevaṃ pacedrasam /</l>\n<l>tatkhoṭaṃ saṃpuṭe lauhe kṣiptvā rundhyāddṛḍhaṃ sudhīḥ // Āk_1,23.54 //</l>\n</lg>\n\n<lg>\n<l>pathyājalairlohakiṭṭaṃ piṣṭvā sampuṭamālikhet /</l>\n<l>tasyordhvaṃ śrāvake kācaṃ kṛtvā nāgaṃ vinikṣipet // Āk_1,23.55 //</l>\n</lg>\n\n<lg>\n<l>sa nāgo dravate yāvattāvadevaṃ dhametpriye /</l>\n<l>yāvanna yāti kāṭhinyaṃ tāvannaiva dhametsudhīḥ // Āk_1,23.56 //</l>\n</lg>\n\n<lg>\n<l>punaḥ kaṭhinatāṃ prāpte dhametpūrvoktavanmuhuḥ /</l>\n<l>triyāmadhamanādevaṃ bhasmībhavati pāradaḥ // Āk_1,23.57 //</l>\n</lg>\n\n<lg>\n<l>bhasmīkṛte mūlikābhirjāraṇārahito rasaḥ /</l>\n<l>dehe lohe na yojyaḥ syādyojyo bheṣajakarmaṇi // Āk_1,23.58 //</l>\n</lg>\n\n<lg>\n<l>&lt;pañcamaḥ prakāraḥ&gt;</l>\n<l>dviguṇe gandhataile ca śuddhaṃ sūtaṃ vimardayet /</l>\n<l>ekāhaṃ taṃ punarmardyaṃ sarpākṣībhṛṅgarāḍapi // Āk_1,23.59 //</l>\n</lg>\n\n<lg>\n<l>viṣṇukrāntā tryahaṃ caiṣāṃ rasaiḥ ślakṣṇaṃ vimardayet /</l>\n<l>pacedyantre trisaṃghaṭṭe hyaṣṭavāramiti priye // Āk_1,23.60 //</l>\n</lg>\n\n<lg>\n<l>kuryādbhasmati sūtendro rogasaṃghātanāśanaḥ /</l>\n<l>&lt;ṣaṣṭhaḥ prakāraḥ&gt;</l>\n<l>śvetāṅkolasya mūlottharasairmardyastryahaṃ rasaḥ // Āk_1,23.61 //</l>\n</lg>\n\n<lg>\n<l>mūṣāyāṃ nikṣiped ruddhvā pacedbhūdharayantrake /</l>\n<l>pārado bhasmatāṃ yāti sarvarogaharaḥ paraḥ // Āk_1,23.62 //</l>\n</lg>\n\n<lg>\n<l>&lt;saptamaḥ prakāraḥ&gt;</l>\n<l>viṣṇukrāntāṃ vedikāṃ ca kāñjikena vimardayet /</l>\n<l>tatkalkena raso mardyaḥ saptadhā mūrchitotthitaḥ // Āk_1,23.63 //</l>\n</lg>\n\n<lg>\n<l>taṃ rasaṃ śrāvake kṣiptvā siñcayettadrasairmuhuḥ /</l>\n<l>dīpāgninā dinaṃ pacyādbhasma syāllavaṇākṛtiḥ // Āk_1,23.64 //</l>\n</lg>\n\n<lg>\n<l>&lt;aṣṭamaḥ prakāraḥ&gt;</l>\n<l>kākoduṃbarikākṣīrair bhāvayet somarāmaṭham /</l>\n<l>punaḥ punaḥ saptadhaivaṃ śoṣayenmardayet sudhīḥ // Āk_1,23.65 //</l>\n</lg>\n\n<lg>\n<l>kākodumbarapañcāṅgaṃ ṣoḍaśāṃśe jale kṣipet /</l>\n<l>yathaikāṃśo'vaśiṣṭaḥ syāttena taddhiṅgu mardayet // Āk_1,23.66 //</l>\n</lg>\n\n<lg>\n<l>tadgolake rasaṃ kṣiptvā mūṣāyāṃ taṃ ca rodhayet /</l>\n<l>bhūdhare ca puṭedevamaṣṭavāraṃ punaḥ punaḥ // Āk_1,23.67 //</l>\n</lg>\n\n<lg>\n<l>puṭe puṭe ca taddhiṅgu dadyātsūto mṛto bhavet /</l>\n<l>&lt;navamaḥ prakāraḥ&gt;</l>\n<l>urubūkasya bījāni tathāpāmārgajāni ca // Āk_1,23.68 //</l>\n</lg>\n\n<lg>\n<l>pūrṇayet tacca mūṣāyāṃ kṣiptvā sūtaṃ tataḥ kṣipet /</l>\n<l>tadūrdhvaṃ pūrvacūrṇaṃ ca samyaṅmūṣāṃ nirodhayet // Āk_1,23.69 //</l>\n</lg>\n\n<lg>\n<l>pacellaghupuṭairevaṃ caturbhirbhasmatāṃ vrajet /</l>\n<l>&lt;daśamaḥ prakāraḥ&gt;</l>\n<l>kuḍuhuñcyāḥ kandamadhye kāntāstanyapariplute // Āk_1,23.70 //</l>\n</lg>\n\n<lg>\n<l>rasaṃ kṣiptvā mukhaṃ ruddhvā tanmajjakalkataḥ sudhīḥ /</l>\n<l>taṃ gomayaiḥ samālipya svedayedgomayāgninā // Āk_1,23.71 //</l>\n</lg>\n\n<lg>\n<l>evaṃ kṛte saptavāraṃ raso bhasmatvam āpnuyāt /</l>\n<l>&lt;ekādaśaḥ prakāraḥ&gt;</l>\n<l>aṅkolasya śiphānīraiḥ sūtaṃ gandhaṃ samaṃ samam // Āk_1,23.72 //</l>\n</lg>\n\n<lg>\n<l>dinamekaṃ mardayecca mūṣāgarbhaṃ nirodhayet /</l>\n<l>puṭedbhūdharayantre ca dinānte bhasma jāyate // Āk_1,23.73 //</l>\n</lg>\n\n<lg>\n<l>&lt;dvādaśaḥ prakāraḥ&gt;</l>\n<l>sūtaṃ dhānyābhrakaṃ tulyaṃ mārakauṣadhijai rasaiḥ /</l>\n<l>mardayed dinamekaṃ tu tatkalkairvastralepanam // Āk_1,23.74 //</l>\n</lg>\n\n<lg>\n<l>tadvastraṃ vartikāṃ kṛtvā dhṛtvā daṃśena dīpayet /</l>\n<l>taddrutiṃ patitāṃ kāṃsye kṛṣṇavarṇaṃ ca tadbhavet // Āk_1,23.75 //</l>\n</lg>\n\n<lg>\n<l>tatpunarmārakairmardyaṃ pātanāyantrake pacet /</l>\n<l>mṛto bhaveddinaikena tadbhasmākhilarogahṛt // Āk_1,23.76 //</l>\n</lg>\n\n<lg>\n<l>&lt;trayodaśaḥ prakāraḥ&gt;</l>\n<l>kāladhuttūratailena mardanīyaśca pāradaḥ /</l>\n<l>tato niyāmakairmardyāddinaikaṃ kūrmayantrake // Āk_1,23.77 //</l>\n</lg>\n\n<lg>\n<l>pācayedbhasmatāṃ yāti śubhraḥ syātsarvarogahā /</l>\n<l>&lt;caturdaśaḥ prakāraḥ&gt;</l>\n<l>śuddhasūtād ardhabhāgaṃ śuddhaṃ gandhaṃ vimardayet // Āk_1,23.78 //</l>\n</lg>\n\n<lg>\n<l>mārakauṣadhajair drāvair dinaṃ mūṣāgataṃ pacet /</l>\n<l>yantre bhūdharasaṃjñe ca dinenaikena bhasmati // Āk_1,23.79 //</l>\n</lg>\n\n<lg>\n<l>&lt;pañcadaśaḥ prakāraḥ&gt;</l>\n<l>sūtamabhraṃ vaṭakṣīraistriyāmaṃ mardayetpriye /</l>\n<l>mūṣāgarbhe vinikṣipya karīṣāgnau dinaṃ pacet // Āk_1,23.80 //</l>\n</lg>\n\n<lg>\n<l>bhasmībhavati sūtendraḥ śubhraḥ sarvārtināśanaḥ /</l>\n<l>&lt;ṣoḍaśaḥ prakāraḥ&gt;</l>\n<l>mukhīkṛte vāsite ca pārade samakāñcanam // Āk_1,23.81 //</l>\n</lg>\n\n<lg>\n<l>jārayet pūrvayogena tato gandhaṃ samaṃ kṣipet /</l>\n<l>divyauṣadhidravairmardyaṃ dinaṃ mūṣādhṛtaṃ rasam // Āk_1,23.82 //</l>\n</lg>\n\n<lg>\n<l>divānaktaṃ karīṣāgnau pacedvā tuṣavahninā /</l>\n<l>svedayettaṃ samuddhṛtya bhūyo divyauṣadhodbhavaiḥ // Āk_1,23.83 //</l>\n</lg>\n\n<lg>\n<l>bījaiḥ samāṃśaiḥ saṃmardyaṃ caturyāmaṃ sureśvari /</l>\n<l>vajramūṣāgataṃ dhāmyaṃ bhasmībhavati pāradaḥ // Āk_1,23.84 //</l>\n</lg>\n\n<lg>\n<l>tadbhasma divyaṃ yuñjīta sadā roge rasāyane /</l>\n<l>&lt;saptadaśaḥ prakāraḥ&gt;</l>\n<l>svajīrṇe pārade svarṇaṃ samamamlena mardayet // Āk_1,23.85 //</l>\n</lg>\n\n<lg>\n<l>piṣṭībhūtaṃ kāñjikena prakṣālyādāya tāṃ punaḥ /</l>\n<l>piṣṭyardhaṃ śuddhagandhaṃ ca tadardhaṃ ṭaṅkaṇaṃ kṣipet // Āk_1,23.86 //</l>\n</lg>\n\n<lg>\n<l>sarvatulyāṃ niśāṃ nārīpuṣparaktadravairdinam /</l>\n<l>mardayettāṃ dinānte ca kuryāttadgolakaṃ tataḥ // Āk_1,23.87 //</l>\n</lg>\n\n<lg>\n<l>paced gaḍḍukayantre ca dinaṃ mandāgninā sudhīḥ /</l>\n<l>samādāya vicūrṇyaiva dattvā tatsamagandhakam // Āk_1,23.88 //</l>\n</lg>\n\n<lg>\n<l>garbhayantre tryahaṃ pācyaṃ laghunā tattuṣāgninā /</l>\n<l>raso bhasma bhaveddevi nirutthaḥ syādrasāyanam // Āk_1,23.89 //</l>\n</lg>\n\n<lg>\n<l>&lt;aṣṭādaśaḥ prakāraḥ&gt;</l>\n<l>karṣatrayaṃ śuddhasūtaṃ karṣaṃ tāmrarajaḥ priye /</l>\n<l>amlaiḥ saṃmardayedgāḍhaṃ dinaṃ khalve tato bhavet // Āk_1,23.90 //</l>\n</lg>\n\n<lg>\n<l>piṣṭistāṃ kṣālayettoyaistata ādāya nirmalam /</l>\n<l>mākṣīkasatvaṃ tatsarvaṃ cakramardacchadadravaiḥ // Āk_1,23.91 //</l>\n</lg>\n\n<lg>\n<l>tridinaṃ mardayedgāḍhaṃ tāṃ piṣṭiṃ garbhayantrake /</l>\n<l>tuṣāgninā paceddevi tridinaṃ vā divāniśam // Āk_1,23.92 //</l>\n</lg>\n\n<lg>\n<l>karīṣāgnau bhavetsūtabhasma rogajarāpaham /</l>\n<l>&lt;ekonaviṃśaḥ prakāraḥ&gt;</l>\n<l>sūtaṃ svarṇaṃ vyomasatvaṃ samaṃ svarṇasamaṃ biḍam // Āk_1,23.93 //</l>\n</lg>\n\n<lg>\n<l>rambhādaṇḍadravaiḥ sarvaṃ tat khalve mardayeddinam /</l>\n<l>tato divyauṣadhodbhūtairbījaistulyaṃ dinadvayam // Āk_1,23.94 //</l>\n</lg>\n\n<lg>\n<l>saha saṃmardayed rambhātoyais tad garbhayantrake /</l>\n<l>pūrvakrameṇa vipacedrasabhasma bhavecchubham // Āk_1,23.95 //</l>\n</lg>\n\n<lg>\n<l>jarāmaraṇarogaghnaṃ sarvasiddhipradāyakam /</l>\n<l>&lt;viṃśaḥ prakāraḥ&gt;</l>\n<l>rasendraṃ vimalāsatvaṃ tulyaṃ mardya dinatrayam // Āk_1,23.96 //</l>\n</lg>\n\n<lg>\n<l>sinduvārachadarasaiḥ piṣṭiḥ syāttāṃ vinikṣipet /</l>\n<l>kācakūpyantare kūpīṃ saptamṛtkarpaṭairlipet // Āk_1,23.97 //</l>\n</lg>\n\n<lg>\n<l>śoṣayedvālukāyantre dinaṃ mandāgninā pacet /</l>\n<l>rasabhasma bhaveddivyaṃ rugjarāmaraṇāpaham // Āk_1,23.98 //</l>\n</lg>\n\n<lg>\n<l>&lt;ekaviṃśaḥ prakāraḥ&gt;</l>\n<l>karṣadvayaṃ rasendraṃ ca tadardhaṃ śuddhagandhakam /</l>\n<l>mākṣīkasatvaṃ gandhāṃśaṃ tatsarvaṃ mardayeddinam // Āk_1,23.99 //</l>\n</lg>\n\n<lg>\n<l>nirguṇḍīpatrasāraiśca taṃ golaṃ nikṣipetpriye /</l>\n<l>mūṣāmadhye tato mūṣāvaktraṃ ruddhvā vinikṣipet // Āk_1,23.100 //</l>\n</lg>\n\n<lg>\n<l>tāṃ mūṣāṃ gaḍḍukāyantre pacenmandāgninā dinam /</l>\n<l>rasabhasma bhaveddivyaṃ sindūrāruṇasannibham // Āk_1,23.101 //</l>\n</lg>\n\n<lg>\n<l>jarāmaraṇarogaghnaṃ sarvasiddhipradaṃ śubham /</l>\n<l>&lt;dvāviṃśaḥ prakāraḥ&gt;</l>\n<l>pakvamūṣodare tulyagandhakāntaritaṃ rasam // Āk_1,23.102 //</l>\n</lg>\n\n<lg>\n<l>tayoścaturguṇaṃ dattvā kākamācīrasaṃ punaḥ /</l>\n<l>ācchādya gaḍḍukāyantre tāṃ nidhāya pacetkramāt // Āk_1,23.103 //</l>\n</lg>\n\n<lg>\n<l>mṛdumadhyamacaṇḍākhyavahnau yāmacatuṣṭayam /</l>\n<l>tataśca sarvarogaghnaṃ rasabhasma bhavecchubham // Āk_1,23.104 //</l>\n</lg>\n\n<lg>\n<l>&lt;trayoviṃśaḥ prakāraḥ&gt;</l>\n<l>snuhīkṣīrairdinaṃ sūtaṃ mardayet tadabhāvataḥ /</l>\n<l>amlavallyā rasair eva taṃ rasaṃ gandhakaiḥ samam // Āk_1,23.105 //</l>\n</lg>\n\n<lg>\n<l>garbhayantre vinikṣipya pūrvavad vipacedbudhaḥ /</l>\n<l>mṛto bhavedrasaḥ so'yaṃ sarvarogaharo bhavet // Āk_1,23.106 //</l>\n</lg>\n\n<lg>\n<l>&lt;caturviṃśaḥ prakāraḥ&gt;</l>\n<l>guñjāphalaṃ rasasamaṃ madhuṭaṅkaṇayāvakaiḥ /</l>\n<l>bhṛṅgapatrarasairyuktaṃ dinam ekaṃ vimardayet // Āk_1,23.107 //</l>\n</lg>\n\n<lg>\n<l>chāditaṃ vajramūṣāyāṃ dhamayenmṛduvahninā /</l>\n<l>ayaṃ rasāyano vṛṣyo rasaḥ syācchaśisannibhaḥ // Āk_1,23.108 //</l>\n</lg>\n\n<lg>\n<l>&lt;pañcaviṃśaḥ prakāraḥ&gt;</l>\n<l>samaṃ gandharasaṃ śuddhaṃ kīṭamāriṇikādravaiḥ /</l>\n<l>ajamāryahimāryorvā śvetāṅkolarasena vā // Āk_1,23.109 //</l>\n</lg>\n\n<lg>\n<l>mardayettridinaṃ kṣiptvā mṛṇmaye saṃpuṭe tataḥ /</l>\n<l>dinamekaṃ karīṣāgnau tuṣāgnau vā dinatrayam // Āk_1,23.110 //</l>\n</lg>\n\n<lg>\n<l>pacettataḥ sūtabhasma jāyate rugjarāpaham /</l>\n<l>&lt;ṣaḍviṃśaḥ prakāraḥ&gt;</l>\n<l>tāmrābhrapātanāyogācchodhitaṃ pāradaṃ priye // Āk_1,23.111 //</l>\n</lg>\n\n<lg>\n<l>vajrabhasma samaṃ haṃsapādīdrāvairvimardayet /</l>\n<l>divyauṣadhibhavair bījair vajramūṣāntaraṃ lipet // Āk_1,23.112 //</l>\n</lg>\n\n<lg>\n<l>tasminpūrvarasaṃ kṣiptvā ruddhvātha tridinaṃ pacet /</l>\n<l>tuṣāgninā tata uddhṛtya tattulyaṃ drutapāradam // Āk_1,23.113 //</l>\n</lg>\n\n<lg>\n<l>haṃsapādīrasaiḥ sarvaṃ mardayettridinaṃ tataḥ /</l>\n<l>pūrvavattaṃ pacetso'yaṃ raso bhasmati niścayaḥ // Āk_1,23.114 //</l>\n</lg>\n\n<lg>\n<l>jarāmaraṇarogaghnaḥ sarvasiddhipradaḥ śubhaḥ /</l>\n<l>&lt;saptaviṃśaḥ prakāraḥ&gt;</l>\n<l>vāsitaṃ pāradaṃ karṣamaṣṭaguñjaṃ suvarṇakam // Āk_1,23.115 //</l>\n</lg>\n\n<lg>\n<l>mṛtavajraṃ caturguñjaṃ mardyaṃ haṃsapadīrasaiḥ /</l>\n<l>taptakhalve vajramūṣāgataṃ kṛtvā nirodhayet // Āk_1,23.116 //</l>\n</lg>\n\n<lg>\n<l>paced bhūdharayantre ca punarādāya taṃ rasam /</l>\n<l>haṃsapādīdravairmardyaṃ taptakhalve dinatrayam // Āk_1,23.117 //</l>\n</lg>\n\n<lg>\n<l>pūrvavad bhūdhare yantre pacettaṃ ca punaḥ punaḥ /</l>\n<l>evaṃ śatapuṭaṃ kṛtvā bhasma syādraktavarṇakam // Āk_1,23.118 //</l>\n</lg>\n\n<lg>\n<l>jarāmaraṇadāridryanāśanaṃ bhavanāśanam /</l>\n<l>&lt;aṣṭāviṃśaḥ prakāraḥ&gt;</l>\n<l>yugāṃśaḥ śuddhasūtaḥ syādekāṃśaṃ tāmracūrṇakam // Āk_1,23.119 //</l>\n</lg>\n\n<lg>\n<l>amle dinaṃ mardayettaṃ prakṣālyādāya piṣṭikām /</l>\n<l>tāpyasatvaṃ piṣṭisamaṃ cakramardadaladravaiḥ // Āk_1,23.120 //</l>\n</lg>\n\n<lg>\n<l>mardayet tridinaṃ sarvaṃ golakaṃ garbhayantrake /</l>\n<l>nikṣipya tridinaṃ pācyaṃ tuṣāgnau vā sureśvari // Āk_1,23.121 //</l>\n</lg>\n\n<lg>\n<l>divārātraṃ karīṣāgnau pacedbhasma bhavedrasaḥ /</l>\n<l>&lt;ekonatriṃśaḥ prakāraḥ&gt;</l>\n<l>mukhīkṛtarasaṃ cābhrasatvaṃ svarṇaṃ trayaṃ samam // Āk_1,23.122 //</l>\n</lg>\n\n<lg>\n<l>raṃbhādraveṇa saṃmardyaṃ dinaṃ sarvasamaṃ biḍam /</l>\n<l>tato divyauṣadhīnāṃ ca bījairmardyaṃ dinatrayam // Āk_1,23.123 //</l>\n</lg>\n\n<lg>\n<l>garbhayantre pacetpaścātkarīṣāgnau mṛto bhavet /</l>\n<l>&lt;triṃśaḥ prakāraḥ&gt;</l>\n<l>khajīrṇasūtaṃ vimalāṃ samaṃ nirguṇḍikārasaiḥ // Āk_1,23.124 //</l>\n</lg>\n\n<lg>\n<l>mardayitvā tryahaṃ kācakūpikāyāṃ vinikṣipet /</l>\n<l>sikatāyantrake pacyāccaturyāmena bhasmitaḥ // Āk_1,23.125 //</l>\n</lg>\n\n<lg>\n<l>&lt;ekatriṃśaḥ prakāraḥ&gt;</l>\n<l>tāpyasatvaṃ samaṃ gandhaṃ dvābhyāṃ tulyaṃ ca jāritam /</l>\n<l>sūtaṃ nirguṇḍikāṃ mardya dinaṃ tadgolakaṃ punaḥ // Āk_1,23.126 //</l>\n</lg>\n\n<lg>\n<l>vajramūṣāndhitaṃ kṛtvā dhamedvā gaḍḍuyantrake /</l>\n<l>pacettadraktavarṇaṃ syātsa rasaḥ sarvarogahā // Āk_1,23.127 //</l>\n</lg>\n\n<lg>\n<l>&lt;rasabhasmalakṣaṇam&gt;</l>\n<l>akṣayitvaṃ nirutthatvaṃ nirlepatvaṃ subhasmatā /</l>\n<l>mārakatvaṃ ca lohānāṃ lakṣayed rasabhasmataḥ // Āk_1,23.128 //</l>\n</lg>\n\n<lg>\n<l>&lt;1. gandhapiṣṭī; prathamaḥ prakāraḥ&gt;</l>\n<l>saṃcūrṇya śodhitaṃ gandhaṃ pūrvapatrarasena ca /</l>\n<l>saptadhā bhāvayed gharme strīṇāṃ ca rajasā tathā // Āk_1,23.129 //</l>\n</lg>\n\n<lg>\n<l>tathā mānavapittena lolayedgandhakaṃ punaḥ /</l>\n<l>palamekaṃ śuddharasaṃ karpare cātape nyaset // Āk_1,23.130 //</l>\n</lg>\n\n<lg>\n<l>tadūrdhvaṃ lolitaṃ gandhaṃ vinyasyāṅguṣṭhamarditam /</l>\n<l>kuryātsūto bhavetpiṣṭiḥ sarvakarmasu siddhidaḥ // Āk_1,23.131 //</l>\n</lg>\n\n<lg>\n<l>&lt;dvitīyaḥ prakāra, svarṇagandhapiṣṭī&gt;</l>\n<l>gandhakaṃ śodhitaṃ devi tilaparṇīrasena ca /</l>\n<l>saptadhā mardayecchoṣyaṃ chāyāyāṃ bhāvayet kramāt // Āk_1,23.132 //</l>\n</lg>\n\n<lg>\n<l>mūṣāyāṃ pāradaṃ śuddhaṃ palamātraṃ vinikṣipet /</l>\n<l>suvarṇaniṣkagulikāṃ mūṣāyāṃ nikṣipettataḥ // Āk_1,23.133 //</l>\n</lg>\n\n<lg>\n<l>tatra nārīrajomūtramalamātraṃ vinikṣipet /</l>\n<l>vālukāyantramadhye ca tāṃ mūṣāṃ sthāpayecchive // Āk_1,23.134 //</l>\n</lg>\n\n<lg>\n<l>alpamalpaṃ pūrvagandhaṃ vāraṃ vāraṃ vinikṣipet /</l>\n<l>mṛdvagninā pacedyāvatkarṣagandhaṃ ca jīryate // Āk_1,23.135 //</l>\n</lg>\n\n<lg>\n<l>avatārya svāṅgaśītamāharetsvarṇagolakam /</l>\n<l>svarṇapiṣṭirbhaveddivyā sarvavāñchitadāyinī // Āk_1,23.136 //</l>\n</lg>\n\n<lg>\n<l>&lt;tṛtīyaḥ prakāraḥ&gt;</l>\n<l>bhāvayenmarkaṭītoyaiḥ śatadhā śuddhagandhakam /</l>\n<l>chāyāyāṃ śuddhasūtaṃ ca gharme mṛtkarpare kṣipet // Āk_1,23.137 //</l>\n</lg>\n\n<lg>\n<l>kiṃcit kiṃcit pūrvagandhaṃ nikṣipenmarkaṭīrasam /</l>\n<l>jīrṇe gandhe dravaṃ deyaṃ muhur gandhaṃ muhurdravam // Āk_1,23.138 //</l>\n</lg>\n\n<lg>\n<l>yāvatpādāṃśakaṃ jīrṇaṃ gandhaṃ ca piṣṭikā bhavet /</l>\n<l>divyā sā sarvakarmārhā devānāmapi durlabhā // Āk_1,23.139 //</l>\n</lg>\n\n<lg>\n<l>&lt;caturthaḥ prakāraḥ&gt;</l>\n<l>śuddhagandhaṃ cūrṇayitvā trivāraṃ kāñjikena ca /</l>\n<l>jambīrāmlaistrivāraṃ ca haṃsapādīrasena ca // Āk_1,23.140 //</l>\n</lg>\n\n<lg>\n<l>saptadhā kṣālayedevaṃ karpūraṃ bhāvayetpṛthak /</l>\n<l>śvetādrikarṇikātoyair ātape ca trivārakam // Āk_1,23.141 //</l>\n</lg>\n\n<lg>\n<l>dviguñjamātraṃ karpūraṃ yantrāntaḥ parilepayet /</l>\n<l>tatra gandhaṃ sārdhaniṣkaṃ bhāvitaṃ cūrṇitaṃ kṣipet // Āk_1,23.142 //</l>\n</lg>\n\n<lg>\n<l>tadūrdhvaṃ ca palaṃ sūtaṃ nikṣipettasya pṛṣṭhataḥ /</l>\n<l>pūrvamātraṃ ca karpūraṃ tadūrdhvaṃ sārdhaniṣkakam // Āk_1,23.143 //</l>\n</lg>\n\n<lg>\n<l>gandhakaṃ ca punaḥ kṣiptvā tato gomūtrakena ca /</l>\n<l>śvetādrikarṇikāmūlaṃ piṣṭvā tatkalkakena ca // Āk_1,23.144 //</l>\n</lg>\n\n<lg>\n<l>ācchādya taccharāveṇa rodhayetpācayetkramāt /</l>\n<l>jālikāyantramadhye ca divyaṃ paścāttamuddharet // Āk_1,23.145 //</l>\n</lg>\n\n<lg>\n<l>evaṃ kuryāttrivāraṃ ca gandhapiṣṭir bhaved dhruvam /</l>\n<l>&lt;pañcamaḥ prakāraḥ&gt;</l>\n<l>snehalipte khalvamadhye śuddhasūtaṃ palaṃ nyaset // Āk_1,23.146 //</l>\n</lg>\n\n<lg>\n<l>karṣaṃ ca śodhitaṃ gandhaṃ devadālīdravaṃ kṣipet /</l>\n<l>karāṅgulyā khare gharme mardayet piṣṭikā bhavet // Āk_1,23.147 //</l>\n</lg>\n\n<lg>\n<l>&lt;ṣaṣṭhaḥ prakāraḥ&gt;</l>\n<l>tāmrakhalve palaṃ sūtaṃ karṣārdhaṃ gandhakaṃ kṣipet /</l>\n<l>mṛdvagninā pacedyāmaṃ karāṅguṣṭhena cālayet // Āk_1,23.148 //</l>\n</lg>\n\n<lg>\n<l>gandhapiṣṭirbhaveddivyā sarvakarmakarī śubhā /</l>\n<l>&lt;piṣṭīstambhanam (2)&gt;</l>\n<l>piṣṭīnāṃ stambhanaṃ vakṣye tiktakośātakībhavam // Āk_1,23.149 //</l>\n</lg>\n\n<lg>\n<l>bījaṃ caṇḍālinīkandaṃ tulyaṃ kāntāstanodbhavaiḥ /</l>\n<l>kṣīraiḥ piṣṭvā ca tāṃ piṣṭīṃ lepayedaṅgulaṃ dṛḍham // Āk_1,23.150 //</l>\n</lg>\n\n<lg>\n<l>vandhyākande'thavā kṣīrakande vā sūraṇodbhave /</l>\n<l>kande vā vajrakande vā kande vā kuḍuhuñcije // Āk_1,23.151 //</l>\n</lg>\n\n<lg>\n<l>tāṃ piṣṭiṃ nikṣipettattanmajjayā rodhayenmukham /</l>\n<l>tatkandaṃ ca mṛdā liptvā puṭedbhūdharayantrake // Āk_1,23.152 //</l>\n</lg>\n\n<lg>\n<l>divānaktaṃ karīṣāgnāvūrdhvādhaḥ parivartanam /</l>\n<l>yathā kandaṃ tu na dahettathā pākakramaḥ smṛtaḥ // Āk_1,23.153 //</l>\n</lg>\n\n<lg>\n<l>atha piṣṭiṃ samānīyād bhavetsā stambhitā priye /</l>\n<l>&lt;piṣṭījāraṇam (2)&gt;</l>\n<l>piṣṭīnāṃ stambhitānāṃ ca jāraṇā vakṣyate śive // Āk_1,23.154 //</l>\n</lg>\n\n<lg>\n<l>stanayantre lohakṛte gandhakaṃ piṣṭitulyakam /</l>\n<l>kṣipedūrdhvaṃ ca deveśi stambhitāṃ gandhapiṣṭikām // Āk_1,23.155 //</l>\n</lg>\n\n<lg>\n<l>tadūrdhvaṃ piṣṭitulyaṃ ca gandhakaṃ cūrṇitaṃ kṣipet /</l>\n<l>nirudhya bhūdhare yantre pācayejjārayetkramāt // Āk_1,23.156 //</l>\n</lg>\n\n<lg>\n<l>gandhaṃ punaḥpunardeyamevaṃ śataguṇaṃ priye /</l>\n<l>jīrṇe śataguṇe gandhe yantrātpiṣṭiṃ samāharet // Āk_1,23.157 //</l>\n</lg>\n\n<lg>\n<l>sarvāsāṃ gandhapiṣṭīnāṃ jāraṇaṃ syācca rañjanam /</l>\n<l>&lt;piṣṭīmāraṇam (2)&gt;</l>\n<l>jāritānāṃ ca piṣṭīnāṃ pravakṣye māraṇakramam // Āk_1,23.158 //</l>\n</lg>\n\n<lg>\n<l>taptakhalve vinikṣipya jāritāṃ gandhapiṣṭikām /</l>\n<l>divyauṣadhirasaiḥ piṣṭvā dinaṃ kuryācca golakam // Āk_1,23.159 //</l>\n</lg>\n\n<lg>\n<l>divyauṣadhīnāṃ bījāni piṣṭvā divyauṣadhodbhavaiḥ /</l>\n<l>svarasair vajramūṣāntar lepayetpūrvagolakam // Āk_1,23.160 //</l>\n</lg>\n\n<lg>\n<l>kṣiptvā nirudhya mūṣāsyaṃ pacedbhūdharayantrake /</l>\n<l>pravartayaṃścordhvamadho dinamekaṃ punaḥ priye // Āk_1,23.161 //</l>\n</lg>\n\n<lg>\n<l>samāhṛtya yathāpūrvaṃ pūrvatoyaiśca mardayet /</l>\n<l>puṭayetpūrvavaddevi daśavāramiti kramāt // Āk_1,23.162 //</l>\n</lg>\n\n<lg>\n<l>asaṃśayaṃ gandhapiṣṭirmriyate sarvakāryakṛt /</l>\n<l>gandhapiṣṭikramāj jātarasabhasmāni bhairavi // Āk_1,23.163 //</l>\n</lg>\n\n<lg>\n<l>sarvakarmasu mukhyāni viśeṣādvādakarmaṇi /</l>\n<l>&lt;rasabandhāḥ; prathamaḥ prakāraḥ: vaikrāntabandhaḥ&gt;</l>\n<l>vakṣyāmi rasabandhāni śṛṇu bhairavi samprati // Āk_1,23.164 //</l>\n</lg>\n\n<lg>\n<l>śodhitaṃ pāradaṃ khalve daśaniṣkaṃ vinikṣipet /</l>\n<l>niṣkaikaṃ śuddhagandhaṃ ca svalpaṃ svalpaṃ vinikṣipet // Āk_1,23.165 //</l>\n</lg>\n\n<lg>\n<l>kuṭṭayenmardayed grāvṇā piṣṭiḥ syādyāmamātrake /</l>\n<l>kṣīrakande'thavā vandhyākande vā kuḍuhuñcije // Āk_1,23.166 //</l>\n</lg>\n\n<lg>\n<l>kande vā nikṣipetpakve śubhe gandhakapiṣṭikām /</l>\n<l>niṣkārdhaṃ bhasma vaikrāntamūrdhvādho nikṣipetsudhīḥ // Āk_1,23.167 //</l>\n</lg>\n\n<lg>\n<l>tatkandamajjayā vaktraṃ nirudhya ca mṛdā bahiḥ /</l>\n<l>limpedaṅgulimātreṇa śoṣayitvātha sarvataḥ // Āk_1,23.168 //</l>\n</lg>\n\n<lg>\n<l>aṣṭavāraṃ pacedyantre bhūdhare kaukkuṭe puṭe /</l>\n<l>karīṣāgnau punaḥ kuryādūrdhvabhāgamadhaḥ priye // Āk_1,23.169 //</l>\n</lg>\n\n<lg>\n<l>adhobhāgaṃ tathordhvaṃ ca bhūyo bhūyaḥ pravartanam /</l>\n<l>evamekadinaṃ paścātpacedyugakarīṣakaiḥ // Āk_1,23.170 //</l>\n</lg>\n\n<lg>\n<l>pakvadāḍimabījābho baddho bhavati pāradaḥ /</l>\n<l>vaikrāntabaddhanāmā syāccūrṇito yogavāhakaḥ // Āk_1,23.171 //</l>\n</lg>\n\n<lg>\n<l>&lt;dvitīyaḥ prakāraḥ: gandhakabandhaḥ&gt;</l>\n<l>pūrvoktāṃ gandhapiṣṭīṃ tāṃ vastre baddhvātha saṃpuṭe /</l>\n<l>lohaje poṭṭalīṃ sthāpyacordhvādhaḥ samagandhakam // Āk_1,23.172 //</l>\n</lg>\n\n<lg>\n<l>nirudhya saṃpuṭaṃ samyak pacet bhūdharayantrake /</l>\n<l>yathā jīrṇo bhavedgandho bhūyo bhūyastathāpi ca // Āk_1,23.173 //</l>\n</lg>\n\n<lg>\n<l>eva ṣaḍguṇagandhastu jāraṇīyo maheśvari /</l>\n<l>evaṃ gandhakabaddho'yaṃ rasaḥ sarvāmayāpahaḥ // Āk_1,23.174 //</l>\n</lg>\n\n<lg>\n<l>&lt;tṛtīyaḥ prakāraḥ: gandhakabandhaḥ&gt;</l>\n<l>ṣoḍaśāṅguladīrghā ca jambīraphalavistṛtā /</l>\n<l>pakvamūṣā dṛḍhatarā vālukāyantramadhyataḥ // Āk_1,23.175 //</l>\n</lg>\n\n<lg>\n<l>tribhāgamagnāṃ kurvīta bahiḥ pādāṃśasaṃsthitām /</l>\n<l>tasyāṃ kṣipedgandhasūtaṃ palamekaṃ sureśvari // Āk_1,23.176 //</l>\n</lg>\n\n<lg>\n<l>sūtād athordhvabhāge tu dvipalaṃ śuddhagandhakam /</l>\n<l>nikṣipettanmukhaṃ samyagrodhayenmandavahninā // Āk_1,23.177 //</l>\n</lg>\n\n<lg>\n<l>pacennirdhūmatā yāvattāvaddhūme gate punaḥ /</l>\n<l>kākamācīdravaiḥ pūryā taddrave jīrṇatāṃ gate // Āk_1,23.178 //</l>\n</lg>\n\n<lg>\n<l>rasena nāgavallyāśca pūraṇīyā punaḥ priye /</l>\n<l>unmattakarasaiḥ pūryā śanairmandāgninā pacet // Āk_1,23.179 //</l>\n</lg>\n\n<lg>\n<l>gandhakaṃ jīryate yāvatkākamācyādikadravaiḥ /</l>\n<l>dhattūrāntaiḥ pacedevaṃ baddho bhavati pāradaḥ // Āk_1,23.180 //</l>\n</lg>\n\n<lg>\n<l>nāmnā gandhakabaddho'yaṃ sarvayogeṣu yojayet /</l>\n<l>&lt;caturthaḥ prakāraḥ gandhakasvarṇabandhaḥ&gt;</l>\n<l>pūrvavadgandhapiṣṭiṃ ca vidhāyādau vicakṣaṇaḥ // Āk_1,23.181 //</l>\n</lg>\n\n<lg>\n<l>saptārdhaniṣkasūtaḥ syādadhyardhaṃ śuddhahāṭakam /</l>\n<l>yāmamamlena saṃmardyaṃ khyāto'yaṃ hemapiṣṭikā // Āk_1,23.182 //</l>\n</lg>\n\n<lg>\n<l>gandhapiṣṭiṃ hemapiṣṭyā samayāveṣṭya bāhyataḥ /</l>\n<l>stanākāre lohamaye saṃpuṭe vastrabandhitām // Āk_1,23.183 //</l>\n</lg>\n\n<lg>\n<l>kṛtvā tāṃ piṣṭikāṃ kṣiptvā piṣṭyūrdhvādhaśca gandhakam /</l>\n<l>sarvatulyaṃ kṣipet sandhiṃ ruddhvāmlalavaṇaiḥ sudhīḥ // Āk_1,23.184 //</l>\n</lg>\n\n<lg>\n<l>pacedbhūdharayantre ca jīrṇe jīrṇe punaḥ punaḥ /</l>\n<l>ṣaḍguṇaṃ gandhakaṃ dadyāttato vastraṃ śanairharet // Āk_1,23.185 //</l>\n</lg>\n\n<lg>\n<l>samāṃśaṃ gandhakaṃ bhūyo bhūyo jāryaṃ śanaiḥ śanaiḥ /</l>\n<l>niḥśeṣaṃ gandhakaṃ naiva kuryāccetpāradacyutiḥ // Āk_1,23.186 //</l>\n</lg>\n\n<lg>\n<l>evaṃ śataguṇe jīrṇe gandhapiṣṭiṃ samāharet /</l>\n<l>tatsamāṃśasuvarṇasya saṃpuṭe piṣṭikāṃ kṣipet // Āk_1,23.187 //</l>\n</lg>\n\n<lg>\n<l>kācaṃ kanyādravaiḥ piṣṭvā lepayedbāhyato'ṅgulam /</l>\n<l>tataṣṭaṅkaṇakairliptvā paścānmṛllavaṇaiḥ kramāt // Āk_1,23.188 //</l>\n</lg>\n\n<lg>\n<l>ekaikaṃ lepanaṃ kāryaṃ veṣṭyamaṅgulamānakam /</l>\n<l>pratilepaṃ śoṣayecca koṣṭhīyantragataṃ dhamet // Āk_1,23.189 //</l>\n</lg>\n\n<lg>\n<l>vaṅkanālena tīvreṇa vahninā praharaṃ bhavet /</l>\n<l>udayādityasaṅkāśaṃ khoṭaṃ divyarasāyanam // Āk_1,23.190 //</l>\n</lg>\n\n<lg>\n<l>gandhahāṭakabandho'yaṃ jarāvyādhidaridrahā /</l>\n<l>&lt;pañcamaḥ prakāraḥ gandhakabandhaḥ&gt;</l>\n<l>athavā gandhapiṣṭiṃ tāṃ vastre baddhvātha gandhakam // Āk_1,23.191 //</l>\n</lg>\n\n<lg>\n<l>tulyaṃ dattvā nirudhyātha saṃpuṭe lohaje dṛḍham /</l>\n<l>puṭettadbhūdhare tāvadyāvajjīryati gandhakam // Āk_1,23.192 //</l>\n</lg>\n\n<lg>\n<l>evaṃ punaḥ punardeyaṃ yāvadgandhaṃ tu ṣaḍguṇam /</l>\n<l>ityevaṃ gandhake baddhaḥ sūtaḥ syātsarvarogajit // Āk_1,23.193 //</l>\n</lg>\n\n<lg>\n<l>&lt;ṣaṣṭhaḥ prakāraḥ mūlikābandhaḥ&gt;</l>\n<l>kārkoṭīmūlajairdrāvaiḥ pāradaṃ mardayeddinam /</l>\n<l>markaṭīmūlaje piṇḍe kṣipettaṃ marditaṃ rasam // Āk_1,23.194 //</l>\n</lg>\n\n<lg>\n<l>taṃ piṇḍaṃ vajramūṣāyāṃ ruddhvā tīvrāgninā pacet /</l>\n<l>jāyate khoṭabaddho'yaṃ sarvakāryakaraḥ śubhaḥ // Āk_1,23.195 //</l>\n</lg>\n\n<lg>\n<l>&lt;saptamaḥ prakāraḥ mūlikābandhaḥ&gt;</l>\n<l>arkamūlaṃ ravikṣīraiḥ piṣṭvā mūṣāṃ pralepayet /</l>\n<l>tanmadhye rañjitaṃ sūtaṃ kṣiptvā baddhvātha rodhayet // Āk_1,23.196 //</l>\n</lg>\n\n<lg>\n<l>mṛṇmaye saṃpuṭe taṃ ca nirundhyāllohasaṃpuṭe /</l>\n<l>pacedgajapuṭe paścātpārado bandhamāpnuyāt // Āk_1,23.197 //</l>\n</lg>\n\n<lg>\n<l>&lt;aṣṭamaḥ prakāraḥ mūlikābandhaḥ&gt;</l>\n<l>jalakumbhīrasaiḥ sūtaṃ mardayeddivasatrayam /</l>\n<l>jalakumbhīdalairmūṣāṃ kṛtvā tatra kṣipedrasam // Āk_1,23.198 //</l>\n</lg>\n\n<lg>\n<l>ruddhvā tāṃ vajramūṣāyāṃ chāyāśuṣkaṃ puṭellaghu /</l>\n<l>chagaṇairekavṛddhyā tu triṃśadvāraṃ puṭaiḥ pacet // Āk_1,23.199 //</l>\n</lg>\n\n<lg>\n<l>tato gajapuṭe deyaṃ samyagbaddho bhavedrasaḥ /</l>\n<l>&lt;navamaḥ prakāraḥ mūlikābandhaḥ&gt;</l>\n<l>ekavīrādravairmardyaṃ dinaṃ śuddhaṃ tu sūtakam // Āk_1,23.200 //</l>\n</lg>\n\n<lg>\n<l>ekavīrākandakalkairvajramūṣāṃ pralepayet /</l>\n<l>tasyāṃ pūrvarasaṃ kṣiptvā dhmāte baddho bhavedrasaḥ // Āk_1,23.201 //</l>\n</lg>\n\n<lg>\n<l>&lt;daśamaḥ prakāraḥ mūlikābandhaḥ&gt;</l>\n<l>āraktakṣīrakandotthadravaiḥ strīstanyasaṃyutaiḥ /</l>\n<l>tridinaṃ pāradaṃ mardyaṃ vajrakandadravaistryaham // Āk_1,23.202 //</l>\n</lg>\n\n<lg>\n<l>kṣīrakandasya kalkena vajramūṣāṃ pralepayet /</l>\n<l>tatra pūrvarasaṃ baddhvā dhmāte baddho bhavedrasaḥ // Āk_1,23.203 //</l>\n</lg>\n\n<lg>\n<l>&lt;ekādaśaḥ prakāraḥ mūlikābandhaḥ&gt;</l>\n<l>arkamūlaphalaṃ piṣṭvā mūṣāṃ tena pralepayet /</l>\n<l>tanmadhye nikṣipenmūṣāṃ puṅkhāmūlavinirmitām // Āk_1,23.204 //</l>\n</lg>\n\n<lg>\n<l>tanmadhye sūtakaṃ kṣiptvā puṅkhāmūlasamudbhavaiḥ /</l>\n<l>pūrayitvā rasairmūṣāṃ nirundhyāt tanmukhaṃ dṛḍham // Āk_1,23.205 //</l>\n</lg>\n\n<lg>\n<l>evamandhīkṛtāṃ mūṣāṃ kṣipetsampuṭamadhyataḥ /</l>\n<l>tatastaṃ lepayedyatnāllavaṇena mṛdā tathā // Āk_1,23.206 //</l>\n</lg>\n\n<lg>\n<l>tato'sau puṭayogena sūto bandhamavāpnuyāt /</l>\n<l>rājikādvayamātreṇa citrakadravasaindhavaiḥ // Āk_1,23.207 //</l>\n</lg>\n\n<lg>\n<l>cūrṇito bhakṣitaḥ prātaḥ sarvarogavināśakaḥ /</l>\n<l>&lt;dvādaśaḥ prakāraḥ mūlikābandhaḥ&gt;</l>\n<l>kapitthasya śiphānīrairyāmaṃ sūtaṃ vimardayet // Āk_1,23.208 //</l>\n</lg>\n\n<lg>\n<l>anyasyām andhamūṣāyāṃ sūtamūṣāṃ nirodhayet /</l>\n<l>tathā dhamettato mūṣāṃ yathā sindūravad bhavet // Āk_1,23.209 //</l>\n</lg>\n\n<lg>\n<l>evaṃ kṛte rasendro'sau badhyate nātra saṃśayaḥ /</l>\n<l>mūlikābandhanaṃ hyetadrasendrasya prakīrtitam // Āk_1,23.210 //</l>\n</lg>\n\n<lg>\n<l>ityete māritāḥ sūtā mūrchitā bandhamāgatāḥ /</l>\n<l>pratyekaṃ yojitāstatra prayogairyogavāhinaḥ // Āk_1,23.211 //</l>\n</lg>\n\n<lg>\n<l>&lt;rasamūrcchanāvidhiḥ; prathamaḥ prakāraḥ&gt;</l>\n<l>atha śuddhasya sūtasya mūrcchanāvidhirucyate /</l>\n<l>meghanādavacāhiṅgulaśunair mardayedrasam // Āk_1,23.212 //</l>\n</lg>\n\n<lg>\n<l>dinaṃ piṣṭaṃ tu tadgolaṃ hiṅgunā veṣṭayedbahiḥ /</l>\n<l>pacellavaṇayantrasthaṃ dinaikaṃ caṇḍavahninā // Āk_1,23.213 //</l>\n</lg>\n\n<lg>\n<l>ūrdhvalagnaṃ samādāya dṛḍhaṃ vastreṇa bandhayet /</l>\n<l>ūrdhvādho gandhakaṃ tulyaṃ dattvā somānale pacet // Āk_1,23.214 //</l>\n</lg>\n\n<lg>\n<l>jīrṇe gandhaṃ punardeyaṃ ṣaḍbhirvāraiḥ samaṃ samam /</l>\n<l>ṣaḍguṇe gandhake jīrṇe mūrchito rogahā bhavet // Āk_1,23.215 //</l>\n</lg>\n\n<lg>\n<l>&lt;dvitīyaḥ prakāraḥ&gt;</l>\n<l>gandhakaṃ dhūmasāraṃ ca śuddhaṃ sūtaṃ samaṃ samam /</l>\n<l>yāmaikaṃ cūrṇayetkhalve kācakupyāṃ niveśayet // Āk_1,23.216 //</l>\n</lg>\n\n<lg>\n<l>ruddhvā dvādaśayāmāntaṃ vālukāyantrake pacet /</l>\n<l>sphoṭayet svāṃgaśītaṃ tamūrdhvasthaṃ gandhakaṃ tyajet // Āk_1,23.217 //</l>\n</lg>\n\n<lg>\n<l>adhaḥsthaṃ rasam ādāya sarvayogeṣu yojayet /</l>\n<l>&lt;tṛtīyaḥ prakāraḥ&gt;</l>\n<l>śuddhasūtaṃ tathā gandhaṃ sūtārdhaṃ saindhave kṣipet // Āk_1,23.218 //</l>\n</lg>\n\n<lg>\n<l>dravaiḥ sitajayantyāśca mardayeddivasatrayam /</l>\n<l>kṛtvā golaṃ tu saṃśoṣya mūṣāyāṃ taṃ nirodhayet // Āk_1,23.219 //</l>\n</lg>\n\n<lg>\n<l>śoṣayitvā dhamet kiṃcit sutapte'tha jale kṣipet /</l>\n<l>tasmādrasaṃ samuddhṛtya trikandarasabhāvitam // Āk_1,23.220 //</l>\n</lg>\n\n<lg>\n<l>yojayet sarvarogeṣu dhamedvā bhūdhare pacet /</l>\n<l>&lt;caturthaḥ prakāraḥ&gt;</l>\n<l>rasārdhaṃ gandhakaṃ mardyaṃ ghṛtairyuktaṃ tu golakam // Āk_1,23.221 //</l>\n</lg>\n\n<lg>\n<l>kṛtvā tadbandhayedvastre ḍolāyantragataṃ pacet /</l>\n<l>gomūtre tadgataṃ yāmaṃ naramūtrairdinatrayam // Āk_1,23.222 //</l>\n</lg>\n\n<lg>\n<l>śoṣayettatpunarvastrairbaddhvā veṣṭyaṃ mṛdā dṛḍham /</l>\n<l>śuṣkaṃ nirudhya mūṣāyāṃ pacedatha tuṣāgninā // Āk_1,23.223 //</l>\n</lg>\n\n<lg>\n<l>ūrdhvabhāgamadhaḥ kṛtvā tvadhobhāgamathordhvagam /</l>\n<l>ityādiparivartena svedayeddivasatrayam // Āk_1,23.224 //</l>\n</lg>\n\n<lg>\n<l>paścāduddhṛtya taṃ sūtaṃ yogavāhaṃ rujāpaham /</l>\n<l>sadyojātasya bālasya viṣṭhāṃ pālāśabījakam // Āk_1,23.225 //</l>\n</lg>\n\n<lg>\n<l>caṇḍālīrudhiraṃ sūtaṃ sūtapādaṃ ca ṭaṅkaṇam /</l>\n<l>jayantyā mardayed drāvairdinamekaṃ tu golakam // Āk_1,23.226 //</l>\n</lg>\n\n<lg>\n<l>piṣṭayā sahadevyātha lepayettāmrasampuṭam /</l>\n<l>tanmadhye golakaṃ kṣiptvā dviyāmaṃ svedayellaghu // Āk_1,23.227 //</l>\n</lg>\n\n<lg>\n<l>vālukāyantramadhye tu samuddhṛtya tataḥ punaḥ /</l>\n<l>citrakaiḥ sahadevyā ca gandhakaṃ lepayedbahiḥ // Āk_1,23.228 //</l>\n</lg>\n\n<lg>\n<l>sampuṭaṃ bandhayedvastre mṛdā lepyaṃ ca śoṣayet /</l>\n<l>taṃ ruddhvā cānyamūṣāyāṃ dhmāte sampuṭamāharet // Āk_1,23.229 //</l>\n</lg>\n\n<lg>\n<l>sūkṣmacūrṇaṃ haredrogānyogavāho mahārasaḥ /</l>\n<l>sampuṭaṃ sūtatulyaṃ syācchāstradṛṣṭena karmaṇā // Āk_1,23.230 //</l>\n</lg>\n\n<lg>\n<l>&lt;pañcamaḥ prakāraḥ&gt;</l>\n<l>dhuttūrakadravairmardyaṃ dinaṃ gandhāṃśasūtakam /</l>\n<l>andhamūṣāgataṃ svedyaṃ bhūdhare mūrchito dināt // Āk_1,23.231 //</l>\n</lg>\n\n<lg>\n<l>&lt;ṣaṣṭhaḥ prakāraḥ&gt;</l>\n<l>kṛtvā ṣaḍaṅgulāṃ mūṣāṃ supakvāṃ mṛṇmayīṃ dṛḍhām /</l>\n<l>mūṣāgarbhe vilipyātha mūlair vartulapattrajaiḥ // Āk_1,23.232 //</l>\n</lg>\n\n<lg>\n<l>tanmadhye sūtakaṃ kṣiptvā mūṣāṃ pūryāttu taddravaiḥ /</l>\n<l>ruddhvā tāṃ vālukāyantre cullyāṃ dīpāgninā pacet // Āk_1,23.233 //</l>\n</lg>\n\n<lg>\n<l>saptāhānte samuddhṛtya yojayettaṃ jarāpaham /</l>\n<l>&lt;saptamaḥ prakāraḥ&gt;</l>\n<l>kuraṇḍakarasaiḥ sāndramātape mardayedrasam // Āk_1,23.234 //</l>\n</lg>\n\n<lg>\n<l>latākarañjapatrotthaiḥ pādāṃguṣṭhena mardayet /</l>\n<l>dinaikaṃ mūrchitaṃ samyak sarvayogeṣu yojayet // Āk_1,23.235 //</l>\n</lg>\n\n<lg>\n<l>&lt;aṣṭamaḥ prakāraḥ&gt;</l>\n<l>kāsīsaṃ saindhavaṃ sūtaṃ tulyaṃ tulyaṃ vimardayet /</l>\n<l>kāsīsasyāpyabhāve tu dātavyā phullatūrikā // Āk_1,23.236 //</l>\n</lg>\n\n<lg>\n<l>stokaṃ stokaṃ kṣipetkhalve trayamekatra mūrchayet /</l>\n<l>pratyekaṃ śataniṣkaṃ syādūnaṃ naivādhikaṃ kvacit // Āk_1,23.237 //</l>\n</lg>\n\n<lg>\n<l>sthālīsampuṭayantreṇa dinaṃ caṇḍāgninā pacet /</l>\n<l>ūrdhvalagnaṃ tataḥ śubhraṃ mūrchitaṃ cāharecchubham // Āk_1,23.238 //</l>\n</lg>\n\n<lg>\n<l>&lt;navamaḥ prakāraḥ&gt;</l>\n<l>atha śuddhasya sūtasya mūrchitasyāparo vidhiḥ /</l>\n<l>sūtatulyaṃ mṛtaṃ svarṇaṃ dvābhyāṃ tulyaṃ ca gandhakam // Āk_1,23.239 //</l>\n</lg>\n\n<lg>\n<l>ravikṣīrairdinaṃ mardyamandhayedbhūdhare puṭe /</l>\n<l>dinaikena bhavetsiddho raso hairaṇyagarbhakaḥ // Āk_1,23.240 //</l>\n</lg>\n\n<lg>\n<l>śubhraḥ śoṇo'thavā kṛṣṇavarṇo gurutaro rasaḥ /</l>\n<l>punarutthānavānyastu mūrchitaḥ sa udāhṛtaḥ // Āk_1,23.241 //</l>\n</lg>\n\n<lg>\n<l>&lt;mūlikābandhāḥ&gt;</l>\n<l>śrībhairavī /</l>\n<l>kīdṛśī oṣadhī nātha rasamūrcchākarī śubhā /</l>\n<l>kena vā bhasma sūtaśca kena vā khoṭabandhanam // Āk_1,23.242 //</l>\n</lg>\n\n<lg>\n<l>śrībhairavaḥ /</l>\n<l>śṛṇu bhairavi tattvena rahasyaṃ rasabandhanam /</l>\n<l>brahmaviṣṇusurendrādyairna jñātaṃ suravandite // Āk_1,23.243 //</l>\n</lg>\n\n<lg>\n<l>&lt;niśācaramūlikākalpaḥ&gt;</l>\n<l>gaṅgāyamunayormadhye prayāgo nāma rākṣasaḥ /</l>\n<l>tasyāsane varārohe kṣaṇādbadhyeta sūtakaḥ // Āk_1,23.244 //</l>\n</lg>\n\n<lg>\n<l>niśācarasya patrāṇi gṛhṇīyātsādhakottamaḥ /</l>\n<l>tato nipīḍyate devi raso bhavati cottamaḥ // Āk_1,23.245 //</l>\n</lg>\n\n<lg>\n<l>rasaṃ saṃmardya tenaiva dināni trīṇi vārtikaḥ /</l>\n<l>āroṭaṃ bandhayetkṣipraṃ gaganaṃ tatra jārayet // Āk_1,23.246 //</l>\n</lg>\n\n<lg>\n<l>tena patrarasenaiva sādhayedgandhakaṃ punaḥ /</l>\n<l>saptadhā bhāvitaṃ tena tryūṣaṇena sahaikataḥ // Āk_1,23.247 //</l>\n</lg>\n\n<lg>\n<l>yantre vidyādhare devi gaganaṃ tatra jārayet /</l>\n<l>māsamātreṇa deveśi jīryate tu samaṃ samam // Āk_1,23.248 //</l>\n</lg>\n\n<lg>\n<l>samajīrṇe tu gagane śatavedhī bhavedrasaḥ /</l>\n<l>niśācararase devi gandhakaṃ bhāvayettataḥ // Āk_1,23.249 //</l>\n</lg>\n\n<lg>\n<l>bhāvayetsaptavāraṃ tu dvipadyāśca rasena tu /</l>\n<l>tārasya patralepena ardhārdhe kāñcanottamam // Āk_1,23.250 //</l>\n</lg>\n\n<lg>\n<l>gandhake samajīrṇe 'smin śatavedhī bhavedrasaḥ /</l>\n<l>niśācararasairbhāvyaṃ saptavāraṃ tu tālakam // Āk_1,23.251 //</l>\n</lg>\n\n<lg>\n<l>tenaiva ghātayedvaṅgaṃ nāgaṃ tāre tu nirvahet /</l>\n<l>tattāraṃ jārayetsūte tatsūtaṃ bandhitaṃ bhavet // Āk_1,23.252 //</l>\n</lg>\n\n<lg>\n<l>catuḥ ṣaṣṭitame bhāge śulbavedhaṃ tu dāpayet /</l>\n<l>tadaṃśaṃ jāyate śreṣṭhaṃ dharmakāmārthamokṣadam // Āk_1,23.253 //</l>\n</lg>\n\n<lg>\n<l>niśācarasya puṣpāṇi sūkṣmacūrṇāni kārayet /</l>\n<l>palāni daśacūrṇasya rasairdhātryāstu bhāvayet // Āk_1,23.254 //</l>\n</lg>\n\n<lg>\n<l>ghṛtena madhunāloḍyaṃ navabhāṇḍe vinikṣipet /</l>\n<l>dhānyarāśau nidhātavyaṃ triḥ saptāhaṃ sureśvari // Āk_1,23.255 //</l>\n</lg>\n\n<lg>\n<l>tena bhakṣitamātreṇa valīpalitavarjitaḥ /</l>\n<l>valkalaṃ sūkṣmacūrṇaṃ tu madhunā sahitaṃ lihet // Āk_1,23.256 //</l>\n</lg>\n\n<lg>\n<l>ardhamāsaprayogeṇa pratyayogaṃ bhavetpriye /</l>\n<l>tasya mūtrapurīṣeṇa śulbaṃ bhavati kāñcanam // Āk_1,23.257 //</l>\n</lg>\n\n<lg>\n<l>māsamātraprayogeṇa pannagaḥ kāñcanaṃ bhavet /</l>\n<l>&lt;mercury:: paṭṭabandha&gt;</l>\n<l>grāhyaṃ tatphalatailaṃ tu yantre pātālasaṃjñake // Āk_1,23.258 //</l>\n</lg>\n\n<lg>\n<l>tena tailena deveśi rasaṃ saṃkocayed budhaḥ /</l>\n<l>tatkṣaṇājjāyate devi pāṭabandho mahārasaḥ // Āk_1,23.259 //</l>\n</lg>\n\n<lg>\n<l>kaṭakaṃ kaṅkaṇaṃ kāryaṃ rasaliṅgaṃ varānane /</l>\n<l>saṃkocamaraṇaṃ tena kartavyaṃ paramādbhutam // Āk_1,23.260 //</l>\n</lg>\n\n<lg>\n<l>&lt;aṅganāyikākalpaḥ&gt;</l>\n<l>punaranyaṃ pravakṣyāmi rasabandhaṃ sudurlabham /</l>\n<l>trailokyajananī yā sā oṣadhī aṅganāyikā // Āk_1,23.261 //</l>\n</lg>\n\n<lg>\n<l>tayā saṃparkamātreṇa baddhastiṣṭhati pāradaḥ /</l>\n<l>saptāhaṃ marditasyāsya mahauṣadhyā rasai rasaḥ // Āk_1,23.262 //</l>\n</lg>\n\n<lg>\n<l>śatāṃśenaiva vedhena kurute divyakāñcanam /</l>\n<l>triḥ saptāhaṃ rase tasyā mardanādvaravarṇini // Āk_1,23.263 //</l>\n</lg>\n\n<lg>\n<l>lakṣavedhī rasaḥ sākṣādaṣṭau lohāni vidhyati /</l>\n<l>trisaptāhena deveśi daśalakṣāṇi vidhyati // Āk_1,23.264 //</l>\n</lg>\n\n<lg>\n<l>caturthe caiva saptāhe koṭivedhī bhavedrasaḥ /</l>\n<l>svedatāpanigharṣeṇa mahauṣadhyā rasena tu // Āk_1,23.265 //</l>\n</lg>\n\n<lg>\n<l>dadāti khecarīṃ siddhimanivāritagocaraḥ /</l>\n<l>kāmayetkāminīnāṃ tu sahasraṃ divasāntare // Āk_1,23.266 //</l>\n</lg>\n\n<lg>\n<l>naṣṭacchāyo hyadṛśyaśca trailokyaṃ ca bhramedasau /</l>\n<l>mahauṣadhyā rasenaiva mṛtasaṃjīvanaṃ bhavet // Āk_1,23.267 //</l>\n</lg>\n\n<lg>\n<l>anena ghātayetsūtaṃ pañcāvasthaṃ kuru priye /</l>\n<l>mṛtasya dāpayennasyaṃ hastau pādau tu mardayet // Āk_1,23.268 //</l>\n</lg>\n\n<lg>\n<l>tasya tu praviśejjīvo mṛtasyāpi varānane /</l>\n<l>&lt;narasārakalpaḥ&gt;</l>\n<l>punaranyaṃ pravakṣyāmi rasabandhaṃ sudurlabham // Āk_1,23.269 //</l>\n</lg>\n\n<lg>\n<l>narasārasparśanena kṣaṇādbadhyeta sūtakaḥ /</l>\n<l>narasārarasaṃ dattvā dvipadīrajasā rase // Āk_1,23.270 //</l>\n</lg>\n\n<lg>\n<l>dinānte bandhamāyāti sarvalohāni rañjati /</l>\n<l>narasārarasenaiva bhāvayettu manaḥśilām // Āk_1,23.271 //</l>\n</lg>\n\n<lg>\n<l>nirgandhā jāyate sā tu ghātayettena pannagam /</l>\n<l>dvipadīrajasā sārdhaṃ niruddhaḥ pannago bhavet // Āk_1,23.272 //</l>\n</lg>\n\n<lg>\n<l>narasārarasenaiva jīrṇe ṣaḍguṇapannage /</l>\n<l>tāre tāmre'pi vā devi koṭivedhī bhavedrasaḥ // Āk_1,23.273 //</l>\n</lg>\n\n<lg>\n<l>narasārarase stanye bhāvitaṃ saptadhā pṛthak /</l>\n<l>rasasya dāpayedgrāsaṃ yantre vidyādharāhvaye // Āk_1,23.274 //</l>\n</lg>\n\n<lg>\n<l>jīryate gaganaṃ devi nirmukhe ca varānane /</l>\n<l>narasāraraseneśi kīṭanārīrasena ca // Āk_1,23.275 //</l>\n</lg>\n\n<lg>\n<l>drāvayedgaganaṃ devi tīkṣṇalohaṃ ca pannagam /</l>\n<l>narasāraraseneśi hanumatyā rasena ca // Āk_1,23.276 //</l>\n</lg>\n\n<lg>\n<l>jāyate kāñcanaṃ divyaṃ niṣekādbhāskaraḥ priye /</l>\n<l>narasārarase dattvā mañjiṣṭhāṃ raktacandanam // Āk_1,23.277 //</l>\n</lg>\n\n<lg>\n<l>svarasairmadayantyāśca pannagaṃ devi secayet /</l>\n<l>tatkṣaṇātkāñcanaṃ divyaṃ saptavārā niṣecitam // Āk_1,23.278 //</l>\n</lg>\n\n<lg>\n<l>aṣṭamāṃśayutaṃ hema hemakarmaṇi cauṣadham /</l>\n<l>narasārarase bhāvyaṃ saptavāraṃ tu hiṅgulam // Āk_1,23.279 //</l>\n</lg>\n\n<lg>\n<l>tenaiva ghātayettīkṣṇaṃ bhasmībhūtatvamāpnuyāt /</l>\n<l>tadbhasma tāmrapiṣṭe tu triguṇaṃ tena nirvahet // Āk_1,23.280 //</l>\n</lg>\n\n<lg>\n<l>tacchulbaṃ hemasaṅkāśaṃ tāre vāṣṭāṃśayojitam /</l>\n<l>tāraṃ hemasamāṃśaṃ tu dvivarṇaṃ patitaṃ bhavet // Āk_1,23.281 //</l>\n</lg>\n\n<lg>\n<l>narasārarase bhāvyaṃ rasakaṃ saptavārataḥ /</l>\n<l>narasārarasenaiva rasendraṃ saptavārataḥ // Āk_1,23.282 //</l>\n</lg>\n\n<lg>\n<l>taṃ rasaṃ rasakaṃ caiva tīkṣṇalohaṃ ca pannagam /</l>\n<l>narasārarasenaiva tenaikatra vimardayet // Āk_1,23.283 //</l>\n</lg>\n\n<lg>\n<l>tatkṣaṇājjāyate baddho rasasya rasakasya ca /</l>\n<l>tīkṣṇanāgaṃ tathā śulbaṃ rasakena tu rañjayet // Āk_1,23.284 //</l>\n</lg>\n\n<lg>\n<l>haṭhāttajjāyate hema kūṣmāṇḍakusumaprabham /</l>\n<l>&lt;kaṅkālakhecarīkalpaḥ&gt;</l>\n<l>punaranyaṃ pravakṣyāmi rasabandhaṃ sudurlabham // Āk_1,23.285 //</l>\n</lg>\n\n<lg>\n<l>kaṅkālakhecarī nāmnā oṣadhī parameśvari /</l>\n<l>tasya tailaṃ tu saṃgrāhyam ādyakhecarisaṃyutam // Āk_1,23.286 //</l>\n</lg>\n\n<lg>\n<l>sthāpayeddinamekaṃ tu pātre bhāskaranirmite /</l>\n<l>dvitīye vāsare prāpte vajraratnaṃ tu ghātayet // Āk_1,23.287 //</l>\n</lg>\n\n<lg>\n<l>anale dhāmayettaṃ tu sutaptaṃ prajvalatprabham /</l>\n<l>&lt;mantrasihmāsanīkalpaḥ&gt;</l>\n<l>sabījā cauṣadhī grāhyā kācidgulmalatā priye // Āk_1,23.288 //</l>\n</lg>\n\n<lg>\n<l>mantrasiṃhāsanī nāma tṛtīyā devi khecarī /</l>\n<l>pātālayantre tattailaṃ gṛhṇīyāttāmrabhājane // Āk_1,23.289 //</l>\n</lg>\n\n<lg>\n<l>tasya tailasya madhye tu prakṣipetkhecarīrasam /</l>\n<l>medinīyantramadhye tu sthāpayecca varānane // Āk_1,23.290 //</l>\n</lg>\n\n<lg>\n<l>pūrvauṣadhyāṃ tu taddevi gaganaṃ medinījale /</l>\n<l>rase māsaṃ tato dattvā mardanād golakaṃ kuru // Āk_1,23.291 //</l>\n</lg>\n\n<lg>\n<l>baddhvā poṭṭalikāṃ tena gaganaṃ jārayetpriye /</l>\n<l>same tu gagane jīrṇe baddhastiṣṭhati pāradaḥ // Āk_1,23.292 //</l>\n</lg>\n\n<lg>\n<l>bhastrāphūtkārayuktena dhāmyamāno na naśyati /</l>\n<l>kākaviṣṭhāsamaṃ rūpaṃ samajīrṇasya jāyate // Āk_1,23.293 //</l>\n</lg>\n\n<lg>\n<l>dviguṇe gagane jīrṇe hyaṣṭalohāni saṃharet /</l>\n<l>&lt;irindirīkalpaḥ&gt;</l>\n<l>punaranyaṃ pravakṣyāmi rasabandhaṃ sudurlabham // Āk_1,23.294 //</l>\n</lg>\n\n<lg>\n<l>śivadehātsamutpannā oṣadhī tu irindirī /</l>\n<l>jārayedgandhakaṃ sā tu jārayetsāpi tālakam // Āk_1,23.295 //</l>\n</lg>\n\n<lg>\n<l>kāñcanaṃ jārayetsā tu rasendraṃ sā ca bandhayet /</l>\n<l>pravālaṃ drāvayetsā tu drāvayedgaganaṃ tathā // Āk_1,23.296 //</l>\n</lg>\n\n<lg>\n<l>vajraṃ ca ghātayetsā tu sarvasatvaṃ ca ghātayet /</l>\n<l>jārayetsarvalohāni satvānyapi ca jārayet // Āk_1,23.297 //</l>\n</lg>\n\n<lg>\n<l>irindirīrase nyasya gośṛṅge tu varānane /</l>\n<l>dhānyarāśau nidhātavyaṃ drutastiṣṭhati pāradaḥ // Āk_1,23.298 //</l>\n</lg>\n\n<lg>\n<l>divyauṣadhyā rasenaiva rasendraḥ suravandite /</l>\n<l>same tu kanake jīrṇe daśakoṭiṃ tu vedhayet // Āk_1,23.299 //</l>\n</lg>\n\n<lg>\n<l>pañcame lakṣakoṭiṃ tu ṣaḍguṇe sparśavedhakaḥ /</l>\n<l>saptame dhūpavedhī syādaṣṭame tvavalokataḥ // Āk_1,23.300 //</l>\n</lg>\n\n<lg>\n<l>navame śabdavedhī syādata ūrdhvaṃ na vidyate /</l>\n<l>bhramanti paśavo mūḍhāḥ kulauṣadhivivarjitāḥ // Āk_1,23.301 //</l>\n</lg>\n\n<lg>\n<l>tṛṇauṣadhirasānāṃ ca naiva siddhiḥ prajāyate /</l>\n<l>tasmātsarvaprayatnena jñātavyā tu kulauṣadhiḥ // Āk_1,23.302 //</l>\n</lg>\n\n<lg>\n<l>divyauṣadhyaścatuḥ ṣaṣṭiḥ kulamadhye vyavasthitāḥ /</l>\n<l>naiva jānāti mūḍhāstāḥ śivamohena mohitāḥ // Āk_1,23.303 //</l>\n</lg>\n\n<lg>\n<l>adivyāstu tṛṇauṣadhyo jāyante girigahvare /</l>\n<l>tṛṇauṣadhyā rase sūto naiva baddhaḥ kadācana // Āk_1,23.304 //</l>\n</lg>\n\n<lg>\n<l>akṣayo naiva tiṣṭheta kulauṣadhivivarjitaḥ /</l>\n<l>kulauṣadhyā vihīnāstu gaganaṃ cārayanti ye // Āk_1,23.305 //</l>\n</lg>\n\n<lg>\n<l>sa rasastu varārohe vahnimadhye na tiṣṭhati /</l>\n<l>na khoṭaṃ na ca vā bhasma naiva dravyaṃ karoti saḥ // Āk_1,23.306 //</l>\n</lg>\n\n<lg>\n<l>kiṃciddravyaṃ prakurvanti dhāmyamānaṃ na tiṣṭhati /</l>\n<l>patre pāke kaṣe chede naiva tiṣṭhati kāñcanam // Āk_1,23.307 //</l>\n</lg>\n\n<lg>\n<l>na vedhaṃ ca śatādūrdhvaṃ karoti sa rasaḥ priye /</l>\n<l>yāvanna cābdam ekaṃ tu vikrāntaṃ trapu tattu kāñcanam // Āk_1,23.308 //</l>\n</lg>\n\n<lg>\n<l>dharmārthakāmamokṣeṣu naiva dadyāttataḥ priye /</l>\n<l>śrībhairavī /</l>\n<l>nirjīvatvaṃ gataḥ sūtaḥ kathaṃ jīvaṃ dadāti saḥ // Āk_1,23.309 //</l>\n</lg>\n\n<lg>\n<l>nirjīvena tu nirjīvaṃ kathaṃ jīvati śaṃkaraḥ /</l>\n<l>śrībhairavaḥ /</l>\n<l>divyauṣadhyā yadā devi rasendro mardito bhavet // Āk_1,23.310 //</l>\n</lg>\n\n<lg>\n<l>kālikārahitaḥ sūtastadā bhavati pārvati /</l>\n<l>parasya harate kālaṃ kālikārahito rasaḥ // Āk_1,23.311 //</l>\n</lg>\n\n<lg>\n<l>aṣṭānāṃ caiva lohānāṃ malaṃ śamayati kṣaṇāt /</l>\n<l>mahāmūrcchāgataṃ sūtaṃ ko vā vikathayenmṛtam // Āk_1,23.312 //</l>\n</lg>\n\n<lg>\n<l>divyauṣadhyā rasenaiva jāyate naṣṭacetanaḥ /</l>\n<l>pañcabhūtātmakaḥ sūtastiṣṭhatyeva sadāśivaḥ // Āk_1,23.313 //</l>\n</lg>\n\n<lg>\n<l>&lt;kṣmāpālakalpaḥ&gt;</l>\n<l>punaranyaṃ pravakṣyāmi rasabandhanamīśvari /</l>\n<l>kṣmāpālena haredvajram anenaiva tu kāñcanam // Āk_1,23.314 //</l>\n</lg>\n\n<lg>\n<l>vajrabhasma hemabhasma tadvā ekatra bandhayet /</l>\n<l>&lt;anye kulamūlikākalpāḥ&gt;</l>\n<l>niśācararase jāryaṃ narajīvena jārayet // Āk_1,23.315 //</l>\n</lg>\n\n<lg>\n<l>taṃ sūtaṃ mārayedbhadre jāgarir divya oṣadhiḥ /</l>\n<l>bhakṣitaḥ sa raso yena so'pi sākṣātsadāśivaḥ // Āk_1,23.316 //</l>\n</lg>\n\n<lg>\n<l>bhakṣite tolakaikena sparśavedhī bhavennaraḥ /</l>\n<l>prasvedāttasya gātrasya aṣṭau lohāni kāñcanam // Āk_1,23.317 //</l>\n</lg>\n\n<lg>\n<l>lakṣavarṣasahasrāṇi sa jīvetsādhakottamaḥ /</l>\n<l>prasvedāttasya gātrasya rasarājaśca badhyate // Āk_1,23.318 //</l>\n</lg>\n\n<lg>\n<l>ajāpatiḥ kṛṣṇatejāḥ kṣaṇādbadhnāti sūtakam /</l>\n<l>jāgarīsparśanāddevi kṣmāpālena ca badhyate // Āk_1,23.319 //</l>\n</lg>\n\n<lg>\n<l>turuvallyā rasenaiva bhāvitaṃ gaganaṃ priye /</l>\n<l>jārayedvālukāyantre khoṭo bhavati tatkṣaṇāt // Āk_1,23.320 //</l>\n</lg>\n\n<lg>\n<l>drutagolakamāṣaikaṃ māṣaikaṃ hemagolakam /</l>\n<l>ekīkṛtya tu saṃmardya luṅgāmlena dinatrayam // Āk_1,23.321 //</l>\n</lg>\n\n<lg>\n<l>karṣaikaṃ nāgapatrāṇi rasakalkena lepayet /</l>\n<l>veṣṭayedvṛścikālīṃ ca tatpiṇḍaṃ lepayettataḥ // Āk_1,23.322 //</l>\n</lg>\n\n<lg>\n<l>mārayetpannagaṃ devi śakragopanibhaṃ bhavet /</l>\n<l>karṣaikaṃ tāraparṇāni mṛtanāgena lepayet // Āk_1,23.323 //</l>\n</lg>\n\n<lg>\n<l>lepayed vṛścikālīṃ ca tatpatraṃ lepayettataḥ /</l>\n<l>tattāraṃ mriyate devi sindūrāruṇasannibham // Āk_1,23.324 //</l>\n</lg>\n\n<lg>\n<l>sahasrāṃśena tenaiva śulbavedhaṃ pradāpayet /</l>\n<l>jāyate kanakaṃ divyaṃ devābharabhūṣaṇam // Āk_1,23.325 //</l>\n</lg>\n\n<lg>\n<l>kṣīrayuktā bahuphalā granthiyuktā ca pārvati /</l>\n<l>nāmnā vartulapattrāṇi śasyate rasabandhane // Āk_1,23.326 //</l>\n</lg>\n\n<lg>\n<l>ekavāraṃ kandakalke mūkamūṣāgataṃ rasam /</l>\n<l>dhamenmukhānilairbaddho bhakṣaṇāya praśasyate // Āk_1,23.327 //</l>\n</lg>\n\n<lg>\n<l>raktakañcukikandaṃ tu strīstanyena tu peṣitam /</l>\n<l>mūṣāyāṃ pūrvayogena kurute sūtabandhanam // Āk_1,23.328 //</l>\n</lg>\n\n<lg>\n<l>vṛścikāpattrikābījaṃ nārīkṣīrasamanvitam /</l>\n<l>dhamayet pūrvavatsūtaṃ bhakṣaṇārthāya vārtikaḥ // Āk_1,23.329 //</l>\n</lg>\n\n<lg>\n<l>vajrakandaṃ samādāya rasaṃ madhye vinikṣipet /</l>\n<l>gajendrākhyaṃ puṭaṃ dadyātsaptadhā bandhatāṃ nayet // Āk_1,23.330 //</l>\n</lg>\n\n<lg>\n<l>bhakṣayettaṃ rasaṃ prājñaḥ ṣaṇmāsādamaro bhavet /</l>\n<l>lāṅgalīkandamādāya karkoṭīkandam eva ca // Āk_1,23.331 //</l>\n</lg>\n\n<lg>\n<l>rasaṃ tanmadhyagaṃ kṛtvā svedayenmardayetpunaḥ /</l>\n<l>mriyate nātra sandeho dhmātastīvrānalena tu // Āk_1,23.332 //</l>\n</lg>\n\n<lg>\n<l>śukacañcugataṃ sūtaṃ puṭayeddhāmayettataḥ /</l>\n<l>śatāṃśavedhakartāyaṃ dehasiddhikaro bhavet // Āk_1,23.333 //</l>\n</lg>\n\n<lg>\n<l>haṃsapādīrasaṃ sūtaṃ śuṣkakandodare kṣipet /</l>\n<l>gajendrapuṭanaṃ dadyānmriyate nātra saṃśayaḥ // Āk_1,23.334 //</l>\n</lg>\n\n<lg>\n<l>sahasravedhakartā ca jāyate nātra saṃśayaḥ /</l>\n<l>haṃsāṅghriṃ śukacañcuṃ ca gṛhītvā mardayedrasam // Āk_1,23.335 //</l>\n</lg>\n\n<lg>\n<l>krauñcapādodare kṣiptvā tato dadyātpuṭatrayam /</l>\n<l>mriyate nātra sandeho lakṣavedhī mahārasaḥ // Āk_1,23.336 //</l>\n</lg>\n\n<lg>\n<l>&lt;tṛṇajyotiḥkalpaḥ&gt;</l>\n<l>tṛṇajyotiriti khyātāṃ śṛṇu divyauṣadhiṃ priye /</l>\n<l>niśā tu prajvalennityaṃ nāhnā jvalati pārvati // Āk_1,23.337 //</l>\n</lg>\n\n<lg>\n<l>tasya mūle tu saṃkṣipte kṣīraṃ raktaṃ bhavetkṣaṇāt /</l>\n<l>tanmūlarasagandhābhrair mātuluṅgāmlapeṣitaiḥ // Āk_1,23.338 //</l>\n</lg>\n\n<lg>\n<l>śulbapatraṃ viliptaṃ tu bhaveddhema puṭatrayāt /</l>\n<l>tanmūlacūrṇasaṃyukto rasarājaḥ sureśvari // Āk_1,23.339 //</l>\n</lg>\n\n<lg>\n<l>mātuluṅgarase ghṛṣṭamabhrakaṃ carati kṣaṇāt /</l>\n<l>&lt;uccāṭākalpaḥ&gt;</l>\n<l>athoccāṭāṃ pravakṣyāmi rasabandhakarīṃ priye // Āk_1,23.340 //</l>\n</lg>\n\n<lg>\n<l>ekameva bhavennālaṃ tasyā romapraveṣṭanam /</l>\n<l>tasyāgre ca bhavetpuṣpaṃ śukatuṇḍasya sannibham // Āk_1,23.341 //</l>\n</lg>\n\n<lg>\n<l>tatpatrāṇi ca deveśi śukapiñchanibhāni ca /</l>\n<l>tatkandaṃ kūrmasaṃsthānaṃ kṣīraṃ sindūrasannibham // Āk_1,23.342 //</l>\n</lg>\n\n<lg>\n<l>jalaṃ sravenmadhūcchiṣṭe tatsamādāya pārvati /</l>\n<l>vedhayetsarvalohāni kāñcanāni bhavanti ca // Āk_1,23.343 //</l>\n</lg>\n\n<lg>\n<l>rasatālakatutthāni mardayeduccaṭārasaiḥ /</l>\n<l>ātape mriyate tapto raso divyauṣadhībalāt // Āk_1,23.344 //</l>\n</lg>\n\n<lg>\n<l>vedhayetsarvalohāni lakṣāṃśena varānane /</l>\n<l>āvartitaṃ bhavedyāvajjāyate'rkasamaprabham // Āk_1,23.345 //</l>\n</lg>\n\n<lg>\n<l>&lt;raktasnuhīkalpaḥ&gt;</l>\n<l>rasaṃ raktasnuhīkṣīraṃ kunaṭīṃ gandhakābhrakam /</l>\n<l>daradaṃ caiva lohāni sahasrāṃśena vedhayet // Āk_1,23.346 //</l>\n</lg>\n\n<lg>\n<l>snuhīkṣīraṃ samādāya niśācūrṇena veṣṭayet /</l>\n<l>guṭikīkṛtya tenaiva nāgaṃ vidhyati tatkṣaṇāt // Āk_1,23.347 //</l>\n</lg>\n\n<lg>\n<l>&lt;sthalapadminīkalpaḥ&gt;</l>\n<l>athātaḥ sthalapadminyā divyauṣadhyā vidhiṃ śṛṇu /</l>\n<l>padminīsadṛśā patraiḥ puṣpairapi ca tādṛśī // Āk_1,23.348 //</l>\n</lg>\n\n<lg>\n<l>bhaṅge caiva sravetkṣīraṃ raktavarṇā suśobhanā /</l>\n<l>ākramya vāmapādena paśyedgaganamaṇḍalam // Āk_1,23.349 //</l>\n</lg>\n\n<lg>\n<l>paśyecca tārakāyuktaṃ grahanakṣatramaṇḍalam /</l>\n<l>lakṣayojanato devi sā jñeyā sthalapadminī // Āk_1,23.350 //</l>\n</lg>\n\n<lg>\n<l>tasyāḥ pañcāṅgamādāya haragaurīsamanvitam /</l>\n<l>manaḥśilātālayuktaṃ mākṣikeṇa samanvitam // Āk_1,23.351 //</l>\n</lg>\n\n<lg>\n<l>mardayetsaptarātraṃ tu tena śulbaṃ ca vedhayet /</l>\n<l>sahasrāṃśena deveśi viddhaṃ bhavati kāñcanam // Āk_1,23.352 //</l>\n</lg>\n\n<lg>\n<l>tasyāḥ pañcāṅgamādāya pūrvoktavidhinā priye /</l>\n<l>cārayetsūtarājaṃ tu mūkamūṣāgataṃ dhamet // Āk_1,23.353 //</l>\n</lg>\n\n<lg>\n<l>mriyate mūṣikāmadhye saṃkocena na saṃśayaḥ /</l>\n<l>tenaiva sarvalohāni sahasrāṃśena vedhayet // Āk_1,23.354 //</l>\n</lg>\n\n<lg>\n<l>&lt;citrakakalpaḥ&gt;</l>\n<l>citrakasya yathā guhyaṃ kathayāmi samāsataḥ /</l>\n<l>trividhaścitrako jñeyaḥ kṛṣṇo rakto rasāyanam // Āk_1,23.355 //</l>\n</lg>\n\n<lg>\n<l>śuklo vyādhipraśamanaḥ śreṣṭhamadhyakanīyasāḥ /</l>\n<l>kṛṣṇaṃ raktaṃ sitaṃ vāpi hemante noddhared budhaḥ // Āk_1,23.356 //</l>\n</lg>\n\n<lg>\n<l>kṛṣṇacitrakamutpāṭya gobhirnāghrātamīśvari /</l>\n<l>kṣīramadhye kṣipetkṣīraṃ kṛṣṇavarṇaṃ bhavet kṣaṇāt // Āk_1,23.357 //</l>\n</lg>\n\n<lg>\n<l>tasya pañcāṅgacūrṇena pāradaṃ saha mardayet /</l>\n<l>dhamecca mūkamūṣāyāṃ khoṭo bhavati tatkṣaṇāt // Āk_1,23.358 //</l>\n</lg>\n\n<lg>\n<l>raktāṃbaradharo bhūtvā raktamālyānulepanaḥ /</l>\n<l>kṛṣṇapakṣe tu pañcamyāṃ raktamālyaudanena tu // Āk_1,23.359 //</l>\n</lg>\n\n<lg>\n<l>baliṃ dattvā mahādevi raktacitrakamuddharet /</l>\n<l>raktacitrakacūrṇena vaṅgaṃ pāyaistribhistribhiḥ // Āk_1,23.360 //</l>\n</lg>\n\n<lg>\n<l>sarvadoṣavinirmuktaḥ stambhamāyāti tatkṣaṇāt /</l>\n<l>tanmūlaṃ sūtakaṃ tāmraṃ kuṅkuṇītailasecanāt // Āk_1,23.361 //</l>\n</lg>\n\n<lg>\n<l>ekaviṃśativāreṇa śuddhaṃ śulbaṃ bhaviṣyati /</l>\n<l>raktacitrakabhallātatailaliptaṃ puṭena tu // Āk_1,23.362 //</l>\n</lg>\n\n<lg>\n<l>candrārkapatraṃ deveśi jāyate divyakāñcanam /</l>\n<l>nāginīkandasūtendraraktacitrasaṃyutam // Āk_1,23.363 //</l>\n</lg>\n\n<lg>\n<l>patralepapratīvāpaiścandrārkaṃ kāñcanaṃ bhavet /</l>\n<l>&lt;jyotiṣmatītailakalpaḥ&gt;</l>\n<l>jyotiṣmatītailavidhiṃ vakṣyāmi śṛṇu pārvati // Āk_1,23.364 //</l>\n</lg>\n\n<lg>\n<l>jyotiṣmatī nāma latā yā ca kāñcanasannibhā /</l>\n<l>vallīvitānabahulā hemavarṇaphalā śubhā // Āk_1,23.365 //</l>\n</lg>\n\n<lg>\n<l>āṣāḍhapūrvapakṣe'syā gṛhītvā bījamuttamam /</l>\n<l>tilavatkvāthayitvā vā hastapādairathāpi vā // Āk_1,23.366 //</l>\n</lg>\n\n<lg>\n<l>tasyāstailaṃ samādāya kumbhe tāmramaye kṣipet /</l>\n<l>sthāpayedbhūgataṃ kumbhaṃ kramādūrdhvatuṣāgninā // Āk_1,23.367 //</l>\n</lg>\n\n<lg>\n<l>ṣaṇmāse tu vyatikrānte sa ghaṭaḥ kāñcanaṃ bhavet /</l>\n<l>tāmraṃ hemasamaṃ kṛtvā tailamākṣīkamiśritam // Āk_1,23.368 //</l>\n</lg>\n\n<lg>\n<l>prativāpena siñcet taddhema tāmrasamaṃ bhavet /</l>\n<l>tathā ca śatavedhī syādvidyāratnam anuttamam // Āk_1,23.369 //</l>\n</lg>\n\n<lg>\n<l>&lt;dagdharuhākalpaḥ&gt;</l>\n<l>dagdharuhāṃ pravakṣyāmi rasabandhakarīṃ priye /</l>\n<l>sparśauṣadhīti sā jñeyā sarvakāmārthasādhanī // Āk_1,23.370 //</l>\n</lg>\n\n<lg>\n<l>śaśvacchinnā mahādevi dagdhā sā pāvakena tu /</l>\n<l>prarohati kṣaṇāddivyā dagdhā sā tu mahauṣadhī // Āk_1,23.371 //</l>\n</lg>\n\n<lg>\n<l>raktaṃ pītaṃ sitaṃ kṛṣṇaṃ tasyāḥ puṣpaṃ prajāyate /</l>\n<l>caṇakasyeva patrāṇi suprasūtāni lakṣayet // Āk_1,23.372 //</l>\n</lg>\n\n<lg>\n<l>sā sthitā gomatītīre gaṅgāyāmarbude girau /</l>\n<l>ujjayinyā dakṣiṇato vanānteṣu ca dṛśyate // Āk_1,23.373 //</l>\n</lg>\n\n<lg>\n<l>tasyāḥ kandarasaṃ divye kṛṣṇarājīsamanvitam /</l>\n<l>tāmbūlena samaṃ kṛtvā ghuṭikāṃ kārayedbudhaḥ // Āk_1,23.374 //</l>\n</lg>\n\n<lg>\n<l>sarveṣāmeva lohānāṃ drutānāṃ vahnimadhyataḥ /</l>\n<l>sahasraṃ vedhayitvā tu kāñcanaṃ kurute kṣaṇāt // Āk_1,23.375 //</l>\n</lg>\n\n<lg>\n<l>tathaiva mriyate sūtaḥ kāntahemābhrasaṃyutaḥ /</l>\n<l>&lt;kaṭutumbīkalpaḥ&gt;</l>\n<l>kaṭutuṃbī tu vikhyātā devi divyauṣadhiṃ śṛṇu // Āk_1,23.376 //</l>\n</lg>\n\n<lg>\n<l>tasyā bījāni saṃgṛhya sūkṣmacūrṇaṃ tu kārayet /</l>\n<l>ekaviṃśativārāṇi bhāvyaṃ dhātrīrasena ca // Āk_1,23.377 //</l>\n</lg>\n\n<lg>\n<l>payasā saha tenaiva viśvabheṣajasaṃyutam /</l>\n<l>bījaṃ yantre vinikṣipya tailaṃ saṃgṛhya piṇḍitaḥ // Āk_1,23.378 //</l>\n</lg>\n\n<lg>\n<l>rasaṃ mūrchāpayettena cakramardena mardayet /</l>\n<l>&lt;lohadaṇḍakalpaḥ&gt;</l>\n<l>gopittaṃ śikhipittaṃ ca kāṃkṣīkāsīsasaṃyutam // Āk_1,23.379 //</l>\n</lg>\n\n<lg>\n<l>tāratulyāni caitāni sarveṣāṃ sūtakaṃ samam /</l>\n<l>meṣaśṛṅge nidhātavyaṃ māsamekaṃ nirantaram // Āk_1,23.380 //</l>\n</lg>\n\n<lg>\n<l>lohadaṇḍena saṃsiktaṃ sarvalohāni vedhayet /</l>\n<l>gandhakaṃ lohadaṇḍena ekaviṃśatibhāvitam // Āk_1,23.381 //</l>\n</lg>\n\n<lg>\n<l>yuktaṃ lohakulenaiva jambīrarasasaṃyutam /</l>\n<l>sabījaṃ sūtakopetamandhamūṣāniveśitam // Āk_1,23.382 //</l>\n</lg>\n\n<lg>\n<l>bhūgataṃ māsamekaṃ tu tāraṃ kāñcanatāṃ nayet /</l>\n<l>dalasya bhāgamekaṃ tu tārapañcāṃśameva ca // Āk_1,23.383 //</l>\n</lg>\n\n<lg>\n<l>śulbaṃ ca pañcabhāgaṃ ca bījasyaikaṃ ca yojayet /</l>\n<l>ete dvādaśabhāgāḥ syuḥ sarvaṃ taddhārayetkṣitau // Āk_1,23.384 //</l>\n</lg>\n\n<lg>\n<l>sthānasyāsya niṣekaṃ tu sudaṇḍena tu kārayet /</l>\n<l>pañcaviṃśaddinānte tu jāyate kanakottamam // Āk_1,23.385 //</l>\n</lg>\n\n<lg>\n<l>&lt;kṣīrakandakalpaḥ&gt;</l>\n<l>kṣīrakandavidhiṃ vakṣye sarvasiddhikaraṃ tathā /</l>\n<l>caturvarṇaṃ viṣaṃ tatra raktakandaṃ praśasyate // Āk_1,23.386 //</l>\n</lg>\n\n<lg>\n<l>bhagnametatsravetkṣīraṃ raktavarṇaṃ suśobhanam /</l>\n<l>meghānāṃ tu ninādena saṃjātair upaśobhitam // Āk_1,23.387 //</l>\n</lg>\n\n<lg>\n<l>patraiḥ snuhīsamaiḥ snigdhaiḥ samabhir hemasatprabhaiḥ /</l>\n<l>bandhanaṃ rasarājasya sarvasatvavaśaṃkaram // Āk_1,23.388 //</l>\n</lg>\n\n<lg>\n<l>tasya kṣīraṃ tu saṃgṛhya tāraṃ nirvāhayedbudhaḥ /</l>\n<l>dhameddhaṭhāgninā caiva jāyate hema śobhanam // Āk_1,23.389 //</l>\n</lg>\n\n<lg>\n<l>tintriṇīpatraniryāsamīṣattāmrarajoyutam /</l>\n<l>mardayetpāradaṃ prājño rasabandho bhaviṣyati // Āk_1,23.390 //</l>\n</lg>\n\n<lg>\n<l>toyamadhye vinikṣipya gulikā vajravadbhavet /</l>\n<l>&lt;śākavṛkṣakalpaḥ&gt;</l>\n<l>śākavṛkṣasya deveśi niṣpīḍya rasamuttamam // Āk_1,23.391 //</l>\n</lg>\n\n<lg>\n<l>raktacandanasaṃyuktaṃ sarvalohāni jārayet /</l>\n<l>milanti sarvalohāni dravanti salilaṃ yathā // Āk_1,23.392 //</l>\n</lg>\n\n<lg>\n<l>gandhakaṃ rasakaṃ tāpyaṃ pāradaṃ raktacandanam /</l>\n<l>rudantyā rasasaṃyuktaṃ tāramāyāti kāñcanam // Āk_1,23.393 //</l>\n</lg>\n\n<lg>\n<l>śākavṛkṣasya niryāsaṃ yatnataḥ parigālayet /</l>\n<l>śigrumūlasya cūrṇaṃ tu tadrasena tu mardayet // Āk_1,23.394 //</l>\n</lg>\n\n<lg>\n<l>praliptaśulbapatrāṇi puṭetkṣiptvā vipācayet /</l>\n<l>taddrutaṃ kāñcanaṃ divyaṃ bhavellakṣaṇasaṃyutam // Āk_1,23.395 //</l>\n</lg>\n\n<lg>\n<l>phalāni śākavṛkṣasya paripakvāni saṃgṛhet /</l>\n<l>tadrasena tu samprājñaḥ saptarātraṃ tu bhāvayet // Āk_1,23.396 //</l>\n</lg>\n\n<lg>\n<l>tadrasena samāyuktaṃ mañjiṣṭhāmiśritaṃ tathā /</l>\n<l>lepayettārapatrāṇi dhmātaṃ bhavati kāñcanam // Āk_1,23.397 //</l>\n</lg>\n\n<lg>\n<l>&lt;devadālīkalpaḥ&gt;</l>\n<l>devadālyā mahauṣadhyā vidhiṃ vakṣyāmyataḥ param /</l>\n<l>sā śvetā vyādhiśamane kṛṣṇā pītā rasāyane // Āk_1,23.398 //</l>\n</lg>\n\n<lg>\n<l>paurṇamāsyāṃ trayodaśyāṃ rāhugraste divākare /</l>\n<l>athavā kṛṣṇapañcamyāmimāṃ vidhivaduddharet // Āk_1,23.399 //</l>\n</lg>\n\n<lg>\n<l>devadālīphalaṃ devi viṣṇukrāntāṃ ca sūtakam /</l>\n<l>mūrchayed bandhayetkṣipraṃ śulbaṃ hema karoti ca // Āk_1,23.400 //</l>\n</lg>\n\n<lg>\n<l>devadālīphalaṃ mūlamīśvarīrasameva ca /</l>\n<l>toyena marditaṃ kṛtvā vaṅgaṃ stambhayati kṣaṇāt // Āk_1,23.401 //</l>\n</lg>\n\n<lg>\n<l>&lt;śvetaguñjākalpaḥ&gt;</l>\n<l>athātaḥ sampravakṣyāmi śvetaguñjāvidhiṃ priye /</l>\n<l>kṛṣṇapakṣe caturdaśyāmaṣṭamyāṃ ca surārcite // Āk_1,23.402 //</l>\n</lg>\n\n<lg>\n<l>kapāle mṛttikāṃ nyasya secayetsalilena tu /</l>\n<l>bījāni sitaguñjāyāḥ puṣyayoge tu vāpayet // Āk_1,23.403 //</l>\n</lg>\n\n<lg>\n<l>vakṣyamāṇena yogena kuryāt saṃgrahaṇaṃ tathā /</l>\n<l>oṃ namo bhagavati śvetavalli śvetaparvatavāsini // Āk_1,23.404 //</l>\n</lg>\n\n<lg>\n<l>sarvakāryāṇi kuru kuru apratihataṃ namo namaḥ svāhā /</l>\n<l>śuddhaśulbaṃ tu saṃgṛhya mūṣāmadhye tu saṃsthitam // Āk_1,23.405 //</l>\n</lg>\n\n<lg>\n<l>tripañcapalasaṃkhyā tu karṣārdhasitaguñjayā /</l>\n<l>sahaikatra bhavaṃ tāraṃ tasya gandhavivarjitam // Āk_1,23.406 //</l>\n</lg>\n\n<lg>\n<l>brahmarītisamāyuktaṃ guñjācūrṇaṃ sahaikataḥ /</l>\n<l>devīnāṃ bhūṣaṇaṃ devi jāyate hema śobhanam // Āk_1,23.407 //</l>\n</lg>\n\n<lg>\n<l>&lt;kartarīrasabandhaḥ&gt;</l>\n<l>athātaḥ sampravakṣyāmi kartarīrasabandhanam /</l>\n<l>asurāṇāṃ samāyoge krodhāviṣṭena cetasā // Āk_1,23.408 //</l>\n</lg>\n\n<lg>\n<l>sudarśanaṃ mahācakraṃ preṣitaṃ muravairiṇā /</l>\n<l>bhālapaṭṭāttatastasya nipetuḥ svedabindavaḥ // Āk_1,23.409 //</l>\n</lg>\n\n<lg>\n<l>te bhūmau patitā divyāḥ saṃjātāḥ kartarīrasaḥ /</l>\n<l>rakṣārthaṃ sthāpitaṃ tatra viṣṇunā ca sudarśanam // Āk_1,23.410 //</l>\n</lg>\n\n<lg>\n<l>cakratulyaṃ bhramatyetadāyudhāni nikṛntati /</l>\n<l>kurute garjanaṃ nādaṃ dhūmajvālāṃ vimuñcati // Āk_1,23.411 //</l>\n</lg>\n\n<lg>\n<l>kartarīdṛṣṭimātreṇa tathānyā śabdakartarī /</l>\n<l>lokānāṃ tu hitārthāya ghoraśaktirvyavasthitā // Āk_1,23.412 //</l>\n</lg>\n\n<lg>\n<l>rasarūpā mahāghorā sā siddhānāṃ tu vedinī /</l>\n<l>tasya kṣetraṃ yadā gacchedaghorāstraṃ japettadā // Āk_1,23.413 //</l>\n</lg>\n\n<lg>\n<l>punarghoraṃ nyasettatra athānyaṃ vinyasedbudhaḥ /</l>\n<l>anulomavilomena dehe'dhiṣṭhāpya kartarīm // Āk_1,23.414 //</l>\n</lg>\n\n<lg>\n<l>mudrayā mudrayettāṃ tu aghorāstreṇa yojitām /</l>\n<l>dīptena rodhayettāṃ tu stambhayed dīpanena tu // Āk_1,23.415 //</l>\n</lg>\n\n<lg>\n<l>niṣṭhayā mudrayā tāṃ tu sthānayogena yojayet /</l>\n<l>&lt;udakabandhāḥ; candrodakabandhaḥ&gt;</l>\n<l>atha candrodakeneśi vakṣyāmi rasabandhanam // Āk_1,23.416 //</l>\n</lg>\n\n<lg>\n<l>dṛṣṭvā candrodakaṃ mantrī paurṇamāsyāṃ viśeṣataḥ /</l>\n<l>grahaṇaṃ tatra kartavyaṃ paurṇamāsyāṃ prayatnataḥ // Āk_1,23.417 //</l>\n</lg>\n\n<lg>\n<l>nirgacchati mahīṃ bhittvā candravṛddhyā tu vardhate /</l>\n<l>kṣetrabandhaṃ purā kṛtvā devamabhyarcya śaṅkaram // Āk_1,23.418 //</l>\n</lg>\n\n<lg>\n<l>caturdaśyāṃ tu tatkṣetraṃ pūjayitvā vicakṣaṇaḥ /</l>\n<l>ahorātroṣito bhūtvā baliṃ tatra nivedayet // Āk_1,23.419 //</l>\n</lg>\n\n<lg>\n<l>paurṇamāsyāṃ ca rātrau ca gatvā tasya samīpataḥ /</l>\n<l>candrodakaṃ tu saṃgṛhya mantrayuktaḥ sumantritam // Āk_1,23.420 //</l>\n</lg>\n\n<lg>\n<l>āloḍya madhusarpirbhyāṃ pibettattu samāhitaḥ /</l>\n<l>pītamātreṇa tenaiva mūrchito bhavati kṣaṇāt // Āk_1,23.421 //</l>\n</lg>\n\n<lg>\n<l>candrodaye tathottiṣṭhetkṣāraṃ tasya tu dāpayet /</l>\n<l>saptarātraprayogeṇa candravannirmalo bhavet // Āk_1,23.422 //</l>\n</lg>\n\n<lg>\n<l>ekaviṃśatirātreṇa jīved brahmadinatrayam /</l>\n<l>ekamāsaprayogeṇa brahmāyuḥ sa bhavennaraḥ // Āk_1,23.423 //</l>\n</lg>\n\n<lg>\n<l>candrodakena gaganaṃ rasaṃ hema ca mardayet /</l>\n<l>mūṣāmadhyagataṃ dhmātaṃ tatkṣaṇādghuṭikā bhavet // Āk_1,23.424 //</l>\n</lg>\n\n<lg>\n<l>ayaṃ tu sparśamātreṇa lohānyaṣṭau ca vedhayet /</l>\n<l>tadrasaṃ tu rasaṃ cānyaṃ vajreṇa samajāritam // Āk_1,23.425 //</l>\n</lg>\n\n<lg>\n<l>catuḥṣaṣṭyaṃśato vidhyeddviguṇena sahasrakam /</l>\n<l>daśasaṅkalikābaddhaṃ guñjāmātraṃ rasaṃ tataḥ // Āk_1,23.426 //</l>\n</lg>\n\n<p>trilohaveṣṭitaṃ vaktre dhṛtvā cādṛśyatāṃ vrajet /\noṃ namo rudrāya daṃṣṭrotkaṭāya vighnaṃ nāśaya nāśaya diśo rakṣa rakṣa rudro jñāpayati huṃ phaṭ svāhā /\niti digbandhamantraḥ /\n<lg>\n<l>oṃ namo bhagavate rudrāya triśūlahastāya amṛtodbhava rakṣa rakṣa huṃ phaṭ svāhā /</l>\n<l>iti pānamantraḥ /</l>\n<l>&lt;viṣodakabandhaḥ&gt;</l>\n<l>athātaḥ sampravakṣyāmi viṣodarasabandhanam // Āk_1,23.427 //</l>\n</lg></p>\n\n<lg>\n<l>sitapītādivarṇāḍhyaṃ tatra devi rasottamam /</l>\n<l>tatra gatvācaloddeśe smaredghoraṃ sahasrakam // Āk_1,23.428 //</l>\n</lg>\n\n<lg>\n<l>keśāḥ kṣiptāḥ sphuṭantyasminnātmacchāyāṃ na dṛśyate /</l>\n<l>tailaṃ ca golakākāraṃ ghṛtaṃ tena visarpati // Āk_1,23.429 //</l>\n</lg>\n\n<lg>\n<l>gandhakasya haredgandhaṃ palalaṃ lavaṇāyate /</l>\n<l>jñātvā palāśapatreṇa kaṭukālābuke kṣipet // Āk_1,23.430 //</l>\n</lg>\n\n<lg>\n<l>viṣodakaṃ gandhakaṃ ca harabījaṃ ca tatsamam /</l>\n<l>ajākṣīreṇa piṣṭvā tu śulbapātre tu lepayet // Āk_1,23.431 //</l>\n</lg>\n\n<lg>\n<l>tatpuṭena bhaveddevi sindūrāruṇasannibham /</l>\n<l>śatāṃśenaiva taddevi sarvalohāni vedhayet // Āk_1,23.432 //</l>\n</lg>\n\n<lg>\n<l>anena vidhinā devi nāgaḥ sindūratāṃ vrajet /</l>\n<l>sahasrāṃśena tasyaiva tāraṃ bhavati kāñcanam // Āk_1,23.433 //</l>\n</lg>\n\n<lg>\n<l>raktaṃ pītaṃ tathā kṛṣṇamuttarottarakāryakṛt /</l>\n<l>triphalākāntapātre vā pātre'lābumaye'pi vā // Āk_1,23.434 //</l>\n</lg>\n\n<lg>\n<l>gṛhītvā pūrvavatpatraiḥ pālāśairveṣṭayedbahiḥ /</l>\n<l>sthāpayeddhānyamadhye tu divasānekaviṃśatim // Āk_1,23.435 //</l>\n</lg>\n\n<lg>\n<l>mahiṣīkṣīramadhye tu bindumekaṃ tu sādhayet /</l>\n<l>pāyasaṃ bhakṣayedyastu payomadhvājyasaṃyutam // Āk_1,23.436 //</l>\n</lg>\n\n<lg>\n<l>yāvatpūrṇaṃ balaṃ devi jīvettadbindusaṃkhyayā /</l>\n<l>lāṅgalī gṛhadhūmaśca sindūraṃ rajanīdvayam // Āk_1,23.437 //</l>\n</lg>\n\n<lg>\n<l>meṣasya śṛṅgaṃ śṛṅgīṃ ca kṛṣṇonmattāśvamārakam /</l>\n<l>sabījasūtakaṃ caiva viṣatoyena mardayet // Āk_1,23.438 //</l>\n</lg>\n\n<lg>\n<l>viṣatoyena medhāvī saptavārāṇi bhāvayet /</l>\n<l>athavā bhāvayettaṃ tu yāvaccūrṇaṃ tu mardayet tadbhavet // Āk_1,23.439 //</l>\n</lg>\n\n<lg>\n<l>tena nāgaṃ pratīvāpya ṣoḍaśāṃśena khaṃ bhavet /</l>\n<l>mūṣāsthaṃ veṇuyantre ca trīṇi vārāṇi bhāvayet // Āk_1,23.440 //</l>\n</lg>\n\n<lg>\n<l>dhūmaṃ pariharettasya aṅgavyādhikaraṃ param /</l>\n<l>sthāpayennāgasindūraṃ pātre'lābumaye ca tat // Āk_1,23.441 //</l>\n</lg>\n\n<lg>\n<l>taccūrṇaṃ tu śatāṃśena tāratāmrādi vedhayet /</l>\n<l>viṣapānīyamādāya vaṅgamāvartitaṃ śubham // Āk_1,23.442 //</l>\n</lg>\n\n<lg>\n<l>niṣiktaṃ caiva tattoyaistāraṃ bhavati kāñcanam /</l>\n<l>viṣapānīyamādāya prakṣipecca rasottame // Āk_1,23.443 //</l>\n</lg>\n\n<lg>\n<l>kunaṭīgandhapāṣāṇaviṣaṭaṅkaṇalāṅgalīḥ /</l>\n<l>naṣṭapiṣṭaṃ kṛtaṃ khalve tārapatrāṇi lepayet // Āk_1,23.444 //</l>\n</lg>\n\n<p>andhamūṣāgataṃ dhmātaṃ nirbījaṃ kanakaṃ bhavet /\noṃ hrīṃ nīlakaṇṭhāya ṭhaḥ ṭhaḥ /\n<lg>\n<l>asya ayutaṃ japet /</l>\n<l>iti viṣodakagrahaṇapānamantraḥ /</l>\n<l>&lt;sañjīvanījalakalpaḥ&gt;</l>\n<l>saṃjīvanījalasyātha vidhiṃ vakṣyāmi pārvati // Āk_1,23.445 //</l>\n</lg></p>\n\n<lg>\n<l>śukreṇārādhito devi prāgahaṃ suravandite /</l>\n<l>dānavānāṃ hitārthāya mṛtānāṃ devasaṅgare // Āk_1,23.446 //</l>\n</lg>\n\n<lg>\n<l>mayā saṃjīvanī vidyā dattā codakarūpiṇī /</l>\n<l>tayā saṃjīvitā daityā ye mṛtā devasaṅgare // Āk_1,23.447 //</l>\n</lg>\n\n<lg>\n<l>nikṣiptā martyaloke sā samyak te kathayāmyaham /</l>\n<l>asti martyā mahāpuṇyā pavitrā dakṣiṇāpathe // Āk_1,23.448 //</l>\n</lg>\n\n<lg>\n<l>dakṣiṇe tu taṭe tasyā utpalīnagaraṃ param /</l>\n<l>tasya dakṣiṇataḥ śailaḥ sarvalokeṣu viśrutaḥ // Āk_1,23.449 //</l>\n</lg>\n\n<lg>\n<l>nāmnā kṛṣṇagiriḥ ceti dṛśyate sarvamaṅgale /</l>\n<l>suprasiddhāmbikā nāma grāmastasyāsti sannidhau // Āk_1,23.450 //</l>\n</lg>\n\n<lg>\n<l>tatrāpyudakamālokya parīkṣeta surārcite /</l>\n<l>gṛhītvā śuṣkavaṃśaṃ tu kṣipettoyasya madhyataḥ // Āk_1,23.451 //</l>\n</lg>\n\n<lg>\n<l>jāyate haritaṃ snigdhamahorātreṇa niścitam /</l>\n<l>muñcatyaṅkurapatrāni dṛśyate'timanoharam // Āk_1,23.452 //</l>\n</lg>\n\n<lg>\n<l>balipuṣpopahāreṇa tato devi samarcayet /</l>\n<l>kṣetrādhipaṃ gaṇeśaṃ ca candraṃ yogigaṇaṃ tathā // Āk_1,23.453 //</l>\n</lg>\n\n<lg>\n<l>oṃ candrāya pinākine śūlapāṇaye oṃ diśo bandha bandhaya diśo bandha bandhaya ṭhaḥ ṭhaḥ /</l>\n<l>tilāṃśca sarṣapāṃścaiva mantreṇānena sarṣapān /</l>\n<l>saptābhimantritānkṛtvā sādhako dikṣu nikṣipet // Āk_1,23.454 //</l>\n</lg>\n\n<lg>\n<l>kaṭukālābuke toyaṃ kṛtarakṣaḥ samāhitaḥ /</l>\n<l>gṛhītvā tatprayatnena nijaṃ sthānaṃ samāśrayet // Āk_1,23.455 //</l>\n</lg>\n\n<lg>\n<l>oṃ namo 'mṛte amṛtarūpiṇi amṛtaṃ kuru kuru evaṃ rudra ājñāpayati svāhā /</l>\n<l>saptābhimantritaṃ kṛtvā mantreṇānena tajjalam /</l>\n<l>dinamekaṃ tathā sūtaṃ svarṇamāṣadvayānvitam // Āk_1,23.456 //</l>\n</lg>\n\n<lg>\n<l>mardayettena toyena pibettattu vicakṣaṇaḥ /</l>\n<l>ekaviṃśatirātraṃ tu kṣīrāhāro'tha yatnataḥ // Āk_1,23.457 //</l>\n</lg>\n\n<lg>\n<l>jīvetkalpāyutaṃ sāgraṃ kāmarūpo mahābalaḥ /</l>\n<l>yojanānāṃ śataṃ gatvā punareva nivartate // Āk_1,23.458 //</l>\n</lg>\n\n<lg>\n<l>avadhyaḥ sarvabhūtānāṃ svecchāhāraḥ sa khecaraḥ /</l>\n<l>kanakaṃ pāradaṃ vyoma samam ekatra yojayet // Āk_1,23.459 //</l>\n</lg>\n\n<lg>\n<l>mardayettena toyena saptāhaṃ svedayettataḥ /</l>\n<l>sa rasaḥ sarvalohāni ṣaṣṭyaṃśena tu vedhayet // Āk_1,23.460 //</l>\n</lg>\n\n<lg>\n<l>athavā taṃ rasaṃ divyaṃ madhunā saha bhakṣayet /</l>\n<l>māsamātraprayogena jīved brahmadināyutam // Āk_1,23.461 //</l>\n</lg>\n\n<lg>\n<l>tasya mūtramalasvedaiḥ śulbaṃ bhavati kāñcanam /</l>\n<l>nirvāte toyamādāya pāradaṃ ca manaḥśilām // Āk_1,23.462 //</l>\n</lg>\n\n<lg>\n<l>mardayet khalvapāṣāṇe naṣṭapiṣṭaṃ bhavettataḥ /</l>\n<l>svedayetsaptarātraṃ tu trilohena ca veṣṭayet // Āk_1,23.463 //</l>\n</lg>\n\n<lg>\n<l>antardhānaṃ kṣaṇādgacchedvidyādharapatir bhavet /</l>\n<l>siddhakanyāśatavṛto yāvatkalpāṃścaturdaśa // Āk_1,23.464 //</l>\n</lg>\n\n<lg>\n<l>dineṣu teṣu sarveṣu dadyācchālyodanaṃ ghṛtam /</l>\n<l>payasā ca samāyuktaṃ nityamevaṃ ca kārayet // Āk_1,23.465 //</l>\n</lg>\n\n<lg>\n<l>&lt;uṣṇodakakalpaḥ&gt;</l>\n<l>uṣṇodakavidhiṃ vakṣye samāhitamanāḥ śṛṇu /</l>\n<l>paśyatyuṣṇodakaṃ yatra vāsaṃ tatraiva kārayet // Āk_1,23.466 //</l>\n</lg>\n\n<lg>\n<l>śarvarīmuṣitāṃ tatra caṇakāstu dine dine /</l>\n<l>bhakṣayenmāsamātraṃ tu jīvedvarṣaśatāṣṭakam // Āk_1,23.467 //</l>\n</lg>\n\n<lg>\n<l>tasya mūtrapurīṣeṇa śulbaṃ bhavati kāñcanam /</l>\n<l>uṣṇodakaṃ ca kāsīsaṃ gandhapāṣāṇasaṃyutam // Āk_1,23.468 //</l>\n</lg>\n\n<lg>\n<l>caturthāṃśena rasakaṃ daśabhāgaṃ vinikṣipet /</l>\n<l>śulbaṃ ca mardayetsarvaṃ naṣṭapiṣṭaṃ kṣaṇena tu // Āk_1,23.469 //</l>\n</lg>\n\n<lg>\n<l>tena lepitamātreṇa śulvaṃ bhavati kāñcanam /</l>\n<l>niṣiktaṃ tena toyena prativāpaṃ dadedbudhaḥ // Āk_1,23.470 //</l>\n</lg>\n\n<lg>\n<l>śulbaṃ ca jāyate hema taruṇādityavarcasam /</l>\n<l>tāraṃ ca tena mārgeṇa niṣiktaṃ hematāṃ vrajet // Āk_1,23.471 //</l>\n</lg>\n\n<lg>\n<l>uṣṇodakena bhallātaṃ tilamuṣṭiṃ ca bhakṣayet /</l>\n<l>māsadvayaprayogeṇa jīvedvarṣaśatatrayam // Āk_1,23.472 //</l>\n</lg>\n\n<lg>\n<l>rasagandhāśmarasakatutthaṃ daradamākṣikam /</l>\n<l>yāmamuṣṇāmbunā ghṛṣṭvā tārapatrāṇi lepayet // Āk_1,23.473 //</l>\n</lg>\n\n<lg>\n<l>vibhrāmya tu dhameddevi syāccaturdaśavarṇakam /</l>\n<l>krameṇānena deveśi śulbaṃ ṣoḍaśavarṇakam // Āk_1,23.474 //</l>\n</lg>\n\n<lg>\n<l>ekaikaṃ hematārāṃśaṃ dvayaṃ kāṃtābhrayoḥ pṛthak /</l>\n<l>uṣṇodakena saṃmardya dhamanātkhoṭatāṃ nayet // Āk_1,23.475 //</l>\n</lg>\n\n<lg>\n<l>taṃ mukhe dhārayenmāsaṃ vajrakāyo bhavettataḥ /</l>\n<l>taccūrṇaṃ yavamātraṃ tu bhakṣayenmadhusarpiṣā // Āk_1,23.476 //</l>\n</lg>\n\n<lg>\n<l>yāvatpalaṃ tasya malaiḥ śulbaṃ bhavati kāñcanam /</l>\n<l>uṣṇodapācitān khādet kulutthānkṣīrapo bhavet // Āk_1,23.477 //</l>\n</lg>\n\n<lg>\n<l>snānam uṣṇāṃbhasā kuryād varṣādvarṣācchatāyuṣaḥ /</l>\n<l>kṣīramuṣṇodakaṃ kvāthaṃ triphalāyāśca pācayet // Āk_1,23.478 //</l>\n</lg>\n\n<lg>\n<l>pācayetpāyasaṃ kāntapātre bhuktvā mahāyuṣaḥ /</l>\n<l>&lt;śailodakakalpaḥ&gt;</l>\n<l>ataḥ paraṃ pravakṣyāmi śailodakavidhiṃ priye // Āk_1,23.479 //</l>\n</lg>\n\n<lg>\n<l>kardamāpo mahīśailaśilā ceti caturvidham /</l>\n<l>kānicit kṣaṇavedhīni dinavedhīni kāni ca // Āk_1,23.480 //</l>\n</lg>\n\n<lg>\n<l>pakṣamāsādiṣaṇmāsavedhanāni mahītale /</l>\n<l>kṣiptaṃ jale yadā kāṣṭhaṃ śailībhūtaṃ ca dṛśyate // Āk_1,23.481 //</l>\n</lg>\n\n<lg>\n<l>bahirantaśca deveśi vedhakaṃ tatprakīrtitam /</l>\n<l>hiṅgulaṃ haritālaṃ ca gandhakaṃ ca manaḥśilām // Āk_1,23.482 //</l>\n</lg>\n\n<lg>\n<l>eṣāṃ gandhāpahāraṃ tu kurute tacca vedhakam /</l>\n<l>anyathā ceṣṭakaṃ devi tadagrāhyaṃ nirarthakam // Āk_1,23.483 //</l>\n</lg>\n\n<lg>\n<l>śrīśaile śrīvanaprānte paryaṅkākhye śilātale /</l>\n<l>tatrasthaṃ kṣaṇavedhi syānnadyāṃ bhagavatītaṭe // Āk_1,23.484 //</l>\n</lg>\n\n<lg>\n<l>ekāhe vedhakaṃ tatra gokarṇe tu dinatrayam /</l>\n<l>bhadrāṅge dinavedhi syāttristhalānte trivatsaram // Āk_1,23.485 //</l>\n</lg>\n\n<lg>\n<l>dhāreśvare pākṣikaṃ syāt karṣāpuryāṃ dinaikataḥ /</l>\n<l>brahmeśvare māsikaṃ syādvyāghrapuryāṃ tu vāsaram // Āk_1,23.486 //</l>\n</lg>\n\n<lg>\n<l>aghoreśe māsikaṃ syātsiṃhadvīpe tathā punaḥ /</l>\n<l>dinamekaṃ brahmagirau vindhye tu kṣaṇavedhakam // Āk_1,23.487 //</l>\n</lg>\n\n<lg>\n<l>vāsaraṃ mālyavante tu kṣaṇavedhī tu tatra ca /</l>\n<l>kiṣkindhe parvate ramye pampātīre kṣaṇodakam // Āk_1,23.488 //</l>\n</lg>\n\n<lg>\n<l>tasya paścimato devi yojanadvitaye punaḥ /</l>\n<l>bhūśailamasti tatraiva tridinaṃ vedaparvate // Āk_1,23.489 //</l>\n</lg>\n\n<lg>\n<l>anyatra yatra yatrāpi brahmaviṣṇuśivodbhavam /</l>\n<l>amṛtaṃ tatra tatrāpi vajrīkaraṇam uttamam // Āk_1,23.490 //</l>\n</lg>\n\n<lg>\n<l>tasyotpattiṃ pravakṣyāmi yathā jānāti sādhakaḥ /</l>\n<l>mahīṃ samuddhṛtavato varāhasya kalevarāt // Āk_1,23.491 //</l>\n</lg>\n\n<lg>\n<l>yaḥ svedaḥ patitastasmājjātaṃ śailodakaṃ param /</l>\n<l>taṃ mukhe kṣaṇikaṃ jātaṃ karṇadeśe tu vāsaram // Āk_1,23.492 //</l>\n</lg>\n\n<lg>\n<l>bāhubhyāṃ tryahavedhī syānmāsavedhī tu pārśvayoḥ /</l>\n<l>ṣaṇmāsamaparāṅge ca sarvaṃ samaphalaṃ ca tat // Āk_1,23.493 //</l>\n</lg>\n\n<lg>\n<l>aghorāstreṇa tatkṣetre rakṣāṃ kṛtvā diśāṃ balim /</l>\n<l>dattvā lakṣaṃ japitvā tu gṛhṇīyādamṛtaṃ param // Āk_1,23.494 //</l>\n</lg>\n\n<lg>\n<l>śaradgrīṣmavasanteṣu hemante vā surārcite /</l>\n<l>āyase tāmrapātre vā kāntalohamaye'thavā // Āk_1,23.495 //</l>\n</lg>\n\n<lg>\n<l>śilāmbupalamaṣṭau tu palaṃ kṣīrasya nikṣipet /</l>\n<l>kṣīrāvaśeṣaṃ saṃkvāthyaṃ trisaptāhaṃ pibennaraḥ // Āk_1,23.496 //</l>\n</lg>\n\n<lg>\n<l>jīvedvarṣasahasraṃ tu valīpalitavarjitaḥ /</l>\n<l>athavāṣṭapalaṃ kṣīraṃ palaikenāmbumiśritam // Āk_1,23.497 //</l>\n</lg>\n\n<lg>\n<l>kṣīrāvaśeṣaṃ seveta pūrvoktaṃ labhate phalam /</l>\n<l>kulutthāṣṭaguṇaṃ vāri pacedaṣṭāvaśeṣitam // Āk_1,23.498 //</l>\n</lg>\n\n<lg>\n<l>caturguṇena tenājyaṃ pācayed ghṛtaśeṣitam /</l>\n<l>lihyānmadhusitopetaṃ trisaptāhādbṛhaspatiḥ // Āk_1,23.499 //</l>\n</lg>\n\n<lg>\n<l>dviraṣṭavārṣikākāraḥ sahasrāyur na saṃśayaḥ /</l>\n<l>avaśiṣṭakulutthaṃ tu pādāṃśamadhusarpiṣā // Āk_1,23.500 //</l>\n</lg>\n\n<lg>\n<l>bhakṣayetkarṣamekaṃ tu māsenāyutajīvitaḥ /</l>\n<l>tatsiddhatailenābhyaṅgaṃ mrakṣaṇaṃ caiva kārayet // Āk_1,23.501 //</l>\n</lg>\n\n<lg>\n<l>pāmāvicarcikādadrukuṣṭhāni sahasā jayet /</l>\n<l>valīpalitanirmuktaḥ sahasrāyuśca jāyate // Āk_1,23.502 //</l>\n</lg>\n\n<lg>\n<l>yaḥ pibetprātarutthāya śailāmbu culukaṃ payaḥ /</l>\n<l>ṣaṇmāsāt syāt sahasrāyur nirvalīpalitaśca saḥ // Āk_1,23.503 //</l>\n</lg>\n\n<lg>\n<l>athavā sūtakaṃ devi vāriṇā saha mardayet /</l>\n<l>māsenaikena deveśi naṣṭapiṣṭirbhaviṣyati // Āk_1,23.504 //</l>\n</lg>\n\n<lg>\n<l>māsamātraṃ samaśnīyātsa bhavedajarāmaraḥ /</l>\n<l>athavā taṃ rasaṃ hemnā dhāmayetkhadirāgninā // Āk_1,23.505 //</l>\n</lg>\n\n<lg>\n<l>gulikā sundarī nāma sarvāyudhanivāriṇī /</l>\n<l>kartā hartā svayaṃ siddho jīveccandrārkatārakam // Āk_1,23.506 //</l>\n</lg>\n\n<lg>\n<l>atha tenodakenaiva kṣīrārdhaṃ pāyasaṃ pacet /</l>\n<l>māsamātraprayogeṇa valīpalitavarjitaḥ // Āk_1,23.507 //</l>\n</lg>\n\n<lg>\n<l>paktvā tenāmbhasā pathyāḥ ṣaṣṭistrīṇi śatāni ca /</l>\n<l>madhu saṃyojya bhāṇḍasthaṃ bhūmau sarvaṃ nidhāpayet // Āk_1,23.508 //</l>\n</lg>\n\n<lg>\n<l>dine dine tadekaikaṃ bhakṣayetprātar utthitaḥ /</l>\n<l>valīpalitanirmukto jīvedvarṣasahasrakam // Āk_1,23.509 //</l>\n</lg>\n\n<lg>\n<l>śailībhūtaṃ kulutthaṃ vā bhakṣayenmadhusarpiṣā /</l>\n<l>ṣaṇmāsāttu prayogeṇa jīvedvarṣasahasrakam // Āk_1,23.510 //</l>\n</lg>\n\n<lg>\n<l>kūṣmāṇḍamāditaḥ kṛtvā yāni kāni phalāni ca /</l>\n<l>jale kṣiptāni lohāni śailabhūtāni bhakṣayet // Āk_1,23.511 //</l>\n</lg>\n\n<lg>\n<l>kṣīrāhāraśca jīrṇānte vajrakāyo bhavennaraḥ /</l>\n<l>tenodakena saṃmardyam abhrakaṃ kvāthayetpriye // Āk_1,23.512 //</l>\n</lg>\n\n<lg>\n<l>kaṭutrayayutaṃ khādejjīvedvarṣasahasrakam /</l>\n<l>athavā rasakarṣaikaṃ tajjalena tu marditam // Āk_1,23.513 //</l>\n</lg>\n\n<lg>\n<l>iṅgudīphalamadhyasthaṃ tacchailodakamadhyagaḥ /</l>\n<l>kālena triguṇenaiva kāṭhinyaṃ tasya jāyate // Āk_1,23.514 //</l>\n</lg>\n\n<lg>\n<l>ṣaṇmāsaṃ tanmukhe dhāryaṃ vajrakāyaṃ karoti tat /</l>\n<l>daśanāgasamaprāṇo devaiḥ saha sa modate // Āk_1,23.515 //</l>\n</lg>\n\n<lg>\n<l>gṛhītvā triphalāṃ tatra śailavāriṇi nikṣipet /</l>\n<l>yadā bhavati tacchailaṃ gṛhītvā cūrṇayettataḥ // Āk_1,23.516 //</l>\n</lg>\n\n<lg>\n<l>kāntajīrṇarasaṃ tena sārdhaṃ ghṛtamadhuplutam /</l>\n<l>bhakṣayedvarṣamekaṃ tu tataḥ kṣīrāśano bhavet // Āk_1,23.517 //</l>\n</lg>\n\n<lg>\n<l>udayādityasaṅkāśo medhāvī priyadarśanaḥ /</l>\n<l>nīlakuñcitakeśaśca jīveccandrārkatārakam // Āk_1,23.518 //</l>\n</lg>\n\n<lg>\n<l>pāradaṃ haritālaṃ ca śilāṃ mākṣikameva ca /</l>\n<l>daradaṃ ca viṣaṃ caiva sarvamekatra kārayet // Āk_1,23.519 //</l>\n</lg>\n\n<lg>\n<l>mardayet khalvapāṣāṇe mātuluṅgarasena tu /</l>\n<l>golakaṃ kārayitvā tu vārimadhye vinikṣipet // Āk_1,23.520 //</l>\n</lg>\n\n<lg>\n<l>tena tāraṃ ca śulbaṃ ca kāṃcanaṃ bhavati dhruvam /</l>\n<l>upayuñjīta māsaikaṃ valīpalitavarjitaḥ // Āk_1,23.521 //</l>\n</lg>\n\n<lg>\n<l>sahasraṃ jīvitaṃ tasya mahābalaparākramaḥ /</l>\n<l>śailībhūtaharidrāṃ tu taccūrṇāvāpamātrataḥ // Āk_1,23.522 //</l>\n</lg>\n\n<lg>\n<l>hematvaṃ labhate nāgo bālārkasadṛśaprabhaḥ /</l>\n<l>śailodake vinikṣipya bhūśaile kardame'pi vā // Āk_1,23.523 //</l>\n</lg>\n\n<lg>\n<l>jñātvā kālapramāṇena bandhayetpāradaṃ tataḥ /</l>\n<l>raktakṣārayutaṃ dhmātaṃ suvarṇasamasāritam // Āk_1,23.524 //</l>\n</lg>\n\n<lg>\n<l>śatāṃśena tu lohānāṃ sarveṣāṃ hemakārakam /</l>\n<l>dvitīyasāraṇāṃ prāpya sahasrāṃśena vidhyati // Āk_1,23.525 //</l>\n</lg>\n\n<lg>\n<l>taṃ khoṭaṃ dhārayedvaktre divyatvaṃ labhate dhruvam /</l>\n<l>&lt;kecana ghuṭikāyogāḥ&gt;</l>\n<l>nicule kakubhe caiva kiṃśuke madhuke'pi vā // Āk_1,23.526 //</l>\n</lg>\n\n<lg>\n<l>iṅgudīphalamadhye vā rajanīdvayamārdrake /</l>\n<l>amṛte kandake vātha uktakandauṣadhīṣu ca // Āk_1,23.527 //</l>\n</lg>\n\n<lg>\n<l>vidhāya koṭaraṃ tatra kṣiptvā tenaiva ḍolayet /</l>\n<l>triphalāvyoṣakalkena veṣṭayitvā prayatnataḥ // Āk_1,23.528 //</l>\n</lg>\n\n<lg>\n<l>pādena kanakaṃ dattvā pāradaṃ tatra yojayet /</l>\n<l>śailodake kṣipettatra gulikā vajravadbhavet // Āk_1,23.529 //</l>\n</lg>\n\n<lg>\n<l>pūrvavatsāraṇā kāryā pūrvavatsiddhidā bhavet /</l>\n<l>dhāryamāṇā mukhe sā tu sahasrāyuṣkarī bhavet // Āk_1,23.530 //</l>\n</lg>\n\n<lg>\n<l>dvitīyasāraṇāyogādayutaṃ vedhayettu sā /</l>\n<l>dhāryamāṇā mukhe saivamayutāyuṣyadā bhavet // Āk_1,23.531 //</l>\n</lg>\n\n<lg>\n<l>tṛtīyasāraṇāyogājjāyate lakṣavedhinī /</l>\n<l>taṃ khoṭaṃ dhārayedvaktre lakṣāyurjāyate naraḥ // Āk_1,23.532 //</l>\n</lg>\n\n<lg>\n<l>caturthī sāraṇā devi koṭivedhī na saṃśayaḥ /</l>\n<l>koṭyāyurjīvitaṃ tasya khecaratvaṃ ca labhyate // Āk_1,23.533 //</l>\n</lg>\n\n<lg>\n<l>pañcabhirdaśakoṭiḥ syātṣaḍbhiḥ koṭiśataṃ bhavet /</l>\n<l>yāvaccandrārkajīvitvam anantabalavīryavān // Āk_1,23.534 //</l>\n</lg>\n\n<lg>\n<l>dadāti saptamī cāpi sāraṇā gulikā parā /</l>\n<l>khecarī nāma vikhyātā bhairaveṇa pracoditā // Āk_1,23.535 //</l>\n</lg>\n\n<lg>\n<l>yastu tadrājikāmātraṃ māsamekaṃ tu bhakṣayet /</l>\n<l>vajradehaḥ sa siddhaḥ syād divyastrījanavallabhaḥ // Āk_1,23.536 //</l>\n</lg>\n\n<lg>\n<l>krīḍate khecarair bhogaiḥ svecchayā śivatāṃ vrajet /</l>\n<l>nānāvidhaphalāścāsyā ghuṭikāṃ śṛṇu sundari // Āk_1,23.537 //</l>\n</lg>\n\n<lg>\n<l>śuddhabaddhaṃ rasendraṃ tu gandhakaṃ tatra jārayet /</l>\n<l>triguṇe gandhake jīrṇe tena hema tu kārayet // Āk_1,23.538 //</l>\n</lg>\n\n<lg>\n<l>kārayedbhasma sūtaṃ tu kāñcanaṃ tena sūtakam /</l>\n<l>tadbhasma sūtake jāryaṃ rasendrasya same samam // Āk_1,23.539 //</l>\n</lg>\n\n<lg>\n<l>tena sūtakajīrṇena vajraratnaṃ tu ghātayet /</l>\n<l>tadvajraṃ jāyate bhasma sindūrāruṇasannibham // Āk_1,23.540 //</l>\n</lg>\n\n<lg>\n<l>tadbhasma jārayetsūte triguṇe tu surārcite /</l>\n<l>hāṭakaṃ sārayettaṃ tu ghuṭikāṃ tena kārayet // Āk_1,23.541 //</l>\n</lg>\n\n<lg>\n<l>trilohāveṣṭitaṃ taṃ tu mukhe prakṣipya sādhakaḥ /</l>\n<l>naṣṭacchāyo bhavetso'yamadṛśyo devadānavaiḥ // Āk_1,23.542 //</l>\n</lg>\n\n<lg>\n<l>lakṣavarṣasahasrāṇi nirvalīpalito bhavet /</l>\n<l>śūlinaṃ śaktisaṃyuktaṃ ratnādiguṇabhūṣitam // Āk_1,23.543 //</l>\n</lg>\n\n<lg>\n<l>vaktre kare ca bibhṛyātsarvāyudhanivāraṇam /</l>\n<l>vyoma mākṣikasatvaṃ ca tāraṃ tāmraṃ surāyudham // Āk_1,23.544 //</l>\n</lg>\n\n<lg>\n<l>sāralohaṃ sūtakaṃ ca ratnādiguṇabhūṣitam /</l>\n<l>ghuṭikā sā varārohe madhuratrayasaṃyutā // Āk_1,23.545 //</l>\n</lg>\n\n<lg>\n<l>vaktrasthā nāśayetsākṣātpalitaṃ nātra saṃśayaḥ /</l>\n<l>śivaḥ śaktiśca deveśi ratnāni sitagonasā // Āk_1,23.546 //</l>\n</lg>\n\n<lg>\n<l>hema tāraṃ tathā bhānuḥ samabhāgāni kārayet /</l>\n<l>strīrajo vyāghramadhyasthaṃ padmasūtreṇa veṣṭayet // Āk_1,23.547 //</l>\n</lg>\n\n<lg>\n<l>sitayena tathā veṣṭyaṃ guhyasthāne niveśayet /</l>\n<l>raṇe rājakule dyūte divye kāme jayo bhavet // Āk_1,23.548 //</l>\n</lg>\n\n<lg>\n<l>vaikrāntābhrakakāntaṃ tu sasyakaṃ tu surāyudham /</l>\n<l>vibhītakādisambhūtakāṃjikasya samaṃ bhavet // Āk_1,23.549 //</l>\n</lg>\n\n<lg>\n<l>samāvartya tataḥ sūte yojayetpādayogataḥ /</l>\n<l>kumārīrasasaṃghṛṣṭā kṛtaiṣā ghuṭikā śubhā // Āk_1,23.550 //</l>\n</lg>\n\n<lg>\n<l>rogamṛtyujarā hanti vaktrasthā nātra saṃśayaḥ /</l>\n<l>pañca tāraṃ varārohe sūtakadvayameva ca // Āk_1,23.551 //</l>\n</lg>\n\n<lg>\n<l>trayo gaganabhāgāḥ syurekaikaṃ hemakāntayoḥ /</l>\n<l>ardhaṃ śulbaṃ vibhāgena gulikāmarasundarī // Āk_1,23.552 //</l>\n</lg>\n\n<lg>\n<l>akṣayo hyajaraścaiva bhavettena mahābalaḥ /</l>\n<l>bhasma sūtapalaikaṃ ca mṛtakāntapalaṃ tathā // Āk_1,23.553 //</l>\n</lg>\n\n<lg>\n<l>mākṣikasya palaṃ caiva śilājatu palaṃ tathā /</l>\n<l>palamekaṃ viḍaṅgasya pathyācūrṇapalaṃ tathā // Āk_1,23.554 //</l>\n</lg>\n\n<lg>\n<l>ekīkṛtya tu tatsarvaṃ madhvājyena tu peṣayet /</l>\n<l>gulikāḥ kārayettena ṣaṣṭyādhikaśatatrayam // Āk_1,23.555 //</l>\n</lg>\n\n<lg>\n<l>ekaikāṃ bhakṣayennityaṃ varṣamekaṃ nirantaram /</l>\n<l>jīvedvarṣaśatāyuḥ sa yathā rudro mahābalaḥ // Āk_1,23.556 //</l>\n</lg>\n\n<lg>\n<l>&lt;kecana rasāyanakalpāḥ&gt;</l>\n<l>ataḥ paraṃ pravakṣyāmi rasabhasmarasāyanam /</l>\n<l>vijñeyaṃ niṣparihāraṃ sākṣāddivyauṣadhaṃ param // Āk_1,23.557 //</l>\n</lg>\n\n<lg>\n<l>āmalakyādi kāntaṃ ca pāradaṃ ca manaḥśilām /</l>\n<l>vākucīsamabhāgāni kṣīriṇīrasapeṣitam // Āk_1,23.558 //</l>\n</lg>\n\n<lg>\n<l>meghanādarasopetaṃ mūkamūṣāgataṃ pacet /</l>\n<l>māṣaṃ dvimāṣaṃ triguṇaṃ bhakṣayettatkrameṇa tu // Āk_1,23.559 //</l>\n</lg>\n\n<lg>\n<l>varṣatrayaṃ paraṃ devi pādaniṣkārdhakaṃ kramāt /</l>\n<l>ṣaṭ saptāṣṭau ca varṣāṇi kramānniṣkapramāṇataḥ // Āk_1,23.560 //</l>\n</lg>\n\n<lg>\n<l>bhuñjīta sa ca divyānnaṃ jarāvairūpyavarjitaḥ /</l>\n<l>kiṃcit kāñcanasaṃyuktaṃ niṣkaṃ niṣkārdhameva vā // Āk_1,23.561 //</l>\n</lg>\n\n<lg>\n<l>yo bhakṣayet tribhir varṣaiḥ sarvavyādhīñjayatyayam /</l>\n<l>aṣṭavarṣasahasrāyurdvādaśe lakṣavedhakaḥ // Āk_1,23.562 //</l>\n</lg>\n\n<lg>\n<l>ṣoḍaśe vatsare devi divyarūpaḥ sa jāyate /</l>\n<l>uttamo mūlabandhastu madhyamaṃ sārabandhanam // Āk_1,23.563 //</l>\n</lg>\n\n<lg>\n<l>adhamaḥ pākabandhastu evaṃ trividhabandhanam /</l>\n<l>śatapalamabhayānām akṣadhātryostathaiva kvathitajalasamāṣṭau bhāgamaṣṭāvaśiṣṭam /</l>\n<l>ghṛtamadhusitayāḍhyaṃ vyoṣacitraṃ daśaiva rasapaladaśasiddhaṃ lohajīrṇaṃ mṛtaṃ ca // Āk_1,23.564 //</l>\n</lg>\n\n<lg>\n<l>giriyutasamam abhraṃ kāntabhṛṅgaṃ viḍaṅgaṃ rasasahitavibhāvyaṃ taṇḍulair bilvamajjaiḥ /</l>\n<l>himakarakṛtakalkaṃ lohapātrasthamāsaṃ tridinatanuviśuddhaṃ kalkamenaṃ variṣṭham // Āk_1,23.565 //</l>\n</lg>\n\n<lg>\n<l>lihati śayanakāle vāmanetrārdhasevī ghananibiḍasamādhir mattamātaṅgadarpaḥ /</l>\n<l>vigatasakaladoṣaḥ sarvadṛk divyacakṣuḥ madana iva sukāntiḥ kāminīnāṃ pravīraḥ // Āk_1,23.566 //</l>\n</lg>\n\n<lg>\n<l>jalada iva vapuṣmānkuñcitāgrāgrakeśaḥ turaga iva viśuddhaḥ satkaviścitrakārī /</l>\n<l>vṛṣabhagativiceṣṭo mandagambhīraghoṣaḥ suragaja iva loke candratārārkajīvī // Āk_1,23.567 //</l>\n</lg>\n\n<lg>\n<l>kāntahemaravicandram abhrakair golakaṃ nihitamiṅgudīphale /</l>\n<l>śailavārivarisiddhagolakaṃ sundarī hyamarasaṃjñikā śubhā // Āk_1,23.568 //</l>\n</lg>\n\n<lg>\n<l>kāntahemaravicandram abhrakaṃ vajraratnarasamahirājagolakam /</l>\n<l>kṣiptam āmalakakāṣṭhakodare bhūmiśailanihitaṃ samuddhṛtam // Āk_1,23.569 //</l>\n</lg>\n\n<lg>\n<l>śailatāṃ gatamathāhitaṃ mukhe vajrakāyakarakalpavāsaraiḥ /</l>\n<l>tārahemavaraśulbasūtakairgolakaṃ varaṇakāṣṭhayantritam // Āk_1,23.570 //</l>\n</lg>\n\n<l>śailavārikṛtasundarīrasaiḥ khecarīti gulikā nigadyate // Āk_1,23.571 //</l>\n\n<lg>\n<l>śailāmbunikṣiptapalāśabījaṃ śailīkṛtaṃ kṣaudraghṛtena khādet /</l>\n<l>trisaptarātraṃ dinamekamekaṃ sahasrajīvī vidito naraḥ syāt // Āk_1,23.572 //</l>\n</lg>\n\n<lg>\n<l>sūtakaṃ cābhrakaṃ caiva vajratīkṣṇasamanvitam /</l>\n<l>hāṭakena samāyuktaṃ gulikā khecarī bhavet // Āk_1,23.573 //</l>\n</lg>\n\n<lg>\n<l>karañjaphalamadhyasthaṃ sūtaṃ tatraiva nikṣipet /</l>\n<l>dhṛtaḥ śailāmbumadhyasthaḥ sahasrāyuḥ prayacchati // Āk_1,23.574 //</l>\n</lg>\n\n<lg>\n<l>tinduke dvisahasrāyur jambīre trisahasrakam /</l>\n<l>mātuluṃge ca nāraṅge catuḥpañcasahasrakam // Āk_1,23.575 //</l>\n</lg>\n\n<lg>\n<l>rambhāphale ṣaṭsahasraṃ panase saptasaṃkhyakam /</l>\n<l>vibhītakaphale caiva daśasāhasrasaṃkhyakam // Āk_1,23.576 //</l>\n</lg>\n\n<lg>\n<l>nālikere mahābhāge sahasrāṇi caturdaśa /</l>\n<l>triṃśatsahasraṃ pathyāyāṃ lakṣamāmalake punaḥ // Āk_1,23.577 //</l>\n</lg>\n\n<lg>\n<l>abhrapatrabhavāt kvāthād ahorātraṃ śilodake /</l>\n<l>badhnāti coddhṛtaṃ sūtaṃ mṛtyudāridryanāśanam // Āk_1,23.578 //</l>\n</lg>\n\n<lg>\n<l>sāraṇākramayogena vajravajjāyate vapuḥ /</l>\n<l>rase rasāyane caiva lakṣavedhī na saṃśayaḥ // Āk_1,23.579 //</l>\n</lg>\n\n<lg>\n<l>kardamaṃ tu kumāryāśca rasena kṛtapiṇḍikam /</l>\n<l>dhamanātpatate sattvaṃ mukhasthaṃ dhārayennaraḥ // Āk_1,23.580 //</l>\n</lg>\n\n<lg>\n<l>ṣaṇmāsopaprayogeṇa hyajarāmaratāṃ vrajet /</l>\n<l>srotoñjanayutaṃ dhmātaṃ sattvaṃ pāradamiśritam // Āk_1,23.581 //</l>\n</lg>\n\n<lg>\n<l>tatkhoṭaṃ dhārayedvaktre hyadṛśyo bhavati dhruvam /</l>\n<l>yasya yo vidhirāmnāta udakasya śivāgame // Āk_1,23.582 //</l>\n</lg>\n\n<lg>\n<l>śatena bata kālena kuryāddehe rasāyanam /</l>\n<l>&lt;baddhajāraṇavidhiḥ&gt;</l>\n<l>yā pūrvā nirmitā seyamadhamā bālajāraṇā // Āk_1,23.583 //</l>\n</lg>\n\n<lg>\n<l>uttamā durlabhā caiva śrūyatāṃ baddhajāraṇā /</l>\n<l>abaddhaṃ jārayedyastu kṣīyamāṇaḥ kṣayaṃ vrajet // Āk_1,23.584 //</l>\n</lg>\n\n<lg>\n<l>baddhasya jīryate grāso jīrṇasya ca mukhaṃ bhavet /</l>\n<l>samukho durmukhaṃ datte sāmānyottamalakṣaṇam // Āk_1,23.585 //</l>\n</lg>\n\n<lg>\n<l>&lt;bandhaprakārāḥ&gt;</l>\n<l>sāmānyo 'gnisahatvena mahāratnādijārakaḥ /</l>\n<l>sāmānyaḥ prathamaḥ kāryaḥ sagrāsastu samantataḥ // Āk_1,23.586 //</l>\n</lg>\n\n<lg>\n<l>vasudehakaro devi sāmānyo hi bhavedayam /</l>\n<l>grāsahīnastu yo baddho divyasiddhikaro bhavet // Āk_1,23.587 //</l>\n</lg>\n\n<lg>\n<l>uttamo mūlabandhastu madhyamaṃ sārabandhanam /</l>\n<l>adhamaḥ pākabandhastu evaṃ trividhabandhanam // Āk_1,23.588 //</l>\n</lg>\n\n<lg>\n<l>mūlabandhastu yo bandho mūlasaṃkucitaṃ mahat /</l>\n<l>sārabandhastu yo bandho vāsanābandha ucyate // Āk_1,23.589 //</l>\n</lg>\n\n<lg>\n<l>syāccatuḥ ṣaṣṭimūlebhyaḥ kiṃcinmūlena bandhanam /</l>\n<l>prāṇyaṅgaṃ daityādīnāṃ mūlāṅgaṃ devatāmayam // Āk_1,23.590 //</l>\n</lg>\n\n<lg>\n<l>pāṣāṇaṃ caiva siddhānāṃ mānuṣāṇāṃ ca pūjitam /</l>\n<l>pīṭhikādrutisaṃkocais trividhaṃ bandhanaṃ bhavet // Āk_1,23.591 //</l>\n</lg>\n\n<lg>\n<l>divyābhirauṣadhībhiḥ prāguktaṃ saṃkocabandhanam /</l>\n<l>drutibhirbadhyate sūtaḥ kṣaṇabandha udāhṛtaḥ // Āk_1,23.592 //</l>\n</lg>\n\n<lg>\n<l>abhrakaṃ harabījaṃ ca ṣoḍaśāṃśena kāñcanam /</l>\n<l>dhmātaṃ prakāśamūṣāyāṃ śodhayetkācaṭaṅkaṇaiḥ // Āk_1,23.593 //</l>\n</lg>\n\n<lg>\n<l>dakṣiṇāvartitaṃ dhmātaṃ harabījena melakam /</l>\n<l>mūṣāṃ tyaktvā varārohe tiṣṭhate khagabaddhavadrasaḥ // Āk_1,23.594 //</l>\n</lg>\n\n<lg>\n<l>raktikārdhārdhamātreṇa parvatānapi vedhayet /</l>\n<l>bhakṣaṇāttasya deveśi rudratulyo bhavennaraḥ // Āk_1,23.595 //</l>\n</lg>\n\n<lg>\n<l>krīḍate saptalokeṣu śivatulyaparākramaḥ /</l>\n<l>&lt;drutimelanavidhiḥ&gt;</l>\n<l>vajrakandaṃ guḍūcī ca uccaṭādisamanvitam // Āk_1,23.596 //</l>\n</lg>\n\n<lg>\n<l>abhrakaṃ kramate śīghramanyathā nāsti saṅgamaḥ /</l>\n<l>kṛṣṇāgarunābhisitaiḥ rasonapitarāmaṭhaiḥ // Āk_1,23.597 //</l>\n</lg>\n\n<lg>\n<l>nārīkusumapālāśabījatailasamanvitaiḥ /</l>\n<l>soṣṇairmilanti mṛditā drutayaḥ sakalā rase // Āk_1,23.598 //</l>\n</lg>\n\n<lg>\n<l>&lt;vajrabandhaḥ; daśasaṅkalikāvidhisiddhaḥ&gt;</l>\n<l>punaranyaṃ pravakṣyāmi vajrabandhaṃ surārcite /</l>\n<l>gandhakaṃ bhakṣayennārī dinānāmekaviṃśatim // Āk_1,23.599 //</l>\n</lg>\n\n<lg>\n<l>tadrajo rasarājasya bandhane jāraṇe hitam /</l>\n<l>vajrabhasma tu bhāgaikaṃ bhāgāḥ śuddharasāttrayaḥ // Āk_1,23.600 //</l>\n</lg>\n\n<lg>\n<l>dvipadīrajasā mardyaṃ yāvattatkalkatāṃ gatam /</l>\n<l>pādāṃśena suvarṇena pattralepaṃ tu kārayet // Āk_1,23.601 //</l>\n</lg>\n\n<lg>\n<l>somavallīrasaṃ kāntaṃ ṭaṅkaṇālaṃ sucūrṇitam /</l>\n<l>dadyāttamaṣṭamāṃśena mardayecca prayatnataḥ // Āk_1,23.602 //</l>\n</lg>\n\n<lg>\n<l>naṣṭapiṣṭaṃ ca śuṣkaṃ tadandhayitvā puṭe tataḥ /</l>\n<l>andhamūṣāgataṃ dhmātaṃ krāmaṇena samanvitam // Āk_1,23.603 //</l>\n</lg>\n\n<lg>\n<l>khoṭastu jāyate devi śatavedhī mahārasaḥ /</l>\n<l>sauvīraṃ ṭaṅkaṇaṃ kācaṃ dattvā dattvā viśodhayet // Āk_1,23.604 //</l>\n</lg>\n\n<lg>\n<l>akṣīṇo milate hemnā samāvartaśca jāyate /</l>\n<l>ekottarakrame vṛddhyā saṃkalaiḥ krāmayettataḥ // Āk_1,23.605 //</l>\n</lg>\n\n<lg>\n<l>ekaguṇena sūtena ekā saṅkalikocyate /</l>\n<l>triguṇena tu sūtena dvitīyā saṃkalocyate // Āk_1,23.606 //</l>\n</lg>\n\n<lg>\n<l>ṣaḍguṇena tu sūtena tṛtīyā saṅkalī bhavet /</l>\n<l>daśaguṇena sūtena caturthī saṅkalī bhavet // Āk_1,23.607 //</l>\n</lg>\n\n<lg>\n<l>pañcādaśaguṇeneśi pañcamī saṅkalī bhavet /</l>\n<l>ekaviṃśadguṇeneśi ṣaṣṭhī saṅkalikā bhavet // Āk_1,23.608 //</l>\n</lg>\n\n<lg>\n<l>aṣṭāviṃśadguṇeneśi saptamī saṅkalī smṛtā /</l>\n<l>ṣaṭtriṃśadguṇite baddhā bhavetsaṅkalikāṣṭamī // Āk_1,23.609 //</l>\n</lg>\n\n<lg>\n<l>pañcacatvāriṃśaguṇe saṅkalī navamī matā /</l>\n<l>pañcādhyadhikapañcāśad daśasaṅkalikā smṛtā // Āk_1,23.610 //</l>\n</lg>\n\n<lg>\n<l>evaṃ ca kramavṛddhyā tu saṃkalī daśabandhitā /</l>\n<l>prathame daśavedhī ca śatavedhī dvitīyake // Āk_1,23.611 //</l>\n</lg>\n\n<lg>\n<l>tṛtīye sahasravedhī syāccaturthe'yutavedhikaḥ /</l>\n<l>pañcame lakṣavedhī syād daśalakṣaṃ tu ṣaṣṭhake // Āk_1,23.612 //</l>\n</lg>\n\n<lg>\n<l>saptame koṭivedhī syāddaśakoṭiṃ tathāṣṭame /</l>\n<l>dhūmavedhī tu navame daśame śabdavedhakaḥ // Āk_1,23.613 //</l>\n</lg>\n\n<lg>\n<l>saṃkalaiḥ sakalairbaddhe vedho daśaguṇo bhavet /</l>\n<l>daśasaṃkalikābaddhaḥ śabdavedhī mahārasaḥ // Āk_1,23.614 //</l>\n</lg>\n\n<lg>\n<l>yathā lohe tathā dehe krāmate nātra saṃśayaḥ /</l>\n<l>vedhayettatpramāṇena dhātūṃścaiva śarīrakam // Āk_1,23.615 //</l>\n</lg>\n\n<lg>\n<l>kārayedghuṭikāṃ divyāṃ badarāsthipramāṇataḥ /</l>\n<l>mahākālīṃ pūjayitvā dhārayetsatataṃ budhaḥ // Āk_1,23.616 //</l>\n</lg>\n\n<lg>\n<l>oṃ aiṃ hrīṃ śrīṃ kāli kāli mahākāli māṃsaśoṇitabhojani /</l>\n<l>hrāṃ hrīṃ hraṃ rakṣa kṛṣṇamukhi devi rasasiddhiṃ dadasva me /</l>\n<l>śrīṃ hrīṃ aiṃ // Āk_1,23.617 //</l>\n</lg>\n\n<lg>\n<l>pūjayitvā tato devīṃ siddhacakraṃ viśeṣataḥ /</l>\n<l>tāṃ kṣipeccakramadhye tu ghuṭikāṃ divyarūpiṇīm // Āk_1,23.618 //</l>\n</lg>\n\n<lg>\n<l>śatavedhena yā baddhā rasena ghuṭikā priye /</l>\n<l>māsamekaṃ tu vaktrasthā jīveccaiva yathā vidhiḥ // Āk_1,23.619 //</l>\n</lg>\n\n<lg>\n<l>tathā sahasravedhena baddhā yā ghuṭikā śubhā /</l>\n<l>māsadvayaṃ tu vaktrasthā jīveccandrārkatārakam // Āk_1,23.620 //</l>\n</lg>\n\n<lg>\n<l>daśasahasravedhena baddhā yā ghuṭikā yadi /</l>\n<l>śakratulyaṃ tadāyuṣyaṃ tribhirmāsaistu jāyate // Āk_1,23.621 //</l>\n</lg>\n\n<lg>\n<l>lakṣavedhena yā baddhā ghuṭikā divyarūpiṇī /</l>\n<l>caturmāsaṃ tu vaktrasthā brahmāyuṣyaṃ prayacchati // Āk_1,23.622 //</l>\n</lg>\n\n<lg>\n<l>daśalakṣeṇa yā baddhā ghuṭikā divyarūpiṇī /</l>\n<l>saptamāsaṃ tu vaktrasthā vaiṣṇavaṃ labhate phalam // Āk_1,23.623 //</l>\n</lg>\n\n<lg>\n<l>koṭivedhena yā baddhā ghuṭikā divyarūpiṇī /</l>\n<l>ṣaṇmāsasaṃsthitā vaktre sākṣādvai rudratāṃ nayet // Āk_1,23.624 //</l>\n</lg>\n\n<lg>\n<l>daśakoṭiprabhedena ghuṭikā divyarūpiṇī /</l>\n<l>saptamāsaṃ tu vaktrasthā sa bhavedvyāpako naraḥ // Āk_1,23.625 //</l>\n</lg>\n\n<lg>\n<l>kartā hartā svayaṃ bhoktā śāpānugrahakārakaḥ /</l>\n<l>sarvajñaḥ sarvakartā ca sūkṣmarūpo nirañjanaḥ // Āk_1,23.626 //</l>\n</lg>\n\n<lg>\n<l>icchayā kurute sṛṣṭimicchayā saṃharejjagat /</l>\n<l>svacchandagamano bhūtvā śivarūpo bhavennaraḥ // Āk_1,23.627 //</l>\n</lg>\n\n<lg>\n<l>pūjyate sarvadevaiśca brahmaviṣṇumaheśvaraiḥ /</l>\n<l>&lt;anyo vajrabandhaḥ&gt;</l>\n<l>punaranyaṃ pravakṣyāmi vajrabandhaṃ sudurlabham // Āk_1,23.628 //</l>\n</lg>\n\n<lg>\n<l>samāṃśabhakṣaṇaṃ hema śuddhasūtena kārayet /</l>\n<l>mṛtavajraṃ kalāṃśena mardayed dvipadīrasaiḥ // Āk_1,23.629 //</l>\n</lg>\n\n<lg>\n<l>prāgvaccheṣaṃ kriyājātaṃ pūrvavacca phalaṃ bhavet /</l>\n<l>vajrabandho bhavetsiddho devadānavadurjayaḥ // Āk_1,23.630 //</l>\n</lg>\n\n<lg>\n<l>caturviṃśatisiddhānāṃ nāyakaḥ sarvasiddhimān /</l>\n<l>&lt;anyo vajrabandhaḥ&gt;</l>\n<l>vajracūrṇasamaṃ sūtaṃ haṃsapādyā vimarditam // Āk_1,23.631 //</l>\n</lg>\n\n<lg>\n<l>puṭitvā mārayettatra punastulyaṃ rasaṃ kṣipet /</l>\n<l>dhmātaḥ khoṭo bhavatyāśu śodhitaḥ kācaṭaṅkaṇaiḥ // Āk_1,23.632 //</l>\n</lg>\n\n<lg>\n<l>yāvacchukrodayaprakhyo jāyate ca rasaḥ priye /</l>\n<l>&lt;anyo vajrabandhaḥ&gt;</l>\n<l>vajrasattvaṃ ca gaganaṃ rasaṃ hema ca melayet // Āk_1,23.633 //</l>\n</lg>\n\n<lg>\n<l>amaratvamavāpnoti vaktrasthena surādhipe /</l>\n<l>jārayitvā rasaṃ taddhi punastenaiva jārayet // Āk_1,23.634 //</l>\n</lg>\n\n<lg>\n<l>koṭivedhī na sandeho vaktrasthaṃ khecaraṃ param /</l>\n<l>vedhayettatpramāṇena dhātūṃścaiva śarīrakam // Āk_1,23.635 //</l>\n</lg>\n\n<lg>\n<l>kārayedghuṭikāṃ divyāṃ vajrasiddhena kāñcane /</l>\n<l>anena kramayogena yāvacchakyaṃ tu mārayet // Āk_1,23.636 //</l>\n</lg>\n\n<lg>\n<l>tadbhasma sūtakaṃ devi sarvaroganibarhaṇam /</l>\n<l>hemnā ca sārayitvā tu candrārkaṃ lepayettataḥ // Āk_1,23.637 //</l>\n</lg>\n\n<lg>\n<l>dvātriṃśāṃśena hemārdhaṃ mātṛkāryadhikaṃ bhavet /</l>\n<l>badarāsthipramāṇena kārayedgulikāṃ budhaḥ // Āk_1,23.638 //</l>\n</lg>\n\n<lg>\n<l>yathā lohe tathā dehe kramate nānyathā kvacit /</l>\n<l>&lt;anyo vajrabandhaḥ&gt;</l>\n<l>vajreṇa dvaṃdvitaṃ hema kāntaśulbakapālinā // Āk_1,23.639 //</l>\n</lg>\n\n<lg>\n<l>rañjayetsaptavārāṇi taṃ khoṭaṃ sūkṣmacūrṇitam /</l>\n<l>bhāvitaṃ strīrajenaiva bhūrjapatre niveśitam // Āk_1,23.640 //</l>\n</lg>\n\n<lg>\n<l>drutasūtena saṃyuktaṃ baddhvā vastreṇa poṭṭalīm /</l>\n<l>svedayeddevadeveśi yāvadbhavati golakaḥ // Āk_1,23.641 //</l>\n</lg>\n\n<lg>\n<l>lāṅgalī jīvanī caiva gandhāryuttaravāruṇī /</l>\n<l>eteṣāṃ nikṣipetpiṇḍe vajragolaṃ tu veṣṭayet // Āk_1,23.642 //</l>\n</lg>\n\n<lg>\n<l>mūṣāmadhye vinikṣipya saṃdhayitvā prayatnataḥ /</l>\n<l>bhūmau mūṣāṃ vinikṣipya puṭaṃ mūrdhni pradāpayet // Āk_1,23.643 //</l>\n</lg>\n\n<lg>\n<l>anenaiva pratāpena bandhameti mahārasaḥ /</l>\n<l>golakaṃ dhārayedvaktre varṣamekaṃ yadā priye // Āk_1,23.644 //</l>\n</lg>\n\n<lg>\n<l>jīvetkalpasahasrāṇi yathā nāgo mahābalaḥ /</l>\n<l>varṣairdvādaśabhiḥ sākṣājjāyate rasapūruṣaḥ // Āk_1,23.645 //</l>\n</lg>\n\n<lg>\n<l>gātrasya tasya prasvedādaṣṭau lohāstu kāñcanam /</l>\n<l>vajrabhasma tathā sūtaṃ kāñcanena samanvitam // Āk_1,23.646 //</l>\n</lg>\n\n<lg>\n<l>vaktrasthaṃ kurute yastu abdātpalitavarjitaḥ /</l>\n<l>&lt;anye vedhopayogino bandhāḥ&gt;</l>\n<l>kṛṣṇābhrakasya satvaṃ ca tāraṃ tāmraṃ ca hāṭakam // Āk_1,23.647 //</l>\n</lg>\n\n<lg>\n<l>mākṣikaṃ kāntatīkṣṇaṃ ca samabhāgāni kārayet /</l>\n<l>andhamūṣāgataṃ dhmātaṃ khoṭaṃ bhavati tatkṣaṇāt // Āk_1,23.648 //</l>\n</lg>\n\n<lg>\n<l>taṃ khoṭaṃ sūkṣmacūrṇaṃ tu drutasūtena golayet /</l>\n<l>mṛtasattvasya bhāgaikaṃ bhāgāścatvāri golakam // Āk_1,23.649 //</l>\n</lg>\n\n<lg>\n<l>mardayettaptakhalvena bhasmībhavati sūtakaḥ /</l>\n<l>mārayedbhūdhare yantre saptasaṅkalikākramāt // Āk_1,23.650 //</l>\n</lg>\n\n<lg>\n<l>guñjāmātraṃ tu tadbhasma madhvājyena tu lehayet /</l>\n<l>saṃvatsaraprayogeṇa hyayutāyurbhavennaraḥ // Āk_1,23.651 //</l>\n</lg>\n\n<lg>\n<l>valīpalitanirmukto mahābalaparākramaḥ /</l>\n<l>tadbhasma palamekaṃ tu palaikaṃ gandhakasya ca // Āk_1,23.652 //</l>\n</lg>\n\n<lg>\n<l>andhamūṣāgataṃ dhmātaṃ khoṭaṃ bhavati tatkṣaṇāt /</l>\n<l>jīvetkalpasahasrāṇi yathā nāgo mahābalaḥ // Āk_1,23.653 //</l>\n</lg>\n\n<lg>\n<l>tasya mūtrapurīṣeṇa lohānyaṣṭau ca kāñcanam /</l>\n<l>tatkhoṭaṃ rañjayet paścād vaṅgābhrakakapālinā // Āk_1,23.654 //</l>\n</lg>\n\n<lg>\n<l>rañjayetsaptavārāṇi bhavetkuṅkumasannibhaḥ /</l>\n<l>hemnā saha samāvartya sāraṇātrayasāritam // Āk_1,23.655 //</l>\n</lg>\n\n<lg>\n<l>śatāṃśena tu tenaiva śulbamadhye pradāpayet /</l>\n<l>jāyate kanakaṃ divyaṃ devābharaṇabhūṣaṇam // Āk_1,23.656 //</l>\n</lg>\n\n<lg>\n<l>baddhasūtasya bhāgaikaṃ bhāgaikaṃ kuṭilasya ca /</l>\n<l>andhamūṣāgataṃ dhmātaṃ yāvadvaṅgāvaśeṣitam // Āk_1,23.657 //</l>\n</lg>\n\n<lg>\n<l>anena kramayogena vaṅgaṃ nirvāhya ṣaḍguṇam /</l>\n<l>anena kramayogena vahannāgaṃ ca ṣaḍguṇam // Āk_1,23.658 //</l>\n</lg>\n\n<lg>\n<l>tatastaṃ rañjayetpaścāttīkṣṇaśulbakapālinā /</l>\n<l>pakvasūtasya bhāgaikaṃ bhāgaikaṃ drutasūtakam // Āk_1,23.659 //</l>\n</lg>\n\n<lg>\n<l>mardayenmadhyamāmlena golakaṃ bhavati kṣaṇāt /</l>\n<l>mṛtavajrasya bhāgaikaṃ bhāgāścatvāri golakam // Āk_1,23.660 //</l>\n</lg>\n\n<lg>\n<l>mardayet taptakhalvena bhasmībhavati sūtakaḥ /</l>\n<l>mārayedbhūdhare yantre saptasaṃkalikākramāt // Āk_1,23.661 //</l>\n</lg>\n\n<lg>\n<l>tadbhasma tu punaḥ paścānmadhyamāmlena mardayet /</l>\n<l>puṭaṃ dadyātprayatnena ṣaṣṭyādhikaśatatrayam // Āk_1,23.662 //</l>\n</lg>\n\n<lg>\n<l>tadbhasma jāyate divyaṃ sindūrāruṇasannibham /</l>\n<l>tenaiva vedhayettāraṃ sahasrāṃśena kāñcanam // Āk_1,23.663 //</l>\n</lg>\n\n<lg>\n<l>mṛtavajrasya bhāgaikaṃ bhāgāḥ ṣoḍaśa sūtakam /</l>\n<l>devadālīśaṅkhapuṣpīrasena mṛditaṃ kramāt // Āk_1,23.664 //</l>\n</lg>\n\n<lg>\n<l>mārayedbhūdhare yantre bhasmībhavati tatkṣaṇāt /</l>\n<l>pūtkārāṇāṃ sahasreṇa dhāmyamānaṃ na gacchati // Āk_1,23.665 //</l>\n</lg>\n\n<lg>\n<l>īdṛśaṃ bhasma sūtaṃ ca dehe lohe ca yojayet /</l>\n<l>tadbhasma palamekaṃ tu palamekaṃ ca gandhakam // Āk_1,23.666 //</l>\n</lg>\n\n<lg>\n<l>andhamūṣāgataṃ dhmātaṃ khoṭaṃ bhavati tatkṣaṇāt /</l>\n<l>taṃ khoṭaṃ rañjayet paścāt kapālikramayogataḥ // Āk_1,23.667 //</l>\n</lg>\n\n<lg>\n<l>sāraṇātrayayogena śulbavedhaṃ pradāpayet /</l>\n<l>bhasmasūtapalaikaṃ ca palaikaṃ pannagasya ca // Āk_1,23.668 //</l>\n</lg>\n\n<lg>\n<l>kāntapātreṇa taṃ kṛtvā mardayellohamuṣṭinā /</l>\n<l>mṛdvagninā tataḥ pācyaṃ yāvannāgena melakam // Āk_1,23.669 //</l>\n</lg>\n\n<lg>\n<l>puṭena jāyate bhasma sindūrāruṇasaprabham /</l>\n<l>tadbhasma tu punaḥ paścādgopittena tu mardayet // Āk_1,23.670 //</l>\n</lg>\n\n<lg>\n<l>taccaturdaśavārāṃstu puṭayedbhasmayettataḥ /</l>\n<l>tadbhasma bhāgamekaṃ tu bhāgaikaṃ hemagolakam // Āk_1,23.671 //</l>\n</lg>\n\n<lg>\n<l>ekīkṛtyātha saṃmardya krāmaṇena sahaikataḥ /</l>\n<l>tārapiṣṭaṃ tu tenaiva sahasrāṃśena kāñcanam // Āk_1,23.672 //</l>\n</lg>\n\n<lg>\n<l>anena kramayogena vaṅgabhasma prajāyate /</l>\n<l>sahasrāṃśena tenaiva śulbavedhaṃ pradāpayet // Āk_1,23.673 //</l>\n</lg>\n\n<lg>\n<l>tacchulbaṃ jāyate tāraṃ śaṅkhakundendusannibham /</l>\n<l>śvetābhrakaṃ ca sattvaṃ ca kāṅkṣī kāntaṃ tathāyasam // Āk_1,23.674 //</l>\n</lg>\n\n<lg>\n<l>vaṅgaṃ kāntaṃ tāraṃ tathā śvetaṃ vaikrāntaṃ ca kadambakam /</l>\n<l>andhamūṣāgataṃ dhmātaṃ khoṭaṃ kundendusannibham // Āk_1,23.675 //</l>\n</lg>\n\n<lg>\n<l>taṃ khoṭaṃ sūkṣmacūrṇaṃ tu drutasūtena golakam /</l>\n<l>mṛtavajrasya bhāgaikaṃ bhāgāścatvāri golakaḥ // Āk_1,23.676 //</l>\n</lg>\n\n<lg>\n<l>mardayettaptakhalvena bhasmībhavati sūtakaḥ /</l>\n<l>mārayedbhūdhare yantre saptasaṅkalikākramāt // Āk_1,23.677 //</l>\n</lg>\n\n<lg>\n<l>tataśca jāyate bhasma śaṅkhakundendusannibham /</l>\n<l>tadbhasma palamekaṃ tu palamekaṃ tu gandhakam // Āk_1,23.678 //</l>\n</lg>\n\n<lg>\n<l>andhamūṣāgataṃ dhmātaṃ khoṭaṃ bhavati tadrasaḥ /</l>\n<l>tāreṇa ca samāvartya sāraṇātrayasāritam // Āk_1,23.679 //</l>\n</lg>\n\n<lg>\n<l>sahasrāṃśena tenaiva śulbavedhaṃ pradāpayet /</l>\n<l>tīkṣṇacūrṇapalānyaṣṭau palāṣṭau drutasūtakam // Āk_1,23.680 //</l>\n</lg>\n\n<lg>\n<l>mardayettaptakhalvena ṭeṭañcilvīrasena ca /</l>\n<l>tatkṣaṇājjāyate piṇḍaṃ tīkṣṇena saha golakam // Āk_1,23.681 //</l>\n</lg>\n\n<lg>\n<l>mṛtavajrasya bhāgaikaṃ bhāgāścatvāri golakam /</l>\n<l>mardayettaptakhalvena bhasmībhavati tatkṣaṇāt // Āk_1,23.682 //</l>\n</lg>\n\n<lg>\n<l>mārayedbhūdhare yantre saptasaṅkalikākramāt /</l>\n<l>ṣoḍaśāṃśena tenaiva vaṅgavedhaṃ pradāpayet // Āk_1,23.683 //</l>\n</lg>\n\n<lg>\n<l>tadbhasma palamekaṃ tu palaikaṃ gandhakasya ca /</l>\n<l>andhamūṣāgataṃ dhmātaṃ khoṭaṃ bhavati tatkṣaṇāt // Āk_1,23.684 //</l>\n</lg>\n\n<lg>\n<l>tasya khoṭasya bhāgaṃ ca tīkṣṇacūrṇaṃ ca tatsamam /</l>\n<l>dvau bhāgau drutasūtasya sarvamekatra mardayet // Āk_1,23.685 //</l>\n</lg>\n\n<lg>\n<l>taptakhalve tu saṃmardya golakaṃ bhavati kṣaṇāt /</l>\n<l>mārayedbhūdhare yantre saptasaṅkalikākramāt // Āk_1,23.686 //</l>\n</lg>\n\n<lg>\n<l>tatsarvaṃ jārayedbhasma śaṅkhakundendusannibham /</l>\n<l>tadbhasma kārayetkhoṭaṃ tīkṣṇena dvaṃdvitaṃ saha // Āk_1,23.687 //</l>\n</lg>\n\n<lg>\n<l>anena kramayogena saptasaṅkalikākramāt /</l>\n<l>taṃ khoṭaṃ jārayetpaścātsāraṇātrayasāritam // Āk_1,23.688 //</l>\n</lg>\n\n<lg>\n<l>lakṣāṃśena tu tenaiva vaṅgavedhaṃ pradāpayet /</l>\n<l>bhasmasūtapalaikaṃ tu śuddhavaṅgaṃ pradāpayet // Āk_1,23.689 //</l>\n</lg>\n\n<lg>\n<l>mardayedāyase pātre vaṅgaṃ tu mriyate kṣaṇāt /</l>\n<l>dvipalaṃ mṛtavaṅgasya tāracūrṇapaladvayam // Āk_1,23.690 //</l>\n</lg>\n\n<lg>\n<l>dvipalaṃ gandhakaṃ dadyātpalaikaṃ ṭaṅkaṇasya ca /</l>\n<l>andhamūṣāgataṃ dhmātaṃ khoṭaṃ bhavati tatkṣaṇāt // Āk_1,23.691 //</l>\n</lg>\n\n<lg>\n<l>palaikaṃ khoṭacūrṇasya palaikaṃ drutasūtakam /</l>\n<l>mardayenmātuluṅgāmlairgolako bhavati kṣaṇāt // Āk_1,23.692 //</l>\n</lg>\n\n<lg>\n<l>ṣoḍaśāṃśena tenaiva tārāriṣṭaṃ tu vedhayet /</l>\n<l>mṛtavaṅgapalaikaṃ tu palaikaṃ sūtakasya ca // Āk_1,23.693 //</l>\n</lg>\n\n<lg>\n<l>sarvacūrṇaṃ palaikaṃ tu trayamekatra kārayet /</l>\n<l>mardayenmātuluṅgāmlairgolako bhavati kṣaṇāt // Āk_1,23.694 //</l>\n</lg>\n\n<lg>\n<l>mṛtavajrasya bhāgaikaṃ bhāgaścatvāri golakam /</l>\n<l>ekatra mardayedbhadre oṣadhīdravasaṃyutam // Āk_1,23.695 //</l>\n</lg>\n\n<lg>\n<l>mārayedbhūdhare yantre puṭānāṃ saptakena tu /</l>\n<l>tatsarvaṃ jāyate bhasma vajrasyaiva prabhāvataḥ // Āk_1,23.696 //</l>\n</lg>\n\n<lg>\n<l>sāmudraṃ tripalaṃ devi bhasmamadhye pradāpayet /</l>\n<l>ekīkṛtyātha saṃmardya vajrīkṣīre dinatrayam // Āk_1,23.697 //</l>\n</lg>\n\n<lg>\n<l>viśvāmitrakapālasthaṃ puṭaṃ dadyāttu bhūdhare /</l>\n<l>tatsarvaṃ jāyate bhasma śaṅkhakundendusannibham // Āk_1,23.698 //</l>\n</lg>\n\n<lg>\n<l>tenaiva yavamātreṇa vaṅgaṃ stambhayati kṣaṇāt /</l>\n<l>vaṅgaṃ tāraṃ tathā sattvaṃ samasūtena golakam // Āk_1,23.699 //</l>\n</lg>\n\n<lg>\n<l>anena kramayogena mārayecca pṛthak pṛthak /</l>\n<l>tatsarvaṃ jāyate bhasma vajrasyaiva prabhāvataḥ // Āk_1,23.700 //</l>\n</lg>\n\n<lg>\n<l>bhasmasūtapalaikaṃ ca vaṅgabhasma paladvayam /</l>\n<l>dve pale mṛtatārasya sattvabhasma paladvayam // Āk_1,23.701 //</l>\n</lg>\n\n<lg>\n<l>śaṅkhacūrṇaṃ palaṃ pañca sāmudrasya palāṣṭakam /</l>\n<l>ṭaṅkaṇasya palānyaṣṭau sarvamekatra jārayet // Āk_1,23.702 //</l>\n</lg>\n\n<lg>\n<l>vajrīkṣīreṇa saṃveṣṭya puṭaṃ dadyāccaturdaśa /</l>\n<l>eṣa siddharasaḥ sākṣāddurlabhastridaśairapi // Āk_1,23.703 //</l>\n</lg>\n\n<lg>\n<l>vaṅgaṃ tu dāpayet paścādbhāṇḍe caiva tu mṛṇmaye /</l>\n<l>siddhaṃ bhasma bhavellohaśalākena ca cālayet // Āk_1,23.704 //</l>\n</lg>\n\n<lg>\n<l>vāpayecca prayatnena yāvatkaṭhinatāṃ vrajet /</l>\n<l>andhamūṣāgataṃ dhmātaṃ tāraṃ bhavati śobhanam // Āk_1,23.705 //</l>\n</lg>\n\n<lg>\n<l>kadācit sphāṭite tāre punarvaṅgaṃ pradāpayet /</l>\n<l>patre dāhe kaṣe chede tattāraṃ śāśvataṃ bhavet // Āk_1,23.706 //</l>\n</lg>\n\n<lg>\n<l>saṃtitaṃ danugolaṃ ca ṣoḍaśāṃśasamanvitam /</l>\n<l>mṛtavajrasya bhagaikamekatraiva tu kārayet // Āk_1,23.707 //</l>\n</lg>\n\n<lg>\n<l>devadālīśaṅkhapuṣpaṃ tadrasena tu mardayet /</l>\n<l>mārayed bhūdhare yantre puṭānāṃ saptakena tu // Āk_1,23.708 //</l>\n</lg>\n\n<lg>\n<l>tadbhasma tu punaḥ paścāddīpayantreṇa pācayet /</l>\n<l>bhasmasūtapalaikaṃ ca śvetābhrakadaladvayam // Āk_1,23.709 //</l>\n</lg>\n\n<lg>\n<l>śaṅkhacūrṇapalaikaṃ tu palaikaṃ ṭaṅkaṇasya tu /</l>\n<l>ekīkṛtyātha tatsarvaṃ vajrīkṣīreṇa peṣayet // Āk_1,23.710 //</l>\n</lg>\n\n<lg>\n<l>araṇyotpalakaiḥ paścātpuṭaṃ dadyāccaturdaśa /</l>\n<l>raso'yaṃ yavamātreṇa vaṅgaṃ stambhayati kṣaṇāt // Āk_1,23.711 //</l>\n</lg>\n\n<lg>\n<l>kṛṣṇābhrakapalaikaṃ tu dvipalenaiva sūtakam /</l>\n<l>gandhakasya palaikaṃ ca ekīkṛtyātha mardayet // Āk_1,23.712 //</l>\n</lg>\n\n<lg>\n<l>mardyamānaṃ prayatnena golakaṃ bhavati kṣaṇāt /</l>\n<l>mṛtavajrasya bhāgaikaṃ bhāgāścatvāri golakam // Āk_1,23.713 //</l>\n</lg>\n\n<lg>\n<l>mardayetpraharaikaṃ tu bhasmībhavati sūtakaḥ /</l>\n<l>āraṇyagomayenaiva puṭaṃ dadyāttu bhūdhare // Āk_1,23.714 //</l>\n</lg>\n\n<lg>\n<l>anena kramayogena saptasaṅkalikāṃ kuru /</l>\n<l>śatāṃśena tu tenaiva nāgavedhaṃ pradāpayet // Āk_1,23.715 //</l>\n</lg>\n\n<lg>\n<l>taṃ khoṭaṃ rañjayet paścācchulbābhrakakapālinā /</l>\n<l>punastāṃ rañjayetpaścāttīkṣṇaśulbakapālinā // Āk_1,23.716 //</l>\n</lg>\n\n<lg>\n<l>punastaṃ rañjayet paścānnāgābhrakakapālinā /</l>\n<l>hemnā saha samāvartya sāraṇātrayasāritam // Āk_1,23.717 //</l>\n</lg>\n\n<lg>\n<l>sahasrāṃśena tenaiva śulvavedhaṃ pradāpayet /</l>\n<l>jāyate kanakaṃ divyaṃ devābharaṇabhūṣaṇam // Āk_1,23.718 //</l>\n</lg>\n\n<lg>\n<l>vajravallībhasmasnuhīkṣīre puṭitaṃ daśabhiḥ puṭaiḥ /</l>\n<l>tattulyaṃ mardayetsūtaṃ devadālyā rasaiḥ puṭet // Āk_1,23.719 //</l>\n</lg>\n\n<lg>\n<l>tattulyaṃ puṭayettīkṣṇaṃ triphalāyā rasena tu /</l>\n<l>tattulyaṃ puṭayennāgam ahimārāṭarūṣakaiḥ // Āk_1,23.720 //</l>\n</lg>\n\n<lg>\n<l>hemavarṇapradaṃ taddhi viṃśatyaṃśena yojitam /</l>\n<l>catuḥṣaṣṭyaṃśakenedaṃ śuddhatāraṃ ca rañjayet // Āk_1,23.721 //</l>\n</lg>\n\n<lg>\n<l>aṣṭamāṃśena tenaiva nāgapatrāṇi lepayet /</l>\n<l>puṭayenmārayennāgaṃ sindūrāruṇasannibham // Āk_1,23.722 //</l>\n</lg>\n\n<lg>\n<l>tattulyaṃ mārayeddhema kāñcanārarase puṭet /</l>\n<l>tattulyaṃ mārayecchulbaṃ gṛhakanyārasena ca // Āk_1,23.723 //</l>\n</lg>\n\n<lg>\n<l>paścādamlena puṭayedyāvatsindūrasannibham /</l>\n<l>candrārkau rañjayettena śatāṃśena tu pācitam // Āk_1,23.724 //</l>\n</lg>\n\n<lg>\n<l>sabījaṃ bījavarjaṃ vā vajreṇa saha sūtakaḥ /</l>\n<l>tadbhasma mardayetpaścāt svarṇapatrarasena ca // Āk_1,23.725 //</l>\n</lg>\n\n<lg>\n<l>tenaiva vedhayecchulbaṃ śulbaṃ tāreṇa yojayet /</l>\n<l>&lt;vajrahemadvandvamelāpanam&gt;</l>\n<l>vajreṇa dvaṃdvayeddhema hemnā ca dvaṃdvayedrasam // Āk_1,23.726 //</l>\n</lg>\n\n<lg>\n<l>rasena dvaṃdvayeddehaṃ sa deho hyajarāmaraḥ /</l>\n<l>kadalīṭaṅkasauvīraṃ kaṇṭakārīrasaplutam // Āk_1,23.727 //</l>\n</lg>\n\n<lg>\n<l>krāmaṇaṃ sarvadhātūnāṃ sarvadvandveṣu melanam /</l>\n<l>timirasya tu pañcāṅgaṃ peṭārībījasaṃyutam // Āk_1,23.728 //</l>\n</lg>\n\n<lg>\n<l>ekīkṛtyātha saṃmardya vajraṃ tenaiva veṣṭayet /</l>\n<l>vajramūṣāgataṃ dhmātaṃ hemadvandvaṃ tu kārayet // Āk_1,23.729 //</l>\n</lg>\n\n<lg>\n<l>kāntapāṣāṇacūrṇe tu bhūlatā rāmaṭhaṃ madhu /</l>\n<l>guñjāṭaṅkaṇakācaṃ ca karkaṭāsthi snuhīpayaḥ // Āk_1,23.730 //</l>\n</lg>\n\n<lg>\n<l>tatsarvaṃ tu samaṃ yojyaṃ strīstanyena tu mardayet /</l>\n<l>mūṣālepaḥ kṛtaḥ prājño vajramelāpakaḥ sukham // Āk_1,23.731 //</l>\n</lg>\n\n<lg>\n<l>haṭhāgnau vajramūṣābhirdṛḍhaṃ vajrā milanti ca /</l>\n<l>susūkṣmā ravakā bhūtvā hyekībhāvaṃ vrajanti ca // Āk_1,23.732 //</l>\n</lg>\n\n<lg>\n<l>kācaṭaṅkaṇayogena dhmātaḥ śuddhimavāpnuyāt /</l>\n<l>bahubhiścaiva mūṣābhistejaḥpuñjo'pi jāyate // Āk_1,23.733 //</l>\n</lg>\n\n<lg>\n<l>mṛtavajrasya bhāgaikaṃ bhāgāḥ ṣoḍaśa hāṭakam /</l>\n<l>śvetakācasya sūtaṃ tu bhāgaṃ ṣoḍaśa dāpayet // Āk_1,23.734 //</l>\n</lg>\n\n<lg>\n<l>andhamūṣāgataṃ dhmātaṃ vajradvandvaṃ tu kārayet /</l>\n<l>anena kramayogena saptavārāṃśca dāpayet // Āk_1,23.735 //</l>\n</lg>\n\n<lg>\n<l>milate tatkṣaṇād vajraṃ hemnā tu salilaṃ yathā /</l>\n<l>cūrṇe narakapālasya mṛtavajraṃ ca dāpayet // Āk_1,23.736 //</l>\n</lg>\n\n<lg>\n<l>andhamūṣāgataṃ dhmātaṃ hemnā milati tatkṣaṇāt /</l>\n<l>bhṛṅgapatraṃ nṛkeśaṃ ca mukhaṃ kāntasya ṭaṅkaṇam // Āk_1,23.737 //</l>\n</lg>\n\n<lg>\n<l>bālavatsapurīṣaṃ ca strīstanyena tu peṣayet /</l>\n<l>andhamūṣāgataṃ dhmātaṃ vajraṃ milati tatkṣaṇāt // Āk_1,23.738 //</l>\n</lg>\n\n<lg>\n<l>kṣīreṇotpalasāriṇyā mṛtavajraṃ tu bhāvayet /</l>\n<l>hemapiṣṭikayā madhye vajraṃ tatraiva nikṣipet // Āk_1,23.739 //</l>\n</lg>\n\n<lg>\n<l>veṣṭayedbhūrjapatreṇa bāhye vastreṇa veṣṭayet /</l>\n<l>dhānyamadhye tu saṃsthāpya pakṣamekaṃ nirantaram // Āk_1,23.740 //</l>\n</lg>\n\n<lg>\n<l>uddharettatprayatnena vajrabandhaṃ tu kārayet /</l>\n<l>&lt;ratnadrutibandhaḥ&gt;</l>\n<l>drutā vajrāstu sūtena melanīyāstu pārvati // Āk_1,23.741 //</l>\n</lg>\n\n<lg>\n<l>drutibandhaḥ sa vijñeyaḥ śatasāhasravedhakaḥ /</l>\n<l>ratnānāṃ drutayaḥ sarvā melayitvā yathāvidhi // Āk_1,23.742 //</l>\n</lg>\n\n<lg>\n<l>śatasahasravedhī ca dehasiddhipradāyakaḥ /</l>\n<l>musalī citrakaṃ vandhyā kukkuṭīkandapadminī // Āk_1,23.743 //</l>\n</lg>\n\n<lg>\n<l>kañcukī nīlisindūrī pāṭhā nāgabalā yathā /</l>\n<l>kaṃsapātre rasaścaiva ratnānāṃ drutayastathā // Āk_1,23.744 //</l>\n</lg>\n\n<lg>\n<l>ātape dhārayitvā vai adhaḥ karṣānalaṃ yathā /</l>\n<l>oṣadhīnāṃ rasaṃ dattvā svacchaṃ kṛtvā punaḥ punaḥ // Āk_1,23.745 //</l>\n</lg>\n\n<lg>\n<l>yāmamātraṃ tu gharme ca drutirmilati vai rasam /</l>\n<l>na teṣāṃ krāmaṇe śaktirvaktuṃ vaktraśatairapi // Āk_1,23.746 //</l>\n</lg>\n\n<lg>\n<l>saindhavaṃ niṃbapatrāṇi vākucī dveṣiṇījake /</l>\n<l>drutābhrasya rasenaiva melanaṃ paramaṃ matam // Āk_1,23.747 //</l>\n</lg>\n\n<lg>\n<l>vajradvandvānam īśāni vajreṇa rasamāraṇam /</l>\n<l>sabījaṃ sāraṇaṃ proktaṃ khoṭabandhanameva ca // Āk_1,23.748 //</l>\n</lg>\n\n<l>tanmamācakṣva deveśi kimanyacchrotumarhasi // Āk_1,23.749 //</l>\n\n<p>Āk, 1, 24\n<lg>\n<l>&lt;mahārasairuparasairlohaiśca rasasya vedhopayogino bandhāḥ&gt;</l>\n<l>śrībhairavaḥ /</l>\n<l>mahārasairuparasair lohaiśca parameśvari /</l>\n<l>ājñāpaya samastaṃ taṃ rasarājasya bandhanam // Āk_1,24.1 //</l>\n</lg></p>\n\n<lg>\n<l>&lt;vaikrāntabandhāḥ; prathamaḥ prakāraḥ&gt;</l>\n<l>vaikrāntasya tu bhāgaikamaṣṭabhāgaṃ tu sūtakam /</l>\n<l>kanakasya tu saptāṃśaṃ dvipadīrasaṭaṅkaṇam // Āk_1,24.2 //</l>\n</lg>\n\n<lg>\n<l>naṣṭapiṣṭaṃ ca śuṣkaṃ ca dhmātaṃ khoṭo bhavetpriye /</l>\n<l>sauvīraṃ ṭaṅkaṇaṃ kācaṃ dattvā dattvā tu śodhayet // Āk_1,24.3 //</l>\n</lg>\n\n<lg>\n<l>samahemni samāvartya mūṣāgataṃ tataḥ /</l>\n<l>samāṃśabhakṣaṇaṃ tattu śuddhasūtena kārayet // Āk_1,24.4 //</l>\n</lg>\n\n<lg>\n<l>vaikrāntaṃ ṣoḍaśāṃśena pūrvayogena dhāmayet /</l>\n<l>daśasaṅkalikāyogādvedho daśaguṇottaraḥ // Āk_1,24.5 //</l>\n</lg>\n\n<lg>\n<l>&lt;dvitīyaḥ prakāraḥ&gt;</l>\n<l>punaranyaṃ pravakṣyāmi prayogaṃ bhuvi durlabham /</l>\n<l>vaikrāntasattvaṃ deveśi pāradena samanvitam // Āk_1,24.6 //</l>\n</lg>\n\n<lg>\n<l>jāritaṃ samahemnā tu śilābhāṇḍe nidhāpayet /</l>\n<l>māsamātroṣitaṃ bhūmau samuddhṛtya prayatnataḥ // Āk_1,24.7 //</l>\n</lg>\n\n<lg>\n<l>eṣa devi raso divyo dehadravyakaro bhavet /</l>\n<l>&lt;tṛtīyaḥ prakāraḥ&gt;</l>\n<l>vaikrāntakāstu ye kecit triphalāyā rasena ca // Āk_1,24.8 //</l>\n</lg>\n\n<lg>\n<l>ekaikaṃ devi saptāhaṃ sveditā marditāstathā /</l>\n<l>sudhmātā mūkamūṣāyāṃ khoṭo bhavati cākṣayaḥ // Āk_1,24.9 //</l>\n</lg>\n\n<lg>\n<l>kāntaṃ rūpyaṃ ca kanakaṃ pāradaṃ caiva yojayet /</l>\n<l>śulbaṃ tṛtīyabhāgaṃ tu srotoñjanasamanvitam // Āk_1,24.10 //</l>\n</lg>\n\n<lg>\n<l>taddhmātaṃ khoṭatāṃ yātaṃ dehalohakaraṃ bhavet /</l>\n<l>&lt;caturthaḥ prakāraḥ śvetavaikrāntasiddhaḥ&gt;</l>\n<l>śvetavaikrāntacūrṇaṃ tu hayamūtreṇa mardayet // Āk_1,24.11 //</l>\n</lg>\n\n<lg>\n<l>ādau susvinnamādāya pale palaśataṃ kṣipet /</l>\n<l>tārasya jāyate bhasma viśuddhasphaṭikākṛti // Āk_1,24.12 //</l>\n</lg>\n\n<lg>\n<l>tadbhasma melayetsūte samabhāgaṃ vicakṣaṇaḥ /</l>\n<l>cārayedrajataṃ sūte hayamūtreṇa mardayet // Āk_1,24.13 //</l>\n</lg>\n\n<lg>\n<l>puṭayedandhamūṣāyāṃ krameṇa mṛduvahninā /</l>\n<l>ahorātraṃ trirātraṃ vā bhavedagnisaho rasaḥ // Āk_1,24.14 //</l>\n</lg>\n\n<lg>\n<l>sparśanātsarvalohāni rajataṃ ca kariṣyati /</l>\n<l>&lt;pañcamaḥ prakāraḥ raktavaikrāntasiddhaḥ&gt;</l>\n<l>raktasya vakṣyate karma jarādāridryanāśanam // Āk_1,24.15 //</l>\n</lg>\n\n<lg>\n<l>saptadhā bhāvayettasya vyāghrīkandāṃbhasā rajaḥ /</l>\n<l>palaṃ tasya palaṃ hemnaḥ palaṃ śuddharasasya ca // Āk_1,24.16 //</l>\n</lg>\n\n<lg>\n<l>śuddhabhasma bhavetsarvaṃ punarhemnaḥ śataṃ kṣipet /</l>\n<l>tadbhasma jāyate sarvaṃ śuddhahemasamaprabham // Āk_1,24.17 //</l>\n</lg>\n\n<lg>\n<l>tadbhasma rasarāje tu punarhemnā tu melayet /</l>\n<l>bhavedagnisaho devi tato rasavaro bhavet // Āk_1,24.18 //</l>\n</lg>\n\n<lg>\n<l>sarvavedhī bhavetsūtaḥ koṭivedhī mahārasaḥ /</l>\n<l>&lt;ṣaṣṭhaḥ prakāraḥ&gt;</l>\n<l>raktavaikrāntasattvaṃ tu hemnā tu saha melayet // Āk_1,24.19 //</l>\n</lg>\n\n<lg>\n<l>samaṃ tu jārayetsūte sārayitvā samena tu /</l>\n<l>sahasrāṃśena lohāni vedhayennātra saṃśayaḥ // Āk_1,24.20 //</l>\n</lg>\n\n<lg>\n<l>&lt;saptamaḥ prakāraḥ kṛṣṇavaikrāntasiddhaḥ&gt;</l>\n<l>kṛṣṇavaikrāntabhāgaikaṃ śuddhasūtaṃ śatāṃśakam /</l>\n<l>ekatra mardayet khalve cūrṇaṃ bhavati taddvayam // Āk_1,24.21 //</l>\n</lg>\n\n<lg>\n<l>asya cūrṇasya bhāgaikaṃ hemabhāgasahasrakam /</l>\n<l>ekatra mardayettāvadyāvadbhasma tu jāyate // Āk_1,24.22 //</l>\n</lg>\n\n<lg>\n<l>dhamettadandhamūṣāyāṃ yāvatkhoṭo bhaviṣyati /</l>\n<l>samāṃśabhakṣaṇaṃ tasya pīṭhikāṃ tasya kārayet // Āk_1,24.23 //</l>\n</lg>\n\n<lg>\n<l>vedhayetsarvalohāni sparśamātreṇa hematām /</l>\n<l>taccūrṇamabhrakaṃ caiva rasena saha mardayet // Āk_1,24.24 //</l>\n</lg>\n\n<lg>\n<l>svedayejjārayeccaiva tato vahnisaho bhavet /</l>\n<l>sa rasaś cāritaścaiva sarvalohāni vidhyati // Āk_1,24.25 //</l>\n</lg>\n\n<lg>\n<l>&lt;aṣṭamaḥ prakāraḥ pītavarṇavaikrāntasiddhaḥ&gt;</l>\n<l>pītavarṇe'pi vaikrānte raktakṛṣṇavidhiḥ smṛtaḥ /</l>\n<l>pītavaikrāntacūrṇaṃ tu hemacūrṇasamanvitam // Āk_1,24.26 //</l>\n</lg>\n\n<lg>\n<l>pītābhrakasya cūrṇaṃ tu melayitvā mahārasaḥ /</l>\n<l>svedito marditaścaiva māsādagnisaho bhavet // Āk_1,24.27 //</l>\n</lg>\n\n<lg>\n<l>&lt;nīlavaikrāntabhasmarasāyanam&gt;</l>\n<l>nīlavarṇaṃ tu vaikrāntaṃ mriyate rasasaṃyutam /</l>\n<l>kṛṣṇābhrakeṇa sahitaṃ madhusarpiryutaṃ ca tat // Āk_1,24.28 //</l>\n</lg>\n\n<lg>\n<l>bhakṣayenmaṇḍalaṃ devi jīveccandrārkatārakam /</l>\n<l>yasya yasya hi yo yogastasya tasya prayogataḥ // Āk_1,24.29 //</l>\n</lg>\n\n<lg>\n<l>melayitvā rasaṃ guñjāmānaṃ trimadhusaṃyutam /</l>\n<l>khādet kṣīrājyaśālyannaṃ bhojyamanyacca varjayet // Āk_1,24.30 //</l>\n</lg>\n\n<lg>\n<l>&lt;navamaḥ prakāraḥ&gt;</l>\n<l>vaikrāntasatvasaṃyuktaṃ luṅgāmle mardayedrasam /</l>\n<l>tāpayed uṣṇatoyena jalena paripūrayet // Āk_1,24.31 //</l>\n</lg>\n\n<lg>\n<l>sattvaṃ sūtaṃ ca saṃmiśraṃ dhametsyādrasabandhanam /</l>\n<l>baddhaṃ rasaṃ mukhe kṣiptvā bhūmicchidrāṇi paśyati // Āk_1,24.32 //</l>\n</lg>\n\n<lg>\n<l>&lt;daśamaḥ prakāraḥ&gt;</l>\n<l>niṣkamekaṃ rasaṃ krāntamaśvamūtreṇa mardayet /</l>\n<l>dinamekamidaṃ devi mardayitvā mṛto bhavet // Āk_1,24.33 //</l>\n</lg>\n\n<lg>\n<l>caturdinamidaṃ kṛtvā samasūtaṃ samaṃ nayet /</l>\n<l>mardanaṃ svedanaṃ caiva pūrvavacchuddhamānasaḥ // Āk_1,24.34 //</l>\n</lg>\n\n<lg>\n<l>saptadvandvajamekaikaṃ saptame'ṣṭapalaṃ bhavet /</l>\n<l>śalyāviśalyāmūlasya vāriṇā mardayeddinam // Āk_1,24.35 //</l>\n</lg>\n\n<lg>\n<l>bhūdharīyantramadhyasthaṃ puṭaṃ saptadinaṃ dadet /</l>\n<l>tadbhasma śuddhaṃ sevyaṃ syādguñjāmātraṃ tu maṇḍalam // Āk_1,24.36 //</l>\n</lg>\n\n<lg>\n<l>ekādyaṃ pañcamaṃ madhyaṃ punarekaṃ praśasyate /</l>\n<l>pūrvavadbandhanaṃ devi koṭivedhī bhavedrasaḥ // Āk_1,24.37 //</l>\n</lg>\n\n<lg>\n<l>&lt;kāntabandhaḥ&gt;</l>\n<l>raktavarṇamayaskāntaṃ lākṣārasasamaprabham /</l>\n<l>bhinnastrīraktasaṃkāśaṃ taccūrṇaṃ sūtasaṃyutam // Āk_1,24.38 //</l>\n</lg>\n\n<lg>\n<l>mardayecchāgaraktena dhmātaṃ khoṭo bhavetpriye /</l>\n<l>sa sūtaḥ śatavedhī tu sa tu vyādhiharo bhavet // Āk_1,24.39 //</l>\n</lg>\n\n<lg>\n<l>gulikāṃ dhārayedvaktre jīvedvarṣasahasrakam /</l>\n<l>pītavarṇamayaskāntaṃ bhinnahemasamaprabham // Āk_1,24.40 //</l>\n</lg>\n\n<lg>\n<l>vedhayet sparśamātreṇa sa tu lohāni sundari /</l>\n<l>&lt;capalabandhaḥ; prathamaḥ prakāraḥ&gt;</l>\n<l>lāṅgalīṃ karavīraṃ ca citrakaṃ girikarṇikām // Āk_1,24.41 //</l>\n</lg>\n\n<lg>\n<l>strīstanyaṭaṅkasauvīraṃ mūṣālepaṃ tu kārayet /</l>\n<l>capalāddviguṇaṃ sūtaṃ sūtāddviguṇakāñcanam // Āk_1,24.42 //</l>\n</lg>\n\n<lg>\n<l>naṣṭapiṣṭaṃ ca tatkuryādandhamūṣāgataṃ dhamet /</l>\n<l>tatra sthito rasendro'yaṃ khoṭo bhavati śobhanaḥ // Āk_1,24.43 //</l>\n</lg>\n\n<lg>\n<l>śatāṃśaṃ vedhayennāgaṃ guñjāvarṇastu jāyate /</l>\n<l>tena nāgaśatāṃśena śulbaṃ raktanibhaṃ bhavet // Āk_1,24.44 //</l>\n</lg>\n\n<lg>\n<l>tena śulbaśatāṃśena tāraṃ vidhyati kāñcanam /</l>\n<l>&lt;dvitīyaḥ prakāraḥ&gt;</l>\n<l>capalasya tu ṣaḍbhāgās tārabhāgāstu sapta ca // Āk_1,24.45 //</l>\n</lg>\n\n<lg>\n<l>aṣṭau kanakabhāgāstu nava bhāgā rasasya ca /</l>\n<l>triṃśadbhāgā militvā tu bhavanti suravandite // Āk_1,24.46 //</l>\n</lg>\n\n<lg>\n<l>citrakaṃ kaṇavīraṃ ca lāṅgalī gṛdhraviṭ tathā /</l>\n<l>marditaṃ mātuluṅgāmlairmūṣālepaṃ tu kārayet // Āk_1,24.47 //</l>\n</lg>\n\n<lg>\n<l>andhayitvā dhameddevi khoṭo bhavati śobhanaḥ /</l>\n<l>tena khoṭadaśāṃśena viddho nāgo'ruṇo bhavet // Āk_1,24.48 //</l>\n</lg>\n\n<lg>\n<l>tena nāgena viddhaṃ tu śulbaṃ guñjāruṇaṃ bhavet /</l>\n<l>tena śulbena tāraṃ tu viddhaṃ bhavati kāñcanam // Āk_1,24.49 //</l>\n</lg>\n\n<lg>\n<l>&lt;tṛtīyaḥ prakāraḥ&gt;</l>\n<l>hemābhraṃ capalaṃ devi pāradārdhena saṃyutam /</l>\n<l>pāradena kanakaṃ dattvā kunaṭyā mardayetkṣaṇam // Āk_1,24.50 //</l>\n</lg>\n\n<lg>\n<l>lāṅgalī citrakaṃ caiva strīstanyaṃ kaṇavīrakam /</l>\n<l>gṛdhraviṣṭhā tathā sarvaṃ mūṣālepaṃ tu kārayet // Āk_1,24.51 //</l>\n</lg>\n\n<lg>\n<l>tanmadhye tu sthitaṃ dhmātaṃ khoṭo bhavati śobhanaḥ /</l>\n<l>pūrvoktaṃ vedhayedetannirbījaṃ kanakaṃ bhavet // Āk_1,24.52 //</l>\n</lg>\n\n<lg>\n<l>sutaptalohapātre ca kṣipeccapalacūrṇakam /</l>\n<l>sabījaṃ pāradaṃ kṛtvā capalasya tu vāpayet // Āk_1,24.53 //</l>\n</lg>\n\n<lg>\n<l>lākṣābho badhyate sūto'ṅkuśeneva mahāgajaḥ /</l>\n<l>&lt;gandhakabandhaḥ; prathamaḥ prakāraḥ&gt;</l>\n<l>śuddhasūtapalaikaṃ ca palaikaṃ gandhakasya ca // Āk_1,24.54 //</l>\n</lg>\n\n<lg>\n<l>ekīkṛtyātha saṃmardya dhuttūrakarasena ca /</l>\n<l>mārayeccakrayogena bhasmībhavati sūtakaḥ // Āk_1,24.55 //</l>\n</lg>\n\n<lg>\n<l>andhamūṣāgato dhmātaḥ khoṭo bhavati śobhanaḥ /</l>\n<l>sitaṃ hema ca nāgaṃ ca candrārkaṃ cāpi vedhayet // Āk_1,24.56 //</l>\n</lg>\n\n<lg>\n<l>&lt;dvitīyaḥ prakāraḥ&gt;</l>\n<l>palaikaṃ śuddhasūtasya karṣaikaṃ gandhakasya ca /</l>\n<l>mardayetsnigdhakhalvena devadālīrasaplutam // Āk_1,24.57 //</l>\n</lg>\n\n<lg>\n<l>mardayettu karāṅgulyā gandhapiṣṭistu jāyate /</l>\n<l>jambīrasya rasenaiva dinamekaṃ tu mardayet // Āk_1,24.58 //</l>\n</lg>\n\n<lg>\n<l>pañcadrāvakasaṃyuktāṃ vaṭikāṃ kārayecchubhām /</l>\n<l>palāśamūlakalkena vaṭikāṃ tāṃ pralepayet // Āk_1,24.59 //</l>\n</lg>\n\n<lg>\n<l>dhamet khoṭo bhavecchvetakācaṭaṅkaṇayogataḥ /</l>\n<l>śodhayettaṃ prayatnena yāvannirmalatāṃ vrajet // Āk_1,24.60 //</l>\n</lg>\n\n<lg>\n<l>sa khoṭo jāyate devi triguṇaṃ pannagaṃ tataḥ /</l>\n<l>śataśo rañjayetpaścācchulbābhrakakapālinā // Āk_1,24.61 //</l>\n</lg>\n\n<lg>\n<l>śulbe tāre ca khoṭo'yaṃ sahasrāṃśena vedhakaḥ /</l>\n<l>&lt;tṛtīyaḥ prakāraḥ&gt;</l>\n<l>gandhakena hate sūte mṛtalohāni vāhayet // Āk_1,24.62 //</l>\n</lg>\n\n<lg>\n<l>punarhema samāvartya samāṃśaṃ bhakṣaṇaṃ kuru /</l>\n<l>sāritaḥ śulbatārair ghoṣaṃ vidhyati sūtakaḥ // Āk_1,24.63 //</l>\n</lg>\n\n<lg>\n<l>&lt;caturthaḥ prakāraḥ&gt;</l>\n<l>rasaṃ hemasamaṃ kṛtvā piṣṭikārdhena gandhakam /</l>\n<l>dvipadīrajasā yuktaṃ mardayeṭṭaṅkaṇānvitam // Āk_1,24.64 //</l>\n</lg>\n\n<lg>\n<l>naṣṭapiṣṭaṃ ca śuṣkaṃ ca dhmātaḥ khoṭo bhavettataḥ /</l>\n<l>candrārkaṣoḍaśāṃśena viddhaṃ bhavati kāñcanam // Āk_1,24.65 //</l>\n</lg>\n\n<lg>\n<l>hemārdhamilitaṃ taṃ tu mātṛkāsamatāṃ vrajet /</l>\n<l>kuryātsaṅkalikāyogādvedho daśaguṇottaraḥ // Āk_1,24.66 //</l>\n</lg>\n\n<lg>\n<l>yathā hemni tathā tāre vyāṭibījena yojitam /</l>\n<l>tṛtīyasaṅkalābaddhaṃ ṣaṭśate nāgavedhakam // Āk_1,24.67 //</l>\n</lg>\n\n<lg>\n<l>caturguṇena tenaiva sahasrāṃśena kāñcanam /</l>\n<l>anena kramayogena sapta saṅkalikā yadi // Āk_1,24.68 //</l>\n</lg>\n\n<lg>\n<l>kurute kāñcanaṃ divyamaṣṭalohāni pārvati /</l>\n<l>taṃ punaścūrṇayitvā tu puṭayedbhasma jāyate // Āk_1,24.69 //</l>\n</lg>\n\n<lg>\n<l>sarvavyādhijayo devi palaikena subhakṣite /</l>\n<l>dvipale brāhmamāyuṣyaṃ tripale vaiṣṇavaṃ bhavet // Āk_1,24.70 //</l>\n</lg>\n\n<lg>\n<l>catuṣpale ca pañcatvamīśaḥ pañcapale bhavet /</l>\n<l>ṣaṭpale bhakṣite devi sadāśivatanurbhavet // Āk_1,24.71 //</l>\n</lg>\n\n<lg>\n<l>&lt;pañcamaḥ prakāraḥ&gt;</l>\n<l>sūtakaṃ gandhakaṃ tāraṃ meṣavallīvasā samā /</l>\n<l>tridinaṃ mardayellakṣaṃ vaṅgaṃ pādena lepayet // Āk_1,24.72 //</l>\n</lg>\n\n<lg>\n<l>andhamūṣāgataṃ dhmātaṃ vaṅgaṃ stambhayati kṣaṇāt /</l>\n<l>&lt;ṣaṣṭhaḥ prakāraḥ, gandhapiṣṭividhiḥ&gt;</l>\n<l>cūrṇitaṃ gandhakaṃ devi markaṭīrasabhāvitam // Āk_1,24.73 //</l>\n</lg>\n\n<lg>\n<l>bhāvayecchatavārāṇi jīvabhasma tu gacchati /</l>\n<l>dāpayenmṛṇmaye pātre rasena saha saṃyutam // Āk_1,24.74 //</l>\n</lg>\n\n<lg>\n<l>tāpayedravitāpena markaṭīrasasaṃyutam /</l>\n<l>gandhakaṃ grasate sūtaḥ piṣṭikā bhavati kṣaṇāt // Āk_1,24.75 //</l>\n</lg>\n\n<lg>\n<l>tilaparṇīrasenaiva gandhakaṃ bhāvayettataḥ /</l>\n<l>saptavārāṃstu deveśi chāyāśuṣkaṃ punaḥpunaḥ // Āk_1,24.76 //</l>\n</lg>\n\n<lg>\n<l>śodhitaṃ pātitaṃ sūtaṃ palaikapramitaṃ priye /</l>\n<l>mūṣāmadhye vinikṣipya narendrīrasasaṃyutam // Āk_1,24.77 //</l>\n</lg>\n\n<lg>\n<l>jārayedvālukāyantre bhāvitaṃ gandhakaṃ punaḥ /</l>\n<l>truṭi truṭi pradātavyaṃ gandhakaṃ ca punaḥ punaḥ // Āk_1,24.78 //</l>\n</lg>\n\n<lg>\n<l>anena kramayogena jāyate gandhapiṣṭikā /</l>\n<l>gandhapāṣāṇacūrṇaṃ tu kanakasya rasena tu // Āk_1,24.79 //</l>\n</lg>\n\n<lg>\n<l>bhāvayetsaptavārāṃstu strīrajena tu saptadhā /</l>\n<l>śuddhasūtapalaikaṃ ca kharpare dāpayettataḥ // Āk_1,24.80 //</l>\n</lg>\n\n<lg>\n<l>bhāvitaṃ gandhakaṃ dadyānnarapittena saṃyutam /</l>\n<l>dolayed ravitāpena piṣṭikā bhavati kṣaṇāt // Āk_1,24.81 //</l>\n</lg>\n\n<lg>\n<l>gandhakaṃ sūkṣmacūrṇaṃ tu caṇakāmlena pārvati /</l>\n<l>bhāvayetsaptavārāṇi strīpuṣpeṇa ca saptadhā // Āk_1,24.82 //</l>\n</lg>\n\n<lg>\n<l>drutasūtakamadhye tu karpūraṃ gandhakaṃ rasam /</l>\n<l>dāpayennikṣiped goṣṭhe saptāhād gandhapiṣṭikā // Āk_1,24.83 //</l>\n</lg>\n\n<lg>\n<l>&lt;gandhakapiṣṭīstaṃbhanaṃ vedhaśca&gt;</l>\n<l>kaṭukośātakībījaṃ cāṇḍālīkandameva ca /</l>\n<l>stanyakṣīreṇa saṃpeṣya piṣṭikāṃ tena lepayet // Āk_1,24.84 //</l>\n</lg>\n\n<lg>\n<l>puṭayedbhūdhare yantre stambhate nātra saṃśayaḥ /</l>\n<l>hemasampuṭamadhye tu samāvartaṃ tu kārayet // Āk_1,24.85 //</l>\n</lg>\n\n<lg>\n<l>aṣṭamāṃśena tenaiva nāgavedhaṃ pradāpayet /</l>\n<l>ṣoḍaśāṃśena tenaiva tāravedhaṃ pradāpayet // Āk_1,24.86 //</l>\n</lg>\n\n<lg>\n<l>&lt;saptamaḥ prakāraḥ&gt;</l>\n<l>gandhapiṣṭipalaikaṃ tu nāgapiṣṭipalāṣṭakam /</l>\n<l>lepayennāgapatrāṇi chāyāyāṃ śoṣayettataḥ // Āk_1,24.87 //</l>\n</lg>\n\n<lg>\n<l>āṭarūṣakapiṇḍena nāgapatrāṇi lepayet /</l>\n<l>āraṇyotpalakairdevi dāpayecca puṭatrayam // Āk_1,24.88 //</l>\n</lg>\n\n<lg>\n<l>tannāgaṃ mriyate divyaṃ sindūrāruṇasaprabham /</l>\n<l>tannāgaṃ palamekaṃ tu śulbacūrṇapalāṣṭakam // Āk_1,24.89 //</l>\n</lg>\n\n<lg>\n<l>vāsakasya rasenaiva praharaikaṃ tu mardayet /</l>\n<l>mārayetpātanāyantre śulbaṃ tanmriyate kṣaṇāt // Āk_1,24.90 //</l>\n</lg>\n\n<lg>\n<l>ṣoḍaśāṃśena tenaiva tāravedhaṃ pradāpayet /</l>\n<l>jāyate kanakaṃ divyaṃ devābharaṇabhūṣaṇam // Āk_1,24.91 //</l>\n</lg>\n\n<lg>\n<l>yā kācidgandhapiṣṭī tu ādau nāgaṃ tu mārayet /</l>\n<l>nāgena vedhayecchulbaṃ śulbe tāraṃ tu vedhayet // Āk_1,24.92 //</l>\n</lg>\n\n<lg>\n<l>kanakaṃ jāyate divyaṃ siddhayoga udāhṛtaḥ /</l>\n<l>&lt;aṣṭamaḥ prakāraḥ&gt;</l>\n<l>gandhakaṃ madhusaṃyuktaṃ harabījena marditam // Āk_1,24.93 //</l>\n</lg>\n\n<lg>\n<l>bhūmisthaṃ māsamekaṃ tu tāramāyāti kāñcanam /</l>\n<l>udvartanena tenaiva sarvakuṣṭhavināśanam // Āk_1,24.94 //</l>\n</lg>\n\n<lg>\n<l>ghanena saha saṃyuktaṃ vraṇarogavināśanam /</l>\n<l>saṃvatsaraprayogeṇa sahasrāyurbhavennaraḥ // Āk_1,24.95 //</l>\n</lg>\n\n<lg>\n<l>&lt;tālakabandhaḥ&gt;</l>\n<l>śuddhasūtapalaikaṃ tu palaikaṃ tālakasya ca /</l>\n<l>ekīkṛtyātha saṃmardya unmattakarasena ca // Āk_1,24.96 //</l>\n</lg>\n\n<lg>\n<l>mārayeccakrayantreṇa bhasmībhavati sūtakaḥ /</l>\n<l>andhamūṣāgataṃ dhmātaṃ khoṭo bhavati śobhanaḥ // Āk_1,24.97 //</l>\n</lg>\n\n<lg>\n<l>vaṅgaṃ tāraṃ ca śulbaṃ ca kramaśo vedhayedrasaḥ /</l>\n<l>śuddhavaṅgapalaikaṃ ca palaikaṃ sūtakasya ca // Āk_1,24.98 //</l>\n</lg>\n\n<lg>\n<l>dve pale tālakaṃ caitad unmattarasamarditam /</l>\n<l>mārayetpātanāyantre dhamanātkhoṭatāṃ nayet // Āk_1,24.99 //</l>\n</lg>\n\n<lg>\n<l>śvetābhrakasya sattvaṃ ca tāraṃ tīkṣṇaṃ ca mākṣikam /</l>\n<l>andhamūṣāgataṃ dhmātaṃ khoṭo bhavati tatkṣaṇāt // Āk_1,24.100 //</l>\n</lg>\n\n<lg>\n<l>tatkhoṭapalamekaṃ ca palaikaṃ sūtakasya ca /</l>\n<l>tālakasya palaṃ sarvamekīkṛtyātha mardayet // Āk_1,24.101 //</l>\n</lg>\n\n<lg>\n<l>mārayetpātanāyantre dhamanāt khoṭatāṃ nayet /</l>\n<l>&lt;anye laghubandhāḥ&gt;</l>\n<l>śuddhasūtapalaikaṃ ca palaikaṃ pannagasya ca // Āk_1,24.102 //</l>\n</lg>\n\n<lg>\n<l>paladvayaṃ kunaṭyāśca sarvamekatra mardayet /</l>\n<l>mārayetpātanāyantre dhamanāt khoṭatāṃ nayet // Āk_1,24.103 //</l>\n</lg>\n\n<lg>\n<l>hemapiṣṭipalaikaṃ ca palaikaṃ gandhakasya tu /</l>\n<l>ekīkṛtyātha saṃmardya dhuttūrakarasena ca // Āk_1,24.104 //</l>\n</lg>\n\n<lg>\n<l>mārayetpātanāyantre dhamanāt khoṭatāṃ nayet /</l>\n<l>kṛṣṇābhrakasya satvaṃ ca kāntaṃ tīkṣṇaṃ ca hāṭakam // Āk_1,24.105 //</l>\n</lg>\n\n<lg>\n<l>śuddhaṃ tāraṃ ca mākṣīkaṃ samabhāgāni kārayet /</l>\n<l>andhamūṣāgataṃ dhmātaṃ khoṭo bhavati tatkṣaṇāt // Āk_1,24.106 //</l>\n</lg>\n\n<lg>\n<l>tatkhoṭapalamekaṃ tu palaikaṃ sūtakasya ca /</l>\n<l>paladvayaṃ kunaṭyāśca sarvamekatra mardayet // Āk_1,24.107 //</l>\n</lg>\n\n<lg>\n<l>mārayetpātanāyantre dhamanāt khoṭatāṃ nayet /</l>\n<l>kṛṣṇābhrakapalaikaṃ tu rasakasya palaṃ tathā // Āk_1,24.108 //</l>\n</lg>\n\n<lg>\n<l>sūtakasya palaikaṃ tu sarvamekīkṛtaṃ priye /</l>\n<l>unmattakarasenaiva mardayetpraharadvayam // Āk_1,24.109 //</l>\n</lg>\n\n<lg>\n<l>mardayeddinamekaṃ vā ṭaṅkaṇena samanvitam /</l>\n<l>ghuṭikāṃ kārayetpaścācchāyāśuṣkaṃ tu kārayet // Āk_1,24.110 //</l>\n</lg>\n\n<lg>\n<l>mahāvartigataṃ dhmātaṃ khoṭaṃ bhavati sūtakaḥ /</l>\n<l>taṃ khoṭaṃ śodhayetkācaṭaṅkaṇadravayogataḥ // Āk_1,24.111 //</l>\n</lg>\n\n<lg>\n<l>hemnā saha samāvartya sāraṇātrayasāritam /</l>\n<l>sahasrāṃśena tenaiva śulbavedhaṃ pradāpayet // Āk_1,24.112 //</l>\n</lg>\n\n<lg>\n<l>anena kramayogena koṭivedhī bhavedrasaḥ /</l>\n<l>bījadvayaṃ palāśasya palamekaṃ tu sūtakam // Āk_1,24.113 //</l>\n</lg>\n\n<lg>\n<l>jambīrāmlena saṃmardya chāyāśuṣkaṃ tu kārayet /</l>\n<l>tumbīkā meghanādī ca kākajaṅghā ca bhūlikā // Āk_1,24.114 //</l>\n</lg>\n\n<lg>\n<l>stanyaṃ ca taiḥ praliptāyāṃ mūṣāyāṃ caiva nikṣipet /</l>\n<l>dhamayetkhadirāṅgāraiḥ khoṭo bhavati cākṣayaḥ // Āk_1,24.115 //</l>\n</lg>\n\n<lg>\n<l>palāśataile saṃmardyaṃ yāvat syād dravapiṣṭikā /</l>\n<l>andhamūṣāgataṃ dhmātaṃ khoṭo bhavati tatkṣaṇāt // Āk_1,24.116 //</l>\n</lg>\n\n<lg>\n<l>pūrvaśuddhena sūtena samahemnā ca pārvati /</l>\n<l>golakaṃ kārayettena mardayitvā dṛḍhaṃ kṛtam // Āk_1,24.117 //</l>\n</lg>\n\n<lg>\n<l>brahmavṛkṣasya bījāni kārpāsāsthi vibhītakam /</l>\n<l>yavaciñcā ca vandhyā ca rājikā ca samanvitam // Āk_1,24.118 //</l>\n</lg>\n\n<lg>\n<l>sūkṣmapiṇḍīkṛtaṃ sarvaṃ tena liptvā tu golakam /</l>\n<l>puṭanaiḥ saptabhir devi piṣṭikāstambhanaṃ bhavet // Āk_1,24.119 //</l>\n</lg>\n\n<lg>\n<l>bṛhatpuṭaṃ tato dattvā mūṣāyāṃ tu dhamettataḥ /</l>\n<l>samāvartya tu taṃ sūtaṃ samahemnā niyojitam // Āk_1,24.120 //</l>\n</lg>\n\n<lg>\n<l>śatāṃśena tu candrārkaṃ vedhayet suravandite /</l>\n<l>punastenaiva yogena piṣṭīstaṃbhaṃ tu kārayet // Āk_1,24.121 //</l>\n</lg>\n\n<lg>\n<l>sārayitvā tato hemnā vedhaścaiva sahasrakaḥ /</l>\n<l>evaṃ lakṣāṇi koṭiṃ ca vedhayetkramayogataḥ // Āk_1,24.122 //</l>\n</lg>\n\n<lg>\n<l>saptasaṃkalikādūrdhvaṃ kṛtvā vaktraṃ tu golakam /</l>\n<l>varṣeṇaikena sa bhavedvalīpalitavarjitaḥ // Āk_1,24.123 //</l>\n</lg>\n\n<lg>\n<l>cāṇḍālīrākṣasīpuṣpairatha madhvājyaṭaṅkaṇaiḥ /</l>\n<l>mahārasāṣṭamadhye tamabhrakaṃ vāpi yojayet // Āk_1,24.124 //</l>\n</lg>\n\n<lg>\n<l>nāgavaṅgasamaṃ sūtaṃ hematāramathāpi vā /</l>\n<l>abhrakaṃ drutisattvaṃ vā mardayetpraharadvayam // Āk_1,24.125 //</l>\n</lg>\n\n<lg>\n<l>chāyāśuṣkaṃ tato golaṃ mūkamūṣāgataṃ priye /</l>\n<l>dattvā laghupuṭaṃ dhmātaḥ khoṭo bhavati śobhanaḥ // Āk_1,24.126 //</l>\n</lg>\n\n<lg>\n<l>raṃbhā vīrā snuhīkṣīraṃ kañcukī yavaciñcikā /</l>\n<l>dīnārī caiva gorambhā mīnākṣī kākamācikā // Āk_1,24.127 //</l>\n</lg>\n\n<lg>\n<l>ebhirmarditasūtasya punarjanma na vidyate /</l>\n<l>pūrvavat kramayogena khoṭo bhavati śobhanaḥ // Āk_1,24.128 //</l>\n</lg>\n\n<lg>\n<l>viṣṇukrāntā ca vakrāṅkābalā ca tulasī tathā /</l>\n<l>mahāsomāhivallī ca sūryāvartaṃ ca sundari // Āk_1,24.129 //</l>\n</lg>\n\n<lg>\n<l>ebhistu marditaḥ sūtaḥ pūrvavatkhoṭatāṃ nayet /</l>\n<l>snuhīkṣīraṃ ca kāñjīraṃ bījāni kanakasya ca // Āk_1,24.130 //</l>\n</lg>\n\n<lg>\n<l>kañcukī lāṅgalī cendravāruṇī viṣamuṣṭikā /</l>\n<l>pālāśamūlatoyaṃ ca mardayettena sūtakam // Āk_1,24.131 //</l>\n</lg>\n\n<lg>\n<l>samahemni samaṃ sūtaṃ piṣṭikāṃ kārayedbudhaḥ /</l>\n<l>mahārasānpiṣṭikārdhaṃ mardayed oṣadhīrasaiḥ // Āk_1,24.132 //</l>\n</lg>\n\n<lg>\n<l>yāmatrayaṃ mardayitvā golakaṃ kārayedbudhaḥ /</l>\n<l>piṣṭikāṃ bandhayitvā tu gandhataile vipācayet // Āk_1,24.133 //</l>\n</lg>\n\n<lg>\n<l>andhamūṣāgataṃ golaṃ chāyāśuṣkaṃ tu kārayet /</l>\n<l>tato laghupuṭaṃ dattvā khadirāgnau tu dhāmayet // Āk_1,24.134 //</l>\n</lg>\n\n<lg>\n<l>khoṭavajjāyate devi saha hemnā tu dhāmayet /</l>\n<l>akṣīṇo milate hemni samāvartaśca jāyate // Āk_1,24.135 //</l>\n</lg>\n\n<lg>\n<l>tatkṣaṇādeva sūtasya divyadeho bhavennaraḥ /</l>\n<l>vedhayetsarvalohāni rañjitaḥ krāmito rasaḥ // Āk_1,24.136 //</l>\n</lg>\n\n<lg>\n<l>samāṃśabhakṣaṇe sūte mardayedoṣadhīrasaiḥ /</l>\n<l>naṣṭapiṣṭaṃ tu taṃ kṛtvā pūrvayogena dhāmayet // Āk_1,24.137 //</l>\n</lg>\n\n<lg>\n<l>khoṭastu jāyate divyaḥ ṣoḍaśāṃśena vedhakaḥ /</l>\n<l>baddhaḥ saṅkalikāyogād vidhyed daśaguṇottaram // Āk_1,24.138 //</l>\n</lg>\n\n<lg>\n<l>athavā cūrṇabaddhastu vidhyeddaśaguṇottaram /</l>\n<l>mṛgadūrvā candravallī pakvabimbā tathaiva ca // Āk_1,24.139 //</l>\n</lg>\n\n<lg>\n<l>kāṅkṣīlā karavīraṃ ca bījaṃ conmattakasya ca /</l>\n<l>kākāṇḍīpalasaṃyuktaṃ mardayetsurasundari // Āk_1,24.140 //</l>\n</lg>\n\n<lg>\n<l>samahemni samaṃ sūtaṃ piṣṭikāṃ kārayedbudhaḥ /</l>\n<l>athavā sārayitvā tu samena samasūtakam // Āk_1,24.141 //</l>\n</lg>\n\n<lg>\n<l>mahārasapiṣṭikāṃ ca mardayedoṣadhīrasaiḥ /</l>\n<l>yāmatrayaṃ mardayitvā golakaṃ kārayedbudhaḥ // Āk_1,24.142 //</l>\n</lg>\n\n<lg>\n<l>andhamūṣāgataṃ golaṃ chāyāśuṣkaṃ tu kārayet /</l>\n<l>tato laghupuṭaṃ dattvā dhmātaḥ khoṭo bhavetpriye // Āk_1,24.143 //</l>\n</lg>\n\n<lg>\n<l>mṛgadūrvottamāsomārasaiḥ sūtakasāraṇam /</l>\n<l>mūlaistrayāṇāṃ lāṅgalyā rāmaṭhena ca hanyate // Āk_1,24.144 //</l>\n</lg>\n\n<lg>\n<l>samena hemnā saṃyuktaṃ piṣṭikāṃ kārayedbudhaḥ /</l>\n<l>athavā tārapiṣṭiṃ ca samasūtena kārayet // Āk_1,24.145 //</l>\n</lg>\n\n<lg>\n<l>pūrvavatkramayogena khoṭo bhavati śobhanaḥ /</l>\n<l>andhamūṣāgataṃ bhūmau svedayetkarṣakāgninā // Āk_1,24.146 //</l>\n</lg>\n\n<lg>\n<l>ahorātraṃ trirātraṃ vā cūrṇabandhaṃ bhavettataḥ /</l>\n<l>taccūrṇabandhaṃ kurute vedhaṃ daśaguṇottaram // Āk_1,24.147 //</l>\n</lg>\n\n<lg>\n<l>śūlinīrasasūtaṃ ca srotoñjanasamanvitam /</l>\n<l>pūrvavatpiṣṭikāyogāt khoṭo bhavati śobhanaḥ // Āk_1,24.148 //</l>\n</lg>\n\n<lg>\n<l>srotoñjanaṃ satagaraṃ sṛṣṭitrayayutaṃ rasam /</l>\n<l>bhavedvahnisahaḥ kṣipraṃ sūtakaḥ sarvakarmakṛt // Āk_1,24.149 //</l>\n</lg>\n\n<lg>\n<l>hemābhraṃ caiva tārābhraṃ śulbābhraṃ cābhratīkṣṇakam /</l>\n<l>vaṅgābhraṃ caiva nāgābhraṃ saha sūtena bandhayet // Āk_1,24.150 //</l>\n</lg>\n\n<lg>\n<l>yathālābhauṣadhīghṛṣṭaṃ mahārasasamanvitam /</l>\n<l>hemnā tāreṇa śulvena tīkṣṇavaṅgoragaistathā // Āk_1,24.151 //</l>\n</lg>\n\n<lg>\n<l>ebhirvyastaiḥ samastairvā piṣṭiṃ kṛtvā same samām /</l>\n<l>mārayetpūrvavidhinā garbhayantre tuṣāgninā // Āk_1,24.152 //</l>\n</lg>\n\n<lg>\n<l>samāṃśaṃ sūtakaṃ dattvā vāraṃ vāraṃ punaḥ punaḥ /</l>\n<l>jāyate vividhaḥ khoṭaḥ kāntabaddho mahārasaḥ // Āk_1,24.153 //</l>\n</lg>\n\n<lg>\n<l>bhavetsaṅkalikāyogādvedho daśaguṇottaraḥ /</l>\n<l>&lt;nigalabandhaḥ&gt;</l>\n<l>khoṭaḥ poṭastathā bhasma dhūlīkalpaśca pañcamaḥ // Āk_1,24.154 //</l>\n</lg>\n\n<lg>\n<l>ete nigalayogābhyāṃ sarvabandhaphalodayaḥ /</l>\n<l>snuhyarkasaṃbhavaṃ kṣīraṃ bandhabījāni gugguluḥ // Āk_1,24.155 //</l>\n</lg>\n\n<lg>\n<l>saindhavaṃ dviguṇaṃ dattvā mardayeta vicakṣaṇaḥ /</l>\n<l>piṣṭikābandhanaṃ kṛtvā kalkenānena sundari // Āk_1,24.156 //</l>\n</lg>\n\n<lg>\n<l>bilvapramāṇaṃ kṛtvā tu mūṣāmatidṛḍhāṃ śubhām /</l>\n<l>ūrdhvādho lavaṇaṃ dattvā mūṣāmadhye rasaṃ kṣipet // Āk_1,24.157 //</l>\n</lg>\n\n<lg>\n<l>mūṣāmadhye pradātavyaṃ dagdhaśaṅkhādicūrṇakam /</l>\n<l>mukhaṃ tasya dṛḍhaṃ baddhvā loṇamṛttikayā budhaḥ // Āk_1,24.158 //</l>\n</lg>\n\n<lg>\n<l>kārayetsandhiloṇaṃ ca chāyāśuṣkaṃ tu kārayet /</l>\n<l>ukto nigalabandho'yaṃ putrasyāpi na kathyate // Āk_1,24.159 //</l>\n</lg>\n\n<lg>\n<l>tuṣakarṣāgninā bhūmau mṛdusvedaṃ tu kārayet /</l>\n<l>ahorātraṃ trirātraṃ vā puṭaṃ dattvā prayatnataḥ // Āk_1,24.160 //</l>\n</lg>\n\n<lg>\n<l>sudhmātaṃ khadirāṅgārai rasendraṃ khoṭatāṃ nayet /</l>\n<l>sauvīraṃ ṭaṅkaṇaṃ kācaṃ dattvā dattvā tu śodhayet // Āk_1,24.161 //</l>\n</lg>\n\n<lg>\n<l>akṣīṇo milate hemni samāvartaśca jāyate /</l>\n<l>samāṃśabhakṣaṇaṃ tattu śuddhasūtena kārayet // Āk_1,24.162 //</l>\n</lg>\n\n<lg>\n<l>dhamayet pūrvayogena rasendraṃ khoṭatāṃ nayet /</l>\n<l>bhavetsaṅkalikāyogādvedho daśaguṇottaraḥ // Āk_1,24.163 //</l>\n</lg>\n\n<lg>\n<l>palāśabījaniryāsaṃ kokilonmattavāruṇī /</l>\n<l>śūlinīrasasaṃyuktaṃ peṣayetsaindhavānvitam // Āk_1,24.164 //</l>\n</lg>\n\n<lg>\n<l>piṣṭikāveṣṭanaṃ kṛtvā nigalena tu bandhayet /</l>\n<l>abhrakasya tu patreṇa vajrārkakṣīrasindhunā // Āk_1,24.165 //</l>\n</lg>\n\n<lg>\n<l>tāpyena lohakiṭṭena sikatāmṛṇmayena ca /</l>\n<l>ebhistu nigale baddhaḥ pāradīyo mahārasaḥ // Āk_1,24.166 //</l>\n</lg>\n\n<lg>\n<l>nātikrāmati maryādā velāmiva mahodadhiḥ /</l>\n<l>tailārkakṣīrakatakalāṅgalyā nigalottamaḥ // Āk_1,24.167 //</l>\n</lg>\n\n<lg>\n<l>kākaviṭ brahmabījāni lāṅgalī nigalo'paraḥ /</l>\n<l>vākucī brahmabījāni karkaṭāsthīni sundari // Āk_1,24.168 //</l>\n</lg>\n\n<lg>\n<l>sāmudraṃ śāmbaraṃ caiva lavaṇaṃ nigalottamaḥ /</l>\n<l>snuhyarkasambhavaṃ kṣīraṃ brahmabījāni kārayet // Āk_1,24.169 //</l>\n</lg>\n\n<lg>\n<l>kanakasya ca bījāni loṇāṣṭena ca mardayet /</l>\n<l>nigalo'nyastu gojihvāmūlāni strīrajo'paraḥ // Āk_1,24.170 //</l>\n</lg>\n\n<lg>\n<l>vākucī brahmabījāni snuhyarkakṣīrasaindhavam /</l>\n<l>jvālinī kākaviṣṭhā ca praśasto nigalottamaḥ // Āk_1,24.171 //</l>\n</lg>\n\n<lg>\n<l>lavaṇaṃ ṭaṅkaṇaṃ kṣāraṃ śilātālakagandhakam /</l>\n<l>tathāmlavetasaṃ tāpyaṃ hiṅgulaṃ samabhāgikam // Āk_1,24.172 //</l>\n</lg>\n\n<lg>\n<l>snuhyarkapayasā yuktaṃ peṣayennigalottamam /</l>\n<l>piṣṭikāṃ veṣṭayedeṣāmekena nigalena tu // Āk_1,24.173 //</l>\n</lg>\n\n<lg>\n<l>loṇamūṣāgataṃ prāgvat khoṭaṃ kṛtvā tu vedhayet /</l>\n<l>dvitīyaṃ golakaṃ vakṣye piṣṭikāstambhamuttamam // Āk_1,24.174 //</l>\n</lg>\n\n<lg>\n<l>dvipadīrajamūtreṇa saindhavābhraṃ saguggulam /</l>\n<l>piṣṭīṃ saṃveṣṭya kalkena mṛdā tu punaraṣṭadhā // Āk_1,24.175 //</l>\n</lg>\n\n<lg>\n<l>tuṣakarṣāgninā bhūmau mṛdusvedaṃ tu kārayet /</l>\n<l>ahorātraṃ trirātraṃ vā pūrvavatkhoṭatāṃ nayet // Āk_1,24.176 //</l>\n</lg>\n\n<lg>\n<l>vākucī brahmabījāni gaganaṃ vimalaṃ maṇim /</l>\n<l>sauvarcalaṃ saindhavaṃ ca ṭaṅkaṇaṃ gugguluṃ tathā // Āk_1,24.177 //</l>\n</lg>\n\n<lg>\n<l>dvipadīrajasā mūtraṃ suślakṣṇaṃ taṃ ca mardayet /</l>\n<l>piṣṭīmāveṣṭya kalkena pūrvavatkhoṭatāṃ nayet // Āk_1,24.178 //</l>\n</lg>\n\n<lg>\n<l>&lt;rasamūrchāvidhiḥ, prathamaḥ prakāraḥ&gt;</l>\n<l>atha mūrcchāṃ pravakṣyāmi rasasya parameśvari /</l>\n<l>bāhlīkaṃ saindhavaṃ kanyā dhūśaro laśunaṃ vacā // Āk_1,24.179 //</l>\n</lg>\n\n<lg>\n<l>meghanādā kākamācī sarvāṃśaṃ mardayedrasam /</l>\n<l>ślakṣṇaṃ taṃ golakaṃ kṛtvā hiṃgunā veṣṭayedbahiḥ // Āk_1,24.180 //</l>\n</lg>\n\n<lg>\n<l>samena loṇayantrasthaṃ kṛtvā tadvipaceddinam /</l>\n<l>caṇḍāgninā svāṅgaśītamadhaḥ pātre sthitaṃ rasam // Āk_1,24.181 //</l>\n</lg>\n\n<lg>\n<l>cūrṇībhūtaṃ samādāya sāndradviguṇavāsasā /</l>\n<l>baddhvā somānale yantre hyathordhvaṃ gandhakaṃ samam // Āk_1,24.182 //</l>\n</lg>\n\n<lg>\n<l>dattvā pacetpunargandhamevaṃ gandhaṃ tu ṣaḍguṇam /</l>\n<l>jārayetsa raso devi mūrchitaḥ sarvarogahā // Āk_1,24.183 //</l>\n</lg>\n\n<lg>\n<l>&lt;dvitīyaḥ prakāraḥ&gt;</l>\n<l>gandhakaṃ navasāraṃ ca śuddhasūtasamaṃ samam /</l>\n<l>yāmaṃ saṃmardayecchlakṣṇaṃ kācakūpyāṃ vinikṣipet // Āk_1,24.184 //</l>\n</lg>\n\n<lg>\n<l>saptamṛtkarpaṭair liptvā kūpīṃ gharme viśoṣayet /</l>\n<l>kūpikāṃ vālukāyantre dvādaśapraharaṃ pacet // Āk_1,24.185 //</l>\n</lg>\n\n<lg>\n<l>sa raso jāyate devi mūrchito rañjito bhavet /</l>\n<l>&lt;tṛtīyaḥ prakāraḥ&gt;</l>\n<l>rasārdhaṃ gandhakaṃ mardyaṃ yāmayugmaṃ kharātape // Āk_1,24.186 //</l>\n</lg>\n\n<lg>\n<l>tataḥ sitajayantyāśca rasaiḥ saṃmardayettryaham /</l>\n<l>tatastu golakaṃ kṛtvā mūṣāyāṃ saṃnirodhayet // Āk_1,24.187 //</l>\n</lg>\n\n<lg>\n<l>śoṣayitvā dhamet kiṃcit saṃtaptāṃ tāṃ jale kṣipet /</l>\n<l>taṃ rasendraṃ samādāya bhāvayedgokṣuradravaiḥ // Āk_1,24.188 //</l>\n</lg>\n\n<lg>\n<l>mūrchito jāyate sūtaḥ sarvarogaharaḥ śubhaḥ /</l>\n<l>&lt;baddharasalakṣaṇam&gt;</l>\n<l>akṣayaśca laghudrāvī tejasvī nirmalo guruḥ // Āk_1,24.189 //</l>\n</lg>\n\n<lg>\n<l>sphuṭanaḥ punarāvarto baddhaḥ sūtaḥ sa ucyate /</l>\n<l>&lt;jalūkābandhāḥ; mardanajalūkā&gt;</l>\n<l>rasasyāṣṭamabhāgaṃ tu svarṇaṃ vā nāgameva vā // Āk_1,24.190 //</l>\n</lg>\n\n<lg>\n<l>śleṣmātakaphalaṃ pakvaṃ kokilākṣakabījakam /</l>\n<l>tilapiṇyākacūrṇaṃ ca taptakhalve vimardayet // Āk_1,24.191 //</l>\n</lg>\n\n<lg>\n<l>śālmalyāścaiva pañcāṅgaṃ rasaṃ tatra vinikṣipet /</l>\n<l>jalūkā jāyate yāvattāvanmardyāttataḥ kṣipet // Āk_1,24.192 //</l>\n</lg>\n\n<lg>\n<l>karpūraṃ vākucītailaṃ saindhavaṃ ṭaṅkaṇaṃ kaṇām /</l>\n<l>kapikacchukaromāṇi tatsarvaṃ peṣayejjalaiḥ // Āk_1,24.193 //</l>\n</lg>\n\n<lg>\n<l>etatpūrvajalūkāṃ trisaptāhaṃ taptakhalvake /</l>\n<l>jalūkā jāyate divyā mardanākhyā surārcite // Āk_1,24.194 //</l>\n</lg>\n\n<lg>\n<l>nārīṇāmṛtukāle tu sā yojyā yonigahvare /</l>\n<l>madadarpaharā tāsāṃ madavihvalakārakā // Āk_1,24.195 //</l>\n</lg>\n\n<lg>\n<l>bālye cāṣṭāṅgulā yojyā yauvane sā daśāṅgulā /</l>\n<l>dvādaśāṅgulikā yojyā pragalbhānāṃ jalūkakā // Āk_1,24.196 //</l>\n</lg>\n\n<lg>\n<l>yastu tāṃ dhārayenmūrdhni vīryaṃ tasya sthiraṃ bhavet /</l>\n<l>&lt;manmathajalūkā&gt;</l>\n<l>rasendrasyāṣṭamaṃ bhāgaṃ svarṇaṃ vā nāgameva vā // Āk_1,24.197 //</l>\n</lg>\n\n<lg>\n<l>śālmalītvagghastikandanīlāmūlamunicchadam /</l>\n<l>eṣāṃ dravaistaptakhalve sarvaṃ mardyamatandritaḥ // Āk_1,24.198 //</l>\n</lg>\n\n<lg>\n<l>śleṣmātakaphalaṃ pakvaṃ kokilākṣakabījakam /</l>\n<l>supakvabilvamajjāṃ ca tasminkṣiptvā vimardayet // Āk_1,24.199 //</l>\n</lg>\n\n<lg>\n<l>jalūkā jāyate yāvat karpūrādyaṃ ca pūrvavat /</l>\n<l>tasminkṣiptvā trisaptāhaṃ mardayettaptakhalvake // Āk_1,24.200 //</l>\n</lg>\n\n<lg>\n<l>manmathākhyā jalūkā syātpūrvavat phaladāyinī /</l>\n<l>&lt;kandarpajalūkā&gt;</l>\n<l>sūtakasyāṣṭamaṃ bhāgaṃ hāṭakaṃ sīsameva vā // Āk_1,24.201 //</l>\n</lg>\n\n<lg>\n<l>śuṇṭhī bhṛṅgī varā kṣaudrī chāgakṣīraghṛtaṃ gavām /</l>\n<l>mūtraṃ triḥ saptadivasaṃ mardayettaptakhalvake // Āk_1,24.202 //</l>\n</lg>\n\n<lg>\n<l>jalūkā jāyate yāvatkarpūrādyaṃ ca pūrvavat /</l>\n<l>ekaviṃśaddinaṃ mardyaṃ jalūkā jāyate śubhā // Āk_1,24.203 //</l>\n</lg>\n\n<lg>\n<l>kandarpākhyā sureśāni pūrvavatphaladāyinī /</l>\n<l>&lt;madanajalūkā&gt;</l>\n<l>tridinaṃ mardayet khalve sūtaniṣkacatuṣṭayam // Āk_1,24.204 //</l>\n</lg>\n\n<lg>\n<l>tripalaṃ cāmraniryāsaṃ stokaṃ stokaṃ vinikṣipet /</l>\n<l>payaścaiva mahāśamyā dātavyaṃ mardanakṣamam // Āk_1,24.205 //</l>\n</lg>\n\n<lg>\n<l>jalūkā madanākhyeyaṃ jāyate śubhadā nṛṇām /</l>\n<l>rāmāṇāṃ madadarpāṇāṃ drāvikāgnighṛtau yathā // Āk_1,24.206 //</l>\n</lg>\n\n<lg>\n<l>pūrvavatkramayogena vīryastambhakaraṃ bhavet /</l>\n<l>nānāvarṇaṃ tathā svacchaṃ dhṛtaṃ yonau jalūkavat // Āk_1,24.207 //</l>\n</lg>\n\n<l>badhyate sūtako yastu jalūkābandhalakṣaṇam // Āk_1,24.208 //</l>\n\n<p>Āk, 1, 25\n<lg>\n<l>&lt;paribhāṣā&gt;</l>\n<l>paribhāṣāṃ pravakṣyāmi śṛṇu tvaṃ sāvadhānataḥ /</l>\n<l>&lt;vaidyabhāgaḥ&gt;</l>\n<l>ardhaṃ siddharasaṃ devi triṣvekaṃ hemabhasma ca // Āk_1,25.1 //</l>\n</lg></p>\n\n<lg>\n<l>pādāṃśakaṃ rūpyabhasma ṣaṣṭhāṃśaṃ tāmrabhasma ca /</l>\n<l>aṣṭamāṃśaṃ hi kāntābhraṃ kalāṃśaṃ navaratnakam // Āk_1,25.2 //</l>\n</lg>\n\n<lg>\n<l>raseśvaraṃ samuddiśya rasavaidyāya dhīmate /</l>\n<l>rasācāryāya siddhāya dadyādiṣṭārthasiddhaye // Āk_1,25.3 //</l>\n</lg>\n\n<lg>\n<l>&lt;kajjalī paṅkarasaśca&gt;</l>\n<l>dhātubhirgandhakādyaiśca nirdravairmardito rasaḥ /</l>\n<l>suślakṣṇaḥ kajjalābho'sau kajjalī sābhidhīyate // Āk_1,25.4 //</l>\n</lg>\n\n<p>sadrave marditaḥ so'pi iti pākarasaḥ smṛtaḥ /\n<lg>\n<l>&lt;piṣṭī&gt;</l>\n<l>arkāṃśatulyādrasato'tha gandhānniṣkārdhatulyāttruṭiśo'pi khalve /</l>\n<l>arkātape tīvratare vimardyātpiṣṭirbhavetsā navanītarūpā // Āk_1,25.5 //</l>\n</lg></p>\n\n<l>khalve vimardya gandhena dugdhena saha pāradam // Āk_1,25.6 //</l>\n\n<lg>\n<l>peṣaṇātpiṣṭitāṃ yāti sā piṣṭīti matā paraiḥ /</l>\n<l>&lt;pātanapiṣṭī&gt;</l>\n<l>caturthāṃśasuvarṇena rasena kṛtapiṣṭikā // Āk_1,25.7 //</l>\n</lg>\n\n<lg>\n<l>bhavetpātanapiṣṭī sā tathā rūpyādibhiḥ kṛtā /</l>\n<l>&lt;hemapiṣṭī tārapiṣṭī ca&gt;</l>\n<l>rūpyaṃ vā jātarūpaṃ vā rasagandhādibhirhatam // Āk_1,25.8 //</l>\n</lg>\n\n<lg>\n<l>samutthitaṃ ca bahuśaḥ sā kṛṣṭī hematārayoḥ /</l>\n<l>kṛṣṭīṃ kṣiptvā suvarṇānte na varṇo hīyate tayā // Āk_1,25.9 //</l>\n</lg>\n\n<lg>\n<l>svarṇakṛṣṭyā kṛtaṃ bījaṃ rasasya parirañjanam /</l>\n<l>&lt;lohakam&gt;</l>\n<l>tāmraṃ tīkṣṇasamāyuktaṃ drutaṃ nikṣipya bhūriśaḥ // Āk_1,25.10 //</l>\n</lg>\n\n<lg>\n<l>sagandhe likucadrāve nirgataṃ varalohakam /</l>\n<l>&lt;hemaraktī tāraraktī ca&gt;</l>\n<l>tena raktīkṛtaṃ svarṇaṃ hemaraktītyudāhṛtā // Āk_1,25.11 //</l>\n</lg>\n\n<lg>\n<l>nikṣiptā sā drute svarṇe varṇotkarṣavidhāyinī /</l>\n<l>tārasya rañjanī cāpi bījarāgavidhāyinī // Āk_1,25.12 //</l>\n</lg>\n\n<lg>\n<l>evameva prakartavyā tāraraktī manoharā /</l>\n<l>rañjanī khalu rūpyasya bījānāmapi rañjanī // Āk_1,25.13 //</l>\n</lg>\n\n<lg>\n<l>&lt;candrānaladalam&gt;</l>\n<l>mṛtena vā baddharasena vānyalohena vā sādhitamanyaloham /</l>\n<l>sitaṃ hi pītatvamupāgataṃ taddalaṃ hi candrānalayoḥ prasiddham // Āk_1,25.14 //</l>\n</lg>\n\n<lg>\n<l>ābhāsamṛtabandhena rasena saha yojitam /</l>\n<l>sādhitaṃ vānyalohena sitaṃ pītaṃ hi taddalam // Āk_1,25.15 //</l>\n</lg>\n\n<lg>\n<l>&lt;ayonāgam&gt;</l>\n<l>tāpyena nihataṃ kāntaṃ saptavāraṃ samutthitam /</l>\n<l>taddvayaṃ dvipalaṃ vātha tāmrabhasma paladvayam // Āk_1,25.16 //</l>\n</lg>\n\n<lg>\n<l>sarvaṃ nikṣipya mūṣāyāṃ saptavāraṃ dhameddṛḍham /</l>\n<l>tadayonāgamityuktaṃ sādhakaṃ dehalohayoḥ // Āk_1,25.17 //</l>\n</lg>\n\n<lg>\n<l>rasena sāraṇāyantre tadīyā gulikā kṛtā /</l>\n<l>sā dhṛtā vadane hanti meharogānaśeṣataḥ // Āk_1,25.18 //</l>\n</lg>\n\n<lg>\n<l>kurute dantadārḍhyaṃ ca dṛśau gṛdhradṛśāviva /</l>\n<l>tathānyān kṣetrajānrogān rogāñ jatrūrdhvasaṃbhavān // Āk_1,25.19 //</l>\n</lg>\n\n<lg>\n<l>&lt;śulvanāgam&gt;</l>\n<l>mākṣikeṇa hataṃ tāmraṃ daśavāraṃ samutthitam /</l>\n<l>tadvadviśuddhanāgaṃ hi dvitayaṃ taccatuṣpalam // Āk_1,25.20 //</l>\n</lg>\n\n<lg>\n<l>nīlāñjanahataṃ bhūyaḥ saptavāraṃ samutthitam /</l>\n<l>iti saṃsiddhametaddhi śulbanāgaṃ prakīrtitam // Āk_1,25.21 //</l>\n</lg>\n\n<lg>\n<l>sādhitastena sūtendro vadane vidhṛto nṛṇām /</l>\n<l>nihanti māsamātreṇa mehavyūhamaśeṣataḥ // Āk_1,25.22 //</l>\n</lg>\n\n<lg>\n<l>pathyāśanasya varṣeṇa palitaṃ valibhiḥ saha /</l>\n<l>gṛdhradṛṣṭir lasaddṛṣṭiḥ sarvārogyasamanvitaḥ // Āk_1,25.23 //</l>\n</lg>\n\n<lg>\n<l>&lt;piñjarī&gt;</l>\n<l>lohaṃ lohāntare kṣiptaṃ dhmātaṃ nirvāpitaṃ drave /</l>\n<l>pāṇḍupītaprabhaṃ jātaṃ piñjarītyabhidhīyate // Āk_1,25.24 //</l>\n</lg>\n\n<lg>\n<l>&lt;candrārkam&gt;</l>\n<l>bhāgāḥ ṣoḍaśa tārasya tathā dvādaśa bhāsvataḥ /</l>\n<l>ekatrāvartitāste tu candrārkamiti kathyate // Āk_1,25.25 //</l>\n</lg>\n\n<lg>\n<l>&lt;nirvāpahaṇam&gt;</l>\n<l>dhāryalohe 'nyalohaścetprakṣipto vaṅkanālataḥ /</l>\n<l>nirvāpaṇaṃ tu tatproktaṃ vaidyairnirvāhaṇaṃ khalu // Āk_1,25.26 //</l>\n</lg>\n\n<lg>\n<l>kṣipennirvāhaṇaṃ dravye nirvāhye samabhāgikam /</l>\n<l>āvāpyaṃ vāpanīyaṃ ca bhāge dṛṣṭe ca dṛṣṭavat // Āk_1,25.27 //</l>\n</lg>\n\n<lg>\n<l>&lt;vārtitara (Def.)&gt;</l>\n<l>mṛtaṃ tarati yattoye lohaṃ vāritaraṃ hi tat /</l>\n<l>&lt;rekhāpūrṇa (Def.)&gt;</l>\n<l>aṅguṣṭhatarjanīghṛṣṭaṃ yattadrekhāntare viśet // Āk_1,25.28 //</l>\n</lg>\n\n<lg>\n<l>mṛtaṃ lohaṃ taduddiṣṭaṃ rekhāpūrṇābhidhānataḥ /</l>\n<l>&lt;nirutthabhasmalakṣaṇam&gt;</l>\n<l>guḍaguñjāsukhasparśamadhvājyaiḥ saha yojitam // Āk_1,25.29 //</l>\n</lg>\n\n<lg>\n<l>na yāti prakṛtiṃ dhmānādapunarbhavamucyate /</l>\n<l>&lt;niruttha&gt;</l>\n<l>lohena saha saṃyuktaṃ dhmātaṃ rūpyeṇa cel lihet // Āk_1,25.30 //</l>\n</lg>\n\n<lg>\n<l>tadā nirutthamityuktaṃ lohaṃ tadapunarbhavam /</l>\n<l>evaṃ rūpyaṃ satāmraṃ ceddhmātaṃ tāmre lagenna hi // Āk_1,25.31 //</l>\n</lg>\n\n<lg>\n<l>tadā nirutthaṃ mantavyaṃ rajataṃ ca bhiṣagvaraiḥ /</l>\n<l>&lt;bījam&gt;</l>\n<l>nirvāhaṇaviśeṣeṇa tadvadvarṇaṃ bhavedyadā // Āk_1,25.32 //</l>\n</lg>\n\n<lg>\n<l>mṛdulaṃ citrasaṅkāśaṃ tad bījamiti kathyate /</l>\n<l>&lt;uttāraṇam&gt;</l>\n<l>idameva hi nirdiṣṭaṃ vaidyairuttāraṇaṃ khalu // Āk_1,25.33 //</l>\n</lg>\n\n<lg>\n<l>saṃsṛṣṭalohayorekalohasya parināśanam /</l>\n<l>&lt;tāḍanam&gt;</l>\n<l>pradhmātaṃ vaṅkanālena tattāḍanamudāhṛtam // Āk_1,25.34 //</l>\n</lg>\n\n<lg>\n<l>&lt;dhānyābhram&gt;</l>\n<l>cūrṇābhraṃ śālisaṃyuktaṃ vastrabaddhaṃ hi kāñjike /</l>\n<l>niryātaṃ mardanādvastrāddhānyābhramiti kathyate // Āk_1,25.35 //</l>\n</lg>\n\n<lg>\n<l>&lt;sattvam&gt;</l>\n<l>kṣārāmladrāvakairyuktaṃ dhmātamākarakoṣṭhake /</l>\n<l>yastato nirgataḥ sāraḥ sattvam ityabhidhīyate // Āk_1,25.36 //</l>\n</lg>\n\n<lg>\n<l>&lt;ekakolīsakaḥ&gt;</l>\n<l>koṣṭhikāśikharāpūrṇaiḥ kokilādhmānayogataḥ /</l>\n<l>mūṣākarṇam anuprāptair ekakolīśako mataḥ // Āk_1,25.37 //</l>\n</lg>\n\n<lg>\n<l>&lt;svedanādyarhāḥ kokilāḥ&gt;</l>\n<l>śikhitrāḥ pāvakocchiṣṭā mṛtāṅgārāśca kokilāḥ /</l>\n<l>kṛṣṇāṅgāḥ kokilāśceti paryāyāste parasparam // Āk_1,25.38 //</l>\n</lg>\n\n<lg>\n<l>&lt;charcoal:: wood&gt;</l>\n<l>drāvaṇe sattvapāte ca mādhūkāḥ khādirāḥ śubhāḥ /</l>\n<l>durdrāve vaṃśajāpestu svedane bādarāḥ śubhāḥ // Āk_1,25.39 //</l>\n</lg>\n\n<lg>\n<l>&lt;hiṅgulākṛṣṭarasaḥ&gt;</l>\n<l>vidyādharākhyayantrasthād ārdrakadravamarditāt /</l>\n<l>samākṛṣṭo raso yo'sau hiṅgulākṛṣṭa ucyate // Āk_1,25.40 //</l>\n</lg>\n\n<lg>\n<l>&lt;ghoṣākṛṣṭaṃ vaṅgam&gt;</l>\n<l>svalpatālayutaṃ kāṃsyaṃ vaṅkanālena tāḍitam /</l>\n<l>muktavaṅgaṃ hi tattāmraṃ ghoṣākṛṣṭamudāhṛtam // Āk_1,25.41 //</l>\n</lg>\n\n<lg>\n<l>&lt;guhyanāgam&gt;</l>\n<l>palaviṃśati nāgasya śuddhasya kṛtacakrikam /</l>\n<l>rūpikādugdhasampiṣṭaśilāyāṃ parilepitam // Āk_1,25.42 //</l>\n</lg>\n\n<lg>\n<l>śarāvasaṃpuṭe ruddhvā pacet kroḍapuṭena tām /</l>\n<l>tāvadvāraṃ pacedyatnādyāvadbhasma prajāyate // Āk_1,25.43 //</l>\n</lg>\n\n<lg>\n<l>guḍagugguluguñjājyaṭaṅkaṇaiḥ parimardya tam /</l>\n<l>mūṣāmadhye nirudhyātha dhmānādutthāpitaṃ punaḥ // Āk_1,25.44 //</l>\n</lg>\n\n<lg>\n<l>cakrīṃ tena punaḥ kṛtvā palapramitapāradaiḥ /</l>\n<l>liptvā limpetsitārkasya payasā śilayāpi ca // Āk_1,25.45 //</l>\n</lg>\n\n<lg>\n<l>pacedgajapuṭairevaṃ vārāṇāṃ khalu viṃśatiḥ /</l>\n<l>puṭe puṭe ca nāgasya kuryādutthāpanaṃ khalu // Āk_1,25.46 //</l>\n</lg>\n\n<lg>\n<l>nīlajyotirdravaiḥ samyagdaśavārāṇi ḍhālayet /</l>\n<l>iti siddhaṃ hi tat sīsaṃ karṣamātrāvaśeṣitam // Āk_1,25.47 //</l>\n</lg>\n\n<lg>\n<l>guhyanāgākhyayā proktaṃ śreṣṭhaṃ rasarasāyane /</l>\n<l>niṣkamātraṃ tu nāge'smin lohākhye yā drute sati // Āk_1,25.48 //</l>\n</lg>\n\n<lg>\n<l>svato lakṣaguṇāṃ haimīṃ śalākāṃ grasate dhruvam /</l>\n<l>lagettailaprataptaṃ tatsvarṇamudgirati dhruvam // Āk_1,25.49 //</l>\n</lg>\n\n<lg>\n<l>guhyanāgo'yamuddiṣṭaḥ śaktisvacchandabhairavaḥ /</l>\n<l>&lt;varanāgam&gt;</l>\n<l>tīkṣṇaṃ nīlāñjanopetaṃ dhmātaṃ hi bahuśo dṛḍham // Āk_1,25.50 //</l>\n</lg>\n\n<lg>\n<l>mṛdu kṛṣṇaṃ drutadrāvaṃ varanāgaṃ taducyate /</l>\n<l>&lt;utthāpanam&gt;</l>\n<l>mṛtasya punarudbhūtiḥ sā proktotthāpanākhyayā // Āk_1,25.51 //</l>\n</lg>\n\n<lg>\n<l>&lt;ḍhālanam&gt;</l>\n<l>drutadravyasya nikṣepo drave tat ḍhālanaṃ matam /</l>\n<l>&lt;capalaḥ&gt;</l>\n<l>triṃśatpalamitaṃ nāgaṃ bhānudugdhena marditam // Āk_1,25.52 //</l>\n</lg>\n\n<lg>\n<l>vimṛdya puṭayet tāvad yāvat karṣāvaśeṣakam /</l>\n<l>na tatpuṭasahasreṇa kṣayamāyāti sarvadā // Āk_1,25.53 //</l>\n</lg>\n\n<lg>\n<l>capalo'yaṃ samādiṣṭo vārtikairnāgasambhavaḥ /</l>\n<l>itthaṃ hi capalaḥ kāryo vaṅgasyāpi na saṃśayaḥ // Āk_1,25.54 //</l>\n</lg>\n\n<lg>\n<l>tatspṛṣṭahastasaṃspṛṣṭaḥ kevalo badhyate rasaḥ /</l>\n<l>sa raso dhātuvādeṣu śasyate na rasāyane // Āk_1,25.55 //</l>\n</lg>\n\n<lg>\n<l>ayaṃ hi karpaṇākhyena lokanāthena kīrtitaḥ /</l>\n<l>bhrāmakāśmarajaḥ sūkṣmaṃ pañcamāṃśasamanvitam // Āk_1,25.56 //</l>\n</lg>\n\n<lg>\n<l>kumārīmūlatoyena mardayedekavāsaram /</l>\n<l>śārṅgerīsvarase vāpi dinamekamanāratam // Āk_1,25.57 //</l>\n</lg>\n\n<lg>\n<l>evaṃ bhūnāgadhautaṃ ca mardayeddivasadvayam /</l>\n<l>athaikapalanāgena tāvatā trapuṇāpi ca // Āk_1,25.58 //</l>\n</lg>\n\n<lg>\n<l>daśaniṣkarasendreṇa ślakṣṇapiṣṭaṃ samācaret /</l>\n<l>yojayitvādyakalkena yathāpūrvaṃ vimardayet // Āk_1,25.59 //</l>\n</lg>\n\n<lg>\n<l>tataḥ śāṇarasendreṇa sattvena rasakasya ca /</l>\n<l>piṣṭīṃ kṛtvā tu pūrveṇa pūrvakalkaiśca yojayet // Āk_1,25.60 //</l>\n</lg>\n\n<lg>\n<l>atha prakṣālya soṣṇena kāñjikena praśoṣayet /</l>\n<l>palārdhaṃ śuddhasasyena aṣṭaguñjārasena ca // Āk_1,25.61 //</l>\n</lg>\n\n<lg>\n<l>vimardya kāñjikaiḥ kuryānmaricapramitā vaṭīḥ /</l>\n<l>nirudhya vajramūṣāyāṃ sandhibandhaṃ vidhāya ca // Āk_1,25.62 //</l>\n</lg>\n\n<lg>\n<l>śikhitrair navabhiḥ samyagbhastrābhyāṃ pradhametkhalu /</l>\n<l>tato mūṣāgataṃ sattvaṃ samādāya samantataḥ // Āk_1,25.63 //</l>\n</lg>\n\n<lg>\n<l>dhametprakaṭamūṣāyāṃ vaṅkanālena śodhayet /</l>\n<l>daśaśāṇaṃ hi tatsatvaṃ bhasmanā lavaṇena ca // Āk_1,25.64 //</l>\n</lg>\n\n<lg>\n<l>sakāñjikena saṃpeṣya puṭayogena śodhayet /</l>\n<l>triniṣkapramite tasminpūrvaproktena bhasmanā // Āk_1,25.65 //</l>\n</lg>\n\n<lg>\n<l>aśītiguṇitaṃ nāgaṃ dhmātvā nirvāhayet khalu /</l>\n<l>iyatā pūrvasūto'sau kṣīyate na kathaṃcana // Āk_1,25.66 //</l>\n</lg>\n\n<lg>\n<l>capalo'yaṃ samuddiṣṭo lokanāthena śambhunā /</l>\n<l>anenāpi rasaḥ śīghraṃ pūrvavad badhyate sukham // Āk_1,25.67 //</l>\n</lg>\n\n<lg>\n<l>kāravallījaṭācūrṇairdaśadhā puṭito hi saḥ /</l>\n<l>bhavennāgavinirmukto grāsaṃ gṛhṇātyaśeṣataḥ // Āk_1,25.68 //</l>\n</lg>\n\n<lg>\n<l>sukhaṃ prakaṭamūṣāyāṃ bhavec cātiguṇottaraḥ /</l>\n<l>jīrṇagrāso raso hyeṣāṃ dehalohakaro bhavet // Āk_1,25.69 //</l>\n</lg>\n\n<lg>\n<l>&lt;bhūnāgadhautam&gt;</l>\n<l>bhūbhujaṅgaśakṛttoyaiḥ prakṣālyāpahṛtaṃ malam /</l>\n<l>kṛṣṇavarṇaṃ hi tatproktaṃ dhautākhyaṃ rasavādibhiḥ // Āk_1,25.70 //</l>\n</lg>\n\n<lg>\n<l>&lt;dvandvānam&gt;</l>\n<l>dravyayormelanaṃ dhmānād dvaṃdvānaṃ parikīrtitam /</l>\n<l>&lt;bhañjanī&gt;</l>\n<l>bhāgādrūpyādhike kṣepamanuvarṇasavarṇakam // Āk_1,25.71 //</l>\n</lg>\n\n<lg>\n<l>dalairvā varṇikāgrāso bhañjanī vādinirmitā /</l>\n<l>&lt;phullikā&gt;</l>\n<l>pataṅgīkalkato jātā lohe tāratvahematā // Āk_1,25.72 //</l>\n</lg>\n\n<lg>\n<l>dināni katicit sthitvā yātyasau phullikā matā /</l>\n<l>&lt;pataṅgīrāgaḥ&gt;</l>\n<l>rañjitārdharasāllohādanyadvā cirakālataḥ // Āk_1,25.73 //</l>\n</lg>\n\n<lg>\n<l>viniryāti sa nirdiṣṭaḥ pataṅgīrāgasaṃjñakaḥ /</l>\n<l>&lt;āvāpaḥ&gt;</l>\n<l>drute dravyāntarakṣepāllohādyaiḥ kriyate hi yaḥ // Āk_1,25.74 //</l>\n</lg>\n\n<lg>\n<l>sa āvāpaḥ pratīvāpastadevācchādanaṃ matam /</l>\n<l>&lt;abhiṣekaḥ&gt;</l>\n<l>drute vahnisthite lohe viramyāṣṭanimeṣakam // Āk_1,25.75 //</l>\n</lg>\n\n<lg>\n<l>salilasya parikṣepaḥ so'bhiṣeka iti smṛtaḥ /</l>\n<l>nāgaṃ vā vaṅgaṃ vā pradrāvya niṣecayecchataṃ vārān // Āk_1,25.76 //</l>\n</lg>\n\n<lg>\n<l>uktadravye taddravatāḍanametaddhi so'bhiṣekastu /</l>\n<l>&lt;nirvāpa&gt;</l>\n<l>taptasyāpsu parikṣepo nirvāpastapanaṃ ca tat // Āk_1,25.77 //</l>\n</lg>\n\n<lg>\n<l>prativāpyādikaṃ kāryaṃ drutalohe sunirmale /</l>\n<l>&lt;śuddhāvartaḥ&gt;</l>\n<l>yadā hutāśo dīptārciḥ śuklotthānasamanvitaḥ // Āk_1,25.78 //</l>\n</lg>\n\n<lg>\n<l>śuddhāvartastadā jñeyaḥ sa kālaḥ sattvanirgame /</l>\n<l>&lt;rekhāvartaḥ&gt;</l>\n<l>drāvyadravyanibhā jvālā dṛśyate dhamane yadā // Āk_1,25.79 //</l>\n</lg>\n\n<lg>\n<l>dravasyonmukhatā seyaṃ rekhāvartaḥ sa kathyate /</l>\n<l>&lt;svāṅgaśītaṃ vahni(bahiḥ)śītaṃ ca&gt;</l>\n<l>vahnisthameva śītaṃ yattaduktaṃ svāṅgaśītalam // Āk_1,25.80 //</l>\n</lg>\n\n<lg>\n<l>agnerākṛṣṭaśītaṃ yadvahniśītaṃ tadīritam /</l>\n<l>&lt;svedanam&gt;</l>\n<l>kṣārāmlair auṣadhairvāpi ḍolāyantre sthitasya hi // Āk_1,25.81 //</l>\n</lg>\n\n<lg>\n<l>pacanaṃ svedanākhyaṃ syānmalaśaithilyakārakam /</l>\n<l>&lt;mardanam&gt;</l>\n<l>uddiṣṭairauṣadhaiḥ sārdhaṃ sarvāmlaiḥ kāñjikairapi // Āk_1,25.82 //</l>\n</lg>\n\n<lg>\n<l>peṣaṇaṃ mardanākhyaṃ syādbahirmalavināśanam /</l>\n<l>&lt;mūrchanam&gt;</l>\n<l>mardanādiṣṭabhaiṣajyair naṣṭapiṣṭitvakārakam // Āk_1,25.83 //</l>\n</lg>\n\n<lg>\n<l>tanmūrcchanaṃ hi vāryadribhūjakañcukanāśanam /</l>\n<l>&lt;naṣṭapiṣṭiḥ&gt;</l>\n<l>svarūpasya vināśena piṣṭitvāpādanaṃ hi yat // Āk_1,25.84 //</l>\n</lg>\n\n<lg>\n<l>vivṛddhir jitasūtena naṣṭapiṣṭiḥ sa ucyate /</l>\n<l>&lt;utthāpanam&gt;</l>\n<l>svedatāpādiyogena svarūpāpādanaṃ punaḥ // Āk_1,25.85 //</l>\n</lg>\n\n<p>tadutthāpanamityuktaṃ mūrcchāvyāpattināśanam /\n<lg>\n<l>&lt;pātanam&gt;</l>\n<l>uktauṣadhairmarditapāradasya yantrasthitasyordhvamadhaśca tiryak /</l>\n<l>niryāpanaṃ pātanasaṃjñayoktaṃ vaṅgāhisaṃparkajakañcukaghnam // Āk_1,25.86 //</l>\n</lg></p>\n\n<p>&lt;rodhanam&gt;\n<l>jalasaindhavayuktasya rasasya divasatrayam // Āk_1,25.87 //</l></p>\n\n<lg>\n<l>sthitirāpyāyinī kumbhe yo'sau rodhanamucyate /</l>\n<l>&lt;niyamanam&gt;</l>\n<l>rodhanāllabdhavīryasya capalatvanivṛttaye // Āk_1,25.88 //</l>\n</lg>\n\n<lg>\n<l>kriyate yo ghaṭe svedaḥ proktaṃ niyamanaṃ hi tat /</l>\n<l>&lt;dīpanam&gt;</l>\n<l>dhātupāṣāṇamūlādyaiḥ saṃyukto ghaṭamadhyataḥ // Āk_1,25.89 //</l>\n</lg>\n\n<lg>\n<l>grāsārthaṃ tridinaṃ svedo dīpanaṃ tanmataṃ budhaiḥ /</l>\n<l>&lt;grāsamānam&gt;</l>\n<l>iyanmānasya sūtasya bhojyadravyātmikā mitiḥ // Āk_1,25.90 //</l>\n</lg>\n\n<lg>\n<l>iyatītyucyate yo'sau grāsamānamitīritam /</l>\n<l>&lt;jāraṇā&gt;</l>\n<l>grāsasya cāraṇaṃ garbhadrāvaṇaṃ jāraṇaṃ tathā // Āk_1,25.91 //</l>\n</lg>\n\n<lg>\n<l>iti trirūpā nirdiṣṭā jāraṇā varavārtikaiḥ /</l>\n<l>grāsaḥ piṇḍaḥ parīṇāmastisraścākhyāḥ parāḥ punaḥ // Āk_1,25.92 //</l>\n</lg>\n\n<lg>\n<l>samukhā nirmukhā ceti jāraṇā dvividhā matā /</l>\n<l>nirmukhā jāraṇā proktā bījādānena bhāgataḥ // Āk_1,25.93 //</l>\n</lg>\n\n<lg>\n<l>&lt;samukhajāraṇā&gt;</l>\n<l>śuddhaṃ svarṇaṃ ca rūpyaṃ ca bījamityabhidhīyate /</l>\n<l>catuḥṣaṣṭyaṃśato bījaprakṣepo mukhamucyate // Āk_1,25.94 //</l>\n</lg>\n\n<lg>\n<l>evaṃ kṛte raso grāsalolupo mukhavān bhavet /</l>\n<l>kaṭhinānyapi lohāni kṣamo bhavati bhakṣitum // Āk_1,25.95 //</l>\n</lg>\n\n<lg>\n<l>iyaṃ hi samukhī proktā jāraṇāmṛtajāraṇā /</l>\n<l>&lt;nirmukhacāraṇā&gt;</l>\n<l>divyauṣadhisamāyogāt sthitaḥ prakaṭakoṣṭhiṣu // Āk_1,25.96 //</l>\n</lg>\n\n<lg>\n<l>bhuṅkte nikhilalohādyānyo'sau rākṣasavaktravān /</l>\n<l>&lt;cāraṇā&gt;</l>\n<l>rasasya jaṭhare grāsakṣepaṇaṃ cāraṇā matā // Āk_1,25.97 //</l>\n</lg>\n\n<lg>\n<l>&lt;garbhadrutiḥ&gt;</l>\n<l>grastasya drāvaṇaṃ garbhe garbhadrutirudāhṛtā /</l>\n<l>&lt;bāhyadrutiḥ&gt;</l>\n<l>bahireva drutīkṛtya ghanasatvādikaṃ khalu // Āk_1,25.98 //</l>\n</lg>\n\n<lg>\n<l>jāraṇāya rasendrasya sā bāhyadrutir ucyate /</l>\n<l>&lt;druti (substance)&gt;</l>\n<l>nirlepitvaṃ dravatvaṃ ca tejastvaṃ laghutā tathā // Āk_1,25.99 //</l>\n</lg>\n\n<lg>\n<l>asaṃyogaśca sūtena pañcadhā drutilakṣaṇam /</l>\n<l>&lt;druti (process)&gt;</l>\n<l>auṣadhājyādiyogena lohadhātvādikaṃ sadā // Āk_1,25.100 //</l>\n</lg>\n\n<lg>\n<l>uttiṣṭhate dravākārā sā drutiḥ parikīrtitā /</l>\n<l>&lt;jāraṇā&gt;</l>\n<l>drutagrāsaparīṇāmo biḍayantrādiyogataḥ // Āk_1,25.101 //</l>\n</lg>\n\n<lg>\n<l>jāraṇetyucyate tasyāḥ prakārāḥ santi koṭiśaḥ /</l>\n<l>&lt;viḍam&gt;</l>\n<l>kṣārairamlaiśca gandhādyairmūtraiḥ sapaṭubhistathā // Āk_1,25.102 //</l>\n</lg>\n\n<lg>\n<l>rasagrāsasya jīrṇārthaṃ tadbiḍaṃ parikīrtitam /</l>\n<l>&lt;rañjanam&gt;</l>\n<l>saṃsiddhabījasattvādijāraṇena rasasya hi // Āk_1,25.103 //</l>\n</lg>\n\n<lg>\n<l>pītādirāgajananaṃ rañjanaṃ samudīritam /</l>\n<l>&lt;sāraṇā&gt;</l>\n<l>sūte satailayantrasthe svarṇādikṣepaṇaṃ hi yat // Āk_1,25.104 //</l>\n</lg>\n\n<lg>\n<l>vedhādhikyakaraṃ lohe sāraṇā sā prakīrtitā /</l>\n<l>&lt;vedhaḥ&gt;</l>\n<l>vyavāyibheṣajopeto dravye kṣipto rasaḥ khalu // Āk_1,25.105 //</l>\n</lg>\n\n<lg>\n<l>vedha ityucyate tajjñaiḥ sa cānekavidhaḥ smṛtaḥ /</l>\n<l>&lt;vedhabhedāḥ&gt;</l>\n<l>lepaḥ kṣepaśca kuntaśca śabdākhyo dhūmasaṃjñakaḥ // Āk_1,25.106 //</l>\n</lg>\n\n<lg>\n<l>&lt;lepavedhaḥ&gt;</l>\n<l>lepena kurute lohaṃ svarṇaṃ vā rajataṃ tathā /</l>\n<l>lepavedhaḥ sa vijñeyaḥ puṭamatra ca saukaram // Āk_1,25.107 //</l>\n</lg>\n\n<lg>\n<l>&lt;kṣepavedhaḥ&gt;</l>\n<l>prakṣepaṇaṃ drute lohe vedhaḥ syātkṣepasaṃjñakaḥ /</l>\n<l>&lt;kuntavedhaḥ&gt;</l>\n<l>saṃdaṃśadhṛtasūtena drutadravyāhatiśca yaḥ // Āk_1,25.108 //</l>\n</lg>\n\n<lg>\n<l>suvarṇatvādikaraṇaḥ kuntavedhaḥ sa ucyate /</l>\n<l>&lt;dhūpavedhaḥ&gt;</l>\n<l>vahnau dhūmāyamāne 'ntaḥprakṣiptarasadhūmataḥ // Āk_1,25.109 //</l>\n</lg>\n\n<lg>\n<l>svarṇādyāpādanaṃ lohe dhūmavedhaḥ sa īritaḥ /</l>\n<l>&lt;śabdavedhaḥ&gt;</l>\n<l>mukhasthite rase nālyā lohasya dhamanātkhalu // Āk_1,25.110 //</l>\n</lg>\n\n<lg>\n<l>svarṇarūpyatvajananaṃ śabdavedhaḥ sa kīrtitaḥ /</l>\n<l>&lt;utpāṭanam&gt;</l>\n<l>piṇḍadravyasya sūtena kāluṣyādinivāraṇam // Āk_1,25.111 //</l>\n</lg>\n\n<lg>\n<l>prakāśanaṃ ca varṇasya tadutpāṭanamīritam /</l>\n<l>&lt;svedanam&gt;</l>\n<l>kṣārāmlairauṣadhaiḥ sārdhaṃ bhāṇḍe ruddhvātiyatnataḥ // Āk_1,25.112 //</l>\n</lg>\n\n<lg>\n<l>bhūmau nikhanyate yattatsvedanaṃ samudīritam /</l>\n<l>&lt;saṃnyāsaḥ&gt;</l>\n<l>rasasyauṣadhayuktasya bhāṇḍe ruddhasya yatnataḥ // Āk_1,25.113 //</l>\n</lg>\n\n<lg>\n<l>sadāgniyutacullyantaḥkṣepaḥ saṃnyāsa ucyate /</l>\n<l>&lt;svedanasaṃnyāsaguṇāḥ&gt;</l>\n<l>dvāvetau svedasaṃnyāsau rasarājasya niścitam // Āk_1,25.114 //</l>\n</lg>\n\n<l>guṇaprabhāvajananau śīghravyāptikarau tathā // Āk_1,25.115 //</l>\n\n<p>Āk, 1, 26\n<lg>\n<l>&lt;yantrāṇi&gt;</l>\n<l>raso niyantryate yena yantraṃ taditi kathyate /</l>\n<l>&lt;1. khalvayantram&gt;</l>\n<l>khalvayantraṃ dvidhā proktaṃ mardanādikakarmaṇi // Āk_1,26.1 //</l>\n</lg></p>\n\n<lg>\n<l>khalvaṃ lohamayaṃ devi pāṣāṇotthamathāpi vā /</l>\n<l>khalvayogyā śilā nīlā śyāmā snigdhā dṛḍhā guruḥ // Āk_1,26.2 //</l>\n</lg>\n\n<lg>\n<l>khalvayantraṃ dvidhā proktaṃ rasādimukhamardane /</l>\n<l>ṣoḍaśāṅgulikotsedhā navāṅgulisuvistarā // Āk_1,26.3 //</l>\n</lg>\n\n<lg>\n<l>caturviṃśāṅgulīdīrghagharṣaṇī dvādaśāṅgulā /</l>\n<l>viṃśatyaṅguladīrghā vā syādutsedhe daśāṅgulā // Āk_1,26.4 //</l>\n</lg>\n\n<lg>\n<l>khalvapramāṇaṃ tajjñeyaṃ śreṣṭhaṃ syādrasamardane /</l>\n<l>ṣoḍaśāṅgulavistāraḥ khalvo bhavati vartulaḥ // Āk_1,26.5 //</l>\n</lg>\n\n<lg>\n<l>caturaṅgulanimnaṃ ca madhye 'timasṛṇīkṛtam /</l>\n<l>mardanī cipiṭādhastāt sugrahā ca śikhopari // Āk_1,26.6 //</l>\n</lg>\n\n<lg>\n<l>ayaṃ hi vartulaḥ khalvo mardane'tisukhapradaḥ /</l>\n<l>ayasā kāntalohena lohakhalvamapīdṛśam // Āk_1,26.7 //</l>\n</lg>\n\n<lg>\n<l>adhastād droṇikā kāryā vahniprajvālanocitā /</l>\n<l>utsedhena navāṅgulaḥ khalu kalātulyāṅgulāyāmavān vistāreṇa navāṅgulo rasamitair nimnaistathaivāṅgulaiḥ /</l>\n<l>kaṇṭhe dvyaṅgulavistaro'timasṛṇo droṇārdhacandrākṛtir gharṣaścaiva daśāṅgulaśca tadidaṃ khalvākhyayantraṃ matam // Āk_1,26.8 //</l>\n</lg>\n\n<l>asminpañcapalaḥ sūto mardanīyo viśuddhaye // Āk_1,26.9 //</l>\n\n<lg>\n<l>tattadaucityayogena khalveṣvanyeṣu śodhayet /</l>\n<l>&lt;taptakhalvaḥ&gt;</l>\n<l>lohe navāṅgulaḥ khalvo nimnaścaiva ṣaḍaṅgulaḥ // Āk_1,26.10 //</l>\n</lg>\n\n<lg>\n<l>mardako'ṣṭāṅgulaścaiva taptakhalvābhidho hyayam /</l>\n<l>kṛtvā khalvākṛtiṃ cullīmaṅgāraiḥ paripūrya tām // Āk_1,26.11 //</l>\n</lg>\n\n<lg>\n<l>tasminniveśya taṃ khalvaṃ pārśve bhastrikayā dhamet /</l>\n<l>tasminvimarditā piṣṭiḥ kṣārāmlaiśca susaṃyutā // Āk_1,26.12 //</l>\n</lg>\n\n<lg>\n<l>pradravatyativegena sveditā nātra saṃśayaḥ /</l>\n<l>kṛtaḥ kāntāyasā so'yaṃ bhavetkoṭiguṇo rasaḥ // Āk_1,26.13 //</l>\n</lg>\n\n<lg>\n<l>&lt;2. khavalabhīyantram (valabhīyantraṃ vā)&gt;</l>\n<l>yantre lohamaye pātre pārśvayorvalayadvayam /</l>\n<l>tādṛk svalpataraṃ pātraṃ valayadyotakoṣṭhakam // Āk_1,26.14 //</l>\n</lg>\n\n<lg>\n<l>pūrvapātropari nyasya svalpapātropari kṣipet /</l>\n<l>rasaṃ saṃmūrchitaṃ sthūlapātramāpūrya kāñjikaiḥ // Āk_1,26.15 //</l>\n</lg>\n\n<lg>\n<l>dviyāmaṃ svedayedevaṃ rasotthāpanahetave /</l>\n<l>tatsyāt khavalabhīyantraṃ rasasādguṇyakārakam // Āk_1,26.16 //</l>\n</lg>\n\n<lg>\n<l>sūkṣmakāntamaye pātre rasaḥ syādguṇavattaraḥ /</l>\n<l>&lt;3. ūrdhvapātanayantram&gt;</l>\n<l>aṣṭāṅgulamitā samyak vartulā cipiṭā tale // Āk_1,26.17 //</l>\n</lg>\n\n<lg>\n<l>caturaṅgulataḥ kaṇṭhādadho droṇyā samanvitā /</l>\n<l>caturaṅgulavistārā nimnayā dṛḍhabaddhayā // Āk_1,26.18 //</l>\n</lg>\n\n<lg>\n<l>tadvidhā ca ghaṭī mūle ṣoḍaśāṅgulavistṛtā /</l>\n<l>navāṅgulakavistārakarṇena ca samanvitā // Āk_1,26.19 //</l>\n</lg>\n\n<lg>\n<l>pūrve ghaṭe rasaṃ kṣiptvā nyubjāṃ dadyātparāṃ ghaṭīm /</l>\n<l>sordhvaṃ nimnā ca parito dṛḍhapālikayānvitā // Āk_1,26.20 //</l>\n</lg>\n\n<lg>\n<l>pālyāṃ droṇyāṃ kṣipettoyaṃ pāvakaṃ jvālayedadhaḥ /</l>\n<l>ūrdhvapātanayantraṃ hi nandinā parikīrtitam // Āk_1,26.21 //</l>\n</lg>\n\n<lg>\n<l>&lt;4. adhaḥpātanayantram&gt;</l>\n<l>upariṣṭāttu tatsthālyāṃ kṣipedanyāmadhomukhīm /</l>\n<l>sthālikāṃ cipiṭībhūtāṃ talāntarliptapāradām // Āk_1,26.22 //</l>\n</lg>\n\n<lg>\n<l>kṣiptvā tatpaṅkile garte jvālayenmūrdhni pāvakam /</l>\n<l>adhaḥpātanayantraṃ hi tadetatparikīrtitam // Āk_1,26.23 //</l>\n</lg>\n\n<lg>\n<l>&lt;5. tiryakpātanayantram&gt;</l>\n<l>kṣipedrasaṃ ghaṭe dīrghe natādhonālasaṃyute /</l>\n<l>tannālaṃ nikṣipedanyaghaṭakukṣyantare khalu // Āk_1,26.24 //</l>\n</lg>\n\n<lg>\n<l>tatra ruddhvā mṛdā samyagvadane ghaṭayoradhaḥ /</l>\n<l>adhastādrasakumbhasya jvālayettīvrapāvakam // Āk_1,26.25 //</l>\n</lg>\n\n<lg>\n<l>itarasmin ghaṭe toyaṃ prakṣipetsvāduśītalam /</l>\n<l>tiryakpātanametaddhi vārtikairabhidhīyate // Āk_1,26.26 //</l>\n</lg>\n\n<lg>\n<l>pātanātritayasyoktaṃ yantrāṇāṃ tritayaṃ khalu /</l>\n<l>pātanaiśca vinā sūto nitarāṃ doṣamṛcchati // Āk_1,26.27 //</l>\n</lg>\n\n<lg>\n<l>tribhirevordhvapātaiḥ sa kasmāddoṣairna mucyate /</l>\n<l>dvivibhāgena vipākena dravyān anyonyayogataḥ // Āk_1,26.28 //</l>\n</lg>\n\n<lg>\n<l>pātrāntaraparikṣepādguṇāḥ syur vividhāḥ khalu /</l>\n<l>khaṇḍānyulūkhalāṃbhobhis taṇḍulāsyurjalojjhitāḥ // Āk_1,26.29 //</l>\n</lg>\n\n<lg>\n<l>pātanaiva mahāśuddhistaṇḍulī parikīrtitā /</l>\n<l>&lt;6. kacchapayantram&gt;</l>\n<l>viśālavadane bhāṇḍe toyapūrṇe niveśayet // Āk_1,26.30 //</l>\n</lg>\n\n<lg>\n<l>aparaṃ pṛthulaṃ samyak pratarastasya madhyame /</l>\n<l>ālavālaṃ biḍaiḥ kṛtvā tanmadhye pāradaṃ kṣipet // Āk_1,26.31 //</l>\n</lg>\n\n<lg>\n<l>ūrdhvādhaśca biḍaṃ dattvā mallenārudhya yatnataḥ /</l>\n<l>puṭamaucityayogena dīyate tannigadyate // Āk_1,26.32 //</l>\n</lg>\n\n<lg>\n<l>yantraṃ kacchapasaṃjñaṃ hi taduktaṃ rasajāraṇe /</l>\n<l>&lt;7. āntarālikayantram&gt;</l>\n<l>kṛtvā lohamayīṃ mūṣāṃ vartulādhārakāriṇīm // Āk_1,26.33 //</l>\n</lg>\n\n<lg>\n<l>vitastyā samitāṃ kāntalohena parinirmitām /</l>\n<l>muṇḍalohodbhavāṃ vāpi kaṇṭhādho dvyaṅgulādadhaḥ // Āk_1,26.34 //</l>\n</lg>\n\n<lg>\n<l>dvyaṅgulaṃ valayaṃ dadyānmadhyadeśe ca kaṇṭhataḥ /</l>\n<l>pidhānadhārakaṃ ciñcāpatravistīrṇakaṅkaṇam // Āk_1,26.35 //</l>\n</lg>\n\n<lg>\n<l>pidhānamantarāviṣṭaṃ saśikhaṃ śliṣṭasandhikam /</l>\n<l>tale pravihatacchidraṃ bhāṇḍaṃ kṛtvā hyadhomukham // Āk_1,26.36 //</l>\n</lg>\n\n<lg>\n<l>yantreṇālambayenmūrdhni nirudhya ca viśoṣya ca /</l>\n<l>sthālīkaṇṭhaṃ tato dadyātpuṭānalavidhāraṇam // Āk_1,26.37 //</l>\n</lg>\n\n<lg>\n<l>evaṃrūpaṃ bhavedyantram āntarālikasaṃjñakam /</l>\n<l>anena jārayedgandhaṃ drutiṃ garbhakṛtāmapi // Āk_1,26.38 //</l>\n</lg>\n\n<lg>\n<l>&lt;8. tāpikāyantram&gt;</l>\n<l>tāpīmūṣāṃ mṛdā kṛtvā dṛḍhāṃ cāratnimātrikām /</l>\n<l>sudṛḍhāṃ madhyadeśe ca dvyaṅgulacchidrasaṃyutām // Āk_1,26.39 //</l>\n</lg>\n\n<lg>\n<l>kāntalohamayīṃ khārīṃ dadyāddravyasya copari /</l>\n<l>tāpikāṃ pūrayecchuddhasikatābhiḥ samantataḥ // Āk_1,26.40 //</l>\n</lg>\n\n<lg>\n<l>tāṃ ca cullyāṃ samāropya kṣepaṃ kṣepaṃ biḍadravam /</l>\n<l>pādāṅguṣṭhamitāṃ jvālāṃ jvālayedanalaṃ tataḥ // Āk_1,26.41 //</l>\n</lg>\n\n<lg>\n<l>lohābhrakādikaṃ sarvaṃ rasasyopari jārayet /</l>\n<l>tāpikāyantramityuktaṃ sukaraṃ rasajāraṇe // Āk_1,26.42 //</l>\n</lg>\n\n<lg>\n<l>&lt;9. garbhayantram&gt;</l>\n<l>sthālyāṃ vinikṣipya rasādivastu svarṇādi khoryāṃ pravidhāya bhūyaḥ /</l>\n<l>amlena cordhvaṃ lavaṇāni dattvā cullyāṃ pacettatpratigarbhayantram // Āk_1,26.43 //</l>\n</lg>\n\n<lg>\n<l>&lt;garbhayantra&gt;</l>\n<l>khorīmallaṃ tataḥ sthālīṃ nirundhyād atiyatnataḥ /</l>\n<l>sthālyāṃ mallena vā khoryāṃ kṣiptvā vastu nirudhya ca // Āk_1,26.44 //</l>\n</lg>\n\n<lg>\n<l>kṣiptvā paṭṭādikaṃ ruddhvā pākaḥ syādgarbhayantrakam /</l>\n<l>&lt;10. pālikāyantram&gt;</l>\n<l>caṣakaṃ vartulaṃ lohaṃ vinatāgrordhvadaṇḍakam // Āk_1,26.45 //</l>\n</lg>\n\n<lg>\n<l>etaddhi pālikāyantraṃ balijāraṇahetave /</l>\n<l>&lt;11. ghaṭīyantram&gt;</l>\n<l>catuḥprasthajalādhāraṃ caturaṅgulakānanam // Āk_1,26.46 //</l>\n</lg>\n\n<lg>\n<l>ghaṭīyantramidaṃ proktaṃ tadāpyāyanake smṛtam /</l>\n<l>&lt;12. iṣṭikāyantram&gt;</l>\n<l>vidhāya vartulaṃ gartaṃ mallamatra nidhāya ca // Āk_1,26.47 //</l>\n</lg>\n\n<lg>\n<l>vinidhāyeṣṭakāṃ tatra madhyagartavatīṃ śubhām /</l>\n<l>gartasya paritaḥ kuryātpālikāmaṅgulocchrayām // Āk_1,26.48 //</l>\n</lg>\n\n<lg>\n<l>tatra sūtaṃ vinikṣipya gartāsye vasanaṃ kṣipet /</l>\n<l>nikṣipedgandhakaṃ tatra mallenāsyaṃ nirudhya ca // Āk_1,26.49 //</l>\n</lg>\n\n<lg>\n<l>mallapālikayormadhye mṛdā samyaṅnirudhya ca /</l>\n<l>vanotpalaiḥ puṭaṃ deyaṃ kapotākhyaṃ na cādhikam // Āk_1,26.50 //</l>\n</lg>\n\n<lg>\n<l>iṣṭikāyantram etatsyādgandhakaṃ tena jārayet /</l>\n<l>&lt;13. vidyādharayantram&gt;</l>\n<l>sthālikopari vinyasya sthālīṃ samyaṅnirudhya ca // Āk_1,26.51 //</l>\n</lg>\n\n<lg>\n<l>ūrdhvasthālyāṃ jalaṃ kṣiptvā vahniṃ prajvālayedadhaḥ /</l>\n<l>etadvidyādharaṃ yantraṃ hiṅgulākṛṣṭihetave // Āk_1,26.52 //</l>\n</lg>\n\n<lg>\n<l>&lt;14. ḍamarukayantram&gt;</l>\n<l>yantraṃ sthālyupari sthālīṃ nyubjāṃ dattvā nirudhyate /</l>\n<l>yantraṃ ḍamarukākhyaṃ tadrasabandhakṛte hitam // Āk_1,26.53 //</l>\n</lg>\n\n<lg>\n<l>&lt;15. nābhiyantram&gt;</l>\n<l>mallamadhye caredgartaṃ tatra sūtaṃ sagandhakam /</l>\n<l>gartasya paritaḥ kuḍyaṃ prakuryāttryaṅgulocchritam // Āk_1,26.54 //</l>\n</lg>\n\n<lg>\n<l>tataścācchādayetsamyaggostanākāramūṣayā /</l>\n<l>samyaktoyamṛdā ruddhvā samyagatrocyamānayā // Āk_1,26.55 //</l>\n</lg>\n\n<lg>\n<l>&lt;jalamṛtsnā&gt;</l>\n<l>lehavat kṛtabarbūrakvāthena parimiśritam /</l>\n<l>jīrṇakiṭṭarajaḥ sūkṣmaṃ guḍacūrṇaiḥ samanvitam // Āk_1,26.56 //</l>\n</lg>\n\n<lg>\n<l>iyaṃ hi jalamṛtproktā durbhedyā salilaiḥ khalu /</l>\n<l>&lt;vahnimṛtsnā&gt;</l>\n<l>khaṭikāpaṭukiṭṭaiśca mahiṣīdugdhamarditaiḥ // Āk_1,26.57 //</l>\n</lg>\n\n<lg>\n<l>vahnimṛtsā bhavedghoravahnitāpasahā khalu /</l>\n<l>etayormṛtsnayo ruddho na gantuṃ kṣamate rasaḥ // Āk_1,26.58 //</l>\n</lg>\n\n<lg>\n<l>&lt;nābhiyantra (cont.)&gt;</l>\n<l>tato jalaṃ vinikṣipya vahniṃ prajvālayedadhaḥ /</l>\n<l>nābhiyantramidaṃ proktaṃ nandinā tattvavedinā // Āk_1,26.59 //</l>\n</lg>\n\n<lg>\n<l>anena jīryate sūte nirdhūmaḥ śuddhagandhakaḥ /</l>\n<l>&lt;16. grastayantram&gt;</l>\n<l>mūṣā mūṣodarāviṣṭā ādyantasamavartulā // Āk_1,26.60 //</l>\n</lg>\n\n<lg>\n<l>cipiṭā ca tale proktaṃ grastayantraṃ manīṣibhiḥ /</l>\n<l>sūtendrabandhanārthaṃ hi rasavidbhirudīritam // Āk_1,26.61 //</l>\n</lg>\n\n<lg>\n<l>&lt;17. tulāyantram&gt;</l>\n<l>vṛntākākāramūṣe dve tayoḥ kaṇṭhādadhaḥ khalu /</l>\n<l>prādeśamātrāṃ nalikāmṛjvīṃ lagnāṃ sagandhakām // Āk_1,26.62 //</l>\n</lg>\n\n<lg>\n<l>tatraikasyāṃ kṣipetsūtamanyasyāṃ gandhacūrṇakam /</l>\n<l>nirudhya mūṣayorvaktraṃ vālukāyantrake kṣipet // Āk_1,26.63 //</l>\n</lg>\n\n<lg>\n<l>adho'gniṃ jvālayedetattulāyantramudāhṛtam /</l>\n<l>śilātālakagandhāśmajāraṇāya prakīrtitam // Āk_1,26.64 //</l>\n</lg>\n\n<lg>\n<l>&lt;18. sthālīyantram&gt;</l>\n<l>sthālyāṃ tāmrādi nikṣipya mallenāsyaṃ nirudhya ca /</l>\n<l>pacyate sthālisaṃsthaṃ yatsthālīyantramiti smṛtam // Āk_1,26.65 //</l>\n</lg>\n\n<lg>\n<l>&lt;19 koṣṭhikāyantram&gt;</l>\n<l>sthūlabhāṇḍodarasyāntarvālukāṃ nikṣipecchubhām /</l>\n<l>vitastipramitotsedhāṃ tatastatra niveśayet // Āk_1,26.66 //</l>\n</lg>\n\n<lg>\n<l>supakvāṃ mṛṇmayīṃ koṣṭhīṃ dvādaśāṅgulakocchrayām /</l>\n<l>ṣaḍaṅgulakavistīrṇāṃ madhye'timasṛṇīkṛtām // Āk_1,26.67 //</l>\n</lg>\n\n<lg>\n<l>pañcāṅgulapidhānaṃ ca tīkṣṇāgraṃ mukulīkṛtam /</l>\n<l>na nyūnaṃ nādhikaṃ koṣṭhe kaṇṭhato masṛṇā bahiḥ // Āk_1,26.68 //</l>\n</lg>\n\n<lg>\n<l>koṣṭhyāṃ ca nikṣipedgandhaṃ ṣaṭpalaṃ ślakṣṇacūrṇitam /</l>\n<l>tatastraipādikīṃ lauhīṃ niveśya ca sthirīkṛtām // Āk_1,26.69 //</l>\n</lg>\n\n<lg>\n<l>tasyāṃ ca vinyasetkhorīṃ lauhīṃ vā kāntalohajām /</l>\n<l>tasyāṃ sūtaṃ kṣipecchuddhaṃ palaviṃśatimānataḥ // Āk_1,26.70 //</l>\n</lg>\n\n<lg>\n<l>ṭaṅkagandhakasūtaṃ ca bhāvayellaśunadravaiḥ /</l>\n<l>adhaḥśikhena pūrvoktapidhānena pidhāya ca // Āk_1,26.71 //</l>\n</lg>\n\n<lg>\n<l>saṃdhibandhaṃ prakurvīta sudhāmṛtsnāguḍādibhiḥ /</l>\n<l>sandhibandhe viśuṣke ca kṣipedupari vālukām // Āk_1,26.72 //</l>\n</lg>\n\n<lg>\n<l>bhāṇḍavaktraṃ nirudhyātha jvālayettadadho'nalam /</l>\n<l>evaṃ yāmatrayaṃ yāvattato gandhakasambhavaḥ // Āk_1,26.73 //</l>\n</lg>\n\n<lg>\n<l>pidhānalagnadhūmo'sau galitvā nipatedrase /</l>\n<l>evaṃ ca ṣaḍguṇaṃ gandhaṃ bhuktvā sūto 'ruṇo bhavet // Āk_1,26.74 //</l>\n</lg>\n\n<lg>\n<l>karoti kalpanirdiṣṭānviśiṣṭānakhilānguṇān /</l>\n<l>koṣṭhikāyantrametaddhi nandinā parikīrtitam // Āk_1,26.75 //</l>\n</lg>\n\n<lg>\n<l>&lt;20. vālukāyantram&gt;</l>\n<l>pañcāḍhavālukācūrṇaṃ bhāṇḍe nikṣipya yatnataḥ /</l>\n<l>pacyate rasagolādyaṃ vālukāyantrakaṃ hi tat // Āk_1,26.76 //</l>\n</lg>\n\n<lg>\n<l>&lt;21. lavaṇayantram&gt;</l>\n<l>evaṃ lavaṇanikṣepātproktaṃ lavaṇayantrakam /</l>\n<l>&lt;22. dhūpayantram&gt;</l>\n<l>vidhāyāṣṭāṅgulaṃ pātraṃ lohamaṣṭāṃgulocchrayam // Āk_1,26.77 //</l>\n</lg>\n\n<lg>\n<l>kaṇṭhādho dvyaṅgule deśe jātādhāraṃ ca tatra ca /</l>\n<l>tiryaglohaśalākāṃ ca tasmiṃstiryagvinikṣipet // Āk_1,26.78 //</l>\n</lg>\n\n<lg>\n<l>tanūni svarṇapatrāṇi tasyāmupari vinyaset /</l>\n<l>pātrādho nikṣipeddhūpaṃ vakṣyamāṇamihaiva hi // Āk_1,26.79 //</l>\n</lg>\n\n<lg>\n<l>tatpātraṃ nyubjapātreṇa chādayedapareṇa hi /</l>\n<l>mṛdā vilipya sandhiṃ ca vahniṃ prajvālayedadhaḥ // Āk_1,26.80 //</l>\n</lg>\n\n<lg>\n<l>tena kṛṣṇāni patrāṇi hatānyuktavidhānataḥ /</l>\n<l>rasaścarati vegena drutiṃ garbhe dravanti ca // Āk_1,26.81 //</l>\n</lg>\n\n<lg>\n<l>gandhālakaśilānāṃ hi kajjalyā vā mṛtāhinā /</l>\n<l>dhūpanaṃ svarṇapatrāṇāṃ paramaṃ parikīrtitam // Āk_1,26.82 //</l>\n</lg>\n\n<lg>\n<l>tārārthaṃ tārapatrāṇi mṛtavaṅgena dhūpayet /</l>\n<l>dhūpayecca yathāyogaṃ rasairuparasairapi // Āk_1,26.83 //</l>\n</lg>\n\n<lg>\n<l>dhūpayantramidaṃ proktaṃ jāraṇādravyaśodhane /</l>\n<l>&lt;23. kandukayantram&gt;</l>\n<l>sthūlasthālyāṃ dravaṃ kṣiptvā vāso baddhvā mukhe dṛḍham // Āk_1,26.84 //</l>\n</lg>\n\n<lg>\n<l>tatra svedyaṃ vinikṣipya mṛdāsyaṃ prapidhāya ca /</l>\n<l>adhastājjvālayedagniṃ yantraṃ tatkandukāhvayam // Āk_1,26.85 //</l>\n</lg>\n\n<lg>\n<l>&lt;24. ḍhekīyantram&gt;</l>\n<l>bhāṇḍakaṇṭhādadhaśchidre veṇunālaṃ vinikṣipet /</l>\n<l>kāntakāṃsyapātradvayaṃ kṛtvā sampuṭaṃ jalagarbhitam // Āk_1,26.86 //</l>\n</lg>\n\n<lg>\n<l>nālāsyaṃ tatra saṃyojyaṃ dṛḍhaṃ taccāpi kārayet /</l>\n<l>yuktadravyair vinikṣiptaḥ pūrvaṃ tatra puṭe rasaḥ // Āk_1,26.87 //</l>\n</lg>\n\n<lg>\n<l>agninā tāpito nālāttoye tasminpatatyadhaḥ /</l>\n<l>yāvaduṣṇaṃ bhavetsarvaṃ bhājanaṃ tāvadeva hi // Āk_1,26.88 //</l>\n</lg>\n\n<lg>\n<l>jāyate rasasaṃdhānaṃ ḍhekīyantramidaṃ bhavet /</l>\n<l>&lt;25. somānalayantram&gt;</l>\n<l>ūrdhvaṃ vahniradhaścāpo madhye tu rasasaṅgrahaḥ // Āk_1,26.89 //</l>\n</lg>\n\n<lg>\n<l>somānalamidaṃ proktaṃ jārayedgaganādikam /</l>\n<l>&lt;26. nālikāyantram&gt;</l>\n<l>lohanālagataṃ sūtaṃ bhāṇḍe lavaṇapūritam // Āk_1,26.90 //</l>\n</lg>\n\n<lg>\n<l>niruddhaṃ vipacedetannālikāyantramīritam /</l>\n<l>&lt;27. pātālayantram&gt;</l>\n<l>susaṃdhisaṃdhitaṃ kṛtvā divyabhāṇḍe tu sammukham // Āk_1,26.91 //</l>\n</lg>\n\n<lg>\n<l>aṣṭāṅgulamukhaṃ taṃ tu dīrghaṃ syātṣoḍaśāṅgulam /</l>\n<l>susaṃdhisaṃdhitaṃ kṛtvā vastramṛttikālepanam // Āk_1,26.92 //</l>\n</lg>\n\n<lg>\n<l>tatra pātālayantre tu sūtakādi nipātayet /</l>\n<l>&lt;28. dīpikāyantram&gt;</l>\n<l>kacchapayantrāntargatamṛṇmayapīṭhasthadīpikāsaṃsthaḥ // Āk_1,26.93 //</l>\n</lg>\n\n<lg>\n<l>yasminnipatati sūtaḥ proktaṃ tad dīpikāyantram /</l>\n<l>&lt;29. gaṅgāsāgara(bhaṭṭī)yantram&gt;</l>\n<l>dvādaśāṅgulamutsedhaṃ ṣoḍaśāṅgulamāyatam // Āk_1,26.94 //</l>\n</lg>\n\n<lg>\n<l>tāmrīyaṃ mṛṇmayaṃ vātha suślakṣṇaṃ cipiṭaṃ śubham /</l>\n<l>pātraṃ karṇādadho droṇīṃ dvyaṅgulotsedhamātrakām // Āk_1,26.95 //</l>\n</lg>\n\n<lg>\n<l>droṇyāṃ pātraṃ nyased anyattāvanmātraṃ susaṃdhitam /</l>\n<l>nyubjaṃ sandhau tayornālaṃ kuryādgomukhasannibham // Āk_1,26.96 //</l>\n</lg>\n\n<lg>\n<l>pācyadravyamadhaḥ pātre dravadravyeṇa yojitam /</l>\n<l>kṣiptvā nidhāya mṛtsaṃdhiṃ yantrordhve jalasecanam // Āk_1,26.97 //</l>\n</lg>\n\n<lg>\n<l>cullyāmāropya tadyantraṃ caṇḍāgniṃ jvālayedadhaḥ /</l>\n<l>tasmānnānyadviniryāti tattaddravyāśrito rasaḥ // Āk_1,26.98 //</l>\n</lg>\n\n<lg>\n<l>gaṅgāsāgarayantraṃ hi bhaṭṭiyantramidaṃ smṛtam /</l>\n<l>guḍapuṣpaphalādīnām āhared drutimuttamām // Āk_1,26.99 //</l>\n</lg>\n\n<lg>\n<l>&lt;30. ḍo(do)lāyantram&gt;</l>\n<l>dravadravyeṇa bhāṇḍasya pūritārdhodarasya ca /</l>\n<l>mukhe tiryakkṛte daṇḍe rasaṃ sūtreṇa lambitam // Āk_1,26.100 //</l>\n</lg>\n\n<lg>\n<l>svedayettattalagataṃ ḍolāyantramiti smṛtam /</l>\n<l>&lt;31. koṣṭhīyantram&gt;</l>\n<l>cullīṃ caturmukhīṃ kṛtvā tatra bhāṇḍaṃ niveśayet // Āk_1,26.101 //</l>\n</lg>\n\n<lg>\n<l>tatrauṣadhaṃ vinikṣipya ruddhvā tadbhāṇḍakānanam /</l>\n<l>koṣṭhīyantramidaṃ nāmnā tatratyaiḥ parikīrtitam // Āk_1,26.102 //</l>\n</lg>\n\n<lg>\n<l>&lt;32. garbhayantram&gt;</l>\n<l>tryaṅgulāṃ pariṇāhena dairghyeṇa caturaṅgulām /</l>\n<l>mṛṇmayīṃ sudṛḍhāṃ mūṣāṃ vartulaṃ kārayenmukham // Āk_1,26.103 //</l>\n</lg>\n\n<lg>\n<l>loṇasya viṃśatiṃ bhāgānbhāgamekaṃ tu gugguloḥ /</l>\n<l>suślakṣṇaṃ peṣayitvā tu vāraṃ vāraṃ punaḥ punaḥ // Āk_1,26.104 //</l>\n</lg>\n\n<lg>\n<l>mūṣālepaṃ dṛḍhaṃ kṛtvā lavaṇārdhamṛdā budhaḥ /</l>\n<l>kārīṣe vā tuṣāgnau vā bhūmau tu svedayenmṛdu // Āk_1,26.105 //</l>\n</lg>\n\n<lg>\n<l>ahorātraṃ trirātraṃ vā rasendro bhasmatāṃ vrajet /</l>\n<l>garbhayantramidaṃ proktaṃ piṣṭikābhasmakārakam // Āk_1,26.106 //</l>\n</lg>\n\n<lg>\n<l>&lt;33. haṃsapākayantram&gt;</l>\n<l>kharparaṃ sikatāpūrṇaṃ kṛtvā tasyopari nyaset /</l>\n<l>aparaṃ kharparaṃ tatra śanairmṛdvagninā pacet // Āk_1,26.107 //</l>\n</lg>\n\n<lg>\n<l>pañcakṣāraistathā mūtrairlavaṇaiśca biḍaṃ tataḥ /</l>\n<l>haṃsapākaḥ samākhyāto yantraṃ tadvārtikottamaiḥ // Āk_1,26.108 //</l>\n</lg>\n\n<lg>\n<l>&lt;34. mūṣāyantram&gt;</l>\n<l>lohamūṣādvayaṃ kṛtvā dvādaśāṅgulamānataḥ /</l>\n<l>mūṣayor mukhayornālaṃ dattvā samyaṅnirodhayet // Āk_1,26.109 //</l>\n</lg>\n\n<lg>\n<l>ekasyāṃ sūtakaṃ śuddhamanyasyāṃ śuddhagandhakam /</l>\n<l>deyaṃ jalaṃ sūtakādho vahniṃ gandhopari kṣipet // Āk_1,26.110 //</l>\n</lg>\n\n<lg>\n<l>jārayetṣaḍguṇaṃ gandham anenaiva krameṇa hi /</l>\n<l>mūṣāyantramidaṃ jñeyaṃ siddhanāgārjuneritam // Āk_1,26.111 //</l>\n</lg>\n\n<lg>\n<l>&lt;35. stanayantram&gt;</l>\n<l>kāntalohamayaṃ pātramāyataṃ dvādaśāṅgulam /</l>\n<l>dīrghamaṣṭāṅgulaṃ devi pātrādhastryaṅgulaṃ śubham // Āk_1,26.112 //</l>\n</lg>\n\n<lg>\n<l>nimnaṃ pātraṃ pidhānīṃ ca lohotthāṃ cipiṭāṃ śubhām /</l>\n<l>stanayantramidaṃ sūtapiṣṭīnāṃ jāraṇe varam // Āk_1,26.113 //</l>\n</lg>\n\n<lg>\n<l>&lt;36. nāgamāyūrayantram&gt;</l>\n<l>vṛntākamūṣāyugalaṃ padmavartalohena kārayet /</l>\n<l>ekasyāṃ nikṣipetsūtamanyasyāṃ garalaṃ kṣipet // Āk_1,26.114 //</l>\n</lg>\n\n<lg>\n<l>nāgākāraṃ vaktranālaṃ viṣamūṣāmukhe nyaset /</l>\n<l>mayūrākāranālaṃ hi rasamūṣāmukhe nyaset // Āk_1,26.115 //</l>\n</lg>\n\n<lg>\n<l>mayūravadane nāgamukhaṃ saṃyojayetsudhīḥ /</l>\n<l>sandhitrayaṃ vajramṛdā lepaṃ kuryādyathā dṛḍham // Āk_1,26.116 //</l>\n</lg>\n\n<lg>\n<l>salilaṃ rasamūṣādho viṣādho'ṅgārapāvakaḥ /</l>\n<l>nāgamāyūrayantraṃ hi viṣadhūpe varaṃ priye // Āk_1,26.117 //</l>\n</lg>\n\n<lg>\n<l>&lt;37. cakrayantram&gt;</l>\n<l>hastamātrāyataṃ gartaṃ vitastidvayanimnakam /</l>\n<l>koṣṭhīṃ gartasya madhye tu dvādaśāṃgulamāyatām // Āk_1,26.118 //</l>\n</lg>\n\n<lg>\n<l>vitastidvayam utsedhāṃ koṣṭhyāmāpūrayecchubhām /</l>\n<l>vālukāṃ tadbahiśchāṇavahniṃ koṣṭhyāṃ rasaṃ priye // Āk_1,26.119 //</l>\n</lg>\n\n<lg>\n<l>cakrayantramidaṃ sūtabhasmakarmaṇi śasyate /</l>\n<l>&lt;38. khecarayantram&gt;</l>\n<l>susthālyāṃ kadalīpuṣpanibhāṃ sacchidramūṣikām // Āk_1,26.120 //</l>\n</lg>\n\n<lg>\n<l>adhomukhīṃ prakurvīta lipedvajramṛdā dṛḍham /</l>\n<l>upariṣṭād adhovaktrāṃ sthālīmanyāṃ susaṃdhitām // Āk_1,26.121 //</l>\n</lg>\n\n<lg>\n<l>mūṣāyāṃ vatsanābhaṃ tu nikṣiped ūrdhvabhājane /</l>\n<l>rasaṃ vilepayedyuktyā yantrordhvaṃ kaitavo rasaḥ // Āk_1,26.122 //</l>\n</lg>\n\n<lg>\n<l>adho mṛdvagninā pākastvetat khecarayantrakam /</l>\n<l>prāyaḥ siddharasendrasya viṣadhūpe varaṃ priye // Āk_1,26.123 //</l>\n</lg>\n\n<lg>\n<l>&lt;39. kāpāliyantram&gt;</l>\n<l>sthālyāṃ sūtādikānkṣiptvā hemarūpyādi khorikām /</l>\n<l>nyubjāṃ sandhiṃ mṛdā liptvā vālukāṃ khorikāntagām // Āk_1,26.124 //</l>\n</lg>\n\n<lg>\n<l>kṛtvā mṛdvagninā pākastvetat kāpāliyantrakam /</l>\n<l>&lt;40. vālukāyantram&gt;</l>\n<l>sarasāṃ gūḍhavaktrāṃ ca mṛdvastrāṅgulasaṃyutām // Āk_1,26.125 //</l>\n</lg>\n\n<lg>\n<l>śoṣitāṃ kācakalaśīṃ pūrayettriṣu bhāgayoḥ /</l>\n<l>bhāṇḍe vitastigambhīre vālukāsu pratiṣṭhitā // Āk_1,26.126 //</l>\n</lg>\n\n<lg>\n<l>bhāgasya pūrayitrībhir anyābhir avakuṇṭhayet /</l>\n<l>bhāṇḍavaktraṃ maṇikayā sandhiṃ limpenmṛdā pacet // Āk_1,26.127 //</l>\n</lg>\n\n<lg>\n<l>cullyāṃ tṛṇasya cādāhānmaṇikāpṛṣṭhavartinaḥ /</l>\n<l>etaddhi vālukāyantraṃ rasagolādikānpacet // Āk_1,26.128 //</l>\n</lg>\n\n<lg>\n<l>&lt;41. lavaṇayantram&gt;</l>\n<l>evaṃ lavaṇanikṣepātproktaṃ lavaṇayantrakam /</l>\n<l>antaḥkṛtarasālepatāmrapātramukhasya ca // Āk_1,26.129 //</l>\n</lg>\n\n<lg>\n<l>liptvā mṛllavaṇenaiva sandhiṃ bhāṇḍatalasya ca /</l>\n<l>tadbhāṇḍaṃ paṭunāpūrya kṣārairvā pūrvavatpacet // Āk_1,26.130 //</l>\n</lg>\n\n<lg>\n<l>&lt;42. bhūdharayantram&gt;</l>\n<l>vālukāgūḍhasarvāṅgāṃ yantre mūṣāṃ rasānvitām /</l>\n<l>dīptotpalaiḥ saṃvṛṇuyādyantraṃ tadbhūdharāhvayam // Āk_1,26.131 //</l>\n</lg>\n\n<lg>\n<l>&lt;43. nālikāyantram&gt;</l>\n<l>kumbhasya pārśve suṣiraṃ kuryādaṅguṣṭhamātrakam /</l>\n<l>tāvat sthūlam ayonālaṃ veṇunālamathāpi vā // Āk_1,26.132 //</l>\n</lg>\n\n<lg>\n<l>chidre saṃyojayennālaṃ nālāgre ghaṭikāṃ nyaset /</l>\n<l>kumbhe sarjādiniryāsaṃ kṣiptvā vaktraṃ nirodhayet // Āk_1,26.133 //</l>\n</lg>\n\n<lg>\n<l>adho'gniṃ jvālayedetannālikāyantramucyate /</l>\n<l>&lt;44. puṭayantram&gt;</l>\n<l>śarāvasampuṭāntasthaṃ karīṣeṣvagnimānavit // Āk_1,26.134 //</l>\n</lg>\n\n<lg>\n<l>paceta cullyāṃ yāmaṃ vā rasaṃ tatpuṭayantrakam /</l>\n<l>&lt;45. pātālayantram&gt;</l>\n<l>viśālavadanāṃ sthālīṃ garte sajalagomaye // Āk_1,26.135 //</l>\n</lg>\n\n<lg>\n<l>vinyasya vadanāntaśca pūrayedaparaṃ ghaṭam /</l>\n<l>pañcasacchidrasahitāṃ sthālīṃ vaktre niveśayet // Āk_1,26.136 //</l>\n</lg>\n\n<lg>\n<l>tadghaṭaṃ pūrayet tailapātyaṃdravyair nirodhayet /</l>\n<l>bhāṇḍavaktraṃ śarāveṇa puṭaṃ dadyātsamantataḥ // Āk_1,26.137 //</l>\n</lg>\n\n<lg>\n<l>chidrebhyaḥ patitaṃ tailaṃ tattadyogeṣu yojayet /</l>\n<l>idaṃ pātālayantraṃ hi sarvatailaṃ nipātayet // Āk_1,26.138 //</l>\n</lg>\n\n<lg>\n<l>kāṣṭhatvagbījamāṃsāsthivaṃśatalaṃ samāharet /</l>\n<l>&lt;46. dhūpayantram&gt;</l>\n<l>sthālyāṃ laddiṃ kharādīnāṃ kṣiptvāsye kāṃsyapātrakam // Āk_1,26.139 //</l>\n</lg>\n\n<lg>\n<l>sajalaṃ vinyaseddevi vahniṃ prajvālayedadhaḥ /</l>\n<l>kāntapātrasthitaṃ tailaṃ sarvavraṇaviropaṇam // Āk_1,26.140 //</l>\n</lg>\n\n<lg>\n<l>dhūpayantramidaṃ devi nandinā parikīrtitam /</l>\n<l>&lt;47. adhaḥpātanayantram&gt;</l>\n<l>vṛttālābusamasthūlaṃ dīrghanālaṃ sarandhrakam // Āk_1,26.141 //</l>\n</lg>\n\n<lg>\n<l>tasminkṣipettailapātyadravyaṃ bījādikaṃ priye /</l>\n<l>tanmukhe nikṣipetkeśānvinyasettadadhomukham // Āk_1,26.142 //</l>\n</lg>\n\n<lg>\n<l>sacchidre ca ghaṭe nālaṃ bhāṇḍacchidre niveśayet /</l>\n<l>ghaṭamadhye puṭaṃ dadyānnālādho ghaṭikāṃ nyaset // Āk_1,26.143 //</l>\n</lg>\n\n<lg>\n<l>adhaḥpātanayantraṃ hi śreṣṭhaṃ syāttailapātane /</l>\n<l>&lt;48. anyat adhaḥpātanayantram&gt;</l>\n<l>viśālakāṃsyapātrāntarnyaseduttambhanaṃ samam // Āk_1,26.144 //</l>\n</lg>\n\n<lg>\n<l>tadūrdhve mṛṇmayaṃ pātraṃ sudṛḍhaṃ caturaṅgulam /</l>\n<l>vinyasedaparaṃ pātraṃ saṃtaptaṃ pūrvapātrake // Āk_1,26.145 //</l>\n</lg>\n\n<lg>\n<l>vinyasya tasmin śrīkhaṇḍakṛṣṇāgarumadhuplutam /</l>\n<l>evaṃ dvitīyaṃ pātraṃ tu tṛtīyamapi tadvidham // Āk_1,26.146 //</l>\n</lg>\n\n<lg>\n<l>uparyupari vinyasya tadūrdhvaṃ mṛtkaṭāhakam /</l>\n<l>nyubjaṃ nyasetkāṃsyapātre kaṭāhaṃ mārjayejjalaiḥ // Āk_1,26.147 //</l>\n</lg>\n\n<lg>\n<l>adhaḥpātanayantraṃ hi gandhatailaṃ nipātayet /</l>\n<l>&lt;mūṣā&gt;</l>\n<l>mūṣā hi krauñcikā proktā kumudī karahāṭikā // Āk_1,26.148 //</l>\n</lg>\n\n<lg>\n<l>pācanī vahnimitrā ca rasavādibhiriṣyate /</l>\n<l>muṣṇāti doṣānmūṣeyaṃ sā mūṣeti nigadyate // Āk_1,26.149 //</l>\n</lg>\n\n<lg>\n<l>upādānaṃ bhavettasyā mṛttikā lohameva ca /</l>\n<l>mūṣāmukhaviniṣkrāntā varam ekāpi kākinī // Āk_1,26.150 //</l>\n</lg>\n\n<lg>\n<l>durjanapraṇipātena dhiglakṣamapi māninām /</l>\n<l>&lt;saṃdhilepa&gt;</l>\n<l>mūṣāpidhānayorbandhe randhrāṇaṃ suvilepayet // Āk_1,26.151 //</l>\n</lg>\n\n<lg>\n<l>andhraṇaṃ randhanaṃ caiva saṃśliṣṭaṃ sandhibandhanam /</l>\n<l>&lt;mūṣārthe śreṣṭhā mṛt&gt;</l>\n<l>mṛttikā pāṇḍurasthūlaśoṇapāṇḍuramūṣarā // Āk_1,26.152 //</l>\n</lg>\n\n<lg>\n<l>cirādhmānasahā sā hi mūṣārthamatiśasyate /</l>\n<l>tadabhāve ca vālmīkī kaulālī vā samīryate // Āk_1,26.153 //</l>\n</lg>\n\n<lg>\n<l>yā mṛttikā dagdhatuṣaiḥ śaṇena śikhitrakairvā hayaladdinā ca /</l>\n<l>lohena daṇḍena ca kuṭṭitā sā sādhāraṇā syātkhalu mūṣikārtham // Āk_1,26.154 //</l>\n</lg>\n\n<lg>\n<l>śvetāśmānastuṣā dagdhāḥ śikhitrāḥ śaṇakarpaṭam /</l>\n<l>laddikiṭṭaṃ yathāyogaṃ saṃyojyā mūṣikāmṛdi // Āk_1,26.155 //</l>\n</lg>\n\n<lg>\n<l>&lt;vajramūṣā&gt;</l>\n<l>mṛdastribhāgaṃ śaṇaladdibhāgau nāgaśca nirdagdhatuṣopalādeḥ /</l>\n<l>kiṭṭārdhabhāgaṃ parikhaṇḍya vajramūṣāṃ vidadhyātkhalu sattvapāte // Āk_1,26.156 //</l>\n</lg>\n\n<lg>\n<l>&lt;yogamūṣā&gt;</l>\n<l>dagdhāṅgāratuṣopetamṛtsnā valmīkasambhavā /</l>\n<l>tattadbiḍasamāyuktā tattadbiḍavilepitā // Āk_1,26.157 //</l>\n</lg>\n\n<lg>\n<l>tayā yā vihitā mūṣā yogamūṣeti kathyate /</l>\n<l>anayā sādhitaḥ sūto jāyate guṇavattaraḥ // Āk_1,26.158 //</l>\n</lg>\n\n<lg>\n<l>&lt;vajradrāvaṇamūṣā&gt;</l>\n<l>gārabhūnāgadhautābhyāṃ śaṇairdagdhatuṣairapi /</l>\n<l>samaiḥ samā ca mūṣāmṛnmahiṣīdugdhasaṃyutā // Āk_1,26.159 //</l>\n</lg>\n\n<lg>\n<l>krauñcikā vakṣyamāṇā hi bahudhā parikīrtitā /</l>\n<l>tayā viracitā mūṣā vajradrāvaṇake hitā // Āk_1,26.160 //</l>\n</lg>\n\n<lg>\n<l>yāmayugmaparidhmānānnāsau dravati vahninā /</l>\n<l>&lt;gāramūṣā&gt;</l>\n<l>dagdhaṣaḍguṇagārāḍhyā kiṭṭāṅgāraśaṇānvitā // Āk_1,26.161 //</l>\n</lg>\n\n<lg>\n<l>kṛṣṇamṛdbhiḥ kṛtā mūṣā gāramūṣetyudāhṛtā /</l>\n<l>&lt;vajramūṣā&gt;</l>\n<l>vastrāṅgāratuṣās tulyās taccaturguṇamṛttikā // Āk_1,26.162 //</l>\n</lg>\n\n<lg>\n<l>gārāśca mṛttikā tulyā sarvairetairvinirmitā /</l>\n<l>vajramūṣeti nirdiṣṭā yāmamagniṃ saheta sā // Āk_1,26.163 //</l>\n</lg>\n\n<lg>\n<l>&lt;svarṇa(vara)mūṣā&gt;</l>\n<l>raktavargarajoyuktā raktavargāmbusādhitā /</l>\n<l>varamūṣeti nirdiṣṭā svarṇamūṣetyudāhṛtā // Āk_1,26.164 //</l>\n</lg>\n\n<lg>\n<l>&lt;varṇamūṣā&gt;</l>\n<l>mṛṇmayā sādhitā mūṣā kṣitikhecaralepitā /</l>\n<l>varṇamūṣeti sā proktā varṇotkarṣe niyujyate // Āk_1,26.165 //</l>\n</lg>\n\n<lg>\n<l>&lt;rūpyamūṣā&gt;</l>\n<l>evaṃ hi śvetavargeṇa rūpyamūṣā samīritā /</l>\n<l>&lt;biḍamūṣā&gt;</l>\n<l>tattadbiḍamṛdodbhūtā tattadbiḍavilepitā // Āk_1,26.166 //</l>\n</lg>\n\n<lg>\n<l>dehalohārthayogārthaṃ biḍamūṣetyudāhṛtā /</l>\n<l>sahate'gniṃ caturyāmaṃ draveṇa vyathitā satī // Āk_1,26.167 //</l>\n</lg>\n\n<lg>\n<l>&lt;mūṣāpyāyanam&gt;</l>\n<l>dravībhāvam upeyośca mūṣāyāṃ dhmānayogataḥ /</l>\n<l>kṣaṇamuddharaṇaṃ yat tanmūṣāpyāyanam ucyate // Āk_1,26.168 //</l>\n</lg>\n\n<lg>\n<l>&lt;vṛntākamūṣā&gt;</l>\n<l>vṛntākākāramūṣāyāṃ nālaṃ dvādaśakāṅgulam /</l>\n<l>dhuttūrapuṣpavaccordhvaṃ sudṛḍhaṃ śliṣṭasandhikam // Āk_1,26.169 //</l>\n</lg>\n\n<lg>\n<l>aṣṭāṅgulaṃ ca sacchidraṃ sā syād vṛntākamūṣikā /</l>\n<l>anayā kharparādīnāṃ mṛdūnāṃ sattvamāharet // Āk_1,26.170 //</l>\n</lg>\n\n<lg>\n<l>&lt;gostanī mūṣā&gt;</l>\n<l>mūṣā yā gostanākārā śikhāyuktapidhānakā /</l>\n<l>sattvānāṃ drāvaṇe śuddhau mūṣā sā gostanī bhavet // Āk_1,26.171 //</l>\n</lg>\n\n<lg>\n<l>&lt;mallamūṣā&gt;</l>\n<l>nirdiṣṭā mallamūṣā yā malladvitayasampuṭāt /</l>\n<l>parpaṭyādirasādīnāṃ svedanāya prakīrtitā // Āk_1,26.172 //</l>\n</lg>\n\n<lg>\n<l>&lt;pakvamūṣā&gt;</l>\n<l>kulālabhāṇḍarūpā yā dṛḍhā ca paripācitā /</l>\n<l>pakvamūṣeti sā proktā poṭṭalyādivipācane // Āk_1,26.173 //</l>\n</lg>\n\n<lg>\n<l>&lt;golamūṣā&gt;</l>\n<l>nirvaktrā golakākārā puṭanadravyagarbhiṇī /</l>\n<l>golamūṣeti sā proktā gatvaradravyarodhinī // Āk_1,26.174 //</l>\n</lg>\n\n<lg>\n<l>&lt;mañjumūṣā&gt;</l>\n<l>tale yā kūrparākārā kramādupari vistṛtā /</l>\n<l>sthūlavṛntākavatsthūlā mañjumūṣeti saṃsmṛtā // Āk_1,26.175 //</l>\n</lg>\n\n<lg>\n<l>sā cāyo'bhrakasatvādeḥ puṭāya drāvaṇāya ca /</l>\n<l>&lt;mañjūṣāmūṣā&gt;</l>\n<l>mañjūṣākāramūṣā yā nimnatāyāmavistarā // Āk_1,26.176 //</l>\n</lg>\n\n<lg>\n<l>ṣaḍaṅgulapramāṇena mūṣā mañjūṣāsaṃjñakā /</l>\n<l>bhūmau nikhanya tāṃ mūṣāṃ dadyātpuṭamathopari // Āk_1,26.177 //</l>\n</lg>\n\n<lg>\n<l>&lt;musalamūṣā&gt;</l>\n<l>mūṣā yā cipiṭā mūle vartulāṣṭāṅgulocchrayā /</l>\n<l>mūṣā sā musalākhyā ca cakribaddharase tathā // Āk_1,26.178 //</l>\n</lg>\n\n<lg>\n<l>&lt;anyā vajramūṣā&gt;</l>\n<l>dagdhāṅgārasya ṣaḍbhāgā gairikaṃ kṛṣṇamṛttikā /</l>\n<l>gāram aṅgārakiṭṭaṃ ca vajramūṣā prakīrtitā // Āk_1,26.179 //</l>\n</lg>\n\n<lg>\n<l>gārā dagdhāstuṣā dagdhā valmīkamṛttikā /</l>\n<l>śaṇatvak ca samāyuktā mūṣā vajropamā matā // Āk_1,26.180 //</l>\n</lg>\n\n<lg>\n<l>&lt;andhamūṣā prakāśamūṣā ca&gt;</l>\n<l>prakāśā cāndhramūṣā ca mūṣā ca dvividhā smṛtā /</l>\n<l>prakāśamūṣā vijñeyā śarāvākārasaṃyutā // Āk_1,26.181 //</l>\n</lg>\n\n<lg>\n<l>dravyanirvahaṇe sā ca vārtikaistu praśasyate /</l>\n<l>andhramūṣā ca kartavyā gostanākārasannibhā // Āk_1,26.182 //</l>\n</lg>\n\n<lg>\n<l>pidhānena samāyuktā kiṃcid unnatamastakā /</l>\n<l>patralepe tathā raṅge dvandvamelāpake hitam // Āk_1,26.183 //</l>\n</lg>\n\n<lg>\n<l>saiva chidrānvitā nandagambhīrā sāraṇocitā /</l>\n<l>&lt;bhasmamūṣā&gt;</l>\n<l>tilabhasma dviraṃśaṃ tu iṣṭakāṃśasamanvitam // Āk_1,26.184 //</l>\n</lg>\n\n<lg>\n<l>bhasmamūṣeti vijñeyā tārasaṃśodhane hitā /</l>\n<l>&lt;anyā vajramūṣā&gt;</l>\n<l>tuṣaṃ vastraṃ samaṃ dagdhaṃ mṛttikā caturaṃśikā // Āk_1,26.185 //</l>\n</lg>\n\n<lg>\n<l>kūpīpāṣāṇasaṃyuktā vajramūṣā prakīrtitā /</l>\n<l>&lt;mūṣāvaṅkanālakoṣṭhikopayuktamṛllakṣaṇam&gt;</l>\n<l>kṛṣṇā raktā ca pītā ca śuklavarṇā ca mṛttikā // Āk_1,26.186 //</l>\n</lg>\n\n<lg>\n<l>ādyā śreṣṭhā kaniṣṭhāntyā madhyame madhyame mate /</l>\n<l>gajāśvānāṃ malaṃ dagdhvā yāvatkṛṣṇatvatāṃ gatam // Āk_1,26.187 //</l>\n</lg>\n\n<lg>\n<l>vāśā vajralatā patraṃ valmīkasya mṛdā saha /</l>\n<l>peṣayedvajratoyena yāvacchuklatvatāṃ gatam // Āk_1,26.188 //</l>\n</lg>\n\n<lg>\n<l>mardayettena badhnīyādvaṅkanālaṃ ca koṣṭhikām /</l>\n<l>valmīkamṛttikālohakiṭṭaśvetāśmanāṃ pṛthak // Āk_1,26.189 //</l>\n</lg>\n\n<lg>\n<l>ekāṃśau dvau tu dagdhasya tuṣasya strīśiroruhām /</l>\n<l>samāṃśastatsamastaṃ tu chāgīdugdhena mardayet // Āk_1,26.190 //</l>\n</lg>\n\n<lg>\n<l>yāmadvayaṃ dṛḍhaṃ tena kuryānmūṣāṃ ca sampuṭam /</l>\n<l>śoṣayitvā rasaṃ kṣiptvā tatra kaṃsaṃ nirodhayet // Āk_1,26.191 //</l>\n</lg>\n\n<lg>\n<l>vajramūṣādikaṃ proktaṃ samyaksūtasya māraṇe /</l>\n<l>mokṣakṣārasya bhāgau dvāv iṣṭikakāṃśasaṃyutau // Āk_1,26.192 //</l>\n</lg>\n\n<lg>\n<l>yatkṛtau sā tu mūṣā syāduttamā tāraśodhane /</l>\n<l>raktavargeṇa saṃmiśrā raktavargapariplutā // Āk_1,26.193 //</l>\n</lg>\n\n<lg>\n<l>raktavargakṛtālepā samuktā svarṇakarmasu /</l>\n<l>śuklavargeṇa saṃmiśrā śuklavargapariplutā // Āk_1,26.194 //</l>\n</lg>\n\n<lg>\n<l>śuklavargakṛtālepā śuklaśuddhiṣu śasyate /</l>\n<l>viḍvargeṇa tu saṃmiśrā viḍvargeṇa pariplutā // Āk_1,26.195 //</l>\n</lg>\n\n<lg>\n<l>viḍvargeṇa kṛtālepā mūṣā syāddrutijāraṇe /</l>\n<l>kṣāravargeṇa saṃmiśrā kṣāravargapariplutā // Āk_1,26.196 //</l>\n</lg>\n\n<lg>\n<l>kṣāravargakṛtālepā mūṣā nirvahaṇe hitā /</l>\n<l>&lt;mūṣāyāmāvartanavidhiḥ; varṇapuṭa (!)&gt;</l>\n<l>viṣaṭaṅkaṇaguñjābhir mūṣālepaṃ tu kārayet // Āk_1,26.197 //</l>\n</lg>\n\n<lg>\n<l>prakāśāyāṃ prakurvīta yadi vāṅgāralepanam /</l>\n<l>tasyāṃ vinyasya mūṣāyāṃ dravyamāvartayedbudhaḥ // Āk_1,26.198 //</l>\n</lg>\n\n<lg>\n<l>lepavarṇe puṭe yojyā raktamṛtpaṭubhūkhagāḥ /</l>\n<l>&lt;āvartitadravyasvarūpam&gt;</l>\n<l>āvartamāne kanake pītā tāre sitaprabhā // Āk_1,26.199 //</l>\n</lg>\n\n<lg>\n<l>śulbe jalanibhā tīkṣṇe śuklavarṇā praśasyate /</l>\n<l>yantram evauṣadhībhyaḥ syācchreṣṭhaṃ sūtasya yantraṇe // Āk_1,26.200 //</l>\n</lg>\n\n<lg>\n<l>oṣadhīsahite'pyeṣāṃ raso yantreṇa badhyate /</l>\n<l>&lt;koṣṭhī&gt;</l>\n<l>sattvānāṃ pātanārthāya patitānāṃ viśuddhaye // Āk_1,26.201 //</l>\n</lg>\n\n<lg>\n<l>koṣṭhikā vividhākārāstāsāṃ lakṣaṇamucyate /</l>\n<l>&lt;ākarakoṣṭhī aṅgārakoṣṭhī vā&gt;</l>\n<l>rājahastasamutsedhā tadardhāyāmavistarā // Āk_1,26.202 //</l>\n</lg>\n\n<lg>\n<l>caturaśrā ca kuḍyena veṣṭitā mṛṇmayena sā /</l>\n<l>ekabhittau careddvāraṃ vitastyābhogasaṃyutam // Āk_1,26.203 //</l>\n</lg>\n\n<lg>\n<l>dvāraṃ sārdhavitastyā ca saṃmitaṃ sudṛḍhaṃ śubham /</l>\n<l>dohalyadho vidhātavyaṃ dhamanāya yathocitam // Āk_1,26.204 //</l>\n</lg>\n\n<lg>\n<l>prādeśapramitā bhittiruttarāṅgasya cordhvataḥ /</l>\n<l>dvāraṃ copari kartavyaṃ prādeśapramitaṃ khalu // Āk_1,26.205 //</l>\n</lg>\n\n<lg>\n<l>tataśceṣṭikayā ruddhvā dvārasandhiṃ vilipya ca /</l>\n<l>śikhitraistāṃ samāpūrya dhamedbhastrādvayena ca // Āk_1,26.206 //</l>\n</lg>\n\n<lg>\n<l>śikhitrādhamanadravyam ūrdhvadvāreṇa nikṣipet /</l>\n<l>sattvapātanagolāṃśca pañca pañca punaḥ punaḥ // Āk_1,26.207 //</l>\n</lg>\n\n<lg>\n<l>bhaved ākarakoṣṭhīyaṃ kharāṇāṃ sattvapātane /</l>\n<l>&lt;pātālakoṣṭhī&gt;</l>\n<l>dṛḍhabhūmau caredgartaṃ vitastyā saṃmitaṃ śubham // Āk_1,26.208 //</l>\n</lg>\n\n<lg>\n<l>vartulaṃ cātha tanmadhye gartamanyaṃ prakalpayet /</l>\n<l>caturaṅgulavistāranimnatvena samanvitam // Āk_1,26.209 //</l>\n</lg>\n\n<lg>\n<l>gartāddharaṇiparyantaṃ tiryagdalasamanvitam /</l>\n<l>kiṃcit samunnataṃ bāhyagartābhimukhanimnakam // Āk_1,26.210 //</l>\n</lg>\n\n<lg>\n<l>mṛccakrīṃ pañcarandhrāḍhyāṃ garbhagartopari kṣipet /</l>\n<l>āpūrya kokilaiḥ koṣṭhīṃ pradhamedekabhastrayā // Āk_1,26.211 //</l>\n</lg>\n\n<lg>\n<l>pātālakoṣṭhikā hyeṣā mṛdūnāṃ sattvapātane /</l>\n<l>dhmānasādhyapadārthānāṃ nandinā parikīrtitā // Āk_1,26.212 //</l>\n</lg>\n\n<lg>\n<l>&lt;gārakoṣṭhī&gt;</l>\n<l>dvādaśāṅgulanimnā yā prādeśapramitā tathā /</l>\n<l>caturaṅgulataścordhvaṃ valayena samanvitā // Āk_1,26.213 //</l>\n</lg>\n\n<lg>\n<l>bhūricchidravatīṃ cakrīṃ valayopari nikṣipet /</l>\n<l>śikhitrāṃstatra nikṣipya pradhamedvaṅkanālataḥ // Āk_1,26.214 //</l>\n</lg>\n\n<lg>\n<l>&lt;vaṅkanālam&gt;</l>\n<l>mūṣāmṛdbhiḥ prakartavyam aratnipramitaṃ dṛḍham /</l>\n<l>adhomukhaṃ ca tadvaktre nālaṃ pañcāṅgulaṃ khalu // Āk_1,26.215 //</l>\n</lg>\n\n<lg>\n<l>vaṅkanālamiti proktaṃ dṛḍhādhmānāya kīrtitam /</l>\n<l>&lt;gārakoṣṭhī (cont.!)&gt;</l>\n<l>gāragoṣṭhīyamādiṣṭā sṛṣṭalohavināśinī // Āk_1,26.216 //</l>\n</lg>\n\n<lg>\n<l>koṣṭhī bandharasādīnāṃ vidhānāya vidhīyate /</l>\n<l>dvādaśāṅgulakotsedhā sā budhnā caturaṅgulā // Āk_1,26.217 //</l>\n</lg>\n\n<lg>\n<l>tiryakpradhamanā yā sā mṛdudravyaviśodhanī /</l>\n<l>rasādidravyapākānāṃ pramāṇajñāpanaṃ puṭam // Āk_1,26.218 //</l>\n</lg>\n\n<lg>\n<l>neṣṭo nyūnādhikaḥ pākaḥ supākaṃ hitamauṣadham /</l>\n<l>lohāderapunarbhāvo guṇādhikyaṃ tathogratā // Āk_1,26.219 //</l>\n</lg>\n\n<lg>\n<l>anapsu majjanaṃ rekhāpūrṇatā puṭato bhavet /</l>\n<l>puṭādrāgo laghutvaṃ ca śīghraṃ vyāptiśca dīpanam // Āk_1,26.220 //</l>\n</lg>\n\n<lg>\n<l>jāritādapi sūtendrāllohānāmadhiko guṇaḥ /</l>\n<l>yathāśmani viśedvahnirbahiḥsthaḥ puṭayogataḥ // Āk_1,26.221 //</l>\n</lg>\n\n<lg>\n<l>cūrṇatvāddhi guṇāvāptistathā loheṣu niścitam /</l>\n<l>pācyamānauṣadhaṃ kṣiptvā śarāvadvayasampuṭe // Āk_1,26.222 //</l>\n</lg>\n\n<lg>\n<l>ruddhvā garuṇḍapacanaṃ puṭaṃ taditi kathyate /</l>\n<l>&lt;mahāpuṭam&gt;</l>\n<l>nimnavistarataḥ kuṇḍe dvihaste caturaśrake // Āk_1,26.223 //</l>\n</lg>\n\n<lg>\n<l>vanotpalasahasreṇa pūrite puṭanauṣadham /</l>\n<l>koṣṭhyāṃ ruddhaṃ prayatnena piṣṭikopari nikṣipet // Āk_1,26.224 //</l>\n</lg>\n\n<lg>\n<l>vanotpalasahasrārdhaṃ kovikopari nikṣipet /</l>\n<l>vahniṃ prajvālayettatra mahāpuṭamidaṃ smṛtam // Āk_1,26.225 //</l>\n</lg>\n\n<lg>\n<l>&lt;gajapuṭam&gt;</l>\n<l>rājahastapramāṇena caturaśraṃ ca nimnakam /</l>\n<l>pūrṇaṃ copalaśāṭhībhiḥ kaṇṭhāvadhyatha vinyaset // Āk_1,26.226 //</l>\n</lg>\n\n<lg>\n<l>vinyasetkumudīṃ tatra puṭanadravyapūritām /</l>\n<l>pūrvacchagaṇato'rdhāni garuṇḍāni vinikṣipet // Āk_1,26.227 //</l>\n</lg>\n\n<lg>\n<l>etadgajapuṭaṃ proktaṃ mahāguṇavidhāyakam /</l>\n<l>&lt;vārāhapuṭam&gt;</l>\n<l>itthaṃ cāratnike kuṇḍe puṭaṃ vārāhamucyate // Āk_1,26.228 //</l>\n</lg>\n\n<lg>\n<l>&lt;kukkuṭapuṭam&gt;</l>\n<l>puṭaṃ bhūmitale yattadvitastidvitayocchrayam /</l>\n<l>tāvacca talavistīrṇaṃ tatsyātkukkuṭakaṃ puṭam // Āk_1,26.229 //</l>\n</lg>\n\n<lg>\n<l>&lt;kapotapuṭam&gt;</l>\n<l>yatpuṭaṃ dīyate bhūmāvaṣṭasaṃkhyairvanotpalaiḥ /</l>\n<l>tadbālasūtabhasmārthaṃ kapotapuṭamucyate // Āk_1,26.230 //</l>\n</lg>\n\n<lg>\n<l>&lt;gorvarapuṭam&gt;</l>\n<l>goṣṭhāntargokhurakṣuṇṇaṃ śuṣkaṃ cūrṇitagomayam /</l>\n<l>gorvaraṃ tatsamādiṣṭaṃ variṣṭhaṃ rasasādhane // Āk_1,26.231 //</l>\n</lg>\n\n<lg>\n<l>&lt;govarapuṭa&gt;</l>\n<l>gorvarairvā tuṣairvāpi puṭaṃ yatra pradīyate /</l>\n<l>tadgorvarapuṭaṃ proktaṃ rasabhasmaprasiddhaye // Āk_1,26.232 //</l>\n</lg>\n\n<lg>\n<l>&lt;bhāṇḍapuṭam&gt;</l>\n<l>sthūlabhāṇḍe tuṣāpūrṇe madhye mūṣāsamanvite /</l>\n<l>vahninā vihite pāke tadbhāṇḍapuṭamucyate // Āk_1,26.233 //</l>\n</lg>\n\n<lg>\n<l>&lt;vālukāpuṭam&gt;</l>\n<l>adhastādupariṣṭācca kovikā chādyate khalu /</l>\n<l>vālukābhiḥ prataptābhiryantraṃ tadvālukāpuṭam // Āk_1,26.234 //</l>\n</lg>\n\n<lg>\n<l>&lt;bhūdharapuṭam&gt;</l>\n<l>vahnimatyāṃ kṣitau samyaṅnikhanyāddvyaṅgulādadhaḥ /</l>\n<l>upariṣṭātpuṭaṃ yantraṃ puṭaṃ tadbhūdharāhvayam // Āk_1,26.235 //</l>\n</lg>\n\n<lg>\n<l>&lt;lāvakapuṭam&gt;</l>\n<l>ūrdhvaṃ ṣoḍaśikāmātraistuṣairvā gorvaraiḥ puṭam /</l>\n<l>yantraṃ tallāvakākhyaṃ syānmṛdudravyasusādhane // Āk_1,26.236 //</l>\n</lg>\n\n<lg>\n<l>anuktapuṭamāne tu sādhyadravyabalābalāt /</l>\n<l>puṭaṃ vijñāya dātavyamūhāpohavicakṣaṇaiḥ // Āk_1,26.237 //</l>\n</lg>\n\n<lg>\n<l>&lt;kūpikādisvarūpam&gt;</l>\n<l>kācāyomṛdghaṭīnāṃ ca kūpikā caṣakāṇi ca /</l>\n<l>rūpikā kūpikā siddhā golaṃ caiva karaṇḍakam // Āk_1,26.238 //</l>\n</lg>\n\n<lg>\n<l>caṣakaṃ ca kaṭhorī ca vāṭikā khorikā tathā /</l>\n<l>kañcolī grāhikā ceti nāmānyekārthakāni hi // Āk_1,26.239 //</l>\n</lg>\n\n<lg>\n<l>rasoparasalohānāṃ tridhā saṃskāravahnayaḥ /</l>\n<l>garuṇḍakāṣṭhakolīśasādhanāste pṛthaktridhā // Āk_1,26.240 //</l>\n</lg>\n\n<lg>\n<l>garuṇḍasādhanāsteṣu puṭaṃ kukkuṭasaṃjñakam /</l>\n<l>varāhapuṭasaṃjñaṃ hi gajasaṃjñaṃ puṭe bhavet // Āk_1,26.241 //</l>\n</lg>\n\n<lg>\n<l>śreṣṭhā vanodbhavacchāṇā madhyamā goṣṭhasambhavāḥ /</l>\n<l>adhamā kṛtrimaṃ kāṣṭhaṃ khadirāsanasambhavam // Āk_1,26.242 //</l>\n</lg>\n\n<lg>\n<l>athavā sāravṛkṣotthaṃ vitastidvayadīrghakam /</l>\n<l>sthūlaprakoṣṭhamātraṃ tu śreṣṭhaṃ sūtendrapācane // Āk_1,26.243 //</l>\n</lg>\n\n<lg>\n<l>mṛdumadhyamacaṇḍāgnisaṃjñaṃ syāddārusādhanam /</l>\n<l>aṅgārāḥ khadirodbhūtās triphalāvṛkṣasambhavāḥ // Āk_1,26.244 //</l>\n</lg>\n\n<l>karṣāḥ sāratarūdbhūtāḥ śreṣṭhā dhamanakarmaṇi // Āk_1,26.245 //</l>\n\n<p>Āk, 2, 1\n<lg>\n<l>&lt;uparasaśodhanamāraṇavidhiḥ&gt;</l>\n<l>śrībhairavī /</l>\n<l>devadeva cidānanda saccidānandadāyaka /</l>\n<l>tvayaiva pratibuddhāsmi pūrvaṃ rasavidhānakam // Āk_2,1.1 //</l>\n</lg></p>\n\n<lg>\n<l>idānīṃ tvatprasādena śrotumicchāmyahaṃ prabho /</l>\n<l>gandhādyuparasānāṃ ca lohānāṃ hemapūrviṇām // Āk_2,1.2 //</l>\n</lg>\n\n<lg>\n<l>padmarāgādiratnānāṃ lakṣaṇaṃ jātimāhvayam /</l>\n<l>saṃskāraṃ ca guṇānbrūhi yathā jānāmyahaṃ prabho // Āk_2,1.3 //</l>\n</lg>\n\n<lg>\n<l>&lt;uparasāḥ&gt;</l>\n<l>śrībhairavaḥ /</l>\n<l>gandhatālaśilātāpyaghanahiṅgulagairikāḥ /</l>\n<l>capalāśmajabhūnāgaharidrāśmāgnijārakāḥ // Āk_2,1.4 //</l>\n</lg>\n\n<lg>\n<l>kharparītutthakaṅkuṣṭhagirisindūraṭaṅkaṇāḥ /</l>\n<l>kampillaviṣakāsīsagaurīpāṣāṇabhūkhagāḥ // Āk_2,1.5 //</l>\n</lg>\n\n<lg>\n<l>poddāraśṛṅgī sindūrastuvariśca rasāñjanam /</l>\n<l>nīlāñjanaṃ ca sauvīraṃ srotoñjanam aphenakam // Āk_2,1.6 //</l>\n</lg>\n\n<lg>\n<l>puṣpāñjanaṃ śaṅkhaśuktiśambūkāśca varāṭakāḥ /</l>\n<l>sābuṇī ca navakṣāracīnakṣārākhumārakāḥ // Āk_2,1.7 //</l>\n</lg>\n\n<lg>\n<l>sarjaguggululākṣāśca kṣārāśca lavaṇāni ca /</l>\n<l>gorocano'mlavetaśca kācacchagaṇavālukāḥ // Āk_2,1.8 //</l>\n</lg>\n\n<lg>\n<l>ete uparasāḥ khyātā rasarājasya karmaṇi /</l>\n<l>&lt;dvādaśa lohāḥ&gt;</l>\n<l>svarṇarūpyārkakāntābhrasattvaṃ tīkṣṇaṃ ca muṇḍakam // Āk_2,1.9 //</l>\n</lg>\n\n<lg>\n<l>bhujaṅgaṃ trapusaṃ caiva rītiḥ kāṃsyaṃ ca vartakam /</l>\n<l>dvādaśaitāni lohāni maṇḍūro lohakiṭṭakam // Āk_2,1.10 //</l>\n</lg>\n\n<lg>\n<l>&lt;navaratnāni&gt;</l>\n<l>māṇikyamuktāphalavidrumāṇi tārkṣyaṃ ca puṣyaṃ bhiduraṃ ca nīlam /</l>\n<l>gomedhakaṃ cātha viḍūrakaṃ ca krameṇa ratnāni navagrahāṇām // Āk_2,1.11 //</l>\n</lg>\n\n<lg>\n<l>&lt;nava uparatnāni&gt;</l>\n<l>sūryakāntaś candrakāntas tārakāntastu kāntakaḥ /</l>\n<l>vaikrāntaśca nṛpāvartaḥ sasyako vimalā tathā // Āk_2,1.12 //</l>\n</lg>\n\n<lg>\n<l>perojaśca navaitāni hyuparatnāni nirdiśet /</l>\n<l>&lt;gandhakaḥ: gandhakaśuddhiḥ; prathamaḥ prakāraḥ&gt;</l>\n<l>utpattilakṣaṇaṃ jātiṃ gandhakaṃ śodhayedataḥ // Āk_2,1.13 //</l>\n</lg>\n\n<lg>\n<l>sājyaṃ bhāṇḍe payaḥ kṣiptvā mukhaṃ vastreṇa bandhayet /</l>\n<l>tatpṛṣṭhe cūrṇitaṃ gandhaṃ kṣiptvā śrāveṇa rodhayet // Āk_2,1.14 //</l>\n</lg>\n\n<lg>\n<l>bhāṇḍaṃ nikṣipya bhūmyantarūrdhvaṃ deyaṃ puṭaṃ laghu /</l>\n<l>tataḥ kṣīre drutaṃ gandhaṃ śuddhaṃ yogeṣu yojayet // Āk_2,1.15 //</l>\n</lg>\n\n<lg>\n<l>&lt;dvitīyaḥ prakāraḥ&gt;</l>\n<l>kaṅguṇīsarṣapairaṇḍatailaṃ vātha kusumbhajam /</l>\n<l>meṣīkṣīraṃ ghṛtaṃ vātha gokṣīraṃ cāranālakam // Āk_2,1.16 //</l>\n</lg>\n\n<lg>\n<l>eteṣvekaṃ tu bhāṇḍāntaḥ kiṃcidūnaṃ prapūrayet /</l>\n<l>ruddhvā vastreṇa tadvaktraṃ gandhacūrṇaṃ tata upari // Āk_2,1.17 //</l>\n</lg>\n\n<lg>\n<l>lohapātreṇa ruddhvātha pṛṣṭhe sthāpya ca kharparam /</l>\n<l>sāgnim utpalakaiḥ pūrṇameva drāvya samuddharet // Āk_2,1.18 //</l>\n</lg>\n\n<lg>\n<l>taddhuttūradravaiḥ piṣṭvā śuṣkaṃ drāvyaṃ ca pūrvavat /</l>\n<l>punarevaṃ prakartavyaṃ suśuddho gandhako bhavet // Āk_2,1.19 //</l>\n</lg>\n\n<lg>\n<l>&lt;tṛtīyaḥ prakāraḥ&gt;</l>\n<l>yāmaikaṃ gandhakaṃ mardyaṃ bṛhatyā cājagandhayā /</l>\n<l>bhṛṅgīdhuttūrayorvātha tilaparṇyāśca taddravaiḥ // Āk_2,1.20 //</l>\n</lg>\n\n<lg>\n<l>tamādāya ghṛtaistulyair lohapātre kṣaṇaṃ pacet /</l>\n<l>baddhvāgninā drutaṃ taṃ vai hyajākṣīre vinikṣipet // Āk_2,1.21 //</l>\n</lg>\n\n<lg>\n<l>ityevaṃ saptadhā kuryācchuddhimāyāti gandhakaḥ /</l>\n<l>&lt;caturthaḥ prakāraḥ&gt;</l>\n<l>karañjairaṇḍatailaṃ ca chāgīdugdhaṃ ca bhāṇḍake // Āk_2,1.22 //</l>\n</lg>\n\n<lg>\n<l>kṣiptvā tasya mukhaṃ baddhvā svacchavastreṇa buddhimān /</l>\n<l>gandhakaṃ dhūrtajair drāvairdinaṃ bhāvyaṃ viśoṣayet // Āk_2,1.23 //</l>\n</lg>\n\n<lg>\n<l>taccūrṇaṃ pūrvabhāṇḍasya vastropari nidhāpayet /</l>\n<l>ācchādya śrāvakenaiva pṛṣṭhe deyaṃ puṭaṃ laghu // Āk_2,1.24 //</l>\n</lg>\n\n<lg>\n<l>drutaṃ gandhaṃ samādāya bhāvyaṃ dhuttūrajairdravaiḥ /</l>\n<l>tadvaddrāvyaṃ punarbhāvyaṃ drāvayecca punastataḥ // Āk_2,1.25 //</l>\n</lg>\n\n<lg>\n<l>ādāya matsyapittena saptadhā bhāvyamātape /</l>\n<l>tataḥ kośātakībījacūrṇena saha peṣayet // Āk_2,1.26 //</l>\n</lg>\n\n<lg>\n<l>bhāvayedbhṛṅgajairdrāvaiḥ saptāhamātape khare /</l>\n<l>toyena kṣālitaṃ śoṣyaṃ tato mṛdvagninā kṣaṇam // Āk_2,1.27 //</l>\n</lg>\n\n<lg>\n<l>ghṛtākte lohapātre tu drāvitaṃ ḍhālayettataḥ /</l>\n<l>bhṛṅgarājadravāntasthaḥ samyak śuddhaḥ sa jāyate // Āk_2,1.28 //</l>\n</lg>\n\n<lg>\n<l>&lt;pañcamaḥ prakāraḥ&gt;</l>\n<l>gandhakaṃ yāmamātraṃ vā madyabrāhmyajagandhayoḥ /</l>\n<l>bhṛṅgadhuttūrayorvāpi tilaparṇīrasena vā // Āk_2,1.29 //</l>\n</lg>\n\n<lg>\n<l>tadādāya ghṛtopetaṃ lohapātre kṣaṇaṃ pacet /</l>\n<l>laghvagninā drutaṃ tacca meṣīkṣīre vinikṣipet // Āk_2,1.30 //</l>\n</lg>\n\n<lg>\n<l>evaṃ kṛtaṃ saptavāraṃ śuddhaṃ bhavati gandhakam /</l>\n<l>&lt;gandhakatailam; prathamaḥ prakāraḥ&gt;</l>\n<l>devadālyamlaparṇī vā nāraṅgaṃ vātha dāḍimam // Āk_2,1.31 //</l>\n</lg>\n\n<lg>\n<l>mātuluṅgaṃ yathālābhaṃ dravamekasya cāharet /</l>\n<l>gandhakasya tu pādāṃśaṃ ṭaṅkaṇaṃ dravasaṃyutam // Āk_2,1.32 //</l>\n</lg>\n\n<lg>\n<l>ātape tridinaṃ śuṣkaṃ dravaṃ deyaṃ punaḥ punaḥ /</l>\n<l>dhuttūratulasīkṛṣṇalaśunaṃ devadālikā // Āk_2,1.33 //</l>\n</lg>\n\n<lg>\n<l>śigrumūlaṃ kākamācī karpūraṃ śaṃkhinīdvayam /</l>\n<l>kṛṣṇāgaru ca kastūrī vandhyā karkoṭakī samam // Āk_2,1.34 //</l>\n</lg>\n\n<lg>\n<l>mātuluṅgarasaiḥ piṣṭvā kṣipederaṇḍatailake /</l>\n<l>anena lohapātrasthaṃ bhāvayetpūrvagandhakam // Āk_2,1.35 //</l>\n</lg>\n\n<lg>\n<l>trivāraṃ kṣaudratulyaṃ tajjāyate gandhavarjitam /</l>\n<l>idaṃ gandhakatailaṃ syātsarvayogeṣu yojayet // Āk_2,1.36 //</l>\n</lg>\n\n<lg>\n<l>&lt;dvitīyaḥ prakāraḥ&gt;</l>\n<l>athavārkasnuhīkṣīrairvastraṃ lepyaṃ tu saptadhā /</l>\n<l>gandhakaṃ navanītena piṣṭvā vastraṃ lipettu tām // Āk_2,1.37 //</l>\n</lg>\n\n<lg>\n<l>tadvartiṃ jvalitāṃ daṃśe dhṛtāṃ kuryādadhomukhīm /</l>\n<l>tailaṃ patedadho bhāṇḍe grāhyaṃ yogeṣu yojayet // Āk_2,1.38 //</l>\n</lg>\n\n<lg>\n<l>&lt;gandhakasattvapātanam; prathamaḥ prakāraḥ&gt;</l>\n<l>gandhakastu kuberākṣītailena ciramarditaḥ /</l>\n<l>dṛḍhaṃ prakaṭamūṣāyāṃ dhmātaḥ sattvaṃ vimuñcati // Āk_2,1.39 //</l>\n</lg>\n\n<lg>\n<l>&lt;dvitīyaḥ prakāraḥ&gt;</l>\n<l>yadvā bhāṇḍodare kṣiptvā gandhakaṃ pūrvaśodhitam /</l>\n<l>pidhāya tāmrapātreṇa tasmiñśītodakaṃ kṣipet // Āk_2,1.40 //</l>\n</lg>\n\n<lg>\n<l>mandaṃ prajvālya tadadho vahnimuṣṇaṃ jalaṃ haret /</l>\n<l>evaṃ punaḥ punaḥ śītajalamūrdhvaṃ vinikṣipet // Āk_2,1.41 //</l>\n</lg>\n\n<lg>\n<l>gandhakasyāgnitaḥ sattvaṃ svarṇābhaṃ sarvakāryakṛt /</l>\n<l>na cāsya sattvam ādadyāt sattvarūpo hi gandhakaḥ // Āk_2,1.42 //</l>\n</lg>\n\n<lg>\n<l>iti gandhakatattvajñāḥ kecidanye pracakṣate /</l>\n<l>&lt;gandhakadrutiḥ&gt;</l>\n<l>yadvā saṃcūrṇitaṃ gandhaṃ kaṭutailasamanvitam // Āk_2,1.43 //</l>\n</lg>\n\n<lg>\n<l>vastre nikṣipya tadvastraṃ kārayedvartikāṃ dṛḍhām /</l>\n<l>tataḥ sūtreṇa saṃveṣṭya goghṛtena pariplutām // Āk_2,1.44 //</l>\n</lg>\n\n<lg>\n<l>saṃdaṃśenoddhṛtaṃ kṛtvā vartiṃ cādhaḥ pradīpayet /</l>\n<l>pakvāmraphalasambhūtarasavarṇā bhaveddrutiḥ // Āk_2,1.45 //</l>\n</lg>\n\n<lg>\n<l>&lt;gandhakasya guṇāḥ&gt;</l>\n<l>gandhakaḥ kaṭukaḥ pāke vīryoṣṇo vimalaḥ saraḥ /</l>\n<l>visarpakuṣṭhakaṇḍūtikrimigulmakṣayāpahaḥ // Āk_2,1.46 //</l>\n</lg>\n\n<lg>\n<l>akṣirogapraśamano vṛṣyo viṣagadārtijit /</l>\n<l>sarvasiddhiprado balyastridoṣaghno rasāyanaḥ // Āk_2,1.47 //</l>\n</lg>\n\n<lg>\n<l>&lt;haritālam&gt;</l>\n<l>haritālaṃ ca godantī tālakaṃ naṭamaṇḍanam /</l>\n<l>girijālalitaṃ pītam atigandhaṃ biḍālakam // Āk_2,1.48 //</l>\n</lg>\n\n<lg>\n<l>&lt;haritālabhedāḥ&gt;</l>\n<l>haritālaṃ dvidhā proktaṃ patrākhyaṃ piṇḍasaṃjñakam /</l>\n<l>&lt;pattratālaka:: phys. properties&gt;</l>\n<l>svarṇavarṇaṃ guru snigdhaṃ tanupattraṃ ca bhāsuram // Āk_2,1.49 //</l>\n</lg>\n\n<lg>\n<l>tatpattratālakaṃ proktaṃ bahupatraṃ rasāyanam /</l>\n<l>&lt;piṇḍatālaka:: phys. properties&gt;</l>\n<l>niṣpatraṃ piṇḍasadṛśaṃ svalpasattvaṃ tathā guru // Āk_2,1.50 //</l>\n</lg>\n\n<lg>\n<l>strīpuṣpaharaṇaṃ tattu guṇālpaṃ piṇḍatālakam /</l>\n<l>&lt;aśuddhaharitālasevane doṣāḥ&gt;</l>\n<l>vātaśleṣmapramehādikaram āyurnibarhaṇam // Āk_2,1.51 //</l>\n</lg>\n\n<lg>\n<l>tāpasphoṭāṅgasaṃkocaṃ haritālamaśodhitam /</l>\n<l>&lt;haritālaśuddhiḥ; prathamaḥ prakāraḥ&gt;</l>\n<l>tālakaṃ kaṇaśaḥ kṛtvā daśāṃśena tu ṭaṅkaṇam // Āk_2,1.52 //</l>\n</lg>\n\n<lg>\n<l>jambīrotthadravaiḥ kṣālyaṃ kāñjikaiḥ kṣālayetpunaḥ /</l>\n<l>vastre caturguṇe baddhvā ḍolāyantre dinaṃ pacet // Āk_2,1.53 //</l>\n</lg>\n\n<lg>\n<l>sacūrṇenāranālena dinaṃ kūṣmāṇḍajai rasaiḥ /</l>\n<l>svedyaṃ vā śālmalītoyaistālakaṃ śuddhimāpnuyāt // Āk_2,1.54 //</l>\n</lg>\n\n<lg>\n<l>&lt;dvitīyaḥ prakāraḥ&gt;</l>\n<l>madhutulye ghanībhūte kaṣāye brahmamūlaje /</l>\n<l>trivāraṃ tālakaṃ bhāvyaṃ piṣṭvā mūtre'tha māhiṣe // Āk_2,1.55 //</l>\n</lg>\n\n<lg>\n<l>utpalairdaśabhirdeyaṃ puṭaṃ kuryātpunaḥ punaḥ /</l>\n<l>evaṃ dvādaśadhā pācyaṃ śuddhaṃ yogeṣu yojayet // Āk_2,1.56 //</l>\n</lg>\n\n<lg>\n<l>&lt;tṛtīyaḥ prakāraḥ&gt;</l>\n<l>tālakaṃ poṭṭalaṃ baddhvā sacūrṇe kāñjike pacet /</l>\n<l>dolāyantreṇa yāmaikaṃ tataḥ kūṣmāṇḍaje rase // Āk_2,1.57 //</l>\n</lg>\n\n<lg>\n<l>tilataile pacedyāmaṃ yāmaṃ ca triphalājale /</l>\n<l>evaṃ yantre caturyāmaṃ pācyaṃ śudhyati tālakam // Āk_2,1.58 //</l>\n</lg>\n\n<lg>\n<l>&lt;tālakasattvapātanam; prathamaḥ prakāraḥ&gt;</l>\n<l>lākṣā rājī tilāḥ śigru ṭaṅkaṇaṃ lavaṇaṃ guḍam /</l>\n<l>tālakārghyeṇa saṃmardya chidramūṣāṃ nirodhayet // Āk_2,1.59 //</l>\n</lg>\n\n<lg>\n<l>puṭetpātālayantreṇa sattvaṃ patati niścayam /</l>\n<l>&lt;dvitīyaḥ prakāraḥ&gt;</l>\n<l>tālakaṃ mardayeddugdhaiḥ sarpākṣyā vā kaṣāyakaiḥ // Āk_2,1.60 //</l>\n</lg>\n\n<lg>\n<l>pūrvavajjanayetsattvaṃ chidramūṣānirodhitam /</l>\n<l>&lt;tṛtīyaḥ prakāraḥ&gt;</l>\n<l>lākṣā rājī guḍaṃ śigru ṭaṅkaṇaṃ lavaṇaṃ tilāḥ // Āk_2,1.61 //</l>\n</lg>\n\n<lg>\n<l>ebhistulyaṃ sattvatālaṃ mardayed ravidugdhakaiḥ /</l>\n<l>dinaṃ vā vajriṇīdugdhaiḥ kūśmāṇḍasya dravaiśca vā // Āk_2,1.62 //</l>\n</lg>\n\n<lg>\n<l>tena kalkena liptvāntaśchidramūṣāṃ nirodhayet /</l>\n<l>puṭādvā dhamanāt sattvaṃ grāhyaṃ pātālayantrake // Āk_2,1.63 //</l>\n</lg>\n\n<lg>\n<l>&lt;caturthaḥ prakāraḥ&gt;</l>\n<l>tālakādaṣṭamāṃśena deyaṃ sūtaṃ ca ṭaṅkaṇam /</l>\n<l>kūśmāṇḍasya rasaiḥ snuhyāḥ kṣīrair mardyāddinatrayam // Āk_2,1.64 //</l>\n</lg>\n\n<lg>\n<l>tadgolaṃ chidramūṣāyāṃ grāhyaṃ sattvaṃ ca pūrvavat /</l>\n<l>&lt;pañcamaḥ prakāraḥ&gt;</l>\n<l>bhāgāḥ ṣoḍaśa tālasya viṣapāradaṭaṅkaṇāḥ // Āk_2,1.65 //</l>\n</lg>\n\n<lg>\n<l>śvetābhravaṅgayoścūrṇaṃ pratibhāgaṃ vimiśrayet /</l>\n<l>samaṃ snuhyarkapayasā mardayeddivasadvayam // Āk_2,1.66 //</l>\n</lg>\n\n<lg>\n<l>tadgolaṃ kācakupyantaḥ kṣiptvā tāṃ kācakūpikām /</l>\n<l>sarvato'ṅgulamānena limpedvastre mṛdā dṛḍham // Āk_2,1.67 //</l>\n</lg>\n\n<lg>\n<l>śuṣkāṃ tāṃ vālukāyantre śanairmandāgninā pacet /</l>\n<l>śuṣke drave nirudhyātha samyaṅmṛllavaṇairmukham // Āk_2,1.68 //</l>\n</lg>\n\n<lg>\n<l>caṇḍāgninā pacedyāvattāvaddvādaśayāmakam /</l>\n<l>svāṅgaśītaṃ samuddhṛtya bhittvā kūpīṃ samāharet // Āk_2,1.69 //</l>\n</lg>\n\n<lg>\n<l>ūrdhvalagnaṃ tālasattvaṃ sphaṭikopalasannibham /</l>\n<l>&lt;ṣaṣṭhaḥ prakāraḥ&gt;</l>\n<l>bhāvitaṃ snukpayaḥ siktaṃ snuhīdrāvairdvisaptadhā // Āk_2,1.70 //</l>\n</lg>\n\n<lg>\n<l>tilasarṣapaśigrūṇi lavaṇaṃ mitrapañcakam /</l>\n<l>ebhistulyaṃ śuddhatālaṃ dinamekaṃ vimardayet // Āk_2,1.71 //</l>\n</lg>\n\n<lg>\n<l>bhūdhare chidramūṣāntardhmātaṃ sattvaṃ vimuñcati /</l>\n<l>&lt;tālakasya guṇāḥ&gt;</l>\n<l>tālakaṃ śodhitaṃ śreṣṭhaṃ kuṣṭhamṛtyujarāpaham // Āk_2,1.72 //</l>\n</lg>\n\n<lg>\n<l>saubhāgyasaugandhyakaraṃ paramāyurvivardhanam /</l>\n<l>&lt;manaḥśilā&gt;</l>\n<l>manaḥśilā syātkunaṭī nāgāsyā raktagandhakaḥ // Āk_2,1.73 //</l>\n</lg>\n\n<lg>\n<l>nepālikā nāgajihvā kalyāṇī saptanāmakā /</l>\n<l>&lt;manaḥśilābhedāḥ&gt;</l>\n<l>manaḥśilā tridhā proktā śyāmāṅgī kaṇavīrakā // Āk_2,1.74 //</l>\n</lg>\n\n<lg>\n<l>khaṇḍākhyā caiva tadrūpaṃ vivicya parikalpyate /</l>\n<l>śyāmā raktā kharāṅgā ca bhārāḍhyā śyāmikā matā // Āk_2,1.75 //</l>\n</lg>\n\n<lg>\n<l>tejasvinī ca nirbhārā tāmrābhā kaṇavīrakā /</l>\n<l>cūrṇībhūtātiraktāṅgī sabhārā khaṇḍapūrvikā // Āk_2,1.76 //</l>\n</lg>\n\n<lg>\n<l>uttaroktā guṇaiḥ śreṣṭhā bhūrisattvā prakīrtitā /</l>\n<l>&lt;aśuddhamanaḥśilāsevāyāṃ doṣāḥ&gt;</l>\n<l>aśmarīṃ mūtrakṛcchraṃ ca mandāgniṃ malabaddhatām // Āk_2,1.77 //</l>\n</lg>\n\n<lg>\n<l>karoti kuṣṭhaṃ tāpaṃ ca śuddhihīnā manaḥśilā /</l>\n<l>&lt;manaḥśilāśuddhiḥ&gt;</l>\n<l>ajāmūtraistryahaṃ pacyāddolāyantre manaḥśilām // Āk_2,1.78 //</l>\n</lg>\n\n<lg>\n<l>saptadhā dadhyajāpittairgharme tāpyaṃ viśuddhaye /</l>\n<l>jīvantībhṛṅgarāḍraktāgastyadrāvairmanaḥśilām // Āk_2,1.79 //</l>\n</lg>\n\n<lg>\n<l>dolāyantre pacedyāmaṃ yāmaṃ chāgotthamūtrakaiḥ /</l>\n<l>kṣālayedāranālena sarvayogeṣu yojayet // Āk_2,1.80 //</l>\n</lg>\n\n<lg>\n<l>agastyasya rase bhāvyā saptāhācchodhitā śilā /</l>\n<l>&lt;manaḥśilāsattvapātanam; prathamaḥ prakāraḥ&gt;</l>\n<l>tālavacca śilāsattvaṃ pātanaṃ śodhanaṃ tathā // Āk_2,1.81 //</l>\n</lg>\n\n<lg>\n<l>gomāṃsair mātuluṅgāmlair dinaṃ bhāvyā manaḥśilā /</l>\n<l>tāṃ raktapītapuṣpāṇāṃ rasaiḥ pītaiśca bhāvayet // Āk_2,1.82 //</l>\n</lg>\n\n<lg>\n<l>dinānte mardayedyāmaṃ mitrapañcakasaṃyutam /</l>\n<l>gulikāṃ kācakūpyantaḥ kṣiptvā tāṃ kācakūpikām // Āk_2,1.83 //</l>\n</lg>\n\n<lg>\n<l>sarvato'ṅgulamānena limpedvastramṛdā dṛḍham /</l>\n<l>śuṣkāṃ tāṃ vālukāyantre śanairmandāgninā pacet // Āk_2,1.84 //</l>\n</lg>\n\n<lg>\n<l>śuṣke drave nirudhyātha samyaṅmṛllavaṇairmukham /</l>\n<l>caṇḍāgninā pacedyāvattāvaddvādaśayāmakam // Āk_2,1.85 //</l>\n</lg>\n\n<lg>\n<l>svāṅgaśītaṃ samuddhṛtya bhittvā kūpīṃ samāharet /</l>\n<l>ūrdhvalagnaṃ śilāsattvaṃ bālārkasadṛśopamam // Āk_2,1.86 //</l>\n</lg>\n\n<lg>\n<l>&lt;dvitīyaḥ prakāraḥ&gt;</l>\n<l>agastyaśigrujaistoyais tryahaṃ bhāvyā manaḥśilā /</l>\n<l>tālakauṣadhayogena sattvaṃ hemanibhaṃ bhavet // Āk_2,1.87 //</l>\n</lg>\n\n<lg>\n<l>&lt;manaḥśilāyā guṇāḥ&gt;</l>\n<l>manaḥśilā kaṭūṣṇā ca satiktā kaphavātajit /</l>\n<l>kaṇḍūtikṣayakāsaghnī viṣabhūtāgnimāndyahṛt // Āk_2,1.88 //</l>\n</lg>\n\n<lg>\n<l>&lt;mākṣikam&gt;</l>\n<l>mākṣikaṃ madhudhātu syānmākṣīkaṃ hemamākṣikam /</l>\n<l>tāpyaṃ ca tāpijaṃ tārkṣyaṃ tāpīdeśasamudbhavam // Āk_2,1.89 //</l>\n</lg>\n\n<lg>\n<l>&lt;mākṣikabhedāḥ&gt;</l>\n<l>mākṣīkaṃ dvividhaṃ hemamākṣikaṃ tāramākṣikam /</l>\n<l>tatrādyaṃ mākṣikaṃ kānyakubjotthaṃ svarṇasannibham // Āk_2,1.90 //</l>\n</lg>\n\n<lg>\n<l>tapatītīrasambhūtaṃ pañcavarṇaṃ suvarṇavat /</l>\n<l>pāṣāṇabahalaḥ proktastāpyākhyo'sau guṇātmakaḥ // Āk_2,1.91 //</l>\n</lg>\n\n<lg>\n<l>suvarṇākārabhedācca pratyekaṃ tatpunastridhā /</l>\n<l>kādambaṃ kāravellākhyaṃ taṇḍulīyakasaṃjñakam // Āk_2,1.92 //</l>\n</lg>\n\n<lg>\n<l>&lt;aśuddhamākṣikasevane doṣāḥ&gt;</l>\n<l>prāṇaviṣṭambhadaurbalyavahnisādākṣirogakṛt /</l>\n<l>mākṣikaṃ mārayatyeva śuddhihīnaṃ surārcite // Āk_2,1.93 //</l>\n</lg>\n\n<lg>\n<l>&lt;mākṣikaśuddhiḥ; prathamaḥ prakāraḥ&gt;</l>\n<l>mākṣikaṃ naramūtreṇa kvāthaiḥ kaulutthakodbhavaiḥ /</l>\n<l>vetasenāmlavargeṇa ṭaṅkaṇena kaṭutrikaiḥ // Āk_2,1.94 //</l>\n</lg>\n\n<lg>\n<l>ḍolāyantre dinaṃ pācyaṃ sūraṇasyaiva madhyagam /</l>\n<l>dinaṃ rambhādravaiḥ pacyāduddhṛtaṃ peṣayed ghṛtaiḥ // Āk_2,1.95 //</l>\n</lg>\n\n<lg>\n<l>eraṇḍatailasaṃyuktaiḥ puṭe pacyanviśodhayet /</l>\n<l>&lt;dvitīyaḥ prakāraḥ&gt;</l>\n<l>mākṣikasya trayo bhāgā bhāgaikaṃ ṭaṅkaṇasya ca // Āk_2,1.96 //</l>\n</lg>\n\n<lg>\n<l>mātuluṅgadravairvātha jambīrotthadravaiḥ pacet /</l>\n<l>lohapātre pacettāvadyāvatpātraṃ sulohitam // Āk_2,1.97 //</l>\n</lg>\n\n<lg>\n<l>tāmravarṇamayo vāpi tāvacchudhyati mākṣikam /</l>\n<l>&lt;tṛtīyaḥ prakāraḥ&gt;</l>\n<l>agastipuṣpaniryāsaiḥ śigrumūlaṃ nigharṣayet // Āk_2,1.98 //</l>\n</lg>\n\n<lg>\n<l>dravaiḥ pāṣāṇabhedyāśca peṣyam ebhiśca mākṣikam /</l>\n<l>tadvaṭīṃ cātha mūṣāyāṃ daśabhirutpalaiḥ puṭet // Āk_2,1.99 //</l>\n</lg>\n\n<lg>\n<l>punaḥ punaśca piṣṭvātha puṭaiḥ ṣaḍbhirviśudhyati /</l>\n<l>&lt;caturthaḥ prakāraḥ&gt;</l>\n<l>kṣaudrakṣīrāranālāśca aṣṭabhāgāḥ pṛthak pṛthak // Āk_2,1.100 //</l>\n</lg>\n\n<lg>\n<l>gavyaṃ takraṃ caturbhāgaṃ bhāgaḥ kaulutthajo rasaḥ /</l>\n<l>sarvaṃ sampūrayed bhāṇḍe bhāgaikaṃ mākṣikaṃ pacet // Āk_2,1.101 //</l>\n</lg>\n\n<lg>\n<l>ḍolāyantreṇa mṛdvagnau yāmamātraṃ punaḥ pacet /</l>\n<l>uddhṛtya mātuluṅgāmlaiḥ piṣṭvā daśabhirutpalaiḥ // Āk_2,1.102 //</l>\n</lg>\n\n<lg>\n<l>puṭe punaḥ punaḥ kuryādevaṃ dvādaśavāsaram /</l>\n<l>śuddhaṃ bhavati mākṣīkaṃ sarvayogeṣu yojayet // Āk_2,1.103 //</l>\n</lg>\n\n<lg>\n<l>&lt;pañcamaḥ prakāraḥ&gt;</l>\n<l>mākṣikaṃ kaṇaśaḥ kṛtvā jālinīmeghanādayoḥ /</l>\n<l>piṇḍe nikṣipya vipaceddolāyantre kulutthaje // Āk_2,1.104 //</l>\n</lg>\n\n<lg>\n<l>kvāthe tacchuddhatāṃ yāti praśastaṃ lohamāraṇe /</l>\n<l>&lt;ṣaṣṭhaḥ prakāraḥ&gt;</l>\n<l>taile takre gavāṃ mūtre kaulutthe vāmlakāñjike // Āk_2,1.105 //</l>\n</lg>\n\n<lg>\n<l>mākṣikaṃ śodhayetprājño giridoṣanivṛttaye /</l>\n<l>&lt;saptamaḥ prakāraḥ&gt;</l>\n<l>kulutthakodravakvāthanaramūtrāmlavetasaiḥ // Āk_2,1.106 //</l>\n</lg>\n\n<lg>\n<l>ṭaṅkaṇenāmlavargeṇa kaṭukatritayena vā /</l>\n<l>ḍolāyantre dinaṃ pācyaṃ sūraṇakandamadhyagam // Āk_2,1.107 //</l>\n</lg>\n\n<lg>\n<l>dinaṃ rambhādravaiḥ pācyaṃ dhmātamuddhṛtya peṣitam /</l>\n<l>eraṇḍatailasarpirbhyāṃ puṭaiḥ śudhyati mākṣikam // Āk_2,1.108 //</l>\n</lg>\n\n<lg>\n<l>&lt;aṣṭamaḥ prakāraḥ&gt;</l>\n<l>suvarṇavarṇavimalaṃ tāpyaṃ vā kaṇaśaḥ kṛtam /</l>\n<l>punarnavāyāḥ kalkasthaṃ kaulutthe svedayedrase // Āk_2,1.109 //</l>\n</lg>\n\n<lg>\n<l>saindhavair bījapūrāktairyuktaṃ vā poṭṭalīkṛtam /</l>\n<l>ḍolāyantre dinaṃ svedyaṃ śuddhimāyāti niścitam // Āk_2,1.110 //</l>\n</lg>\n\n<lg>\n<l>&lt;mākṣikasattvapātanavidhiḥ; prathamaḥ prakāraḥ&gt;</l>\n<l>godugdhaiśca snuhīkṣīrair bhāvyameraṇḍatailakaiḥ /</l>\n<l>mākṣikaṃ dinamekaṃ tu marditaṃ vaṭakīkṛtam // Āk_2,1.111 //</l>\n</lg>\n\n<lg>\n<l>abhravaddhamane satvaṃ sasyakasyāpyayaṃ vidhiḥ /</l>\n<l>&lt;dvitīyaḥ prakāraḥ&gt;</l>\n<l>dolāyantre sāranāle mākṣikaṃ svedayeddinam // Āk_2,1.112 //</l>\n</lg>\n\n<lg>\n<l>cūrṇitaṃ madhusarpirbhyāṃ lohapātre paceddinam /</l>\n<l>ādāya bhāvayed gharme vajrīkṣīrairdināvadhi // Āk_2,1.113 //</l>\n</lg>\n\n<lg>\n<l>gṛhadhūmair ghṛtaiḥ kṣaudraiḥ saṃyuktair mardayeddinam /</l>\n<l>andhamūṣāgataṃ dhmātaṃ sattvaṃ guñjānibhaṃ bhavet // Āk_2,1.114 //</l>\n</lg>\n\n<lg>\n<l>&lt;tṛtīyaḥ prakāraḥ&gt;</l>\n<l>kadalīkandatoyena mākṣikaṃ śatadhātape /</l>\n<l>bhāvitaṃ pācayedyāmaṃ sājyairvātāritailakaiḥ // Āk_2,1.115 //</l>\n</lg>\n\n<lg>\n<l>pūrvavaddhamanāt sattvam indragopasamaṃ bhavet /</l>\n<l>&lt;caturthaḥ prakāraḥ&gt;</l>\n<l>snuhyarkapayasā stanyair mākṣikaṃ mardayeddinam // Āk_2,1.116 //</l>\n</lg>\n\n<lg>\n<l>kaṅkuṣṭhaṃ ṭaṅkaṇaṃ caiva pratipādāṃśamiśritam /</l>\n<l>mūkamūṣāgataṃ dhmātaṃ satvaṃ maṇinibhaṃ bhavet // Āk_2,1.117 //</l>\n</lg>\n\n<lg>\n<l>&lt;pañcamaḥ prakāraḥ&gt;</l>\n<l>kadalīkandatulasījambīrāṇāṃ dravaiḥ kramāt /</l>\n<l>bhāvayenmākṣikaṃ ślakṣṇaṃ pratidrāveṇa saptadhā // Āk_2,1.118 //</l>\n</lg>\n\n<lg>\n<l>ruddhvā dhmāte patet sattvaṃ śukatuṇḍanibhaṃ śubham /</l>\n<l>&lt;ṣaṣṭhaḥ prakāraḥ&gt;</l>\n<l>mūtravargāmlavargābhyāṃ dvisaptāhaṃ vibhāvayet // Āk_2,1.119 //</l>\n</lg>\n\n<lg>\n<l>mākṣīkaṃ tīvragharmeṇa dinamamlaiśca mardayet /</l>\n<l>mitrapañcakasaṃyuktaṃ vaṭīkṛtya dhamed dṛḍham // Āk_2,1.120 //</l>\n</lg>\n\n<lg>\n<l>vyomavadvaṅkanālena sattvaṃ śulbanibhaṃ bhavet /</l>\n<l>&lt;saptamaḥ prakāraḥ&gt;</l>\n<l>snuhīkṣīrair gavāṃ kṣīrair bhāvyam eraṇḍatailakaiḥ // Āk_2,1.121 //</l>\n</lg>\n\n<lg>\n<l>mākṣikaṃ pañcamitrāktaṃ saptāhānte vaṭīkṛtam /</l>\n<l>pūrvavadvidhamettena sattvaṃ lākṣānibhaṃ bhavet // Āk_2,1.122 //</l>\n</lg>\n\n<lg>\n<l>&lt;aṣṭamaḥ prakāraḥ&gt;</l>\n<l>stanyaiḥ kaṅkuṣṭhakaiścaiva kadalītoyasaṃyutaiḥ /</l>\n<l>mitrapañcakasaṃyuktairmākṣikaṃ dinasaptakam // Āk_2,1.123 //</l>\n</lg>\n\n<lg>\n<l>bhāvitaṃ mardayedyāmaṃ dinaṃ vātāritailakaiḥ /</l>\n<l>mṛdvagninā pacettāvadyāvaddravati golakam // Āk_2,1.124 //</l>\n</lg>\n\n<lg>\n<l>sattvaṃ kiṃśukapuṣpābhaṃ vyomavaddhamanādbhavet /</l>\n<l>vimalānāṃ ca sarveṣāṃ sasyakasyāpyayaṃ vidhiḥ // Āk_2,1.125 //</l>\n</lg>\n\n<lg>\n<l>&lt;navamaḥ prakāraḥ&gt;</l>\n<l>saṃcūrṇya mākṣikaṃ śuddhaṃ mardyamamlena kenacit /</l>\n<l>kṣālayedāranālena hyadhaḥsthaṃ svarṇacūrṇavat // Āk_2,1.126 //</l>\n</lg>\n\n<lg>\n<l>jārayettatsamāhṛtya dhamet sattvaṃ vimuñcati /</l>\n<l>yojayedvāpane cedaṃ bījānāṃ yatra yatra vai // Āk_2,1.127 //</l>\n</lg>\n\n<lg>\n<l>&lt;daśamaḥ prakāraḥ&gt;</l>\n<l>kadalīpatrajairnīrairmākṣikaṃ bhāvayeddrutam /</l>\n<l>gandharvatailamadhvājyaiḥ pakvamekadinaṃ tataḥ // Āk_2,1.128 //</l>\n</lg>\n\n<lg>\n<l>tattāpyaṃ vajramūṣāyāṃ pakvāyāṃ nikṣipettataḥ /</l>\n<l>lohasaṃdhānakaraṇaṃ tatsamaṃ tatra nikṣipet // Āk_2,1.129 //</l>\n</lg>\n\n<lg>\n<l>dṛḍhaṃ pramūkamūṣāyāṃ koṣṭhikāyāṃ niveśayet /</l>\n<l>aṅgāraiḥ khadirodbhūtair dhamedbhastrādvayena vai // Āk_2,1.130 //</l>\n</lg>\n\n<lg>\n<l>vaṅkanālayujā sattvaṃ tāpyasya patati dhruvam /</l>\n<l>&lt;ekādaśaḥ prakāraḥ&gt;</l>\n<l>māṇivandhyaṃ vaiṣṇavaṃ ca gṛhṇīyātsamabhāgataḥ // Āk_2,1.131 //</l>\n</lg>\n\n<lg>\n<l>phalapūrarasaiḥ piṣṭvā sampuṭe sudṛḍhaṃ kṣipet /</l>\n<l>samyagliptvā vanodbhūtaiśchāṇakaiḥ puṭayettataḥ // Āk_2,1.132 //</l>\n</lg>\n\n<lg>\n<l>kukuptotthaṃ tadākṛṣyaṃ svāṃgaśītaṃ pramardayet /</l>\n<l>phalapūrarasaiḥ pakvairmardayitvātha pūrvavat // Āk_2,1.133 //</l>\n</lg>\n\n<lg>\n<l>puṭanaṃ chagaṇenaiva tāvatkuryādvicakṣaṇaḥ /</l>\n<l>yāvattatpuṭitaṃ kalkaṃ phalapūrāmlamarditam // Āk_2,1.134 //</l>\n</lg>\n\n<lg>\n<l>śāṇottejitanistriṃśaliptaṃ tattāmratām iyāt /</l>\n<l>itthaṃ śuddhaṃ ca garuḍaṃ ṭaṅkaṇaṃ nīrajaṃ rasam // Āk_2,1.135 //</l>\n</lg>\n\n<lg>\n<l>ghṛtena madhunā yuktaṃ saguḍaṃ guñjayā samam /</l>\n<l>prāgvanmūṣāgataṃ kṛtvā dhamettat khadirāgninā // Āk_2,1.136 //</l>\n</lg>\n\n<lg>\n<l>mṛdusattvaṃ nāgasamam indragopakasannibham /</l>\n<l>patatyeva na saṃdehaḥ sarvajñavacanaṃ tathā // Āk_2,1.137 //</l>\n</lg>\n\n<lg>\n<l>śukladīptiraśabdaśca yadā vaiśvānaro bhavet /</l>\n<l>tadā tu sattvaṃ patitaṃ jānīyānnānyathā kvacit // Āk_2,1.138 //</l>\n</lg>\n\n<lg>\n<l>&lt;mākṣikasya guṇāḥ&gt;</l>\n<l>kaṣāyatiktamadhuraṃ kaṭukaṃ mākṣikadvayam /</l>\n<l>uṣṇaṃ rasāyanaṃ kuṣṭhaśoṣahidhmāvamipraṇut // Āk_2,1.139 //</l>\n</lg>\n\n<lg>\n<l>mākṣīkadhātuḥ sakalāmayaghnaḥ prāṇo rasendrasya paraṃ hi vṛṣyaḥ /</l>\n<l>durmelalohadvayamelakaśca guṇottaraḥ pūrvarasāyanāgryaḥ // Āk_2,1.140 //</l>\n</lg>\n\n<lg>\n<l>&lt;abhrakam&gt;</l>\n<l>utpattyādi ghanasyādau kathitaṃ tadrasāyane /</l>\n<l>adhunā sampravakṣyāmi tatkriyās tadguṇānapi // Āk_2,1.141 //</l>\n</lg>\n\n<lg>\n<l>&lt;abhrakabhasmavidhiḥ; prathamaḥ prakāraḥ&gt;</l>\n<l>dhānyābhrakaṃ meghanādadravaiḥ saṃmardayed dinam /</l>\n<l>śatāṃśaṃ ṭaṅkaṇaṃ dattvā tato gajapuṭe pacet // Āk_2,1.142 //</l>\n</lg>\n\n<lg>\n<l>mustāsūraṇavarṣābhūrasair vyastaiḥ puṭaṃ tridhā /</l>\n<l>kāsamardarasaiḥ pañca varāgomūtrakairapi // Āk_2,1.143 //</l>\n</lg>\n\n<lg>\n<l>nyagrodhasya jaṭākvāthair mardyaṃ daśapuṭaṃ punaḥ /</l>\n<l>ṣaṭ ca jambīranīreṇa gokṣīreṇa puṭatrayam // Āk_2,1.144 //</l>\n</lg>\n\n<lg>\n<l>peṣaṇaṃ gharmapākaṃ ca sthālīpākaṃ puṭaṃ kramāt /</l>\n<l>kuryāccatvāri karmāṇi ṭaṅkaṇaṃ ca puṭe puṭe // Āk_2,1.145 //</l>\n</lg>\n\n<lg>\n<l>niścandraṃ jāyate hyabhraṃ sarvayogeṣu yojayet /</l>\n<l>ayaṃ sāmānyasaṃskāro viśeṣastu nigadyate // Āk_2,1.146 //</l>\n</lg>\n\n<lg>\n<l>&lt;bhasmīkaraṇe viśiṣṭasaṃskāraḥ&gt;</l>\n<l>niścandrakaṃ mṛtavyoma sāmānyasaṃskṛtam /</l>\n<l>tattadrogaharadravyakvāthaiḥ piṣṭvā puṭe pacet // Āk_2,1.147 //</l>\n</lg>\n\n<lg>\n<l>yantraistriḥ saptadhā kuryāttattadrogaharaṃ bhavet /</l>\n<l>ayaṃ viśeṣasaṃskārastattadrogaharo bhavet // Āk_2,1.148 //</l>\n</lg>\n\n<lg>\n<l>pūrvāhne peṣaṇaṃ kāryaṃ madhyāhne gharmapācanam /</l>\n<l>sāyāhne sthālikāpākaṃ kuryād rātrau puṭaṃ kramāt // Āk_2,1.149 //</l>\n</lg>\n\n<lg>\n<l>saṃskāraḥ pañcadhā prokto ghanasya parameśvari /</l>\n<l>dhānyābhrakaraṇaṃ sattvapātanaṃ nirmalakriyā // Āk_2,1.150 //</l>\n</lg>\n\n<lg>\n<l>sumṛtīkaraṇaṃ caiva tvamṛtīkaraṇaṃ tathā /</l>\n<l>māraṇe ghanasattvasya ghanapatrasya māraṇe // Āk_2,1.151 //</l>\n</lg>\n\n<lg>\n<l>kramācchreṣṭhatamau proktau śastau daradaṭaṅkaṇau /</l>\n<l>&lt;dvitīyaḥ prakāraḥ&gt;</l>\n<l>mustākvāthena dhānyābhraṃ pañcaviṃśatpuṭe pacet // Āk_2,1.152 //</l>\n</lg>\n\n<lg>\n<l>gomūtraiśca tathā kvāthaistriphalāyāḥ sureśvari /</l>\n<l>kāsamardadravairekaṃ gokṣīreṇa puṭaṃ tridhā // Āk_2,1.153 //</l>\n</lg>\n\n<lg>\n<l>niścandraṃ jāyate hyabhraṃ sarvayogeṣu yojayet /</l>\n<l>viśeṣasaṃskārayutaṃ tattadrogaharaṃ bhavet // Āk_2,1.154 //</l>\n</lg>\n\n<lg>\n<l>&lt;tṛtīyaḥ prakāraḥ&gt;</l>\n<l>dhānyābhrakasya bhāgaikaṃ bhāgau dvau ṭaṅkaṇasya ca /</l>\n<l>piṣṭvā tadandhamūṣāyāṃ ruddhvā tīvrāgninā dhamet // Āk_2,1.155 //</l>\n</lg>\n\n<lg>\n<l>svabhāvaśītalaṃ cūrṇaṃ sarvayogeṣu yojayet /</l>\n<l>viśeṣasaṃskārayutaṃ tattadrogaharaṃ bhavet // Āk_2,1.156 //</l>\n</lg>\n\n<lg>\n<l>&lt;caturthaḥ prakāraḥ&gt;</l>\n<l>dhānyābhraṃ mardayedamlairgharme saṃsthāpayettataḥ /</l>\n<l>puṭaṃ kuryāttato'mlena secanaṃ mardanaṃ punaḥ // Āk_2,1.157 //</l>\n</lg>\n\n<lg>\n<l>viṃśadvāraṃ tato dugdhe puṭanistabdham abhrakam /</l>\n<l>kṣipettaṃ mardayeddugdhair dugdhe kṣiptvātape nyaset // Āk_2,1.158 //</l>\n</lg>\n\n<lg>\n<l>puṭaṃ triḥ saptavārāṇi kuryādevaṃ punaḥ punaḥ /</l>\n<l>taṇḍulaṃ vajravallī ca tālamūlī punarnavā // Āk_2,1.159 //</l>\n</lg>\n\n<lg>\n<l>śārṅgerī maricaṃ caiva balā ca payasā saha /</l>\n<l>pūrvābhraṃ peṣayedetaiḥ pratyekaiśca tryahaṃ tryaham // Āk_2,1.160 //</l>\n</lg>\n\n<lg>\n<l>kṣiptvātape puṭe pacyātpratyekena punaḥ punaḥ /</l>\n<l>evaṃ niścandrakaṃ vyoma kajjalābhaṃ mṛtaṃ bhavet // Āk_2,1.161 //</l>\n</lg>\n\n<lg>\n<l>&lt;pañcamaḥ prakāraḥ&gt;</l>\n<l>dhānyābhrakasya śuṣkasya daśāṃśaṃ maricaṃ kṣipet /</l>\n<l>peṣayedamlavargeṇa amlairbhāvyaṃ dinatrayam // Āk_2,1.162 //</l>\n</lg>\n\n<lg>\n<l>tacchuṣkaṃ sampuṭe dhāmyaṃ khadirāṅgārakairdṛḍham /</l>\n<l>ūrdhvapātre nivāryātha siñcedamlena kena tam // Āk_2,1.163 //</l>\n</lg>\n\n<lg>\n<l>dhānyaṃ tatraiva ṣaḍvāramamlaiḥ siñcyātpunaḥ punaḥ /</l>\n<l>agastyaśigruvarṣābhūmūlapatrabhavai rasaiḥ // Āk_2,1.164 //</l>\n</lg>\n\n<lg>\n<l>piṣṭvābhraṃ secayettena ṣaḍdhā dhāmyaṃ ca secayet /</l>\n<l>sitāmadhvājyagokṣīrais taddhautaṃ peṣyamabhrakam // Āk_2,1.165 //</l>\n</lg>\n\n<lg>\n<l>ruddhvā ṣaḍbhiḥ puṭaiḥ pācyaṃ piṣṭvā caiva punaḥ punaḥ /</l>\n<l>matsyākṣyāścaikavīrāyā dravaiḥ piṣṭvā tridhā pacet // Āk_2,1.166 //</l>\n</lg>\n\n<lg>\n<l>evaṃ gajapuṭaiḥ pācyaṃ niścandramayate 'bhrakam /</l>\n<l>pattrābhrakasya sindūraṃ sarvayogeṣu yojayet // Āk_2,1.167 //</l>\n</lg>\n\n<lg>\n<l>&lt;ṣaṣṭhaḥ prakāraḥ&gt;</l>\n<l>dhānyābhraṃ mardayedyāmaṃ matsyākṣīsvarasaistataḥ /</l>\n<l>pacedgajapuṭairevaṃ saptadhā tulasīrasaiḥ // Āk_2,1.168 //</l>\n</lg>\n\n<lg>\n<l>kokilākṣarasaiḥ sapta kumārīsvarasaistathā /</l>\n<l>śvetadūrvārasaistadvadvyāghrīkandarasaistathā // Āk_2,1.169 //</l>\n</lg>\n\n<lg>\n<l>punarnavārasaiḥ sapta tadvat pañcāmṛtais tataḥ /</l>\n<l>niścandraṃ jāyate hyabhraṃ sarvayogeṣu yojayet // Āk_2,1.170 //</l>\n</lg>\n\n<lg>\n<l>&lt;saptamaḥ prakāraḥ&gt;</l>\n<l>dhānyābhraṃ ṭaṅkaṇaṃ tulyaṃ gomūtraistulasīdravaiḥ /</l>\n<l>vākucyā sūraṇairnālyā dinaṃ piṣṭvā puṭe pacet // Āk_2,1.171 //</l>\n</lg>\n\n<l>dravaiḥ punaḥ punaḥ piṣṭvā dinānteṣu puṭe pacet // Āk_2,1.172 //</l>\n\n<lg>\n<l>ruddhvā ruddhvā puṭaistvevaṃ niścandraṃ cābhrakaṃ bhavet /</l>\n<l>&lt;aṣṭamaḥ prakāraḥ&gt;</l>\n<l>piṣṭvā sāmlāranālena peṭālīmūlajatvacam // Āk_2,1.173 //</l>\n</lg>\n\n<lg>\n<l>taddravairmardayedabhraṃ dinaṃ gajapuṭe pacet /</l>\n<l>evaṃ saptapuṭaṃ kāryaṃ dadhnā ca puṭasaptakam // Āk_2,1.174 //</l>\n</lg>\n\n<lg>\n<l>yavaciñcādravaistadvanniścandraṃ jāyate'bhrakam /</l>\n<l>&lt;navamaḥ prakāraḥ&gt;</l>\n<l>dhānyābhrakaṃ ravikṣīrai ravimūladravaiśca vā // Āk_2,1.175 //</l>\n</lg>\n\n<lg>\n<l>mardyaṃ mardyaṃ puṭe pacyātsaptadhā mriyate dhruvam /</l>\n<l>&lt;daśamaḥ prakāraḥ&gt;</l>\n<l>dhānyābhrakaṃ tuṣāmlāntarātape sthāpayeddinam // Āk_2,1.176 //</l>\n</lg>\n\n<lg>\n<l>yāmaṃ mardyaṃ tu tadgolaṃ ruddhvā gajapuṭe pacet /</l>\n<l>evaṃ kārpāsatoyāntaḥ sthāpyaṃ pācyaṃ puṭe pacet // Āk_2,1.177 //</l>\n</lg>\n\n<lg>\n<l>evaṃ gokṣīramadhyasthaṃ sthāpyaṃ peṣyaṃ puṭe pacet /</l>\n<l>paścādamlaiśca gokṣīraiḥ kārpāsaiśca punaḥ punaḥ // Āk_2,1.178 //</l>\n</lg>\n\n<lg>\n<l>gharmapākaṃ mardanaṃ ca sthālīpākaṃ puṭaṃ kramāt /</l>\n<l>ekaviṃśatpuṭe prāpte niścandraṃ jāyate'bhrakam // Āk_2,1.179 //</l>\n</lg>\n\n<lg>\n<l>sarveṣāṃ ghātitābhrāṇām amṛtīkaraṇe vidhiḥ /</l>\n<l>&lt;abhrakasya guṇāḥ&gt;</l>\n<l>abhrakaṃ gaganaṃ bhṛṅgaṃ bahuputram umābhavam // Āk_2,1.180 //</l>\n</lg>\n\n<lg>\n<l>patrābhrakasya sindūramamṛtaṃ paramaṃ hitam /</l>\n<l>tridoṣaghnaṃ balakaraṃ vṛṣyamārogyadaṃ śuci // Āk_2,1.181 //</l>\n</lg>\n\n<lg>\n<l>sarvarogaharaṃ saumyaṃ viṣaghnaṃ ca rasāyanam /</l>\n<l>&lt;cinnabar:: synonyms&gt;</l>\n<l>hiṅgulo daradaṃ cūrṇapāradaśca rasodbhavaḥ // Āk_2,1.182 //</l>\n</lg>\n\n<lg>\n<l>rasagarbhaḥ suraṅgaśca lohaghnaḥ siddhipāradaḥ /</l>\n<l>&lt;cinnabar:: subtypes&gt;</l>\n<l>hiṅgulastrividho jñeyaścarmāraḥ śukatuṇḍakaḥ // Āk_2,1.183 //</l>\n</lg>\n\n<lg>\n<l>haṃsapādaśca tatrādyaṃ tārakarmaṇi yojayet /</l>\n<l>adhamaṃ taṃ vijānīyācchukatuṇḍaṃ ca madhyamam // Āk_2,1.184 //</l>\n</lg>\n\n<lg>\n<l>hematārakriyāmārge yojayetparameśvari /</l>\n<l>haṃsapādo mahāśreṣṭhaḥ sarvakarmakaro hi saḥ // Āk_2,1.185 //</l>\n</lg>\n\n<lg>\n<l>tasya sattvaṃ sūta eva daradasya tribhedataḥ /</l>\n<l>&lt;śukatuṇḍa:: phys. properties&gt;</l>\n<l>hemakiṭṭasya sadṛśastadrūpas tīkṣṇamārakaḥ // Āk_2,1.186 //</l>\n</lg>\n\n<lg>\n<l>carmārastīkṣṇarūpaḥ syātsuprītaḥ śukatuṇḍakaḥ /</l>\n<l>&lt;haṃsapāda:: properties&gt;</l>\n<l>japākusumasaṅkāśo haṃsapādo mahottamaḥ // Āk_2,1.187 //</l>\n</lg>\n\n<lg>\n<l>rasāyane sarvasūtaharaṇe sarvarañjane /</l>\n<l>lohānāṃ māraṇe śreṣṭho varṇotkarṣaṇakarmaṇi // Āk_2,1.188 //</l>\n</lg>\n\n<lg>\n<l>rasakasya tathā rāgabandhe dhaureyakaḥ smṛtaḥ /</l>\n<l>maladoṣādikaṃ nāsti sarvakāryeṣu pūjyate // Āk_2,1.189 //</l>\n</lg>\n\n<lg>\n<l>&lt;hiṅgulaśuddhiḥ&gt;</l>\n<l>meṣīkṣīreṇa daradamamlavargaiśca bhāvitam /</l>\n<l>saptavāraṃ prayatnena śuddhimāyāti niścitam // Āk_2,1.190 //</l>\n</lg>\n\n<lg>\n<l>&lt;hiṅgulasattvapātanam&gt;</l>\n<l>daradaṃ pātanāyantre pātitaṃ ca jalāśaye /</l>\n<l>sattvaṃ sūtakasaṅkāśaṃ vimuñcati na saṃśayaḥ // Āk_2,1.191 //</l>\n</lg>\n\n<lg>\n<l>&lt;hiṅgulasya guṇāḥ&gt;</l>\n<l>ye guṇāḥ pārade proktāste guṇāḥ santi hiṅgule /</l>\n<l>navajvaraharaḥ proktaḥ sampātajvaranāśanaḥ // Āk_2,1.192 //</l>\n</lg>\n\n<lg>\n<l>&lt;gairikam&gt;</l>\n<l>gairikaṃ giridhātuḥ syādraktadhāturgavedhukam /</l>\n<l>&lt;gairika:: subtypes&gt;</l>\n<l>gairikaṃ dvividhaṃ proktaṃ tatrādyaṃ svarṇagairikam // Āk_2,1.193 //</l>\n</lg>\n\n<lg>\n<l>pāṣāṇagairikaṃ cānyatpūrvaṃ śreṣṭhatamaṃ guṇaiḥ /</l>\n<l>&lt;gairikasya guṇāḥ&gt;</l>\n<l>śoṇitaṃ masṛṇaṃ snigdhaṃ svādu vṛṣyaṃ himaṃ laghu // Āk_2,1.194 //</l>\n</lg>\n\n<lg>\n<l>cakṣuṣyaṃ raktapittaghnaṃ viṣahidhmāvamipraṇut /</l>\n<l>tāpajvaraharaṃ śreṣṭhaṃ hemaghnaṃ raktagairikam // Āk_2,1.195 //</l>\n</lg>\n\n<lg>\n<l>&lt;pāṣāṇagairika:: phys. properties&gt;</l>\n<l>pāṣāṇagairikaṃ proktaṃ kaṭhinaṃ tāmravarṇakam /</l>\n<l>&lt;capalaḥ&gt;</l>\n<l>dehavedhī lohavedhī capalā rasabandhinī // Āk_2,1.196 //</l>\n</lg>\n\n<lg>\n<l>capalā bahubhedā ca sarvalohasvarūpataḥ /</l>\n<l>hemastāro ravimayaḥ sīsātmā vaṅgarūpadhṛk // Āk_2,1.197 //</l>\n</lg>\n\n<lg>\n<l>tīkṣṇarūpaḥ kāṃsyarūpo rakto viṣamayastathā /</l>\n<l>&lt;capalasvarūpam&gt;</l>\n<l>sattvalohasvarūpāste viṣo haritalohabhāk // Āk_2,1.198 //</l>\n</lg>\n\n<lg>\n<l>viṣākhyaṃ capalaṃ prāpya nirjīve tasya dāpayet /</l>\n<l>puṭenāraṇyajaiś chāṇaiḥ sadhūmaṃ sarvathā tyajet // Āk_2,1.199 //</l>\n</lg>\n\n<lg>\n<l>naśyeta tasya dhūmaṃ vai sparśanaṃ dūratastyajet /</l>\n<l>aśanāttasya saṃsparśānmriyate sadya eva hi // Āk_2,1.200 //</l>\n</lg>\n\n<lg>\n<l>dhūmāvalokanācchīrṣapīḍā saṃjāyate jvaraḥ /</l>\n<l>evaṃ dattapuṭe śānte gṛhṇīyāccapalaṃ tataḥ // Āk_2,1.201 //</l>\n</lg>\n\n<lg>\n<l>&lt;capalasya guṇāḥ&gt;</l>\n<l>tasya saṃsparśamātreṇa hīrako mriyate kṣaṇāt /</l>\n<l>sarveṣāṃ capalānāṃ vai svabhāvaḥ samudāhṛtaḥ // Āk_2,1.202 //</l>\n</lg>\n\n<lg>\n<l>vaṅgastambhe nāgarāje krame vātīva śasyate /</l>\n<l>sarvalohāni kurvanti suvarṇaṃ tārameva ca // Āk_2,1.203 //</l>\n</lg>\n\n<lg>\n<l>yuktyātha śodhitaḥ sūte vinā bījaṃ ca vā tathā /</l>\n<l>śataṃ vāpi sahasraṃ vā lakṣaṃ koṭiṃ ca vedhayet // Āk_2,1.204 //</l>\n</lg>\n\n<lg>\n<l>vajreṇa rasarājena bījena ca samāśritā /</l>\n<l>dhūmato vedhayellohān rasajīrṇaḥ svayaṃ galet // Āk_2,1.205 //</l>\n</lg>\n\n<lg>\n<l>niṣpatya tena dehasya capalena mahātmanā /</l>\n<l>&lt;śilājatu&gt;</l>\n<l>aśmajaṃ girijaṃ śailamaśmalākṣā śilājatu // Āk_2,1.206 //</l>\n</lg>\n\n<lg>\n<l>&lt;śilājatu:: subtypes&gt;</l>\n<l>śilādhāturdvidhā prokto gomūtrādyo rasāyanam /</l>\n<l>karpūrapūrvakaścānyastatrādyo dvividhaḥ smṛtaḥ // Āk_2,1.207 //</l>\n</lg>\n\n<lg>\n<l>sasattvaścaiva niḥsattvastayoḥ pūrvo guṇādhikaḥ /</l>\n<l>grīṣme tīvrārkataptebhyaḥ pādebhyo himabhūbhṛtaḥ // Āk_2,1.208 //</l>\n</lg>\n\n<lg>\n<l>svarṇarūpyākagarbhebhyaḥ śilādhātur viniḥsaret /</l>\n<l>&lt;śilājatorguṇāḥ&gt;</l>\n<l>svarṇagarbhagirer jātaṃ japāpuṣpanibhaṃ guru // Āk_2,1.209 //</l>\n</lg>\n\n<lg>\n<l>sasattvaṃ svādu paramaṃ paramaṃ tadrasāyanam /</l>\n<l>rūpyagarbhagirerjātaṃ madhuraṃ pāṇḍuraṃ guru // Āk_2,1.210 //</l>\n</lg>\n\n<lg>\n<l>śilājaṃ pāṇḍurogaghnaṃ viśeṣātpittarogajit /</l>\n<l>tāmragarbhagirerjātaṃ nīlavarṇaṃ ghanaṃ guru // Āk_2,1.211 //</l>\n</lg>\n\n<lg>\n<l>śilājaṃ kaphavātaghnaṃ tīkṣṇoṣṇaṃ dīpanaṃ param /</l>\n<l>vahnau kṣiptaṃ bhavedyattalliṅgākāraṃ hyadhūmakam // Āk_2,1.212 //</l>\n</lg>\n\n<lg>\n<l>salile'pyavalīnaṃ ca tatsiddhaṃ hi śilājatu /</l>\n<l>gomūtragandhi kṛṣṇaṃ guggulukābhaṃ saśarkaraṃ mṛtsnam /</l>\n<l>snigdhamanamlakaṣāyaṃ mṛdu guru ca śilājatu śreṣṭham // Āk_2,1.213 //</l>\n</lg>\n\n<l>sarvaṃ ca tiktakaṭukaṃ svādu nātyuṣṇaśītalam // Āk_2,1.214 //</l>\n\n<lg>\n<l>vṛṣyaṃ tridoṣajidbhedi cakṣuṣyaṃ ca rasāyanam /</l>\n<l>kṣayaśophodarārśoghnaṃ mehamūtragrahāpaham // Āk_2,1.215 //</l>\n</lg>\n\n<lg>\n<l>nūnaṃ sajvarapāṇḍuśophaśamanaṃ mehāgnimāndyāpahaṃ medaśchedakaraṃ ca yakṣmaśamanaṃ mūlāmayonmūlanam /</l>\n<l>plīhavināśanaṃ jaṭharahṛcchūlaghnam āmāpahaṃ sarvatvaggadanāśanaṃ kimaparaṃ dehe ca lohe hitam // Āk_2,1.216 //</l>\n</lg>\n\n<lg>\n<l>rasoparasasūtendraratnaloheṣu ye guṇāḥ /</l>\n<l>vasanti te śilādhātau jarāmṛtyujigīṣayā // Āk_2,1.217 //</l>\n</lg>\n\n<lg>\n<l>&lt;bhūnāgaḥ&gt;</l>\n<l>bhūnāgaḥ kṣitināgaśca bhūlatā raktajantukaḥ /</l>\n<l>kṣitijaḥ kṣitijantuśca viṣaghno raktatuṇḍakaḥ // Āk_2,1.218 //</l>\n</lg>\n\n<lg>\n<l>yāsāṃ chede na raktaṃ prabhavati satataṃ prāyaśo raktabhūmau /</l>\n<l>saṃgrāhyā bhūlatāstā viṣaharadhanadaṃ pātayettāsu sattvam /</l>\n<l>tadyuktyā pāradendraścarati yadi samaṃ sāraṇāyantrayogaiḥ /</l>\n<l>baddho'yaṃ koṭivedhī samaravirajate yojayedbhāskare vā // Āk_2,1.219 //</l>\n</lg>\n\n<lg>\n<l>&lt;bhūnāgasattvasya guṇāḥ&gt;</l>\n<l>sattvaṃ bhūnāgajaṃ kṣvelayakṣarākṣasamṛtyujit /</l>\n<l>sarvavaśyakaraṃ sarvarogaghnaṃ ca rasāyanam // Āk_2,1.220 //</l>\n</lg>\n\n<lg>\n<l>rasendre jāraṇākarmajāritaṃ koṭivedhakṛt /</l>\n<l>suvarṇādīni lohāni raktāni grasati kṣaṇāt // Āk_2,1.221 //</l>\n</lg>\n\n<lg>\n<l>&lt;bhūnāgasattvapātanam; prathamaḥ prakāraḥ&gt;</l>\n<l>raktabhūjātabhūnāgamṛttikāṃ kṣālayejjalaiḥ /</l>\n<l>yāvat sattvāvaśeṣaṃ syād dhautasattvaṃ tadeva hi // Āk_2,1.222 //</l>\n</lg>\n\n<lg>\n<l>mitrapañcakayuktaṃ tanmūṣāyāṃ dhamayed dṛḍham /</l>\n<l>nirbhidya mūṣāṃ tatsattvaṃ gṛhītvā kiṭṭakaṃ punaḥ // Āk_2,1.223 //</l>\n</lg>\n\n<lg>\n<l>evaṃ trivāraṃ dhamanātsattvaśeṣaṃ samāharet /</l>\n<l>&lt;dvitīyaḥ prakāraḥ&gt;</l>\n<l>bhūnāgamṛttikāṃ bhāṇḍe bhūnāgaiḥ saha nikṣipet // Āk_2,1.224 //</l>\n</lg>\n\n<lg>\n<l>ṣaṇmāsāntaṃ samāntaṃ vā jalaiḥ siñcenmuhurmuhuḥ /</l>\n<l>asya sattvaṃ vidhānena gṛhṇīyād abhrasattvavat // Āk_2,1.225 //</l>\n</lg>\n\n<lg>\n<l>&lt;tṛtīyaḥ prakāraḥ&gt;</l>\n<l>raktabhūmijabhūnāgān pañjarasthena barhiṇā /</l>\n<l>bhakṣayettu śaratkāle nityaṃ tanmalamāharet // Āk_2,1.226 //</l>\n</lg>\n\n<lg>\n<l>lākṣāsarjarasaḥ sarjī guggulurmitrapañcakam /</l>\n<l>ūrṇā kṣārāśca paṭavo nīlasarpendragopakau // Āk_2,1.227 //</l>\n</lg>\n\n<lg>\n<l>matsyaśca nīlasaraṭaḥ kūrmapṛṣṭhaṃ śaśāsthi ca /</l>\n<l>mākṣīkaṃ śikhiśaṃkhatutthaṃ ca sarvāṃśaṃ barhiṇo malam // Āk_2,1.228 //</l>\n</lg>\n\n<lg>\n<l>sarvaṃ nikṣipya mūṣāyāṃ dhamet tīvrāgninā dṛḍham /</l>\n<l>nirbhidya mūṣāṃ tatsattvaṃ gṛhītvā kiṭṭakaṃ punaḥ // Āk_2,1.229 //</l>\n</lg>\n\n<lg>\n<l>evaṃ trivāradhamanāt sattvaśeṣaṃ samāharet /</l>\n<l>&lt;haridrāśmā&gt;</l>\n<l>haridrāśmā niśāgrāvaḥ pītāṅgaḥ pītakarṣaṇaḥ // Āk_2,1.230 //</l>\n</lg>\n\n<lg>\n<l>tatsattvakaṃ sitaṃ svarṇaṃ śreṣṭhaṃ rasarasāyane /</l>\n<l>&lt;agnijāraḥ&gt;</l>\n<l>agnijāro'gniniryāso'pyagnigarbho 'gnijaḥ smṛtaḥ // Āk_2,1.231 //</l>\n</lg>\n\n<lg>\n<l>vaḍabāgnimalo jñeyo jarāyuścārṇavodbhavaḥ /</l>\n<l>agnijvālo'gnijāraśca proktaḥ sindhuplavo daśa // Āk_2,1.232 //</l>\n</lg>\n\n<lg>\n<l>sāmudrasyāgninakrasya jarāyurbahirujjhitaḥ /</l>\n<l>saṃśuṣko bhānutāpena so'gnijāra iti smṛtaḥ // Āk_2,1.233 //</l>\n</lg>\n\n<lg>\n<l>jārābhaṃ dahati sparśātpicchilaṃ sāgarotplavam /</l>\n<l>jarāyustaccaturvarṇaṃ śreṣṭhaṃ teṣu salohitam // Āk_2,1.234 //</l>\n</lg>\n\n<lg>\n<l>&lt;agnijārasya guṇāḥ&gt;</l>\n<l>syādagnijāraḥ kaṭukoṣṇavīryaḥ tundāmayaghnaḥ kaphavātahārī /</l>\n<l>pittapradaḥ śoṇitasannipātaśūlādivātāmayanāśakaśca // Āk_2,1.235 //</l>\n</lg>\n\n<lg>\n<l>agnijāras tridoṣaghno dhanurvātādivātanut /</l>\n<l>mardano rasavīryasya dīpano jāraṇastathā // Āk_2,1.236 //</l>\n</lg>\n\n<lg>\n<l>&lt;kharparī (rasakam)&gt;</l>\n<l>kharparī rasakaṃ tutthakharparyamṛtasambhavā /</l>\n<l>rasako dvividhaḥ prokto darduraḥ kāravellakaḥ // Āk_2,1.237 //</l>\n</lg>\n\n<lg>\n<l>sadaṃśo darduraḥ prokto nirdaṃśaḥ kāravellakaḥ /</l>\n<l>sattvapāte śubhaḥ pūrvo dvitīyaścauṣadhādiṣu // Āk_2,1.238 //</l>\n</lg>\n\n<lg>\n<l>ghanasattvanibhaṃ bāhye śubhaṃ hāridravattataḥ /</l>\n<l>acchaṃ kharparavat tuttham uttamaṃ satodaram // Āk_2,1.239 //</l>\n</lg>\n\n<lg>\n<l>&lt;kharparyā guṇāḥ&gt;</l>\n<l>rasakaḥ sarvadoṣaghnaḥ kaphapittavināśanaḥ /</l>\n<l>cakṣūrogakṣayaghnaśca lohapāradarañjanaḥ // Āk_2,1.240 //</l>\n</lg>\n\n<lg>\n<l>nāgārjunena nirdiṣṭau rasasya rasakāvubhau /</l>\n<l>śreṣṭhau siddharasau khyātau dehalohakarau parau // Āk_2,1.241 //</l>\n</lg>\n\n<lg>\n<l>rasaśca rasakaś cobhau yenāgnisahanau kṛtau /</l>\n<l>dehalohamayīṃ siddhiṃ dāsyatastu na saṃśayaḥ // Āk_2,1.242 //</l>\n</lg>\n\n<lg>\n<l>&lt;kharparīsattvapātanam&gt;</l>\n<l>jayantītriphalācūrṇaṃ haridrāguḍaṭaṅkaṇam /</l>\n<l>pādāṃśaṃ rasakasyedaṃ piṣṭvā mūṣāḥ pralepayet // Āk_2,1.243 //</l>\n</lg>\n\n<lg>\n<l>nalikāsampuṭaṃ baddhvā śoṣayed ātape khare /</l>\n<l>grāhyaṃ pātālayantreṇa sattvaṃ dhmāte puṭe'tha vā // Āk_2,1.244 //</l>\n</lg>\n\n<lg>\n<l>&lt;kharparīśuddhiḥ&gt;</l>\n<l>rajasvalārajomūtrai rasakaṃ bhāvayeddinam /</l>\n<l>taireva dinamekaṃ tu mardayecchuddhimāpnuyāt // Āk_2,1.245 //</l>\n</lg>\n\n<lg>\n<l>&lt;mayūratuttham&gt;</l>\n<l>mayūratutthaṃ tutthaṃ ca nīlāśmā tāmrabhasma ca /</l>\n<l>mayūragrīvakaṃ kṣveḍanāśanaṃ sasyakaṃ priye // Āk_2,1.246 //</l>\n</lg>\n\n<lg>\n<l>mayūragrīvasaṅkāśaṃ ghṛṣṭe gokṣīrasannibham /</l>\n<l>apsu ca plavate kṣiptametanmāyūratutthakam // Āk_2,1.247 //</l>\n</lg>\n\n<lg>\n<l>athavā śukapicchābhamantaḥ kāñcanabindubhiḥ /</l>\n<l>aṅkitaṃ gharṣayettuttham āyase cāmlasaṃyute // Āk_2,1.248 //</l>\n</lg>\n\n<lg>\n<l>bhaved ayastāmranibham etanmāyūratutthakam /</l>\n<l>&lt;mayūratutthaśuddhiḥ&gt;</l>\n<l>viṣṭhayā mardayettutthaṃ mārjārakakapotayoḥ // Āk_2,1.249 //</l>\n</lg>\n\n<lg>\n<l>daśāṃśaṃ ṭaṅkaṇaṃ dattvā pācyaṃ mṛdupuṭe tataḥ /</l>\n<l>puṭaṃ dadhnā puṭaṃ kṣaudrairdeyaṃ tutthaviśuddhaye // Āk_2,1.250 //</l>\n</lg>\n\n<lg>\n<l>&lt;mayūratutthasattvapātanam&gt;</l>\n<l>tutthaṃ ca ṭaṅkaṇaṃ caiva tulyaṃ ślakṣṇaṃ vimardayet /</l>\n<l>mūṣāyāṃ taṃ vinikṣipya ruddhvā tīvrāgninā dhamet // Āk_2,1.251 //</l>\n</lg>\n\n<lg>\n<l>indragopanibhaṃ sattvaṃ patatyeva na saṃśayaḥ /</l>\n<l>&lt;mayūratutthasya guṇāḥ&gt;</l>\n<l>tutthaṃ kaṭukaṣāyoṣṇaṃ śvitranetrāmayāpaham // Āk_2,1.252 //</l>\n</lg>\n\n<lg>\n<l>viṣadoṣeṣu sarveṣu praśastaṃ kāntikārakam /</l>\n<l>&lt;kaṅkuṣṭha:: synonyms&gt;</l>\n<l>kaṅkuṣṭhaṃ kākakuṣṭhaṃ ca recakaṃ rāgadāyakam // Āk_2,1.253 //</l>\n</lg>\n\n<lg>\n<l>&lt;kaṅkuṣṭha:: subtypes&gt;</l>\n<l>kaṃkuṣṭhaṃ ca dvidhā proktaṃ hematārātmakaṃ tathā /</l>\n<l>&lt;kaṅkuṣṭha:: medic. properties&gt;</l>\n<l>vraṇajantujvaraghnaṃ ca śūlodāvartagulmahṛt // Āk_2,1.254 //</l>\n</lg>\n\n<lg>\n<l>&lt;girisindūram&gt;</l>\n<l>mahāgiriṣu cāllova pāṣāṇāntasthito rasaḥ /</l>\n<l>śuṣkaḥ śoṇaḥ sa nirdiṣṭo girisindūrasaṃjñayā // Āk_2,1.255 //</l>\n</lg>\n\n<lg>\n<l>tridoṣaśamanaṃ bhedi rasabandhanakārakam /</l>\n<l>dehalohakaraṃ netryaṃ girisindūramīritam // Āk_2,1.256 //</l>\n</lg>\n\n<lg>\n<l>&lt;ṭaṅkaṇam&gt;</l>\n<l>ṭaṅkaṇaṃ ṭaṅkaṇakṣāro rasakṣāro rasādhikaḥ /</l>\n<l>lohadrāvī rasaghnaśca subhago raṅgadaśca saḥ // Āk_2,1.257 //</l>\n</lg>\n\n<lg>\n<l>mālatītīrasambhūtaḥ kṣāraśreṣṭho navāhvayaḥ /</l>\n<l>aśmarīmatisāraṃ ca nihanyātsthāvaraṃ viṣam // Āk_2,1.258 //</l>\n</lg>\n\n<lg>\n<l>rasasiddhikaraḥ prokto nāgārjunapuraḥsaraiḥ /</l>\n<l>&lt;kampillakaḥ&gt;</l>\n<l>iṣṭacūrṇasya saṅkāśaścandrikāḍhyo'tirekaḥ // Āk_2,1.259 //</l>\n</lg>\n\n<lg>\n<l>saurāṣṭradeśakhanijaḥ sa hi kampillako mataḥ /</l>\n<l>pittavraṇādhmānavibandhanaghnaḥ śleṣmodarārtikrimigulmahārī /</l>\n<l>mūlāmaśūlajvaraśophahārī kaṃpillako ricya malāpahārī // Āk_2,1.260 //</l>\n</lg>\n\n<p>&lt;vatsanābhiḥ&gt;\n<l>utpatyādi viṣasyādau kathitaṃ hi rasāyanam // Āk_2,1.261 //</l></p>\n\n<lg>\n<l>amṛtaṃ syādvatsanābho viṣam ugraṃ mahauṣadham /</l>\n<l>garalaṃ maraṇaṃ nāgaḥ stokakaṃ prāṇahārakam // Āk_2,1.262 //</l>\n</lg>\n\n<lg>\n<l>sarvakuṣṭhaharaṃ proktaṃ sarvavyādhivināśanam /</l>\n<l>sannipātādirogāṇāṃ vinivṛttikaraṃ priye // Āk_2,1.263 //</l>\n</lg>\n\n<lg>\n<l>&lt;kāsīsa:: synonyms&gt;</l>\n<l>kāsīsaṃ dhātukāsīsaṃ kesaraṃ haṃsalomaśam /</l>\n<l>śodhanaṃ pāṃśukāsīsaṃ śubhraṃ sattvāhvayaṃ matam // Āk_2,1.264 //</l>\n</lg>\n\n<lg>\n<l>&lt;kāsīsa:: subtypes&gt;</l>\n<l>kāsīsaṃ trividhaṃ śubhraṃ kṛṣṇaṃ pītamiti smṛtam /</l>\n<l>kāsīsaṃ puṣpakāsīsaṃ hīrakāsīsamityatha // Āk_2,1.265 //</l>\n</lg>\n\n<lg>\n<l>pītaṃ kṛṣṇaṃ sitaṃ raktaṃ caturdheti pare jaguḥ /</l>\n<l>&lt;kāsīsa:: medic. properties&gt;</l>\n<l>kāsīsamuṣṇaṃ sakṣārakaṣāyāmlaṃ satiktakam // Āk_2,1.266 //</l>\n</lg>\n\n<lg>\n<l>vātaśleṣmapraśamanaṃ cakṣuṣyaṃ rañjakaṃ param /</l>\n<l>mūtrakṛcchrāśmarīkuṣṭhakaṇḍūvraṇaviṣāpaham // Āk_2,1.267 //</l>\n</lg>\n\n<lg>\n<l>&lt;gaurīpāṣāṇakaḥ&gt;</l>\n<l>gaurīpāṣāṇakaḥ pīto vyaktadehaśca cūrṇakaḥ /</l>\n<l>rasabandhakaraḥ snigdho doṣaghno rasavīryakṛt // Āk_2,1.268 //</l>\n</lg>\n\n<lg>\n<l>&lt;tuvarī phaṭakī ca&gt;</l>\n<l>bhūmistuvarikā phullatuvarī rañjikā kṣitiḥ /</l>\n<l>citrabhūś cīnakāraśca mañjiṣṭhārāgadāyinī // Āk_2,1.269 //</l>\n</lg>\n\n<lg>\n<l>khagastu phaṭakī dugdhapāṣāṇo netrarogahā /</l>\n<l>karpūrākhyaśilādhātur mañjiṣṭhārāgarañjakaḥ // Āk_2,1.270 //</l>\n</lg>\n\n<lg>\n<l>&lt;podāraśṛṅgī&gt;</l>\n<l>sadalaṃ pītavarṇaṃ ca bhavedgurjaramaṇḍale /</l>\n<l>arjunasya gireḥ pārśve jātaṃ podāraśṛṅgikam // Āk_2,1.271 //</l>\n</lg>\n\n<lg>\n<l>sīsasattvaṃ marucchleṣmaśamanaṃ puṅgadāpaham /</l>\n<l>rasabandhanam utkṛṣṭaṃ keśarañjanamuttamam // Āk_2,1.272 //</l>\n</lg>\n\n<lg>\n<l>&lt;sindūra:: synonyms&gt;</l>\n<l>sindūranāgagarbhe saimantikavīrapāṃsu nāgabhavam /</l>\n<l>raktaṃ ca nāgareṇuḥ gaṇapatibhūṣā suraṅga ityākhyā // Āk_2,1.273 //</l>\n</lg>\n\n<lg>\n<l>saubhāgyaṃ caiva śṛṅgāraṃ maṅgalyam aruṇaṃ rajaḥ /</l>\n<l>&lt;sindūra:: medic. properties&gt;</l>\n<l>sindūraṃ kaṭukaṃ tiktamuṣṇaṃ vraṇaviropaṇam // Āk_2,1.274 //</l>\n</lg>\n\n<lg>\n<l>kilāsaviṣakaṇḍūtivisarpaśamanaṃ param /</l>\n<l>hiṅgule ye guṇāḥ santi te guṇāstimurau priye // Āk_2,1.275 //</l>\n</lg>\n\n<lg>\n<l>&lt;rasāñjanam&gt;</l>\n<l>rasāñjanaṃ rasodbhūtaṃ rasagarbhaṃ rasāgrajam /</l>\n<l>rītyāṃ tu dhāmyamānāyāṃ tatkiṭṭaṃ tu rasāñjanam // Āk_2,1.276 //</l>\n</lg>\n\n<lg>\n<l>tadabhāve tu kartavyaṃ dārvīkvāthasamudbhavam /</l>\n<l>kṛtakaṃ bālabhaiṣajyaṃ dārvīkvāthodbhavaṃ tathā // Āk_2,1.277 //</l>\n</lg>\n\n<lg>\n<l>dārvīkvāthabhavaṃ kaṇṭhavikāsi kṣiptam akṣṇi yat /</l>\n<l>tad rasāñjanamuddiṣṭaṃ kaṣāyaṃ kaṭu tiktakam // Āk_2,1.278 //</l>\n</lg>\n\n<lg>\n<l>kiṃcid uṣṇaṃ kaphaharaṃ chedanaṃ lekhanaṃ laghu /</l>\n<l>raktapittapraśamanaṃ netrarogavināśanam // Āk_2,1.279 //</l>\n</lg>\n\n<lg>\n<l>rasāñjanaṃ tārkṣyaśailaṃ jñeyaṃ varyañjanaṃ tathā /</l>\n<l>rasanābhaṃ cāgnisāraṃ dvādaśāhvayakīrtitam // Āk_2,1.280 //</l>\n</lg>\n\n<lg>\n<l>&lt;nīlāñjanam&gt;</l>\n<l>nīlaṃ nīlāñjanaṃ caiva cakṣuṣyaṃ vārisambhavam /</l>\n<l>kapotakaṃ ca kāpotaṃ samproktaṃ śakrabhūmijam // Āk_2,1.281 //</l>\n</lg>\n\n<lg>\n<l>śītaṃ nīlāñjanaṃ proktaṃ kaṭutiktakaṣāyakam /</l>\n<l>cakṣuṣyaṃ kaphavātaghnaṃ viṣaghnaṃ ca rasāyanam // Āk_2,1.282 //</l>\n</lg>\n\n<lg>\n<l>&lt;sauvīrāñjanam&gt;</l>\n<l>sauvīramañjanaṃ snigdhamavaghṛṣṭaṃ śilātale /</l>\n<l>añjanābhaṃ śilārūpametacchreṣṭham akṛtrimam // Āk_2,1.283 //</l>\n</lg>\n\n<lg>\n<l>sauvīramañjanaṃ caiva raktapittaharaṃ hitam /</l>\n<l>viṣahidhmākṣirogaghnaṃ vraṇaśodhanaropaṇam // Āk_2,1.284 //</l>\n</lg>\n\n<lg>\n<l>&lt;srotoñjana:: synonyms&gt;</l>\n<l>srotodbhavaṃ srotanadībhavaṃ ca srotoñjanaṃ vāribhavaṃ tathānyam /</l>\n<l>sauvīrasāraṃ ca kapotasāraṃ valmīkaśīrṣaṃ munisaṃmitāhvam // Āk_2,1.285 //</l>\n</lg>\n\n<lg>\n<l>valmīkaśikharākāraṃ bhaṅge nīlotpaladyutiḥ /</l>\n<l>gharṣaṇe gairikacchāyaṃ srotoñjanamidaṃ bhavet // Āk_2,1.286 //</l>\n</lg>\n\n<lg>\n<l>&lt;srotoñjana:: medic. properties&gt;</l>\n<l>sroto'ñjanaṃ śītakaṭukaṣāyaṃ krimināśanam /</l>\n<l>rasāyanaṃ rase yojyaṃ stanyavṛddhikaraṃ param // Āk_2,1.287 //</l>\n</lg>\n\n<lg>\n<l>sroto'ñjanaṃ himaṃ snigdhaṃ tṛṣṇāhṛtsvādu lekhanam /</l>\n<l>netryaṃ hidhmāvamicchardikaphapittāsrakopanut // Āk_2,1.288 //</l>\n</lg>\n\n<lg>\n<l>&lt;ahiphenam&gt;</l>\n<l>śrāntasya mathanākṣobhād vāsuker vadanotthitāḥ /</l>\n<l>dvīpāntare patanti sma saviṣāḥ svedabindavaḥ // Āk_2,1.289 //</l>\n</lg>\n\n<lg>\n<l>yatra yatra patanti sma prarūḍhā gulmarūpataḥ /</l>\n<l>teṣu jātaṃ tu niryāsamaphenaṃ bruvate janāḥ // Āk_2,1.290 //</l>\n</lg>\n\n<lg>\n<l>caturvidhamaphenaṃ syājjāraṇaṃ māraṇaṃ tathā /</l>\n<l>dhāraṇaṃ sāraṇaṃ caiva kramādvakṣyāmi lakṣaṇam // Āk_2,1.291 //</l>\n</lg>\n\n<lg>\n<l>śvetaṃ tu jāraṇaṃ proktaṃ kṛṣṇavarṇaṃ tu māraṇam /</l>\n<l>dhāraṇaṃ pītavarṇaṃ ca karburaṃ sāraṇaṃ tathā // Āk_2,1.292 //</l>\n</lg>\n\n<lg>\n<l>jāraṇaṃ jarayedannaṃ māraṇaṃ mṛtyudāyakam /</l>\n<l>dhāraṇaṃ ca vayaḥstambhaṃ sāraṇaṃ malasārakam // Āk_2,1.293 //</l>\n</lg>\n\n<lg>\n<l>aphenaṃ sannipātaghnaṃ vṛṣyaṃ balyaṃ ca mohadam /</l>\n<l>grahaṇīmatisāraṃ ca nāśayetṣaṇḍatāmapi // Āk_2,1.294 //</l>\n</lg>\n\n<lg>\n<l>&lt;puṣpāñjana:: synonyms&gt;</l>\n<l>puṣpāñjanaṃ puṣpaketuḥ kaustubhaḥ kusumāñjanam /</l>\n<l>rītikaṃ rītikusumaṃ rītipuṣpaṃ ca puṣpakam // Āk_2,1.295 //</l>\n</lg>\n\n<lg>\n<l>&lt;puṣpāñjana:: medic. properties&gt;</l>\n<l>puṣpāñjanaṃ hitaṃ proktaṃ pittahikkāpradāhanut /</l>\n<l>nāśayed viṣakāsārtisarvanetrāmayāpaham // Āk_2,1.296 //</l>\n</lg>\n\n<lg>\n<l>&lt;śaṅkha&gt;</l>\n<l>śaṅkho'rṇavabhavaḥ kambur jalajaḥ pāvanadhvaniḥ /</l>\n<l>kuṭilo'ntarmahānādaḥ śvetapītaḥ sunādakaḥ // Āk_2,1.297 //</l>\n</lg>\n\n<lg>\n<l>sasvano dīrghanādaśca bahunādo harapriyaḥ /</l>\n<l>kṣullakaḥ kṣudraśaṅkhaḥ syācchaṃbūko nakhaśaṅkhakaḥ // Āk_2,1.298 //</l>\n</lg>\n\n<lg>\n<l>śaṅkhaḥ kaṭurasaḥ śītaḥ puṣṭivīryabalapradaḥ /</l>\n<l>gulmaśūlakaphaśvāsanāśano viṣadoṣahā // Āk_2,1.299 //</l>\n</lg>\n\n<lg>\n<l>kṣullakaḥ kaṭukaḥ snigdhaḥ śūlahārī ca dīpanaḥ /</l>\n<l>śuktir muktāprasūścaiva mahāśuktiśca śuktikā // Āk_2,1.300 //</l>\n</lg>\n\n<lg>\n<l>muktāsphoṭastautikastu mauktikaprasavā ca sā /</l>\n<l>jñeyā mauktikasūścaiva muktāmātā tathā smṛtā // Āk_2,1.301 //</l>\n</lg>\n\n<lg>\n<l>muktāśuktiḥ kaṭuḥ snigdhā śvāsahṛdrogahāriṇī /</l>\n<l>śūlapraśamanī rucyā madhurā dīpanī parā // Āk_2,1.302 //</l>\n</lg>\n\n<lg>\n<l>jalaśuktiḥ kṣudraśuktiḥ krimisusphuṭikā ca sā /</l>\n<l>jalaśuktiḥ kaṭuḥ snigdhā dīpanī gulmaśūlanut // Āk_2,1.303 //</l>\n</lg>\n\n<lg>\n<l>tathā viṣaharā rucyā pācanī baladāyinī /</l>\n<l>&lt;kaparda&gt;</l>\n<l>kapardako varāṭaśca kapardaśca varāṭikā // Āk_2,1.304 //</l>\n</lg>\n\n<lg>\n<l>carācaraścaro varyo bālakrīḍanakaśca sa /</l>\n<l>pītābhā granthilā pṛṣṭhe dīrghavṛttā varāṭikā // Āk_2,1.305 //</l>\n</lg>\n\n<lg>\n<l>rasavaidyairvinirdiṣṭā sā carācarasaṃjñakā /</l>\n<l>sārdhaniṣkabharā śreṣṭhā niṣkabhārā ca madhyamā // Āk_2,1.306 //</l>\n</lg>\n\n<lg>\n<l>pādonaniṣkabhārā ca kaniṣṭhā parikīrtitā /</l>\n<l>pariṇāmādiśūlaghnī grahaṇīkṣayanāśanī // Āk_2,1.307 //</l>\n</lg>\n\n<lg>\n<l>kaṭūṣṇā dīpanī vṛṣyā netryā vātakaphāpahā /</l>\n<l>rasendrajāraṇe proktā biḍadravyeṣu śasyate // Āk_2,1.308 //</l>\n</lg>\n\n<lg>\n<l>tadanye puṃvarāṭāḥ syur guravaḥ śleṣmapittalāḥ /</l>\n<l>kapardaḥ kaṭutiktoṣṇaḥ karṇaśūlavraṇāpahaḥ // Āk_2,1.309 //</l>\n</lg>\n\n<lg>\n<l>gulmaśūlāmayaghnaśca netradoṣanikṛntanaḥ /</l>\n<l>&lt;sābuṇi&gt;</l>\n<l>sarvakṣāro bahukṣāraḥ samūhakṣārasābuṇiḥ // Āk_2,1.310 //</l>\n</lg>\n\n<lg>\n<l>stomakṣāro mahākṣāro malāriḥ kṣāramelakaḥ /</l>\n<l>sarvakṣāram atikṣāraṃ cakṣuṣyaṃ bastiśodhanam // Āk_2,1.311 //</l>\n</lg>\n\n<lg>\n<l>udāvartakrimighnaṃ ca biḍavadvastraśodhanam /</l>\n<l>&lt;navasāra&gt;</l>\n<l>karīrapīlukāṣṭheṣu pacyamāneṣṭakodbhavaḥ // Āk_2,1.312 //</l>\n</lg>\n\n<lg>\n<l>kṣāro'sau navasāraḥ syāccūlikālavaṇābhidhaḥ /</l>\n<l>rasendrajāraṇaṃ lohadrāvaṇaṃ jaṭharāgnikṛt // Āk_2,1.313 //</l>\n</lg>\n\n<lg>\n<l>gulmaplīhāsyaśoṣaghnaṃ bhuktamāṃsādijāraṇam /</l>\n<l>&lt;saurāṣṭrī&gt;</l>\n<l>gopittena śataṃ vārānsaurāṣṭrīṃ bhāvayettataḥ // Āk_2,1.314 //</l>\n</lg>\n\n<lg>\n<l>dhamitvā pātayetsatvaṃ krāmaṇaṃ cātiguhyakam /</l>\n<l>&lt;ākhupāṣāṇa&gt;</l>\n<l>mūṣakasyābhidhā pūrvaṃ pāṣāṇasyābhidhā tataḥ // Āk_2,1.315 //</l>\n</lg>\n\n<lg>\n<l>ākhupāṣāṇanāmāyaṃ lohasaṅkarakārakaḥ /</l>\n<l>ākhugrāvā saro rūkṣo vamiśītajvarāpahaḥ // Āk_2,1.316 //</l>\n</lg>\n\n<lg>\n<l>tārakarmaṇi saṃpūjyo medodurmāṃsakṛntanaḥ /</l>\n<l>&lt;sarjarasa&gt;</l>\n<l>rālaḥ sarjarasaścaiva yakṣadhūpo 'gnivallabhaḥ // Āk_2,1.317 //</l>\n</lg>\n\n<lg>\n<l>deveṣṭaḥ śālaniryāsaḥ surabhir dhūpavallabhaḥ /</l>\n<l>rālastu pañcadhā prokto raktaḥ pītaḥ sito'sitaḥ // Āk_2,1.318 //</l>\n</lg>\n\n<lg>\n<l>nānāvarṇaśca vijñeyaḥ kṛṣṇasteṣu guṇottaraḥ /</l>\n<l>rālastu śiśiraḥ snigdhaḥ kaṣāyastiktako rase // Āk_2,1.319 //</l>\n</lg>\n\n<p>vātapittaharaḥ sphoṭakaṇḍūtivraṇanāśanaḥ /\n<lg>\n<l>&lt;guggulu&gt;</l>\n<l>dānavendravijitānpurā surān bhraṣṭakāntidhṛtidhairyatejasaḥ /</l>\n<l>vīkṣya viṣṇuramṛtaṃ kilāsṛjat gugguluṃ balavapurjayapradam // Āk_2,1.320 //</l>\n</lg></p>\n\n<l>marubhūmiṣu jāyante prāyaśaḥ purapādapāḥ // Āk_2,1.321 //</l>\n\n<lg>\n<l>bhānor mayūkhaiḥ saṃtaptā grīṣme muñcanti guggulum /</l>\n<l>gugguluḥ pañcadhā prokto mahiṣākṣaśca nīlakaḥ // Āk_2,1.322 //</l>\n</lg>\n\n<lg>\n<l>padmastu kumudaścaiva suvarṇaḥ pañcamaḥ priye /</l>\n<l>mahiṣākṣaśca nīlaśca dantināṃ guṇadāyakau // Āk_2,1.323 //</l>\n</lg>\n\n<lg>\n<l>vājināṃ kumudaḥ padmo narāṇāṃ svarṇavarṇakaḥ /</l>\n<l>eraṇḍabījataile vā tilataile'thavā ghṛte // Āk_2,1.324 //</l>\n</lg>\n\n<lg>\n<l>pañcatiktaśṛtaiḥ kvāthaiḥ śuddhiṃ kuryātsuguggulum /</l>\n<l>dolāyantre pacettāvadyāvannirmalatā bhavet // Āk_2,1.325 //</l>\n</lg>\n\n<lg>\n<l>evaṃ viśuddhaṃ saṃgrāhyaṃ tattadyogeṣu yojayet /</l>\n<l>piṭakāgaṇḍamālādyā naśyanti ca marudgadāḥ // Āk_2,1.326 //</l>\n</lg>\n\n<lg>\n<l>&lt;yavakṣāra&gt;</l>\n<l>yavakṣāro'mṛtaḥ pākyo yavajo yavaśūkajaḥ /</l>\n<l>yavaśūko yavāhvaśca yavapākyo yavārujaḥ // Āk_2,1.327 //</l>\n</lg>\n\n<lg>\n<l>yavakṣāraḥ kaṭūṣṇaśca kaphavātodarārtinut /</l>\n<l>āmaśūlāśmarīkṛcchraviṣadoṣaharaḥ paraḥ // Āk_2,1.328 //</l>\n</lg>\n\n<lg>\n<l>&lt;sarjakṣāra&gt;</l>\n<l>sadyaḥkṣāraḥ sarjikaśca kṣāraḥ sajjī suvarjikaḥ /</l>\n<l>sarjīkaḥ kaṭurūkṣaśca tīkṣṇo vātakaphārtinut // Āk_2,1.329 //</l>\n</lg>\n\n<lg>\n<l>gulmānāhavamighnaśca mehajāṭhararogahṛt /</l>\n<l>&lt;lavaṇakṣāra&gt;</l>\n<l>loṇāraṃ lavaṇotthaṃ lavaṇāsuraṃ ca lavaṇamedaśca // Āk_2,1.330 //</l>\n</lg>\n\n<lg>\n<l>jatujaṃ lavaṇakṣāraṃ lavaṇaṃ ca kṣāralavaṇaṃ ca /</l>\n<l>loṇakakṣāram atyuṣṇaṃ tīkṣṇaṃ pittapravṛddhidam // Āk_2,1.331 //</l>\n</lg>\n\n<lg>\n<l>kṣāraṃ lavaṇam īṣacca vātagulmādiśūlanut /</l>\n<l>&lt;vajrakakṣāra&gt;</l>\n<l>vajrakaṃ vajrakakṣāraṃ kṣāraśreṣṭhaṃ vidārakam // Āk_2,1.332 //</l>\n</lg>\n\n<lg>\n<l>sāraṃ candanasāraṃ ca dhūmotthaṃ dhūmajaṃ gajāḥ /</l>\n<l>vajrakakṣāram atyuṣṇaṃ tīkṣṇaṃ kṣāraṃ ca rodhanam // Āk_2,1.333 //</l>\n</lg>\n\n<lg>\n<l>gulmodarārtiviṣṭambhaśūlapraśamanaṃ param /</l>\n<l>&lt;sāmudralavaṇa&gt;</l>\n<l>sāmudrakaṃ tu sāmudraṃ sāmudralavaṇaṃ śivam // Āk_2,1.334 //</l>\n</lg>\n\n<lg>\n<l>&lt;sea salt:: medic. properties&gt;</l>\n<l>sāmudraṃ laghu hṛdyaṃ ca vāritāsṛjapittalam /</l>\n<l>vidāhi kaphavātaghnaṃ dīpanaṃ rucikṛt priyam // Āk_2,1.335 //</l>\n</lg>\n\n<lg>\n<l>&lt;saindhava&gt;</l>\n<l>saindhavaṃ syācchītaśivaṃ nādeyaṃ sindhujaṃ śivam /</l>\n<l>śuddhaṃ śivātmakaṃ pathyaṃ māṇimanthaṃ navābhidham // Āk_2,1.336 //</l>\n</lg>\n\n<lg>\n<l>saindhavaṃ lavaṇaṃ vṛṣyaṃ cakṣuṣyaṃ dīpanaṃ ruci /</l>\n<l>pūtaṃ nasyāttridoṣaghnaṃ vraṇadoṣavibandhajit // Āk_2,1.337 //</l>\n</lg>\n\n<lg>\n<l>saindhavaṃ dvividhaṃ jñeyaṃ sitaṃ raktamiti kramāt /</l>\n<l>rasavīryavipākeṣu guṇāḍhyaṃ pūtanaṃ sitam // Āk_2,1.338 //</l>\n</lg>\n\n<lg>\n<l>&lt;kācalavaṇa&gt;</l>\n<l>nīlakācodbhavaṃ kācatilakaṃ caiva kācasambhavam /</l>\n<l>kākasauvarcalaṃ kācalavaṇaṃ pākyajaṃ smṛtam // Āk_2,1.339 //</l>\n</lg>\n\n<lg>\n<l>kācotthaṃ hṛdyagandhaṃ ca tatkālalavaṇaṃ tathā /</l>\n<l>kuruvindaṃ kācamalaṃ katimaṃ ca caturdaśa // Āk_2,1.340 //</l>\n</lg>\n\n<lg>\n<l>kācākhyaṃ lavaṇaṃ rucyamīṣatkṣāraṃ sapittalam /</l>\n<l>dāhadaṃ kaphavātaghnaṃ dīpanaṃ gulmaśūlahṛt // Āk_2,1.341 //</l>\n</lg>\n\n<lg>\n<l>&lt;biḍalavaṇa&gt;</l>\n<l>biḍaṃ ca biḍakaṃ khaṇḍaṃ kṛtakṣāraṃ ca āsuram /</l>\n<l>supākyaṃ lavaṇaṃ khaṇḍaṃ dhūrtaṃ kṛtrimakaṃ daśa // Āk_2,1.342 //</l>\n</lg>\n\n<lg>\n<l>biḍam uṣṇaṃ salavaṇaṃ dīpanaṃ vātanāśanam /</l>\n<l>rucyaṃ cājīrṇaśūlaghnaṃ gulmamehavināśanam // Āk_2,1.343 //</l>\n</lg>\n\n<lg>\n<l>&lt;sauvarcala&gt;</l>\n<l>sauvarcalaṃ ca rucakaṃ tilakaṃ hṛdyagandhakam /</l>\n<l>akṣaṃ ca kṛṣṇalavaṇaṃ rucyaṃ kodravikaṃ tathā // Āk_2,1.344 //</l>\n</lg>\n\n<lg>\n<l>&lt;sauvarcala:: medic. properties&gt;</l>\n<l>sauvarcalaṃ laghu kṣāraṃ kaṭūṣṇaṃ gulmaśūlanut /</l>\n<l>ūrdhvavātāmaśūlārtivibandhārocakaṃ jayet // Āk_2,1.345 //</l>\n</lg>\n\n<lg>\n<l>&lt;amlavetasa&gt;</l>\n<l>amlo'mlavetaso vedhī rasāmlo vītavetasaḥ /</l>\n<l>vetasāraś cāmlasāraḥ śaravedhī ca vedhakaḥ // Āk_2,1.346 //</l>\n</lg>\n\n<lg>\n<l>nīlaśca bhedano bhedī rājāmlaścāmlabhedanaḥ /</l>\n<l>amlāṅkuśo raktasāraḥ phalāmlaścāmlanāyakaḥ // Āk_2,1.347 //</l>\n</lg>\n\n<lg>\n<l>sahasravedhī vīrāmlo gulmaketur dharākṣidhā /</l>\n<l>śaṅkhamāṃsādidrāvī syad dvidhā caivāmlavetasaḥ // Āk_2,1.348 //</l>\n</lg>\n\n<lg>\n<l>amlavetasamatyamlaṃ kaṣāyoṣṇāmavātajit /</l>\n<l>kaphārśaḥsamagulmāmam arocakaharaṃ param // Āk_2,1.349 //</l>\n</lg>\n\n<lg>\n<l>&lt;kāca&gt;</l>\n<l>kācas tuṣārasāraśca rasakhoṭamalāpahaḥ /</l>\n<l>śṛṅgārī cābhradhārī ca sarvanetrāmayāpahā // Āk_2,1.350 //</l>\n</lg>\n\n<lg>\n<l>&lt;chagaṇa&gt;</l>\n<l>piṣṭakaṃ chagaṇaśchāṇamutpalaṃ ca vanotpalam /</l>\n<l>kariṇḍopalaśāṭhī ca varaṭī chagaṇābhidhā // Āk_2,1.351 //</l>\n</lg>\n\n<lg>\n<l>rasalohadoṣahāri khyātaṃ tadbhasma duritasaṃhṛtaye /</l>\n<l>&lt;aṅgāra&gt;</l>\n<l>śikhitrāḥ pāvakocchiṣṭā aṅgārāḥ koliśā matāḥ // Āk_2,1.352 //</l>\n</lg>\n\n<lg>\n<l>kokilāśceti cāṅgārā nirvāṇāḥ payasā vinā /</l>\n<l>&lt;sikatā&gt;</l>\n<l>sikatā pravāhajanitā siktā pānīyacūrṇakā sūkṣmā // Āk_2,1.353 //</l>\n</lg>\n\n<lg>\n<l>sā vālukā śramaghnī saṃsekātsannipātaghnī /</l>\n<l>&lt;uparasaśodhana&gt;</l>\n<l>kāsīsaṃ bhāvayed gharme dinaṃ jambīrajairdravaiḥ // Āk_2,1.354 //</l>\n</lg>\n\n<lg>\n<l>śudhyate ṭaṅkaṇaṃ gairī kaṅkuṣṭhaṃ ca varāṭikā /</l>\n<l>śaṅkhaṃ nīlāñjanaṃ caiva pṛthak śodhyaṃ dine dine // Āk_2,1.355 //</l>\n</lg>\n\n<lg>\n<l>godugdhaistriphalākvāthair bhṛṅgadrāvaiḥ śilājatu /</l>\n<l>mardayedāyase pātre dinaikaṃ tacca śudhyati // Āk_2,1.356 //</l>\n</lg>\n\n<lg>\n<l>meṣīkṣīreṇa daradamamlavargaiśca bhāvitam /</l>\n<l>saptavāraṃ prayatnena śuddhimāyāti niścayam // Āk_2,1.357 //</l>\n</lg>\n\n<lg>\n<l>sūryāvartaṃ vajrakandaṃ kadalī devadālikā /</l>\n<l>śigruḥ kośātakī vandhyā kākamācī ca vālukā // Āk_2,1.358 //</l>\n</lg>\n\n<lg>\n<l>āsāmekarasenaiva trikṣārair lavaṇaiḥ saha /</l>\n<l>bhāvayedamlavargaiśca dinamekaṃ prayatnataḥ // Āk_2,1.359 //</l>\n</lg>\n\n<lg>\n<l>sauvīraṃ kāntapāṣāṇaḥ śuddhā bhūnāgamṛttikā /</l>\n<l>sarve uparasāścātha pṛthagbhāvyaṃ dinaṃ dinam // Āk_2,1.360 //</l>\n</lg>\n\n<lg>\n<l>tataḥ pācyaṃ ca taddrāvairḍolāyantre dinaṃ sudhīḥ /</l>\n<l>śudhyante nātra sandehaḥ sarve uparasāḥ pṛthak // Āk_2,1.361 //</l>\n</lg>\n\n<lg>\n<l>punarnavāmeghanādakapijambīratindukaiḥ /</l>\n<l>agastipuṣpakumudayavaciñcāmlavetasaiḥ // Āk_2,1.362 //</l>\n</lg>\n\n<lg>\n<l>vanasūraṇabhūdhātrīmaṇḍūkīkaravīrakaiḥ /</l>\n<l>kāravallīkṣīrakandaraktotpalaśamīghanaiḥ // Āk_2,1.363 //</l>\n</lg>\n\n<lg>\n<l>meṣaśṛṅgīśaśavasāśakravāruṇiṭaṅkaṇaiḥ /</l>\n<l>tailamatsyavasāvyoṣadravair etaiḥ sakāñjikaiḥ // Āk_2,1.364 //</l>\n</lg>\n\n<lg>\n<l>etaiḥ samastair vyastairvā ḍolāyantre dinatrayam /</l>\n<l>abhrapatrādyuparasān śuddhihetoḥ prapācayet // Āk_2,1.365 //</l>\n</lg>\n\n<p>Āk, 2, 2\nśrībhairavaḥ /\nsvarṇādisarvalohānāmutpattyādikramaṃ bruve /\n<lg>\n<l>&lt;gold:: synonyms&gt;</l>\n<l>svarṇaṃ suvarṇakanakojjvalakāñcanāni kalyāṇahāṭakahiraṇyamanoharāṇi /</l>\n<l>gāṅgeyagairikamahārajatāgnivīryarukmāni hematapanīyakabhāsvarāṇi // Āk_2,2.1 //</l>\n</lg></p>\n\n<lg>\n<l>jāmbūnadāṣṭāpadajātarūpapiñjānacāmīkarakarburāṇi /</l>\n<l>kārtasvarāpiñjaravarṇabhūritejāṃsi dīptāmaladīpipītakāni // Āk_2,2.2 //</l>\n</lg>\n\n<lg>\n<l>maṅgalyasaumeravaśātakumbhaśṛṅgāracandrārajajāmbavāni /</l>\n<l>āgneyaniṣkāgniśikhāni ceti netrābdhinirdhāritahemanāma // Āk_2,2.3 //</l>\n</lg>\n\n<p>&lt;svarṇabhedāḥ&gt;\n<l>prākṛtaṃ sahajaṃ vahnisambhūtaṃ khanisambhavam // Āk_2,2.4 //</l></p>\n\n<lg>\n<l>rasendravedhasaṃjātaṃ svarṇaṃ pañcavidhaṃ smṛtam /</l>\n<l>brahmāṇḍaṃ saṃvṛtaṃ yena rajoguṇabhuvā khalu // Āk_2,2.5 //</l>\n</lg>\n\n<lg>\n<l>tatprākṛtamiti proktaṃ devānāmapi durlabham /</l>\n<l>brahmā yenāvṛto jātaḥ suvarṇaṃ sahajaṃ hi tat // Āk_2,2.6 //</l>\n</lg>\n\n<lg>\n<l>visṛṣṭamagninā śaivaṃ tejaḥ pītaṃ suduḥsaham /</l>\n<l>abhūtsvarṇaṃ taduddiṣṭaṃ suvarṇaṃ vahnisaṃbhavam // Āk_2,2.7 //</l>\n</lg>\n\n<lg>\n<l>etatsvarṇatrayaṃ divyaṃ varṇaiḥ ṣoḍaśabhiryutam /</l>\n<l>dhāraṇādeva tatkuryāccharīramajarāmayam // Āk_2,2.8 //</l>\n</lg>\n\n<lg>\n<l>girīṇāṃ khanisambhūtaṃ tatsvarṇaṃ khanijaṃ smṛtam /</l>\n<l>taccaturdaśavarṇāḍhyaṃ bhakṣitaṃ sarvarogahṛt // Āk_2,2.9 //</l>\n</lg>\n\n<lg>\n<l>rasendravedhasambhūtaṃ tadvedhajamudāhṛtam /</l>\n<l>rasāyanaṃ mahāśreṣṭhaṃ pavitraṃ vedhajaṃ hi tat // Āk_2,2.10 //</l>\n</lg>\n\n<lg>\n<l>raktābhaṃ pītavarṇaṃ ca dvividhaṃ kāñcanaṃ bhavet /</l>\n<l>&lt;grāhyāgrāhyasvarṇarūpa&gt;</l>\n<l>dāhe raktaṃ sitaṃ chede nikaṣe kuṅkumaprabham // Āk_2,2.11 //</l>\n</lg>\n\n<lg>\n<l>guru snigdhaṃ mṛdu svacchaṃ nirdalaṃ raktapītakam /</l>\n<l>hema ṣoḍaśavarṇāḍhyaṃ śasyate dehalohayoḥ // Āk_2,2.12 //</l>\n</lg>\n\n<lg>\n<l>śvetāṅgaṃ kaṭhinaṃ rūkṣaṃ vivarṇaṃ samalaṃ dalam /</l>\n<l>dāhe śvetāsitaṃ śvetaṃ nikaṣe laghu ca vrajet // Āk_2,2.13 //</l>\n</lg>\n\n<lg>\n<l>na śuddhaṃ na mṛtaṃ svarṇaṃ rogavargaṃ karoti ca /</l>\n<l>saukhyaṃ vīryaṃ balaṃ hanti tasmācchuddhirudīryate // Āk_2,2.14 //</l>\n</lg>\n\n<lg>\n<l>&lt;svarṇaśuddhi&gt;</l>\n<l>valmīkamṛttikā dhūmaṃ gairikaṃ ceṣṭakā paṭu /</l>\n<l>ityete mṛttikāḥ pañca jambīrair vāranālakaiḥ // Āk_2,2.15 //</l>\n</lg>\n\n<lg>\n<l>piṣṭvā limpetsvarṇapatraṃ bhasmacchannaṃ tu karpare /</l>\n<l>yāvaddravaṃ puṭaṃ tāvatkuryāttena viśudhyati // Āk_2,2.16 //</l>\n</lg>\n\n<lg>\n<l>mṛttikāṃ mātuluṅgāmlaiḥ pañcavāsarabhāvitām /</l>\n<l>sabhasmalavaṇaṃ hema śodhayet puṭapākataḥ // Āk_2,2.17 //</l>\n</lg>\n\n<lg>\n<l>bhāvayenmātuluṅgāmlaistridinaṃ pañcamṛttikām /</l>\n<l>saindhavaṃ bhūmibhasmābhiḥ svarṇaṃ śudhyati pūrvavat // Āk_2,2.18 //</l>\n</lg>\n\n<lg>\n<l>taile takre gavāṃ mūtre hyāranāle kulutthake /</l>\n<l>kramānniṣecayet taptaṃ saptavāraṃ dravair dravaiḥ // Āk_2,2.19 //</l>\n</lg>\n\n<lg>\n<l>svarṇādilohapatrāṇāṃ śuddhireṣā praśasyate /</l>\n<l>drāvitau nāgavaṅgau ca tadvatsiñcedviśuddhaye // Āk_2,2.20 //</l>\n</lg>\n\n<lg>\n<l>suvarṇaṃ ḍhālayet pūrvaṃ kāñcanārodbhave rase /</l>\n<l>saptavāraṃ tataḥ karmayogyaṃ hema bhaved dhruvam // Āk_2,2.21 //</l>\n</lg>\n\n<lg>\n<l>&lt;svarṇabhasma (1)&gt;</l>\n<l>nāgacūrṇaṃ śilāyuktaṃ vajrīkṣīrasamanvitam /</l>\n<l>lepanātpuṭayogācca hemapatrāṇi lepayet // Āk_2,2.22 //</l>\n</lg>\n\n<lg>\n<l>mṛtaṃ nāgaṃ snuhīkṣīrair athavāmlena kenacit /</l>\n<l>piṣṭvā lepyaṃ svarṇapatraṃ ruddhvā gajapuṭe pacet // Āk_2,2.23 //</l>\n</lg>\n\n<lg>\n<l>ādāya peṣayedamle mṛtanāgaṃ cāṣṭamāṃśakam /</l>\n<l>pacedgajapuṭe ruddhvā pūrvavannāgasaṃyutam // Āk_2,2.24 //</l>\n</lg>\n\n<lg>\n<l>evaṃ punaḥ punaḥ pākādaṣṭadhā mriyate dhruvam /</l>\n<l>&lt;svarṇabhasma (2)&gt;</l>\n<l>śuddhasūtasamaṃ gandhaṃ mākṣikaṃ ca sahāmlakaiḥ // Āk_2,2.25 //</l>\n</lg>\n\n<lg>\n<l>aṣṭabhiśca puṭairhema mriyate pūrvavatkriyā /</l>\n<l>&lt;svarṇabhasma (3)&gt;</l>\n<l>śuddhasūtasamaṃ svarṇaṃ khalve kuryācca golakam // Āk_2,2.26 //</l>\n</lg>\n\n<lg>\n<l>ūrdhvādho gandhakaṃ dattvā sarvatulyaṃ nirudhya ca /</l>\n<l>triṃśadvanotpalair dadyāt puṭānevaṃ caturdaśa // Āk_2,2.27 //</l>\n</lg>\n\n<lg>\n<l>nirutthaṃ jāyate bhasma gandhaṃ deyaṃ punaḥ punaḥ /</l>\n<l>&lt;svarṇabhasma (4)&gt;</l>\n<l>svarṇamāvartya tolaikaṃ māṣaikaṃ śuddhanāgakam // Āk_2,2.28 //</l>\n</lg>\n\n<lg>\n<l>kṣiptvādāya tu taccūrṇaṃ tattulye gandhamākṣike /</l>\n<l>amlena mardayedyāmaṃ ruddhvā laghupuṭe pacet // Āk_2,2.29 //</l>\n</lg>\n\n<lg>\n<l>gandhaṃ punaḥ punardeyaṃ mriyate daśabhiḥ puṭaiḥ /</l>\n<l>&lt;rasādibhiḥ svarṇamāraṇam&gt;</l>\n<l>hemapatrāṇi kurvīta vilimpedrasabhasmanā // Āk_2,2.30 //</l>\n</lg>\n\n<lg>\n<l>amlapiṣṭena puṭayeddhema nirjīvatāṃ vrajet /</l>\n<l>athavā tāpyapuṭitaṃ svarṇaṃ gacchati bhasmatām // Āk_2,2.31 //</l>\n</lg>\n\n<lg>\n<l>yadvā mṛtena kariṇā śilāyogena bhasmayet /</l>\n<l>athavā mṛtavajreṇa yoginyaṃśavilepitam // Āk_2,2.32 //</l>\n</lg>\n\n<lg>\n<l>bhasmatāṃ yātyuparasai rasaiścaiva mahārasaiḥ /</l>\n<l>amlapiṣṭair viliptaṃ ca puṭitaṃ yāti bhasmatām // Āk_2,2.33 //</l>\n</lg>\n\n<lg>\n<l>&lt;svarṇamāraṇa (5)&gt;</l>\n<l>svarṇasya dviguṇaṃ sūtaṃ yāmamamlena mardayet /</l>\n<l>āroṭaṃ mākṣikaṃ kṣiptvā mūṣāyāṃ svarṇatulyakam // Āk_2,2.34 //</l>\n</lg>\n\n<lg>\n<l>tatpṛṣṭhe marditaṃ hema tatpṛṣṭhe śuddhamākṣikam /</l>\n<l>deyaṃ svarṇasamaṃ tacca pṛṣṭhe gandhaṃ ca tatsamam // Āk_2,2.35 //</l>\n</lg>\n\n<lg>\n<l>sarvaṃ ca cūrṇitaṃ dadyād ruddhvā mūṣāṃ dhameddṛḍham /</l>\n<l>svabhāvaśītalaṃ grāhyaṃ bhasma tadbhāgapañcakam // Āk_2,2.36 //</l>\n</lg>\n\n<lg>\n<l>ṭaṅkaṇaṃ śvetakācaṃ ca bhāgaikaikaṃ prapeṣayet /</l>\n<l>tritayaṃ madhunājyena melakaṃ golakīkṛtam // Āk_2,2.37 //</l>\n</lg>\n\n<lg>\n<l>dhānyābhrasya ca bhāgaikamadhaścordhvaṃ ca dāpayet /</l>\n<l>nirudhya taddhamedgāḍhaṃ mūṣāyāṃ ghaṭikādvayam // Āk_2,2.38 //</l>\n</lg>\n\n<lg>\n<l>nirutthaṃ jāyate bhasma tattadyogeṣu yojayet /</l>\n<l>&lt;svarṇamāraṇa (6)&gt;</l>\n<l>hemnaḥ pādaṃ mṛtaṃ sūtaṃ piṣṭamamlena kenacit // Āk_2,2.39 //</l>\n</lg>\n\n<lg>\n<l>patre liptvā puṭe pacyādaṣṭabhirmriyate dhruvam /</l>\n<l>śuddhānāṃ sarvalohānāṃ māraṇe rītirīdṛśī // Āk_2,2.40 //</l>\n</lg>\n\n<lg>\n<l>&lt;svarṇamāraṇa (7)&gt;</l>\n<l>śuddhamākṣīkabhāgaikaṃ bhāgaṃ cāroṭamākṣikam /</l>\n<l>dvibhāgaṃ sūtakaṃ kṣiptvā trayamamlena mardayet // Āk_2,2.41 //</l>\n</lg>\n\n<lg>\n<l>bhāgaikaṃ hemapatraṃ ca liptvā cāmlena mardayet /</l>\n<l>tadgolaṃ pātanāyantre haṭhād yāmatrayaṃ pacet // Āk_2,2.42 //</l>\n</lg>\n\n<lg>\n<l>ityevaṃ mriyate svarṇaṃ nirutthaṃ nātra saṃśayaḥ /</l>\n<l>&lt;svarṇamāraṇa (8)&gt;</l>\n<l>yavaciñcārajovṛkṣabhallātaiṣṭaṅkaṇena ca // Āk_2,2.43 //</l>\n</lg>\n\n<lg>\n<l>liptvā svarṇasya patrāṇi ruddhvā gajapuṭe pacet /</l>\n<l>tair dravaiḥ piṣṭyā mriyate saptadhā puṭaiḥ // Āk_2,2.44 //</l>\n</lg>\n\n<lg>\n<l>pīlukaṅkuṣṭhabukkāṇasauvarcalam apeṣitam /</l>\n<l>liptvā svarṇasya patrāṇi mriyate saptabhiḥ puṭaiḥ // Āk_2,2.45 //</l>\n</lg>\n\n<lg>\n<l>&lt;svarṇasya guṇāḥ&gt;</l>\n<l>suvarṇaṃ bṛṃhaṇaṃ snigdhaṃ madhuraṃ rasapākayoḥ /</l>\n<l>viṣadoṣaharaṃ śītaṃ sakaṣāyaṃ satiktakam // Āk_2,2.46 //</l>\n</lg>\n\n<lg>\n<l>hṛdyaṃ kāntipradaṃ balyaṃ saṃrasanaṃ guru lekhanam /</l>\n<l>buddhimedhāsmṛtikaraṃ vraṇaghnaṃ vāgviśuddhidam // Āk_2,2.47 //</l>\n</lg>\n\n<lg>\n<l>kṣayonmādapraśamanaṃ cakṣuṣyaṃ ca rasāyanam /</l>\n<l>tridoṣaśamanaṃ saumyamāyuṣyaṃ ruciraṃ śuci // Āk_2,2.48 //</l>\n</lg>\n\n<l>prajñāvīryasvarakaram aiśvaryaṃ dhāraṇādbhavet // Āk_2,2.49 //</l>\n\n<p>Āk, 2, 3\nśrībhairavaḥ /\n<lg>\n<l>&lt;silver:: synonyms&gt;</l>\n<l>raupyaṃ śubhraṃ vasuśreṣṭhaṃ ruciraṃ candralohakam /</l>\n<l>rajataṃ taptarūpyaṃ ca candrabhūtistu raupyakam // Āk_2,3.1 //</l>\n</lg></p>\n\n<lg>\n<l>kaladhautaṃ ca saudhaṃ ca candrahāsaṃ ca tārakam /</l>\n<l>&lt;rajatabhedāḥ&gt;</l>\n<l>sahajaṃ khanisaṃjātaṃ kṛtrimaṃ ca tridhā matam // Āk_2,3.2 //</l>\n</lg>\n\n<lg>\n<l>rajataṃ pūrvapūrvaṃ hi svaguṇairuttarottaram /</l>\n<l>kailāsādyadrisambhūtaṃ sahajaṃ rajataṃ bhavet // Āk_2,3.3 //</l>\n</lg>\n\n<lg>\n<l>tatspṛṣṭaṃ hi mahāvyādhināśanaṃ dehināṃ bhavet /</l>\n<l>himācalādikūṭeṣu yadrūpyaṃ jāyate hi tat // Āk_2,3.4 //</l>\n</lg>\n\n<lg>\n<l>khanijaṃ kathyate tajjñaiḥ paramaṃ hi rasāyanam /</l>\n<l>śrīrāmapādukānyastaṃ vaṅgaṃ yadrūpyatāṃ gatam // Āk_2,3.5 //</l>\n</lg>\n\n<lg>\n<l>tatpādarūpyamityuktaṃ kṛtrimaṃ sarvaroganut /</l>\n<l>&lt;grāhyāgrāhyarajatasvarūpam&gt;</l>\n<l>ghanaṃ snigdhaṃ guru snigdhaṃ dāhe chede sitaṃ mṛdu // Āk_2,3.6 //</l>\n</lg>\n\n<lg>\n<l>varṇāḍhyaṃ candravatsvacchaṃ dāhe chede samaprabham /</l>\n<l>śaṅkhābhaṃ masṛṇaṃ sphoṭarahitaṃ rajataṃ śubham // Āk_2,3.7 //</l>\n</lg>\n\n<lg>\n<l>dāhe raktaṃ ca pītaṃ ca kṛṣṇaṃ rūkṣaṃ sphuṭaṃ laghu /</l>\n<l>sthūlāṅgaṃ karkaśāṅgaṃ ca rajataṃ tyājyamaṣṭadhā // Āk_2,3.8 //</l>\n</lg>\n\n<lg>\n<l>kaṭhinaṃ kṛtrimaṃ rūkṣaṃ vivarṇaṃ samalaṃ dalam /</l>\n<l>dāhe chede ghane naṣṭaṃ madhyamaṃ rajataṃ matam // Āk_2,3.9 //</l>\n</lg>\n\n<lg>\n<l>karoti tāpaṃ viḍbhedaṃ kṣayaṃ śuklabalāyuṣām /</l>\n<l>na śuddhaṃ na mṛtaṃ tāraṃ tasmācchuddhaṃ ca mārayet // Āk_2,3.10 //</l>\n</lg>\n\n<lg>\n<l>&lt;rajataśuddhi&gt;</l>\n<l>nāgena ṭaṅkaṇenaiva drāvitaṃ śuddhimṛcchati /</l>\n<l>tāraṃ trivāraṃ nikṣiptaṃ taile jyotiṣmatībhave // Āk_2,3.11 //</l>\n</lg>\n\n<lg>\n<l>taptaṃ taptaṃ tārapatraṃ secayecchuddhim āpnuyāt /</l>\n<l>piśācasaṃbhave yadvā prakṣiptaṃ śuddhimāpnuyāt // Āk_2,3.12 //</l>\n</lg>\n\n<lg>\n<l>rajataṃ doṣanirmuktaṃ nāgottīrṇaṃ samāharet /</l>\n<l>śvetakumbhodbhave nīre ḍhālayetsaptavārakān // Āk_2,3.13 //</l>\n</lg>\n\n<lg>\n<l>&lt;rajatabhasma (1, 2, 3)&gt;</l>\n<l>kuraṇḍamunipuṣpotthasalilaiḥ saṃpramardayet /</l>\n<l>tārapatrāṇi liptāni puṭayecca vanotpalaiḥ // Āk_2,3.14 //</l>\n</lg>\n\n<lg>\n<l>mriyate nātra sandehaḥ liptaṃ vā rasabhasmanā /</l>\n<l>amlavargapraliptena pūrvavatpuṭayogataḥ // Āk_2,3.15 //</l>\n</lg>\n\n<lg>\n<l>mriyate tālakaṃ sūtaṃ vaṅgamamlena peṣayet /</l>\n<l>tārapatrāṇi saṃlipya puṭitvā bhasmatāṃ nayet // Āk_2,3.16 //</l>\n</lg>\n\n<lg>\n<l>mriyate gandhayogādyair vaiṣṇavena vipadyate /</l>\n<l>&lt;rajatabhasma (4)&gt;</l>\n<l>snuhīkṣīraiḥ pacettāpyaṃ tārapatrāṇi lepayet // Āk_2,3.17 //</l>\n</lg>\n\n<lg>\n<l>ruddhvā gajapuṭe paktvā pūrvoktaiḥ pācayetpunaḥ /</l>\n<l>catvāriṃśatpuṭairevaṃ pacettāraṃ mṛtaṃ bhavet // Āk_2,3.18 //</l>\n</lg>\n\n<lg>\n<l>&lt;rajatabhasma (5)&gt;</l>\n<l>bhūdhātrīṃ mākṣikaṃ tulyaṃ pippalīṃ saindhavāmlakaiḥ /</l>\n<l>liptvā tārasya patrāṇi ruddhvā saptapuṭaiḥ pacet // Āk_2,3.19 //</l>\n</lg>\n\n<lg>\n<l>dravaiḥ punaḥ punaḥ piṣṭvā mriyate nātra saṃśayaḥ /</l>\n<l>&lt;rajatabhasma (6)&gt;</l>\n<l>likucadravasūtābhyāṃ tārapiṣṭīṃ prakalpayet // Āk_2,3.20 //</l>\n</lg>\n\n<lg>\n<l>ruddhvādho gandhakaṃ dattvā mūṣāgarbhe nirudhya ca /</l>\n<l>svedayed vālukāyantre dinamekaṃ dṛḍhāgninā // Āk_2,3.21 //</l>\n</lg>\n\n<lg>\n<l>svāṅgaśītalatāṃ piṣṭiṃ sāmlatālena marditam /</l>\n<l>puṭeddvādaśavārāṇi bhasmībhavati rūpyakam // Āk_2,3.22 //</l>\n</lg>\n\n<lg>\n<l>&lt;rajatabhasma (7)&gt;</l>\n<l>mākṣikaṃ cūrṇaluṅgāmlamarditaṃ puṭitaṃ śanaiḥ /</l>\n<l>triṃśadvāreṇa tattāraṃ nirutthaṃ bhasma jāyate // Āk_2,3.23 //</l>\n</lg>\n\n<lg>\n<l>rāgaḥ syāt sarvalohānāṃ puṭādhikye na saṃśayaḥ /</l>\n<l>&lt;rajatabhasma (8)&gt;</l>\n<l>tārapattraṃ caturbhāgā bhāgaikaṃ śuddhatālakam // Āk_2,3.24 //</l>\n</lg>\n\n<lg>\n<l>mardyaṃ jambīrajairdrāvaistārapatrāṇi lepayet /</l>\n<l>śoṣayedandhayettaṃ ca triṃśadvanotpalaiḥ puṭet // Āk_2,3.25 //</l>\n</lg>\n\n<lg>\n<l>caturdaśapuṭairevaṃ nirutthaṃ mriyate dhruvam /</l>\n<l>&lt;rajatabhasma (9)&gt;</l>\n<l>raupyapatraṃ caturbhāgā bhāgaikaṃ mṛtavaṅgakam // Āk_2,3.26 //</l>\n</lg>\n\n<lg>\n<l>athavā gandhabhāgaikaṃ lepyaṃ jambīrapeṣitaiḥ /</l>\n<l>ruddhvā tribhiḥ puṭaiḥ pācyaṃ pañcaviṃśadvanotpalaiḥ // Āk_2,3.27 //</l>\n</lg>\n\n<lg>\n<l>mriyate nātra sandeho gandho deyaḥ punaḥ punaḥ /</l>\n<l>&lt;rajatabhasma (10)&gt;</l>\n<l>rasagandhau samaṃ kṛtvā kākatuṇḍasya mūlakam // Āk_2,3.28 //</l>\n</lg>\n\n<lg>\n<l>mardayenmahiṣīkṣīraiḥ piṣṭiṃ tāṃ kṣālayejjalaiḥ /</l>\n<l>haridrāgolake kṣiptvā golaṃ hayapurīṣake // Āk_2,3.29 //</l>\n</lg>\n\n<lg>\n<l>kṣiptvā dinaikaviṃśacca tadgarbhād uddharetpunaḥ /</l>\n<l>tatpiṣṭvā tārapatrāṇi lepyamamlena kenacit // Āk_2,3.30 //</l>\n</lg>\n\n<lg>\n<l>puṭair viṃśatibhir bhasma jāyate nātra saṃśayaḥ /</l>\n<l>bhasmanā hyamlapiṣṭena limpettāmramayaṃ kṣuram // Āk_2,3.31 //</l>\n</lg>\n\n<lg>\n<l>jāyate taṃ mṛtaṃ vidyādbhasma hāṭakatārayoḥ /</l>\n<l>&lt;rajatasya guṇāḥ&gt;</l>\n<l>raupyaṃ snigdhaṃ kaṣāyāmlaṃ vipāke madhuraṃ rasam // Āk_2,3.32 //</l>\n</lg>\n\n<lg>\n<l>vayasaḥ sthāpanaṃ śītaṃ lekhanaṃ vātapittajit /</l>\n<l>vṛṣyaṃ rucikaraṃ balyaṃ jaṭharāgnipradīpanam // Āk_2,3.33 //</l>\n</lg>\n\n<p>Āk, 2, 4\nśrībhairavaḥ /\n<lg>\n<l>&lt;tāmra&gt;</l>\n<l>tāmraṃ mlecchamukhaṃ śulbaṃ tapaneṣṭamudumbaram /</l>\n<l>tryambakaṃ cāravindaṃ ca ravilohaṃ ravipriyam // Āk_2,4.1 //</l>\n</lg></p>\n\n<lg>\n<l>raktaṃ naipālakaṃ caiva raktadhātuḥ karendudhā /</l>\n<l>mlecchaṃ nepālakaṃ ceti tayornepālamuttamam // Āk_2,4.2 //</l>\n</lg>\n\n<lg>\n<l>nepālād anyakhanyutthaṃ mlecchamityabhidhīyate /</l>\n<l>susnigdhaṃ mṛdulaṃ śoṇaṃ ghanaghātakṣayaṃ guru // Āk_2,4.3 //</l>\n</lg>\n\n<lg>\n<l>nirvikāraṃ guru śreṣṭhaṃ tāmraṃ nepālamucyate /</l>\n<l>sitakṛṣṇāruṇacchāyaṃ vāmabhedi kaṭhorakam // Āk_2,4.4 //</l>\n</lg>\n\n<lg>\n<l>kṣālitaṃ ca punaḥ kṛṣṇam etanmlecchakatāmrakam /</l>\n<l>pāṇḍuraṃ kṛṣṇaśoṇaṃ ca laghu sphuṭanasaṃyutam // Āk_2,4.5 //</l>\n</lg>\n\n<lg>\n<l>rūkṣāṅgaṃ sadalaṃ tāmraṃ neṣyate rasakarmaṇi /</l>\n<l>utkledamohabhramadāhabhedāḥ tāmrasya doṣāḥ khalu durdharāste /</l>\n<l>viśodhanāt tadvigatasvadoṣaṃ sudhāsamaṃ syādrasavīryapāke // Āk_2,4.6 //</l>\n</lg>\n\n<l>vāntimūrcchābhramonmādanānārukkuṣṭhaśūlakṛt // Āk_2,4.7 //</l>\n\n<lg>\n<l>āyuḥkāntibalabhraṃśakaraṃ dhātupradūṣaṇam /</l>\n<l>nu śuddhaṃ na mṛtaṃ tāmraṃ tena saṃśodhya mārayet // Āk_2,4.8 //</l>\n</lg>\n\n<lg>\n<l>&lt;tāmraśuddhi&gt;</l>\n<l>tāmraṃ kṣārāmlasaṃyuktaṃ drāvitaṃ taptagairikam /</l>\n<l>nikṣiptaṃ mahiṣītakrachagaṇe saptavārakam // Āk_2,4.9 //</l>\n</lg>\n\n<lg>\n<l>pañcadoṣavinirmuktaṃ saptavāreṇa jāyate /</l>\n<l>tāmranirdalapattrāṇi liptvā nimbavasindhunā // Āk_2,4.10 //</l>\n</lg>\n\n<lg>\n<l>dhmātvā sauvīrake kṣepādviśudhyatyaṣṭavārataḥ /</l>\n<l>nimbvambupaṭuliptāni tāpitānyaṣṭavārakam // Āk_2,4.11 //</l>\n</lg>\n\n<lg>\n<l>viśudhyantyarkapatrāṇi nirguṇḍīrasamardanāt /</l>\n<l>kumārīpatramadhye tu śulvapatraṃ niveśitam // Āk_2,4.12 //</l>\n</lg>\n\n<lg>\n<l>puṭitaṃ doṣanirmuktaṃ pāṇḍuraṃ ca prajāyate /</l>\n<l>itthaṃ viśodhitaṃ tāmraṃ sarvadoṣavivarjitam // Āk_2,4.13 //</l>\n</lg>\n\n<lg>\n<l>bhavedrasāyanakaraṃ dehalohakaraṃ param /</l>\n<l>imāṃ śuddhiṃ vijānīyācchivo vā nandikeśvaraḥ // Āk_2,4.14 //</l>\n</lg>\n\n<lg>\n<l>balinā nihataṃ tāmraṃ saptavāraṃ samutthitam /</l>\n<l>sarvadoṣavinirmuktaṃ bhavedamṛtasannibham // Āk_2,4.15 //</l>\n</lg>\n\n<lg>\n<l>snuhyarkakṣīralavaṇakāñjikais tāmrapatrakam /</l>\n<l>liptvā pratāpya nirguṇḍīrasaiḥ siñcyāt punaḥ punaḥ // Āk_2,4.16 //</l>\n</lg>\n\n<lg>\n<l>vārān dvādaśataḥ śuddhaṃ lepāttāpācca secanāt /</l>\n<l>khaṭikāṃ lavaṇaṃ takrairāranālaiśca peṣayet // Āk_2,4.17 //</l>\n</lg>\n\n<lg>\n<l>tena liptaṃ tāmrapatraṃ taptaṃ taptaṃ niṣecayet /</l>\n<l>ṣaḍvāram amlatakrāntar nirguṇḍyāśca viśuddhaye // Āk_2,4.18 //</l>\n</lg>\n\n<lg>\n<l>taptāni tāmrapatrāṇi secayettiktakārasaiḥ /</l>\n<l>liptvāmlatakralavaṇakāñjikena punaḥ punaḥ // Āk_2,4.19 //</l>\n</lg>\n\n<lg>\n<l>taptaṃ taptaṃ tridhā siñcyācchuddhimāyāti niścayam /</l>\n<l>gomūtreṇa pacedyāmaṃ tāmrapātraṃ dṛḍhāgninā // Āk_2,4.20 //</l>\n</lg>\n\n<lg>\n<l>śudhyate nātra sandeho māraṇaṃ cāpyathocyate /</l>\n<l>&lt;tāmrabhasma (1)&gt;</l>\n<l>gandhena tāmratulyena hyamlapiṣṭena lepayet // Āk_2,4.21 //</l>\n</lg>\n\n<lg>\n<l>kaṇṭavedhīkṛtaṃ patramandhayitvā puṭe pacet /</l>\n<l>uddhṛtya cūrṇayettasminpādāṃśaṃ gandhakaṃ kṣipet // Āk_2,4.22 //</l>\n</lg>\n\n<lg>\n<l>jambīrair āranālair vā mṛgadūrvāthavā dravaiḥ /</l>\n<l>piṣṭvā piṣṭvā pacedruddhaṃ sagandhaṃ ca catuṣpuṭaiḥ // Āk_2,4.23 //</l>\n</lg>\n\n<lg>\n<l>mātuluṅgadravaiḥ piṣṭvā puṭamekaṃ pradāpayet /</l>\n<l>sitaśarkarayāpyekaṃ puṭaṃ deyaṃ mṛtaṃ bhavet // Āk_2,4.24 //</l>\n</lg>\n\n<lg>\n<l>&lt;tāmrabhasma (2)&gt;</l>\n<l>pāṣāṇabhedimatsyākṣīdravair dviguṇagandhakam /</l>\n<l>tāmrasya lepayet piṣṭiṃ ruddhvā gajapuṭe pacet // Āk_2,4.25 //</l>\n</lg>\n\n<lg>\n<l>samāṃśena punargandhaṃ dattvā drāvaiśca lolayet /</l>\n<l>evaṃ saptapuṭaiḥ pakvaṃ tāmrabhasma bhaved dhruvam // Āk_2,4.26 //</l>\n</lg>\n\n<lg>\n<l>&lt;tāmrabhasma (3)&gt;</l>\n<l>tāmrasya triguṇaṃ sūtaṃ jambīrāmlena mardayet /</l>\n<l>ādau mūṣāntare kṣiptvā dhuttūrasya tu patrakam // Āk_2,4.27 //</l>\n</lg>\n\n<lg>\n<l>tatpṛṣṭhe tāmratulyaṃ ca gandhakaṃ cūrṇitaṃ kṣipet /</l>\n<l>tatpṛṣṭhe marditaṃ tāmraṃ pūrvatulyaṃ ca gandhakam // Āk_2,4.28 //</l>\n</lg>\n\n<lg>\n<l>ācchādya dhūrtapatraistu ruddhvā gajapuṭe pacet /</l>\n<l>svāṅgaśītaṃ tataścūrṇaṃ mṛtaṃ bhavati niścitam // Āk_2,4.29 //</l>\n</lg>\n\n<lg>\n<l>&lt;tāmrabhasma (4)&gt;</l>\n<l>kiṃcidgandhena vāmlena kṣālayettāmrapatrakam /</l>\n<l>tāmrapādena sūtena sārdraṃ patraṃ pralepayet // Āk_2,4.30 //</l>\n</lg>\n\n<lg>\n<l>tāmradviguṇagandhena cāmlapiṣṭena tatpunaḥ /</l>\n<l>liptvā hyadhordhvagaṃ deyā supiṣṭā cāmlaparṇikā // Āk_2,4.31 //</l>\n</lg>\n\n<lg>\n<l>tatpiṇḍaṃ bhāṇḍagarbhe tu ruddhvā cullyāṃ vipācayet /</l>\n<l>yāmaikaṃ tāmrapākena bhasmībhavati niścitam // Āk_2,4.32 //</l>\n</lg>\n\n<lg>\n<l>&lt;tāmrabhasma (5)&gt;</l>\n<l>sūtamekaṃ dvidhā gandhaṃ yāmaṃ kanyā vimardayet /</l>\n<l>dvayos tulye tāmrapatre sthālyā garbhe nirodhayet // Āk_2,4.33 //</l>\n</lg>\n\n<lg>\n<l>samyaṅmṛllavaṇaiḥ sandhiṃ pārśve bhasma nidhāpayet /</l>\n<l>caturyāmaṃ paceccullyāṃ pātrapṛṣṭhe sagomayam // Āk_2,4.34 //</l>\n</lg>\n\n<lg>\n<l>jalaṃ punaḥ punardeyaṃ svāṅgaśītaṃ vicūrṇayet /</l>\n<l>mriyate nātra sandehaḥ sarvayogeṣu yojayet // Āk_2,4.35 //</l>\n</lg>\n\n<lg>\n<l>&lt;tāmrabhasma (6)&gt;</l>\n<l>jīrṇaṃ tāmraṃ samādāya tatra caitānvinikṣipet /</l>\n<l>vaṅgaṃ ghoṣaṃ gajaṃ tīkṣṇasāraṃ kāntaṃ ca ṣaṭ samān // Āk_2,4.36 //</l>\n</lg>\n\n<lg>\n<l>pratyekaṃ tāmramānena sarvānekatra dhāmayet /</l>\n<l>vaṅkanālena tāvattadyāvadarko'vaśiṣyate // Āk_2,4.37 //</l>\n</lg>\n\n<lg>\n<l>tamarkaṃ ḍhālayetpūrvaṃ nirguṇḍīsalilāntare /</l>\n<l>saptavārāṃśca tanmūlacūrṇamarke pravāpayet // Āk_2,4.38 //</l>\n</lg>\n\n<lg>\n<l>tena tāmreṇa kurvīta vaṭikāmavraṇāṃ śubhām /</l>\n<l>dviguṇaṃ gandhakaṃ liptvā balestryaṃśaṃ ca pāradam // Āk_2,4.39 //</l>\n</lg>\n\n<lg>\n<l>śuddhaṃ hiṅgulajaṃ vāpi mardayedbījapūrakaiḥ /</l>\n<l>jambīrajairvā likucanīraiḥ samyak pramardayet // Āk_2,4.40 //</l>\n</lg>\n\n<lg>\n<l>tridinaṃ tadviśoṣyātha bhāṇḍāntastanniveśayet /</l>\n<l>upariṣṭāttāmraghaṭīm adhovaktrāṃ nidhāya ca // Āk_2,4.41 //</l>\n</lg>\n\n<lg>\n<l>dṛḍhaṃ vilepayetpaścāt kaṭorīṃ mṛṇmayīṃ kṣipet /</l>\n<l>atiprayatnāllimpet tāṃ yathā vārā na bhidyate // Āk_2,4.42 //</l>\n</lg>\n\n<lg>\n<l>adhiculli tato dattvā pūrayitvā jalairadhaḥ /</l>\n<l>prajvālayedvītihotraṃ mṛdumadhyottamakramāt // Āk_2,4.43 //</l>\n</lg>\n\n<lg>\n<l>dināni ṣaṭ samādāya svāṅgaśītaṃ tu pātrakam /</l>\n<l>nirbhidya śulvaṃ gṛhṇīta mṛtaṃ sūtena yatnataḥ // Āk_2,4.44 //</l>\n</lg>\n\n<lg>\n<l>tataḥ khalve vicūrṇyaitad yatheṣṭaṃ viniyojayet /</l>\n<l>&lt;tāmrabhasmaśuddhiḥ&gt;</l>\n<l>nānāvidhaṃ mṛtaṃ tāmraṃ śuddhyarthaṃ bhāgapañcakam // Āk_2,4.45 //</l>\n</lg>\n\n<lg>\n<l>bhāgaikaṃ śvetakācaṃ ca bhāgaṃ śvetaṃ ca ṭaṅkaṇam /</l>\n<l>mūṣāyāṃ miśritaṃ kṣiptvā bhāgaikaṃ cābhrapatrakam // Āk_2,4.46 //</l>\n</lg>\n\n<lg>\n<l>ūrdhvaṃ dattvā nirudhyātha dhmāte grāhyaṃ suśītalam /</l>\n<l>nirdoṣaṃ tu bhavettāmraṃ sarvarogaharaṃ bhavet // Āk_2,4.47 //</l>\n</lg>\n\n<lg>\n<l>athavā māritaṃ tāmram amlenaikena mardayet /</l>\n<l>tadgolaṃ sūraṇasyāntaḥ ruddhvā sarvatra lepayet // Āk_2,4.48 //</l>\n</lg>\n\n<lg>\n<l>śuṣkaṃ gajapuṭe pacyātsarvadoṣaharaṃ bhavet /</l>\n<l>vāntiṃ bhrāntiṃ virekaṃ ca na karoti kadācana // Āk_2,4.49 //</l>\n</lg>\n\n<lg>\n<l>&lt;tāmrabhasma (7)&gt;</l>\n<l>vilipya likucadrāvapiṣṭagandhāśmapaṅkataḥ /</l>\n<l>tāmrapatrāṇi saṃchādya sthālīmadhye nirudhya ca // Āk_2,4.50 //</l>\n</lg>\n\n<lg>\n<l>yāmamātraṃ pacetsamyak śītānyākṛṣya cūrṇayet /</l>\n<l>tadbhasma vallamātraṃ hi tāmbūlīdalaveṣṭitam // Āk_2,4.51 //</l>\n</lg>\n\n<lg>\n<l>bhakṣitaṃ vāmayitvātha recayitvā dviyāmataḥ /</l>\n<l>jvaraṃ vināśayennḥṇāṃ śūlādhmānasamanvitam // Āk_2,4.52 //</l>\n</lg>\n\n<lg>\n<l>viṣaṃ garaṃ ca vegena vāmayatyeva niścitam /</l>\n<l>pathyamatra pradātavyaṃ gavyaṃ takraṃ ca bhaktakam // Āk_2,4.53 //</l>\n</lg>\n\n<lg>\n<l>atireke'tivāntau ca samohe cātimātrake /</l>\n<l>tattadaucityayogena kuryācchītāṃ pratikriyām // Āk_2,4.54 //</l>\n</lg>\n\n<lg>\n<l>ativāntau bhajed bhraṣṭam ikṣudaṇḍaṃ suśītalam /</l>\n<l>yadvā bilvabhavaṃ kvāthaṃ sitayā saha pācayet // Āk_2,4.55 //</l>\n</lg>\n\n<lg>\n<l>barbūratvagrasaḥ peyo vireke takrasaṃyutaḥ /</l>\n<l>&lt;tāmrabhasma (8)&gt;</l>\n<l>śulbatulyena sūtena balinā tatsamena ca // Āk_2,4.56 //</l>\n</lg>\n\n<lg>\n<l>tadardhāṃśena tālena śilayā ca tadardhayā /</l>\n<l>vidhāya kajjalīṃ ślakṣṇāṃ bhinnakajjalasannibhām // Āk_2,4.57 //</l>\n</lg>\n\n<lg>\n<l>yantrādhyāyavinirdiṣṭagarbhayantrodarāntare /</l>\n<l>kajjalīṃ tāmrapatrāṇi paryāyeṇa vinikṣipet // Āk_2,4.58 //</l>\n</lg>\n\n<lg>\n<l>prapacedyāmaparyantaṃ svāṅgaśītaṃ vicūrṇayet /</l>\n<l>tattadrogaharānupānasahitaṃ tāmraṃ dvivallonmitaṃ sallīḍhaṃ pariṇāmaśūlamudaraṃ śūlaṃ ca pāṇḍujvaram /</l>\n<l>gulmaplīhayakṛtkṣayāgnisadanaṃ mehaṃ ca mūlāmayaṃ duṣṭāṃ ca grahaṇīṃ hareddhruvamidaṃ sarvāmayadhvaṃsanam // Āk_2,4.59 //</l>\n</lg>\n\n<lg>\n<l>tāmraṃ tiktakaṣāyakaṃ ca madhuraṃ pāke'tha vīryoṣṇakaṃ koṣṇaṃ pittakaphāpahaṃ jaṭhararukkuṣṭhāmajūrtyantakṛt /</l>\n<l>ūrdhvādhaḥpariśodhanaṃ ca viṣahṛtsthaulyāpahaṃ kṣutkaraṃ durnāmakṣayapāṇḍurogaśamanaṃ netryaṃ paraṃ lekhanam // Āk_2,4.60 //</l>\n</lg>\n\n<p>Āk, 2, 5\nśrībhairavaḥ /\n<lg>\n<l>&lt;lohotpattiḥ&gt;</l>\n<l>kāntāyastīkṣṇamuṇḍākhyalohotpattir athocyate /</l>\n<l>devāsurasamūhena mathyamāne mahodadhau // Āk_2,5.1 //</l>\n</lg></p>\n\n<lg>\n<l>samutpannaṃ purā tasminnamṛtaṃ devajīvanam /</l>\n<l>pīyamānātsuraistasmānnipetuḥ kṣudrabindavaḥ // Āk_2,5.2 //</l>\n</lg>\n\n<lg>\n<l>jñātvā tān bhūgatān yantā gopayāmāsa dhūrjaṭiḥ /</l>\n<l>lohapāṣāṇarūpeṇa kṛtvā tānvasudhātale // Āk_2,5.3 //</l>\n</lg>\n\n<lg>\n<l>pāparogābhibhūtā ye mānavā na bhajantvamūn /</l>\n<l>ityevaṃ śivaguptā ye sudhāyā bindavaḥ purā // Āk_2,5.4 //</l>\n</lg>\n\n<lg>\n<l>teṣāṃ mayā samāsena kathyate sādhanaṃ sphuṭam /</l>\n<l>kuṣṭhādiroganāśārthaṃ yathābuddhyanusārataḥ // Āk_2,5.5 //</l>\n</lg>\n\n<lg>\n<l>&lt;iron:: subtypes&gt;</l>\n<l>kāntāyastīkṣṇamuṇḍākhyaṃ lohamevamapi tridhā /</l>\n<l>rasāyanebhyaḥ sarvebhyo vidyācchataguṇādhikam // Āk_2,5.6 //</l>\n</lg>\n\n<lg>\n<l>&lt;kāntaloha:: synonyms&gt;</l>\n<l>ayaskāntaṃ kāntalohaṃ kāntaṃ syāt kṛṣṇalohakam /</l>\n<l>kāntāyasaṃ mahālohaṃ kālalohaṃ ca saptadhā // Āk_2,5.7 //</l>\n</lg>\n\n<lg>\n<l>&lt;aśuddhakāntalohasevanajā doṣāḥ&gt;</l>\n<l>hṛtpīḍāṃ vahnidaurbalyaṃ mahārogānmṛtiṃ tathā /</l>\n<l>karoti sevanālloham aśodhitam amāritam // Āk_2,5.8 //</l>\n</lg>\n\n<lg>\n<l>&lt;kāntagrahaṇavidhiḥ&gt;</l>\n<l>tasmātkāntasya saṃśuddhir māraṇaṃ ca vidhīyate /</l>\n<l>madonmattagajaḥ sūtaḥ kāntamaṅkuśamucyate // Āk_2,5.9 //</l>\n</lg>\n\n<lg>\n<l>kṣetraṃ jñātvā gṛhītavyaṃ tatprayatnena bhūyasā /</l>\n<l>mārutātapanikṣiptaṃ varjayetsurasundari // Āk_2,5.10 //</l>\n</lg>\n\n<lg>\n<l>bhūmisthitaṃ ca yatkāntaṃ chāgaraktena bhāvayet /</l>\n<l>chāgaraktapraliptena carmaṇā tatpraveṣṭayet // Āk_2,5.11 //</l>\n</lg>\n\n<lg>\n<l>chāgacarma parīveṣṭya vinyasetpūrvavatkṣitau /</l>\n<l>uddhṛtaṃ saptabhirmāsaistoyakumbhe vinikṣipet // Āk_2,5.12 //</l>\n</lg>\n\n<lg>\n<l>raktapuṣpaiḥ sadā pūjyaṃ raktagandhānulepanaiḥ /</l>\n<l>pūritaṃ madyamāṃsaiśca yojyaṃ rasarasāyane // Āk_2,5.13 //</l>\n</lg>\n\n<lg>\n<l>saṃskṛtaṃ chāgaraktena bhrāmakaṃ cumbakaṃ bhavet /</l>\n<l>anena kramayogena drāvakaṃ bhavati priye // Āk_2,5.14 //</l>\n</lg>\n\n<lg>\n<l>kāntalohaṃ vinā sūto dehe na krāmati kvacit /</l>\n<l>na kāntena vinā sūtaḥ kāntaḥ sūtavivarjitaḥ // Āk_2,5.15 //</l>\n</lg>\n\n<lg>\n<l>kāntasūtasamāyuktaḥ prayogo dehadhārakaḥ /</l>\n<l>purā proktaṃ mayā sarvaṃ kāntasatvaṃ yathāvidhi // Āk_2,5.16 //</l>\n</lg>\n\n<lg>\n<l>adhunā sampravakṣyāmi kāntasaṃskāratadguṇān /</l>\n<l>&lt;kāntaloha:: śodhana:: naisargika&gt;</l>\n<l>śaśaraktena saṃliptaṃ kāntapatraṃ sudhāmitam // Āk_2,5.17 //</l>\n</lg>\n\n<lg>\n<l>trivāraṃ cāgninā devi doṣaṃ naisargikaṃ tyajet /</l>\n<l>&lt;kāntaloha:: śodhana:: adri&gt;</l>\n<l>triphalāṣṭaguṇe toye triphalā ṣoḍaśaṃ palam // Āk_2,5.18 //</l>\n</lg>\n\n<lg>\n<l>tatkvāthapādaśeṣaṃ ca kāntasya palapañcakam /</l>\n<l>kṛtvā patrāṇi taptāni saptavāraṃ niṣecayet // Āk_2,5.19 //</l>\n</lg>\n\n<lg>\n<l>eva pralīyate doṣo girijo lohasaṃbhavaḥ /</l>\n<l>kāntalohamayaṃ cūrṇaṃ gomūtre'ṣṭaguṇe pacet // Āk_2,5.20 //</l>\n</lg>\n\n<lg>\n<l>dhānyāmlaiḥ kṣālitaṃ bhūyaḥ śoṣitaṃ śuddhimāpnuyāt /</l>\n<l>ratnamālā haṃsapādī gojihvā triphalāmṛtā // Āk_2,5.21 //</l>\n</lg>\n\n<lg>\n<l>gopālī tumbururdantī gomūtre peṣayedimāḥ /</l>\n<l>tatkalke kāntapatraṃ tu taptaṃ taptaṃ dvisaptadhā // Āk_2,5.22 //</l>\n</lg>\n\n<lg>\n<l>secayetkāntalohaṃ tu sarvadoṣanivṛttaye /</l>\n<l>&lt;kāntasiddhikramaḥ&gt;</l>\n<l>kramaḥ kāntasya siddhyarthaṃ kartavyo mantrapūrvakam // Āk_2,5.23 //</l>\n</lg>\n\n<lg>\n<l>udbhavodbhavaśabdaḥ syāccaturthyanto 'mṛtātparam /</l>\n<l>svāhāntaḥ praṇavaścādau mantro'yaṃ mardane sthitaḥ // Āk_2,5.24 //</l>\n</lg>\n\n<lg>\n<l>rakṣāyai loharasayorayamevaikamudbhavam /</l>\n<l>vinā svāheti tasyānte phaḍantaṃ yojayetpriye // Āk_2,5.25 //</l>\n</lg>\n\n<lg>\n<l>praṇavordhvaṃ namaścaṇḍaṃ vajrapāṣāṇa ityapi /</l>\n<l>tataḥ paraṃ mahāvajrasenādhipataye namaḥ // Āk_2,5.26 //</l>\n</lg>\n\n<lg>\n<l>dviruktasaruśabdaḥ syān mahāvidyābalāya ca /</l>\n<l>tatastvāheti mantro'yaṃ balikarmaṇi pūjitaḥ // Āk_2,5.27 //</l>\n</lg>\n\n<lg>\n<l>anenaiva baliṃ kṛtvā yathoktāmācaretkriyām /</l>\n<l>&lt;lohabhasmavidhiḥ (1)&gt;</l>\n<l>stanyena hiṅgulasyātha peṣayetpalapañcakam // Āk_2,5.28 //</l>\n</lg>\n\n<lg>\n<l>tenaiva patraṃ kāntasya limpetpañcapalonmitam /</l>\n<l>ruddhvā gajapuṭe pācyaṃ kaṣāyaistraiphalaiḥ punaḥ // Āk_2,5.29 //</l>\n</lg>\n\n<lg>\n<l>jambīrair āranalairvā viṃśatyaṃśena hiṅgulam /</l>\n<l>piṣṭvālipya puṭe ruddhvā tallohe pācayetpunaḥ // Āk_2,5.30 //</l>\n</lg>\n\n<lg>\n<l>ruddhaṃ puṭetpacedrātrau prātar drāvaiśca bhāvayet /</l>\n<l>evamaṣṭadinaṃ kuryāttrividhaṃ mriyate hyayaḥ // Āk_2,5.31 //</l>\n</lg>\n\n<lg>\n<l>&lt;lohabhasmavidhiḥ (2)&gt;</l>\n<l>ciñcāpatranibhaṃ kuryātkāntaṃ tīkṣṇaṃ ca muṇḍakam /</l>\n<l>mṛtpātrasthaṃ kṣiped gharme dantīdrāvaiḥ prapūrayet // Āk_2,5.32 //</l>\n</lg>\n\n<lg>\n<l>patraṃ punaḥ punastāvadyāvattarati tatsvayam /</l>\n<l>mriyate tīvragharmeṇa taccūrṇīkṛtya yojayet // Āk_2,5.33 //</l>\n</lg>\n\n<lg>\n<l>&lt;lohabhasmavidhiḥ (3)&gt;</l>\n<l>kāntāyastīkṣṇamuṇḍānāṃ cūrṇaṃ matsyākṣijairdravaiḥ /</l>\n<l>ātape tridinaṃ bhāvyaṃ tridinaṃ citrakadravaiḥ // Āk_2,5.34 //</l>\n</lg>\n\n<lg>\n<l>tryahaṃ trikaṇṭakarasaiḥ sahadevīdravair dinam /</l>\n<l>gomūtraistriphalākvāthairbhāvayecca tryahaṃ tryaham // Āk_2,5.35 //</l>\n</lg>\n\n<lg>\n<l>uktadrāvaistato mardyaṃ kramāddeyaṃ puṭaṃ puṭam /</l>\n<l>ruddhvā gajapuṭairevaṃ mṛtaṃ yogeṣu yojayet // Āk_2,5.36 //</l>\n</lg>\n\n<lg>\n<l>&lt;lohabhasmavidhiḥ (4)&gt;</l>\n<l>sthālyāṃ vā lohapātre vā lohadarvyā vicālayan /</l>\n<l>pācayettriphalākvāthair dinaṃ lohacūrṇakam // Āk_2,5.37 //</l>\n</lg>\n\n<lg>\n<l>tatpiṇḍaṃ triphalātoyaiḥ piṣṭvā ruddhvā puṭe pacet /</l>\n<l>ṣoḍaśāṅgulagartāntar nirvāte 'harniśaṃ pacet // Āk_2,5.38 //</l>\n</lg>\n\n<lg>\n<l>evaṃ tridhā prakartavyaṃ sthālīpākaṃ puṭāntakam /</l>\n<l>bhṛṅgārdrakaṃ tālamūlaṃ hastikarṇyāśca mūlakam // Āk_2,5.39 //</l>\n</lg>\n\n<lg>\n<l>śatāvarīvidāryośca mūlaṃ tattriphalāmbhasi /</l>\n<l>saṃpeṣya pūrvavatsthālyāṃ pācyaṃ peṣyaṃ tridhā puṭaiḥ // Āk_2,5.40 //</l>\n</lg>\n\n<lg>\n<l>pācyaṃ tataḥ punarnavyāḥ kvāthaiśca daśamūlataḥ /</l>\n<l>bṛhatyāśca kaṣāyeṇa bījapūrasya ca dravaiḥ // Āk_2,5.41 //</l>\n</lg>\n\n<lg>\n<l>brahmabījarasaiḥ śigrukvāthair gopayasāpi ca /</l>\n<l>pratyekaṃ saṃprapeṣyādau pūrvagarte puṭe pacet // Āk_2,5.42 //</l>\n</lg>\n\n<lg>\n<l>bhāvayettaddraveṇaiva puṭānte yāmamātrakam /</l>\n<l>pratyekamevaṃ saṃpeṣya puṭayed bhāvayetkramāt // Āk_2,5.43 //</l>\n</lg>\n\n<lg>\n<l>mriyate nātra sandehaḥ kāntaṃ tīkṣṇaṃ ca muṇḍakam /</l>\n<l>&lt;lohabhasmavidhiḥ (5)&gt;</l>\n<l>śuddhasūtaṃ dvidhā gandhaṃ khalve kṛtvā tu kajjalīm // Āk_2,5.44 //</l>\n</lg>\n\n<lg>\n<l>dvayoḥ samaṃ kāntacūrṇaṃ mardayetkanyakādravaiḥ /</l>\n<l>yāmadvayātsamuddhṛtya tadgolaṃ tāmrapātrake // Āk_2,5.45 //</l>\n</lg>\n\n<lg>\n<l>ācchādyairaṇḍapatraiśca yāmārdhe 'tyuṣṇatāṃ gatam /</l>\n<l>dhānyarāśau nyasetpaścāttridinānte samuddharet // Āk_2,5.46 //</l>\n</lg>\n\n<lg>\n<l>saṃpeṣya gālayedvastre satyaṃ vāritaraṃ bhavet /</l>\n<l>kāntaṃ tīkṣṇaṃ ca muṇḍaṃ ca nirutthaṃ jāyate mṛtam // Āk_2,5.47 //</l>\n</lg>\n\n<lg>\n<l>svarṇādīnmārayedevaṃ cūrṇīkuryācca lohavat /</l>\n<l>siddhayogam athākhyātaṃ siddhānāṃ saṃmukhāgatam // Āk_2,5.48 //</l>\n</lg>\n\n<lg>\n<l>anubhūtaṃ mayā devi sarvarogāpahārakam /</l>\n<l>nāyaḥ pacetpañcapalapramāṇād adho na cordhvaṃ tridaśapramāṇāt // Āk_2,5.49 //</l>\n</lg>\n\n<lg>\n<l>&lt;lohabhasmavidhiḥ (6)&gt;</l>\n<l>arjunasya tvacaḥ peṣyāḥ kāñjikenātilolitāḥ /</l>\n<l>tanmadhye kāntacūrṇaṃ ca kāṃsyapātre vinikṣipet // Āk_2,5.50 //</l>\n</lg>\n\n<lg>\n<l>dinaikaṃ dhārayedgharme dravaiḥ pūryaṃ punaḥ punaḥ /</l>\n<l>arjunaiḥ sāranālairvā trividhaṃ mārayedayaḥ // Āk_2,5.51 //</l>\n</lg>\n\n<lg>\n<l>dravaiḥ kukkuṭapatrotthaiḥ kāntacūrṇaṃ vimardayet /</l>\n<l>dinaṃ ca hyātape tīvre dravairmardyaṃ trikaṇṭajaiḥ // Āk_2,5.52 //</l>\n</lg>\n\n<lg>\n<l>vandhyābhṛṅgapunarnavyāḥ sagomūtrair dinaṃ punaḥ /</l>\n<l>gomūtrais triphalā kvāthyā tatkaṣāyeṇa bhāvayet // Āk_2,5.53 //</l>\n</lg>\n\n<lg>\n<l>trisaptāhaṃ prayatnena dinaikaṃ mardayettataḥ /</l>\n<l>ruddhvā gajapuṭe pacyāddinaṃ kvāthena mardayet // Āk_2,5.54 //</l>\n</lg>\n\n<lg>\n<l>divā mardyaṃ puṭed rātrāvekaviṃśaddināvadhi /</l>\n<l>ekaviṃśatpuṭairevaṃ mriyate trividhaṃ hyayaḥ // Āk_2,5.55 //</l>\n</lg>\n\n<lg>\n<l>&lt;lohabhasmavidhiḥ (8)&gt;</l>\n<l>mākṣikaṃ ca śilā hyamlairharidrā maricāṅghri ca /</l>\n<l>piṣṭvā lepyaṃ kāntapatraṃ taptaṃ taptaṃ niṣecayet // Āk_2,5.56 //</l>\n</lg>\n\n<lg>\n<l>saptadhā traiphale kvāthe jalena kṣālayetpunaḥ /</l>\n<l>kuṭṭayellohadaṇḍena peṣayettraiphale jale // Āk_2,5.57 //</l>\n</lg>\n\n<lg>\n<l>ṣoḍaśāṃśena lohasya dātavyaṃ mākṣikaṃ śilā /</l>\n<l>amlena marditaṃ ruddhvā gajākhyaikapuṭe pacet // Āk_2,5.58 //</l>\n</lg>\n\n<lg>\n<l>nirutthaṃ jāyate bhasma kāntaṃ tīkṣṇaṃ ca muṇḍakam /</l>\n<l>&lt;lohabhasmavidhiḥ (9)&gt;</l>\n<l>tindūphalasya majjāyāṃ khaḍgaṃ liptvātape khare // Āk_2,5.59 //</l>\n</lg>\n\n<lg>\n<l>dhārayetkāṃsyapātrāntardinaikena sphuṭatyalam /</l>\n<l>lepaṃ punaḥ punaḥ kuryāddinānte taṃ prapeṣayet // Āk_2,5.60 //</l>\n</lg>\n\n<lg>\n<l>triphalākvāthasaṃyuktaṃ dinaikena mṛto bhavet /</l>\n<l>toyāṣṭabhāgaśeṣeṇa triphalā palapañcakam // Āk_2,5.61 //</l>\n</lg>\n\n<lg>\n<l>ghṛtaṃ kvāthasya tulyaṃ syādghṛtatulyaṃ mṛtāyasam /</l>\n<l>pācayettāmrapātre tu lohadarvyā vicālayan // Āk_2,5.62 //</l>\n</lg>\n\n<lg>\n<l>mṛdvagninā pacedyāvattāvajjīryati taddravam /</l>\n<l>lohatulyā sitā yojyā supakvāmavatārayet // Āk_2,5.63 //</l>\n</lg>\n\n<lg>\n<l>yogavāham idaṃ khyātaṃ mṛtalohaṃ mahāmṛtam /</l>\n<l>itthaṃ kāntasya tīkṣṇasya muṇḍasyāpi hyayaṃ vidhiḥ // Āk_2,5.64 //</l>\n</lg>\n\n<lg>\n<l>ghṛtatulyaṃ mṛtaṃ lohaṃ lohapātragataṃ pacet /</l>\n<l>jīrṇe ghṛte samādāya sarvayogeṣu yojayet // Āk_2,5.65 //</l>\n</lg>\n\n<lg>\n<l>oṃ oṃ amṛtendra bhakṣayāmi namaḥ /</l>\n<l>pātre yasminpraviśati jale tailabindurna sarpet hiṅgurgandhaṃ visṛjati nijāṃ tiktatāṃ nimbakalkaḥ /</l>\n<l>pāke dugdhaṃ bhavati śikharākāratā naiva bhūmau kāntaṃ lohaṃ tadidamuditaṃ lakṣaṇoktaṃ na cānyat // Āk_2,5.66 //</l>\n</lg>\n\n<lg>\n<l>&lt;lohapākasvarūpam&gt;</l>\n<l>lohapākastridhā prokto mṛdumadhyakharātmakaḥ /</l>\n<l>paṅkotkarasamaḥ pūrvaḥ piṇḍapākastu madhyamaḥ // Āk_2,5.67 //</l>\n</lg>\n\n<lg>\n<l>tṛtīyaḥ kharapākaḥ syād vālukāsadṛśaḥ priye /</l>\n<l>&lt;nirutthabhasmaparīkṣā&gt;</l>\n<l>pākaṃ varṇaṃ tathā gandhaṃ jñātvā lohasya vahnitaḥ // Āk_2,5.68 //</l>\n</lg>\n\n<lg>\n<l>uttāryātha tataḥ śuddhaṃ lohapātrāntare nyaset /</l>\n<l>lohamātaṅgapañcāsyā gandhamākṣīkahiṅgulāḥ // Āk_2,5.69 //</l>\n</lg>\n\n<lg>\n<l>&lt;loha:: checking the vāritara state&gt;</l>\n<l>sarvametanmṛtaṃ lohaṃ dhmātavyaṃ mitrapañcakaiḥ /</l>\n<l>yadyevaṃ syānnirutthānaṃ sevyaṃ vāritaraṃ hitam // Āk_2,5.70 //</l>\n</lg>\n\n<lg>\n<l>madhvājyena samāyuktaṃ lohaṃ tāreṇa saṃyutam /</l>\n<l>andhamūṣāgataṃ dhmātaṃ gṛhṇīyāt svāṅgaśītalam // Āk_2,5.71 //</l>\n</lg>\n\n<lg>\n<l>lohamadhyagataṃ tāraṃ pūrvamānaṃ bhavedyadi /</l>\n<l>tadā lohaṃ nirutthaṃ syādanyathā sādhayetpunaḥ // Āk_2,5.72 //</l>\n</lg>\n\n<lg>\n<l>gandhakaṃ cotthitaṃ lohaṃ tulyaṃ khalve vimardayet /</l>\n<l>dinaikaṃ kanyakādrāvai ruddhvā gajapuṭe pacet // Āk_2,5.73 //</l>\n</lg>\n\n<lg>\n<l>ityevaṃ sarvalohānāṃ kartavyetthaṃ nirutthitiḥ /</l>\n<l>&lt;kāntādibhasmaguṇāḥ&gt;</l>\n<l>kāntasindūramāyuṣyamārogyaṃ balavīryadam // Āk_2,5.74 //</l>\n</lg>\n\n<lg>\n<l>dehadārḍhyakaraṃ śreṣṭhaṃ kuryādindriyapāṭavam /</l>\n<l>tridoṣaśamanaṃ rājayakṣmarogavināśanam // Āk_2,5.75 //</l>\n</lg>\n\n<lg>\n<l>jvarāsṛkpittapāṇḍvādīn hanyād aṣṭamahāgadān /</l>\n<l>yadyadrogaharair yogais tattadrogaharaṃ bhavet // Āk_2,5.76 //</l>\n</lg>\n\n<lg>\n<l>&lt;tīkṣṇaloha:: synonyms&gt;</l>\n<l>tīkṣṇaṃ śastrāyasaṃ śastraṃ piṇḍaṃ piṇḍāyasaṃ śaṭham /</l>\n<l>āyasaṃ niśitaṃ tīvraṃ lohakhaḍgaṃ ca muṇḍajam // Āk_2,5.77 //</l>\n</lg>\n\n<lg>\n<l>ayaścitrāyasaṃ proktaṃ cīnajaṃ ca tripañcadhā /</l>\n<l>&lt;muṇḍaloha:: synonyms&gt;</l>\n<l>muṇḍaṃ muṇḍāyasaṃ lohaṃ kṛṣṇalauhaṃ śilodbhavam // Āk_2,5.78 //</l>\n</lg>\n\n<lg>\n<l>&lt;tīkṣṇa-, muṇḍaloha:: māraṇa&gt;</l>\n<l>kāntalohaprakāreṇa māraṇaṃ tīkṣṇamuṇḍayoḥ /</l>\n<l>&lt;tīkṣṇaloha:: medic. properties&gt;</l>\n<l>tīkṣṇalohaṃ kaṣāyāmlaṃ tiktakaṃ kaṭukaṃ laghu // Āk_2,5.79 //</l>\n</lg>\n\n<lg>\n<l>śītalaṃ lekhanaṃ rūkṣaṃ kaphapittāsrapāṇḍujit /</l>\n<l>pramehasarvaśūlaghnaṃ tīkṣṇaṃ muṇḍādhikaṃ guṇaiḥ // Āk_2,5.80 //</l>\n</lg>\n\n<lg>\n<l>&lt;muṇḍa:: medic. properties&gt;</l>\n<l>cakṣuṣyaṃ muṇḍalohaṃ tu kaṣāyaṃ svādu tiktakam /</l>\n<l>lekhanaṃ vātahṛcchītaṃ kṛmipittakaphapraṇut // Āk_2,5.81 //</l>\n</lg>\n\n<l>śvayathūdaraśūlārśaḥkuṣṭhapāṇḍupramehajit // Āk_2,5.82 //</l>\n\n<p>Āk, 2, 6\nśrībhairavaḥ /\n<lg>\n<l>&lt;tin:: subtypes&gt;</l>\n<l>khurakaṃ miśrakaṃ ceti dvividhaṃ vaṅgamucyate /</l>\n<l>khuraṃ tatra guṇaiḥ śreṣṭhaṃ guṇahīnaṃ tu miśrakam // Āk_2,6.1 //</l>\n</lg></p>\n\n<lg>\n<l>&lt;khura:: phys. properties&gt;</l>\n<l>dhavalaṃ mṛdulaṃ snigdhaṃ drutadrāvaṃ sagauravam /</l>\n<l>&lt;miśraka:: phys. properties&gt;</l>\n<l>niḥśabdaṃ khuravaṅgaṃ syānmiśrakaṃ śyāmaśubhrakam // Āk_2,6.2 //</l>\n</lg>\n\n<lg>\n<l>&lt;tin:: synonyms&gt;</l>\n<l>trapu trapusamārūpaṃ vaṅgaṃ ca kuṭilaṃ himam /</l>\n<l>kurūpyaṃ viccaṭaṃ raṅgaṃ pūtigandhaṃ rasāhvayam // Āk_2,6.3 //</l>\n</lg>\n\n<lg>\n<l>&lt;tin:: parīkṣā:: good quality&gt;</l>\n<l>svaccham uṣṇāsahaṃ śītaṃ sūkṣmapatrakaraṃ laghu /</l>\n<l>ruṅnāśe rūpyakaraṇe tadvaṅgaṃ śreṣṭhamucyate // Āk_2,6.4 //</l>\n</lg>\n\n<lg>\n<l>&lt;vaṅgaśuddhi (1)&gt;</l>\n<l>drāvayitvā niśāyukte kṣiptaṃ nirguṇḍikārasaiḥ /</l>\n<l>viśudhyati trivāreṇa khuravaṅgaṃ na saṃśayaḥ // Āk_2,6.5 //</l>\n</lg>\n\n<lg>\n<l>amlatakravinipiṣṭavarṣābhūvṛṣasindhubhiḥ /</l>\n<l>kaṭvalābugataṃ vaṅgaṃ dvitayaṃ pariśudhyati // Āk_2,6.6 //</l>\n</lg>\n\n<lg>\n<l>satālenārkadugdhena liptvā vaṅgadalānyatha /</l>\n<l>bodhiciñcātvacaḥ kṣārair dadyāllaghupuṭāni ca // Āk_2,6.7 //</l>\n</lg>\n\n<lg>\n<l>mardayitvā caredbhasma tadrasādiṣu kīrtitam /</l>\n<l>&lt;vaṅgaśuddhi (2)&gt;</l>\n<l>nāgavacchodhayed vaṅgaṃ tadvadaśvatthaciñcayoḥ // Āk_2,6.8 //</l>\n</lg>\n\n<lg>\n<l>tadbhasma haritālaṃ ca tulyamamlena mardayet /</l>\n<l>palāśotthadravair vātha lolayitvāndhrayetpuṭe // Āk_2,6.9 //</l>\n</lg>\n\n<lg>\n<l>uddhṛtya daśamāṃśena tālena saha mardayet /</l>\n<l>&lt;vaṅgaśuddhi (3)&gt;</l>\n<l>pūrvadrāvaiḥ sahāloḍya ruddhvā gajapuṭe pacet // Āk_2,6.10 //</l>\n</lg>\n\n<lg>\n<l>ekaviṃśatpuṭairvaṅgo mṛto bhavati rogahā /</l>\n<l>śirīṣarajanīcūrṇaiḥ kumāryā yutagolakam // Āk_2,6.11 //</l>\n</lg>\n\n<lg>\n<l>sūtaliptaṃ vaṅgapatraṃ golakaṃ samamarditam /</l>\n<l>ruddhvā laghupuṭaiḥ pakvaṃ mṛtaṃ syātpūrvasaṃkhyayā // Āk_2,6.12 //</l>\n</lg>\n\n<lg>\n<l>akṣabhallātakītoyaiḥ piṣṭvā patrāṇi lepayet /</l>\n<l>tatastilakharīmadhye kṣiptvā ruddhvā puṭaiḥ pacet // Āk_2,6.13 //</l>\n</lg>\n\n<lg>\n<l>catvāriṃśadgajapuṭair vaṅgakaṃ bhasma jāyate /</l>\n<l>&lt;vaṅgaguṇāḥ&gt;</l>\n<l>vaṅgaṃ tīkṣṇoṣṇakaṭukamīṣadvātaprakopanam // Āk_2,6.14 //</l>\n</lg>\n\n<lg>\n<l>medaḥśleṣmāmayaghnaṃ ca krimighnaṃ mehanāśanam /</l>\n<l>himaṃ kaṣāyalavaṇaṃ pāṇḍudāhaharaṃ saram // Āk_2,6.15 //</l>\n</lg>\n\n<lg>\n<l>lekhanaṃ pittalaṃ kiṃcit trapu sīsaṃ ca tadguṇam /</l>\n<l>&lt;sīsaka&gt;</l>\n<l>sīsakaṃ tu jaḍaṃ śītaṃ yavaneṣṭaṃ bhujaṅgamam // Āk_2,6.16 //</l>\n</lg>\n\n<lg>\n<l>yogīṣṭaṃ nāgam uragaṃ kuvaṅgaṃ paripiṣṭakam /</l>\n<l>mṛdu kṛṣṇāyasaṃ pakṣmatāraśuddhikaraṃ smṛtam // Āk_2,6.17 //</l>\n</lg>\n\n<lg>\n<l>sirāvṛttaṃ ca vaṅgaṃ syāccīnapiṣṭaṃ ca ṣoḍaśa /</l>\n<l>sīsaṃ tu vaṅgasāmyaṃ syādrasavīryavipākataḥ // Āk_2,6.18 //</l>\n</lg>\n\n<lg>\n<l>&lt;aśuddhavaṅganāgasevane doṣāḥ&gt;</l>\n<l>pākahīnau nāgavaṅgau kuṣṭhagulmarujākarau /</l>\n<l>mehapāṇḍujvaraśleṣmavātapittapradau smṛtau // Āk_2,6.19 //</l>\n</lg>\n\n<lg>\n<l>drutadrāvaṃ mahābhāraṃ chede kṛṣṇaṃ samujjvalam /</l>\n<l>pūtigandhaṃ bahiḥ kṛṣṇaṃ śuddhaṃ sīsamato'nyathā // Āk_2,6.20 //</l>\n</lg>\n\n<lg>\n<l>nirguṇḍīmūlacūrṇena sārkadugdhena lepayet /</l>\n<l>nāgapatraṃ tataḥ śuṣkaṃ drāvayitvā niṣecayet // Āk_2,6.21 //</l>\n</lg>\n\n<lg>\n<l>liptvā drāvyaṃ punaḥ secyaṃ saptavāraṃ viśuddhaye /</l>\n<l>niśātumburubījāni kokilākṣīkuberakam // Āk_2,6.22 //</l>\n</lg>\n\n<lg>\n<l>gaurīphalaṃ mallikā ca mokṣo brahmā mayūrakam /</l>\n<l>yathālābhaṃ tu bhasmaiṣāṃ vajrīkṣīreṇa bhāvayet // Āk_2,6.23 //</l>\n</lg>\n\n<lg>\n<l>tanmadhye drāvitaṃ nāgaṃ śuddhaṃ secyaṃ tu saptadhā /</l>\n<l>mahiṣasyāsthicūrṇena supākaṃ mūtrasecanāt // Āk_2,6.24 //</l>\n</lg>\n\n<lg>\n<l>vaṅgaṃ śuddhaṃ bhavettadvannāgo nāgāsthimūtrataḥ /</l>\n<l>&lt;nāgabhasma (1)&gt;</l>\n<l>aśvatthaciñcātvagbhasma nāgasya caturaṃśataḥ // Āk_2,6.25 //</l>\n</lg>\n\n<lg>\n<l>kṣiptvā cullyāṃ pacedagnau cālayellohacaṭṭunā /</l>\n<l>yāvadbhasma tamuddhṛtya bhasmatulyāṃ manaḥśilām // Āk_2,6.26 //</l>\n</lg>\n\n<lg>\n<l>jambīrair āranālair vā piṣṭvā ruddhvā puṭe pacet /</l>\n<l>svāṅgaśītaṃ punaḥ piṣṭvā viṃśatyaṃśe śilāmlake // Āk_2,6.27 //</l>\n</lg>\n\n<lg>\n<l>evaṃ ṣaṣṭipuṭaiḥ paktvā nāgaḥ syāttu nirutthitaḥ /</l>\n<l>&lt;nāgabhasma (2)&gt;</l>\n<l>athavā nāgapatrāṇi cūrṇaliptāni kharpare // Āk_2,6.28 //</l>\n</lg>\n\n<lg>\n<l>alpāgnau pācayedyāmaṃ bhasma taccitrakadravaiḥ /</l>\n<l>bharjayellohapātre tatpārthadaṇḍena cālayan // Āk_2,6.29 //</l>\n</lg>\n\n<lg>\n<l>yāmaṣoḍaśaparyantaṃ dravaṃ deyaṃ punaḥ punaḥ /</l>\n<l>daṇḍena mardayedgāḍhamuddhṛtaṃ citrakadavaiḥ // Āk_2,6.30 //</l>\n</lg>\n\n<lg>\n<l>lolayitvā nirudhyātha ṣaṭpuṭair mriyate laghu /</l>\n<l>&lt;nāgabhasma (3)&gt;</l>\n<l>ciñcākṣamikṣubhallātavāśāvajralatābhavaiḥ // Āk_2,6.31 //</l>\n</lg>\n\n<lg>\n<l>apāmārgārjunāśvatthasamudbhūtaiśca bhasmabhiḥ /</l>\n<l>dṛḍhaṃ pālāśadaṇḍena lohapātre tu bharjayet // Āk_2,6.32 //</l>\n</lg>\n\n<lg>\n<l>saptabhirdivasaireva mriyate nātra saṃśaya /</l>\n<l>&lt;nāgabhasma (4)&gt;</l>\n<l>piṣṭvāgastyaṃ ca bhūnāgaṃ liptvā bhāṇḍaṃ viśodhayet // Āk_2,6.33 //</l>\n</lg>\n\n<lg>\n<l>tadbhāṇḍe drāvayennāgaṃ drute nāge vinikṣipet /</l>\n<l>vāśāciñcaṭayoḥ kṣāraṃ vāśākāṣṭhena ghaṭṭayet // Āk_2,6.34 //</l>\n</lg>\n\n<lg>\n<l>yāmaikaṃ pācayeccullyāṃ samuddhṛtya vimiśrayet /</l>\n<l>saṃcūrṇya ca śilātāpye vāśakakṣārasaṃyutam // Āk_2,6.35 //</l>\n</lg>\n\n<lg>\n<l>catustulyaṃ pūrvanāgaṃ viṃśatyekapuṭaiḥ pacet /</l>\n<l>dvipuṭaṃ ciñcikakṣārair deyaṃ vāśārasānvitaiḥ // Āk_2,6.36 //</l>\n</lg>\n\n<lg>\n<l>nāgaḥ sindūravarṇābho mriyate sarvakāryakṛt /</l>\n<l>atyuṣṇaṃ sīsakaṃ snigdhaṃ tiktaṃ vātakaphāpaham // Āk_2,6.37 //</l>\n</lg>\n\n<l>pramehatoyadoṣaghnaṃ dīpanaṃ cāmavātanut // Āk_2,6.38 //</l>\n\n<p>Āk, 2, 7\nśrībhairavaḥ /\n<lg>\n<l>&lt;brass:: synonyms&gt;</l>\n<l>rītiḥ kṣudrasuvarṇaṃ sitakanakaṃ piṅgalaṃ ca pittalakam /</l>\n<l>lohitakamārakūṭaṃ piṅgalalohaṃ ca pītakaṃ navadhā // Āk_2,7.1 //</l>\n</lg></p>\n\n<lg>\n<l>&lt;brass:: subtypes&gt;</l>\n<l>rītikā kākatuṇḍīti dvividhaṃ pittalaṃ bhavet /</l>\n<l>&lt;brass:: parīkṣā&gt;</l>\n<l>saṃtaptā kāñjike kṣiptā tāmrābhā rītikā matā // Āk_2,7.2 //</l>\n</lg>\n\n<lg>\n<l>evaṃ yā jāyate kṛṣṇā kākatuṇḍīti sā matā /</l>\n<l>&lt;brass:: parīkṣā:: good quality&gt;</l>\n<l>gurvī mṛdvī ca pītākapotābhā sārāṅgī tāḍanakṣamā // Āk_2,7.3 //</l>\n</lg>\n\n<lg>\n<l>susnigdhā masṛṇāṅgī ca rītiretādṛśī śubhā /</l>\n<l>śuddhā snigdhā mṛduḥ śītā suraṅgā sūtrapattriṇī // Āk_2,7.4 //</l>\n</lg>\n\n<lg>\n<l>hemopamā śubhāśvatthā jātyā rītiḥ prakīrtitā /</l>\n<l>&lt;brass:: parīkṣā:: bad quality&gt;</l>\n<l>pāṇḍuḥ pītā kharā rūkṣā barbarā ghaṭṭanākṣamā // Āk_2,7.5 //</l>\n</lg>\n\n<lg>\n<l>pūtigandhā tathā laghvī rītirneṣṭā rasādiṣu /</l>\n<l>&lt;rītiguṇāḥ&gt;</l>\n<l>rītistiktarasā rūkṣā jantughnī sāsrapittanut // Āk_2,7.6 //</l>\n</lg>\n\n<lg>\n<l>kṛṣṇā kuṣṭhaharā yogāduṣṇavīryā ca śītalā /</l>\n<l>&lt;rājarīti:: properties&gt;</l>\n<l>kākatuṇḍī kṛtasnehā rājarītiguṇānugā // Āk_2,7.7 //</l>\n</lg>\n\n<lg>\n<l>rājarītistu nirdiṣṭā rītikāsadṛśī guṇaiḥ /</l>\n<l>&lt;brass:: medic. properties&gt;</l>\n<l>rītikāyugalaṃ rūkṣaṃ satiktaṃ lavaṇaṃ saram // Āk_2,7.8 //</l>\n</lg>\n\n<lg>\n<l>śobhanaṃ pāṇḍuvātaghnaṃ balavīryāyurvardhanam /</l>\n<l>rītikā kaṭutiktoṣṇā plīhānāhanibarhaṇī // Āk_2,7.9 //</l>\n</lg>\n\n<lg>\n<l>rūkṣā kaphāsrapittaṃ ca hanyātsvādu prayojitā /</l>\n<l>&lt;rājarīti:: synonyms&gt;</l>\n<l>rājarītiḥ kākatuṇḍī rājaputrī maheśvarī // Āk_2,7.10 //</l>\n</lg>\n\n<lg>\n<l>brāhmaṇī brahmarītiśca kapilā piṅgalāpi ca /</l>\n<l>&lt;kāṃsya&gt;</l>\n<l>kāṃsyaṃ saurāṣṭrikaṃ ghoṣaṃ kaṃsīyaṃ vahnilohakam // Āk_2,7.11 //</l>\n</lg>\n\n<lg>\n<l>dīptalohaṃ ghoṣayuṣyaṃ dīptakaṃ ca navāhvayam /</l>\n<l>&lt;bronze:: production&gt;</l>\n<l>aṣṭabhāgena tāmreṇa dvibhāgakuṭilena ca // Āk_2,7.12 //</l>\n</lg>\n\n<lg>\n<l>vidrutena bhavetkāṃsyaṃ tatsaurāṣṭrabhavaṃ śubham /</l>\n<l>&lt;bronze:: parīkṣā:: good quality&gt;</l>\n<l>tīkṣṇaśabdaṃ mṛdu snigdham īṣacchyāmalaśubhrakam // Āk_2,7.13 //</l>\n</lg>\n\n<lg>\n<l>nirmalaṃ dāharaktaṃ ca ṣoḍhā kāṃsyaṃ praśasyate /</l>\n<l>śvetadīptaṃ mṛdujyoti śabdāḍhyaṃ snigdhanirmalam // Āk_2,7.14 //</l>\n</lg>\n\n<lg>\n<l>ghanāgnisahasūtrāṅgaṃ kāṃsyamuttamamīritam /</l>\n<l>&lt;bronze:: parīkṣā:: bad quality&gt;</l>\n<l>tatpītaṃ dahane tāmraṃ ghanaṃ rūkṣaṃ ghanāsaham // Āk_2,7.15 //</l>\n</lg>\n\n<lg>\n<l>mandanādaṃ gatajyoti saptadhā kāṃsyam utsṛjet /</l>\n<l>&lt;bronze:: medic. properties&gt;</l>\n<l>ghṛtamekaṃ vinā cānyatsarvaṃ kāṃsyagataṃ nṛṇām // Āk_2,7.16 //</l>\n</lg>\n\n<lg>\n<l>bhuktamārogyasukhadaṃ hitaṃ sātmyakaraṃ tathā /</l>\n<l>kāṃsyaṃ tu laghutiktoṣṇaṃ lekhanaṃ dṛkprasādanam // Āk_2,7.17 //</l>\n</lg>\n\n<lg>\n<l>kṛmikoṣṭhaharaṃ vātapittaghnaṃ bhojane hitam /</l>\n<l>&lt;vartaloha&gt;</l>\n<l>vartalohaṃ vartatīkṣṇaṃ vartakaṃ lohasaṃkaraḥ // Āk_2,7.18 //</l>\n</lg>\n\n<lg>\n<l>nīlikā nīlalohaṃ ca lohakaṃ vaṭṭalohakam /</l>\n<l>kāṃsyārkarītilohāhijātaṃ tadvartalohakam // Āk_2,7.19 //</l>\n</lg>\n\n<lg>\n<l>tadeva pañcalohākhyaṃ lohavidbhirudāhṛtam /</l>\n<l>tadbhāṇḍasādhitaṃ sarvamanyavyañjanapūrvakam // Āk_2,7.20 //</l>\n</lg>\n\n<lg>\n<l>amlena varjitaṃ cātidīpanaṃ pācanaṃ śubham /</l>\n<l>&lt;vartalohaśuddhimāraṇam&gt;</l>\n<l>drutamaśvajale kṣiptaṃ vartalohaṃ viśudhyati // Āk_2,7.21 //</l>\n</lg>\n\n<lg>\n<l>mriyate gandhatālābhyāṃ puṭitaṃ vartalohakam /</l>\n<l>teṣu teṣu vibhāgeṣu yojanīyaṃ yathāvidhi // Āk_2,7.22 //</l>\n</lg>\n\n<lg>\n<l>vartalohaṃ kaṭūṣṇaṃ ca tiktaṃ ca śiśiraṃ tathā /</l>\n<l>kaphajitpittaśamanaṃ madhuraṃ dāhamehanut // Āk_2,7.23 //</l>\n</lg>\n\n<lg>\n<l>rūkṣaṃ rucyaṃ kṛmighnaṃ ca netryaṃ malaviśodhanam /</l>\n<l>&lt;pittalādīnāṃ śodhanabhasmavidhiḥ&gt;</l>\n<l>trikṣāraṃ pañcalavaṇaṃ saptadhāmlena bhāvayet // Āk_2,7.24 //</l>\n</lg>\n\n<lg>\n<l>kāṃsyāraghoṣapatrāṇi tena kalkena lepayet /</l>\n<l>ruddhvā puṭedgajapuṭe śuddhimāyāti nānyathā // Āk_2,7.25 //</l>\n</lg>\n\n<lg>\n<l>tāmravanmāraṇaṃ teṣāṃ kṛtvā sarvatra yojayet /</l>\n<l>mṛtāni lohānyamṛtībhavanti nighnanti yuktāni mahāmayāṃśca /</l>\n<l>abhyāsayogāddṛḍhadehasiddhiṃ kurvanti rugjanmajarāvināśam // Āk_2,7.26 //</l>\n</lg>\n\n<lg>\n<l>nāgena svarṇaṃ rajataṃ ca tāpyaiḥ gandhena tāmraṃ śilayā ca nāgam /</l>\n<l>tālena vaṅgaṃ trividhaṃ tu lohaṃ nārīpayo ghnanti ca hiṅgulena // Āk_2,7.27 //</l>\n</lg>\n\n<l>tathābhrasatvaṃ balinopalohaṃ vajreṇa sūtaṃ vinihanti sadyaḥ // Āk_2,7.28 //</l>\n\n<lg>\n<l>&lt;abhrakasattva&gt;</l>\n<l>vajrābhrakasya satsatvaṃ vakṣyāmi śṛṇu bhairavi /</l>\n<l>caturdhābhrakasatvaṃ syātkaṭhinaṃ mṛdulaṃ drutiḥ // Āk_2,7.29 //</l>\n</lg>\n\n<lg>\n<l>bījaṃ ca guṇavajjñeyaṃ tatkramād uttarottaram /</l>\n<l>&lt;sattvapātanāyābhrakasiddhiḥ&gt;</l>\n<l>dhānyābhrakaṃ ravikṣīre gharme sthāpyaṃ dināvadhi // Āk_2,7.30 //</l>\n</lg>\n\n<lg>\n<l>tacchlakṣṇaṃ peṣayetpaṭṭe śarāve taṃ nirodhayet /</l>\n<l>samyak pacedgajapuṭe ravikṣīre pacetpunaḥ // Āk_2,7.31 //</l>\n</lg>\n\n<lg>\n<l>mardanaṃ puṭapākaṃ ca kuryādevaṃ tu saptadhā /</l>\n<l>tathā jambīranīre ca niculasya rase tathā // Āk_2,7.32 //</l>\n</lg>\n\n<lg>\n<l>etat siddhaghanaṃ śreṣṭhaṃ niścandraṃ sattvapātane /</l>\n<l>ghanamārakasārair vā vyastair vātha samastakaiḥ // Āk_2,7.33 //</l>\n</lg>\n\n<lg>\n<l>piṣṭvā dhānyābhrakaṃ ślakṣṇaṃ ruddhvā gajapuṭe pacet /</l>\n<l>lākṣāgugguludagdhorṇāsarjasarjarasaṃ paṭu // Āk_2,7.34 //</l>\n</lg>\n\n<lg>\n<l>śaśāsthi kṣudramatsyāśca haridrā mitrapañcakam /</l>\n<l>pañcamāhiṣakaṃ cāpi bhallātaṃ ca samaṃ samam // Āk_2,7.35 //</l>\n</lg>\n\n<lg>\n<l>sarvatulyaṃ siddhaghanaṃ niścandraṃ peṣayeddinam /</l>\n<l>tatsarvaṃ tena vaṭakāḥ kāryāste karṣamātrakāḥ // Āk_2,7.36 //</l>\n</lg>\n\n<lg>\n<l>koṣṭhīyantre dhamedgāḍhamaṅgāraiḥ khadirodbhavaiḥ /</l>\n<l>triyāmadhamanād eva sattvaṃ patati nirmalam // Āk_2,7.37 //</l>\n</lg>\n\n<lg>\n<l>kaṭhinaṃ sūkṣmaravakaṃ kācaṭaṅkaṇavarjitam /</l>\n<l>trivāramevaṃ kurvīta tatkiṭṭaiḥ sattvapātane // Āk_2,7.38 //</l>\n</lg>\n\n<lg>\n<l>&lt;abhrakamṛdusattva (1)&gt;</l>\n<l>punaranyaṃ pravakṣyāmi mṛdusattvaṃ sureśvari /</l>\n<l>gugguluṃ ṭaṅkaṇaṃ guñjāṃ sarjasarjarasaṃ guḍam // Āk_2,7.39 //</l>\n</lg>\n\n<lg>\n<l>kṣudramīnaṃ yavakṣāraṃ kācapiṇyākasūraṇam /</l>\n<l>bhūlatā triphalā vahniḥ kṣīrakandaṃ punarnavam // Āk_2,7.40 //</l>\n</lg>\n\n<lg>\n<l>dhuttūraṃ lāṅgalī pārā balā gandhakasevakam /</l>\n<l>gokṣīraṃ pañcalavaṇaṃ sarvaṃ ca dviguṇaṃ madhu // Āk_2,7.41 //</l>\n</lg>\n\n<lg>\n<l>ṣaḍbindu kṣudraśaṃbūkamasthīni śaśakasya ca /</l>\n<l>pārāvatamalaṃ tryūṣamindragopaṃ saśigrukam // Āk_2,7.42 //</l>\n</lg>\n\n<lg>\n<l>godhūmasarṣapaṃ tāpyaṃ chāgakṣīreṇa mardayet /</l>\n<l>evaṃ vyastaṃ samastaṃ vā yāmamātreṇa marditam // Āk_2,7.43 //</l>\n</lg>\n\n<lg>\n<l>asya piṇḍasya bhāgaikaṃ dvibhāgaṃ siddham abhrakam /</l>\n<l>pañcamāhiṣabhāgaikaṃ sarvamekatra loḍayet // Āk_2,7.44 //</l>\n</lg>\n\n<lg>\n<l>karṣābhā vaṭikāḥ kāryāḥ kiṃcicchāyāviśoṣitāḥ /</l>\n<l>khadirāṅgārasaṃtapte koṣṭhīyantre kṣipetkṣipet // Āk_2,7.45 //</l>\n</lg>\n\n<lg>\n<l>ghuṭīpañcakapañcaiva vaṅkanāle dhameddṛḍham /</l>\n<l>mṛdusattvaṃ bhavecchubhraṃ rugjarāmṛtyunāśanam // Āk_2,7.46 //</l>\n</lg>\n\n<lg>\n<l>trivāramevaṃ kurvīta tatkiṭṭaṃ sattvapātanam /</l>\n<l>anena kramayogena kāntasasyakamākṣikam // Āk_2,7.47 //</l>\n</lg>\n\n<lg>\n<l>kaṭhinoparasāścānyaiḥ śuddhā bhūnāgamṛttikā /</l>\n<l>muñcanti drutisaṅghātaṃ gṛhṇantīmaṃ pṛthakpṛthak // Āk_2,7.48 //</l>\n</lg>\n\n<lg>\n<l>&lt;abhrakamṛdusattva (2)&gt;</l>\n<l>abhrasatvaṃ samādāya samāṃśaṃ kācaṭaṅkaṇam /</l>\n<l>dattvā dattvā trivāraṃ tadvajramūṣāgataṃ dhamet // Āk_2,7.49 //</l>\n</lg>\n\n<lg>\n<l>amlavargaṃ snuhīpatraṃ bimbībījaṃ savalkalam /</l>\n<l>kalkayettatra saṃtaptaṃ saptavāraṃ niṣecayet // Āk_2,7.50 //</l>\n</lg>\n\n<lg>\n<l>mṛdu śubhraṃ bhavet tasya rugjarāmṛtyunāśanam /</l>\n<l>&lt;abhrakamṛdusattvam (3)&gt;</l>\n<l>siddhābhraṃ daśabhāgaṃ syācchuddhabhāgaṃ tribhāgakam // Āk_2,7.51 //</l>\n</lg>\n\n<lg>\n<l>ṭaṅkaṇaṃ mākṣikaṃ sūtaṃ bhāgaikaṃ ca suśodhitam /</l>\n<l>ūrṇāsarjayavakṣāraṃ bhāgaṃ bhāgaṃ vimiśrayet // Āk_2,7.52 //</l>\n</lg>\n\n<lg>\n<l>mardyaṃ mūtrāmlavargābhyāṃ yathā proktaṃ dināvadhi /</l>\n<l>ajāpañcāṅgasaṃyuktaṃ pūrvavat sattvapātanam // Āk_2,7.53 //</l>\n</lg>\n\n<lg>\n<l>kṛtvādāya mṛtaṃ sākṣānnirmalaṃ mṛdu jāyate /</l>\n<l>&lt;abhrakabījapāka&gt;</l>\n<l>bījapākaṃ pravakṣyāmi ghanasyaitatparaṃ hitam // Āk_2,7.54 //</l>\n</lg>\n\n<lg>\n<l>siddhābhrakaṃ śatapalaṃ svarṇarūpyārkakāntakam /</l>\n<l>rasatrigandhamākṣīkaṃ vimalābhūlatādrijam // Āk_2,7.55 //</l>\n</lg>\n\n<lg>\n<l>nīlāñjanaṃ ca kaṅkuṣṭhaṃ kāsīsaṃ daradaṃ tathā /</l>\n<l>pratyekaṃ daśaniṣkaṃ syāttato gairikaṭaṅkaṇam // Āk_2,7.56 //</l>\n</lg>\n\n<lg>\n<l>indragopaṃ guḍaṃ guñjā madhu sarpiśca gugguluḥ /</l>\n<l>sarjakṣāro yavakṣāro matkuṇā navapañcakam // Āk_2,7.57 //</l>\n</lg>\n\n<lg>\n<l>kṣudramīnaśaśāsthīni māhiṣaṃ śṛṅgamālakam /</l>\n<l>pṛthakpṛthakpañcamūlaṃ pañcamāhiṣaṃ mardayet // Āk_2,7.58 //</l>\n</lg>\n\n<lg>\n<l>teṣāṃ ca vaṭikā kāryā kiṃcicchāyāviśoṣitā /</l>\n<l>pūrvavat pātayet sattvaṃ rugjarādainyamṛtyuhṛt // Āk_2,7.59 //</l>\n</lg>\n\n<lg>\n<l>bījasatvamidaṃ śreṣṭhaṃ vaidye vāde rasāyane /</l>\n<l>&lt;abhrakasattvanirmalīkaraṇa&gt;</l>\n<l>nirmalīkaraṇaṃ vakṣye ghanasatvasya pārvati // Āk_2,7.60 //</l>\n</lg>\n\n<lg>\n<l>tatsatvaṃ kaṇaśaḥ kṛtvā mitrapañcakasaṃyutam /</l>\n<l>mūṣāyāṃ tadvinikṣipya kācaṃ tadadharottaram // Āk_2,7.61 //</l>\n</lg>\n\n<lg>\n<l>ruddhvā haṭhāgnau dhamayetkhadirāṅgārayogataḥ /</l>\n<l>evaṃ krameṇa dhamayetsaptadhā nirmalaṃ bhavet // Āk_2,7.62 //</l>\n</lg>\n\n<lg>\n<l>sasatvaṃ nirmalībhūtaṃ lohakhalve vicūrṇayet /</l>\n<l>mardayet triphalākvāthair yāmaṃ gharme viśoṣayet // Āk_2,7.63 //</l>\n</lg>\n\n<lg>\n<l>pākaṃ puṭaṃ ca vidhivatkuryādevaṃ punaḥ punaḥ /</l>\n<l>catvāriṃśatpuṭaṃ kuryādevaṃ mārkavajairdravaiḥ // Āk_2,7.64 //</l>\n</lg>\n\n<lg>\n<l>pṛthakpañcāmṛtaiḥ pañcapuṭaṃ cekṣurasais tridhā /</l>\n<l>udayādityasaṅkāśaṃ ghanasatvaṃ susiddhidam // Āk_2,7.65 //</l>\n</lg>\n\n<lg>\n<l>&lt;abhrakasattvasindūravidhi (1)&gt;</l>\n<l>cūrṇīkuryāllohakhalve nirmalīkṛtamabhrakam /</l>\n<l>niṣkāṇāṃ śatakaṃ tasmin niṣkaikaṃ gandhakaṃ kṣipet // Āk_2,7.66 //</l>\n</lg>\n\n<lg>\n<l>peṣayeddinamekaṃ tu kumārīrasayogataḥ /</l>\n<l>yāmaṃ tattāpayed gharme tato gajapuṭe pacet // Āk_2,7.67 //</l>\n</lg>\n\n<lg>\n<l>evaṃ śatapuṭaṃ kuryādgandhaṃ dadyātpunaḥ punaḥ /</l>\n<l>sindūrapāṭalacchāyam abhrasatvaṃ bhavecchive // Āk_2,7.68 //</l>\n</lg>\n\n<lg>\n<l>&lt;abhrakasattvasindūravidhi (2)&gt;</l>\n<l>ghanasatvaṃ suvimalaṃ lohakhalve vicūrṇayet /</l>\n<l>śataniṣkaṃ tatastasmin niṣkārdhaṃ mākṣikaṃ kṣipet // Āk_2,7.69 //</l>\n</lg>\n\n<lg>\n<l>arkakṣīrairdinaṃ mardya ruddhvā gajapuṭe pacet /</l>\n<l>evaṃ śatapuṭaṃ kuryānmākṣīkaṃ ca puṭe puṭe // Āk_2,7.70 //</l>\n</lg>\n\n<lg>\n<l>etatsyāt sattvasindūraṃ rugjarāmṛtyunāśanam /</l>\n<l>&lt;abhrakasattvasindūravidhi (3)&gt;</l>\n<l>tatsatvaṃ ravakānhitvā lohakhalve subuddhimān // Āk_2,7.71 //</l>\n</lg>\n\n<lg>\n<l>mardayellohadaṇḍena varākvāthasamanvitam /</l>\n<l>yāmamātraṃ khare gharme sthāpayellohapātragam // Āk_2,7.72 //</l>\n</lg>\n\n<lg>\n<l>sthālīpākaṃ kharaṃ kṛtvā rātrau gajapuṭe pacet /</l>\n<l>evaṃ saptapuṭaṃ kuryānmārkavasvarasaistathā // Āk_2,7.73 //</l>\n</lg>\n\n<lg>\n<l>kumārīsvarasaistadvaccitramūlarasaistathā /</l>\n<l>nīlīpatrarasaistadvatpunarnavarasaistathā // Āk_2,7.74 //</l>\n</lg>\n\n<lg>\n<l>meghanādadravaiḥ sapta kvāthairvaṭajaṭodbhavaiḥ /</l>\n<l>evaṃ susūkṣmacūrṇaṃ tu śatāṃśaṃ gandhakaṃ kṣipet // Āk_2,7.75 //</l>\n</lg>\n\n<lg>\n<l>mardayedāranālena gharme sthālyāṃ puṭe pacet /</l>\n<l>evaṃ daśadinaṃ kuryāt punastāpyaṃ śatāṃśataḥ // Āk_2,7.76 //</l>\n</lg>\n\n<lg>\n<l>kṣiptvāranālaiḥ saṃmardya gharme sthālyāṃ puṭe pacet /</l>\n<l>evaṃ daśadinaṃ kuryātpunaḥ pañcāmṛtaiḥ pacet // Āk_2,7.77 //</l>\n</lg>\n\n<lg>\n<l>pañcapañcekṣujarasaiḥ pañcadhā puṭamācaret /</l>\n<l>sindūrābhe'bhrabhasite nikṣipecchuddhahiṅgulam // Āk_2,7.78 //</l>\n</lg>\n\n<lg>\n<l>viṃśatyaṃśaṃ ghanasyātha stanyaiḥ saṃmardya saṃpuṭe /</l>\n<l>ruddhvātha bhūdhare yantre kṣiptvā laghupuṭaṃ vidhet // Āk_2,7.79 //</l>\n</lg>\n\n<lg>\n<l>evaṃ viṃśatpuṭaṃ kuryād dattvā dattvātha hiṅgulam /</l>\n<l>anena kramayogena satvaṃ sindūrasannibham // Āk_2,7.80 //</l>\n</lg>\n\n<lg>\n<l>ayaṃ sāmānyasaṃskāro viśeṣastu nigadyate /</l>\n<l>yadyadrogaharair dravyais tattadrogaharaṃ bhavet // Āk_2,7.81 //</l>\n</lg>\n\n<lg>\n<l>&lt;abhrakasattvasindūravidhi (4)&gt;</l>\n<l>ghanasatvaṃ suvimalaṃ lohakhalve vicūrṇayet /</l>\n<l>muṇḍīpatrarasair mardyaṃ dinaṃ gajapuṭe pacet // Āk_2,7.82 //</l>\n</lg>\n\n<lg>\n<l>evaṃ daśapuṭaṃ kāryaṃ nirguṇḍīsvarasaistathā /</l>\n<l>tathā vaṭajaṭākvāthaiḥ peṭārīmūlajai rasaiḥ // Āk_2,7.83 //</l>\n</lg>\n\n<lg>\n<l>kakubhasya rasaistadvajjambūtvaksvarasaistathā /</l>\n<l>evaṃ ṣaṣṭipuṭaṃ kāryaṃ tatastasminvinikṣipet // Āk_2,7.84 //</l>\n</lg>\n\n<lg>\n<l>viṃśatyaṃśena daradaṃ stanyaiḥ saṃmardayed dinam /</l>\n<l>tatastatsampuṭe ruddhvā bhūdhare tu puṭaṃ laghu // Āk_2,7.85 //</l>\n</lg>\n\n<lg>\n<l>evaṃ viṃśatidhā kuryātsindūrābhaṃ bhaveddhruvam /</l>\n<l>&lt;sthālīpāka&gt;</l>\n<l>sthālīpākastridhā prokto mṛdur madhyaḥ kharātmakaḥ // Āk_2,7.86 //</l>\n</lg>\n\n<lg>\n<l>paṅkotkarasamaḥ pūrvaḥ piṇḍapākastu madhyamaḥ /</l>\n<l>tṛtīyaḥ kharapākaḥ syād vālukāsadṛśaḥ priye // Āk_2,7.87 //</l>\n</lg>\n\n<lg>\n<l>sthālīpāko rase yuktaḥ saṃyukto daradena vā /</l>\n<l>mṛdumadhyamapākābhyāṃ kartavyo bhūdhare tataḥ // Āk_2,7.88 //</l>\n</lg>\n\n<lg>\n<l>kṣiptvā laghupuṭe deyaṃ rasahiṅgulavarjitaḥ /</l>\n<l>kharapākaḥ prakartavyo vidhirgajapuṭe pacet // Āk_2,7.89 //</l>\n</lg>\n\n<lg>\n<l>&lt;lohabhasmanāmamṛtīkaraṇavidhiḥ&gt;</l>\n<l>sarveṣāṃ māritānāṃ ca lohānāmabhrakasya ca /</l>\n<l>vakṣyāmi paramaṃ guhyamamṛtīkaraṇaṃ śṛṇu // Āk_2,7.90 //</l>\n</lg>\n\n<lg>\n<l>triphalotthakaṣāyasya bhāgānādāya ṣoḍaśa /</l>\n<l>goghṛtasya palānyaṣṭau mṛtābhrakapalāndaśa // Āk_2,7.91 //</l>\n</lg>\n\n<lg>\n<l>ekīkṛtvā lohapātre pācayenmṛduvahninā /</l>\n<l>drave jīrṇe samādāya sarvayogeṣu yojayet // Āk_2,7.92 //</l>\n</lg>\n\n<lg>\n<l>anupānaṃ vinā hyabhraṃ jarāmṛtyurujāpaham /</l>\n<l>yojayedanupānairvā tattadrogaharaṃ bhavet // Āk_2,7.93 //</l>\n</lg>\n\n<lg>\n<l>kaṭhinasyābhrasatvasya sindūraṃ palitaṃ valim /</l>\n<l>indriyāṇāṃ paṭutvaṃ ca patrābhrakaguṇā api // Āk_2,7.94 //</l>\n</lg>\n\n<lg>\n<l>mṛdusatvasya sindūraṃ sarvāmayanibarhaṇam /</l>\n<l>valīpalitadāridryamṛtyughnaṃ surasāyanam // Āk_2,7.95 //</l>\n</lg>\n\n<lg>\n<l>tridoṣaśamanaṃ saumyaṃ dīpanaṃ pācanaṃ śubham /</l>\n<l>nihanti jvarajālaṃ ca grahaṇīmatisārakam // Āk_2,7.96 //</l>\n</lg>\n\n<lg>\n<l>aśmarīṃ mūtrakṛcchraṃ ca kṣayaṃ pāṇḍuhalīmakam /</l>\n<l>durnāmamehakuṣṭhāni vātajān pittajānapi // Āk_2,7.97 //</l>\n</lg>\n\n<lg>\n<l>kaphajāndustarānrogān vidradhyādivraṇānapi /</l>\n<l>nānāvidhāni śūlāni puṃstrīvandhyatvabhañjanam // Āk_2,7.98 //</l>\n</lg>\n\n<lg>\n<l>yadyadrogaharair yogais tattadroganibarhaṇam /</l>\n<l>pārade ye guṇāḥ santi bījasatve'pi te guṇāḥ // Āk_2,7.99 //</l>\n</lg>\n\n<lg>\n<l>&lt;maṇḍūra, śuddhi&gt;</l>\n<l>akṣāṅgārairdhamet kiṭṭaṃ lohajaṃ tadgavāṃ jalaiḥ /</l>\n<l>secayedakṣapātrāntaḥ ṣaḍvāraṃ ca punaḥ punaḥ // Āk_2,7.100 //</l>\n</lg>\n\n<lg>\n<l>maṇḍūro'yaṃ samākhyātaḥ śuddhaṃ ślakṣṇaṃ niyojayet /</l>\n<l>gomūtre triphalā kvāthyā tatkvāthe secayecchanaiḥ // Āk_2,7.101 //</l>\n</lg>\n\n<lg>\n<l>&lt;maṇḍūrabhasma&gt;</l>\n<l>lohakiṭṭaṃ sutaptaṃ ca yāvacchīryati tatsvayam /</l>\n<l>tacchīrṇaṃ grāhayetpeṣyaṃ maṇḍūraṃ yaṃ prayojayet // Āk_2,7.102 //</l>\n</lg>\n\n<lg>\n<l>ye guṇā mārite muṇḍe te guṇā muṇḍakiṭṭake /</l>\n<l>tasmātsarvatra maṇḍūraṃ rogaśāntyai prayojayet // Āk_2,7.103 //</l>\n</lg>\n\n<lg>\n<l>kiṭṭāddaśaguṇaṃ muṇḍaṃ muṇḍāttīkṣṇaṃ śatonmitam /</l>\n<l>tīkṣṇāllakṣaguṇaṃ kāntaṃ bhakṣaṇāt kurute guṇam // Āk_2,7.104 //</l>\n</lg>\n\n<lg>\n<l>maṇḍūraṃ pāṇḍuśoṣārśograhaṇīkāmalāpaham /</l>\n<l>sarvaśūlapramehaghnaṃ dīpanaṃ paramaṃ hitam // Āk_2,7.105 //</l>\n</lg>\n\n<lg>\n<l>śītaṃ tiktaṃ kaṣāyāmlaṃ hṛdrogaplīhanāśanam /</l>\n<l>&lt;rasādimāraṇāyadravyamānam&gt;</l>\n<l>rasendraṃ śodhayeddevi palānāṃ dvisahasrakam // Āk_2,7.106 //</l>\n</lg>\n\n<lg>\n<l>sahasraṃ vā śataṃ vāpi pañcāśadvā tadardhakam /</l>\n<l>na kuryādrasakarmāṇi hīnaṃ vai pañcaviṃśateḥ // Āk_2,7.107 //</l>\n</lg>\n\n<lg>\n<l>lohasya pacanaṃ triṃśatpalādūrdhvaṃ na kārayet /</l>\n<l>arvāk pañcapalāddevi ghanasatvaṃ tathā pacet // Āk_2,7.108 //</l>\n</lg>\n\n<lg>\n<l>svarṇaṃ pañcapalād ūrdhvaṃ palādarvāṅna śodhayet /</l>\n<l>tathā rūpyaṃ ca tāmraṃ ca śodhayenmārayet priye // Āk_2,7.109 //</l>\n</lg>\n\n<lg>\n<l>lohavadghanasatvaṃ ca ghanapatraṃ tathaiva ca /</l>\n<l>hīnaṃ pañcapalādūrdhvaṃ na kuryātpalaviṃśateḥ // Āk_2,7.110 //</l>\n</lg>\n\n<lg>\n<l>drāvaṇaṃ śodhanaṃ devi māraṇaṃ nāgavaṅgayoḥ /</l>\n<l>vajraṃ niṣkādadhaścordhvaṃ na kuryācchodhanaṃ mṛtim // Āk_2,7.111 //</l>\n</lg>\n\n<l>padmarāgādiratnāni tathā kuryātsureśvari // Āk_2,7.112 //</l>\n\n<lg>\n<l>Āk, 2, 8</l>\n<l>śrībhairavaḥ /</l>\n<l>mahāmburāśau sariti parvate kānane'pi vā /</l>\n<l>ratnānāmākaraṃ devi sthānamādheyagauravāt // Āk_2,8.1 //</l>\n</lg>\n\n<lg>\n<l>teṣu rakṣoviṣavyālavyādhidoṣaharāṇi ca /</l>\n<l>prādurbhavanti ratnāni tathaiva viguṇāni ca // Āk_2,8.2 //</l>\n</lg>\n\n<lg>\n<l>praduṣṭenopajātāni jantunopahatāni ca /</l>\n<l>doṣaistānyupacīyante hīyante guṇasaṃpadā // Āk_2,8.3 //</l>\n</lg>\n\n<lg>\n<l>&lt;ruby:: synonyms&gt;</l>\n<l>māṇikyaṃ śoṇaratnaṃ ca ratnarāṭ raviratnakam /</l>\n<l>śṛṅgāri raṅgamāṇikyaṃ taralo ratnanāyakaḥ // Āk_2,8.4 //</l>\n</lg>\n\n<lg>\n<l>rāgadṛk padmarāgaśca ratnaṃ śoṇopalastathā /</l>\n<l>saugandhikaṃ lohitakaṃ kuruvindaṃ śarendukam // Āk_2,8.5 //</l>\n</lg>\n\n<lg>\n<l>&lt;nīlagandhika&gt;</l>\n<l>māṇikyaṃ padmarāgākhyaṃ dvitīyaṃ nīlagandhi ca /</l>\n<l>&lt;ruby:: parīkṣā:: good quality&gt;</l>\n<l>kuśeśayadalacchāyaṃ svacchaṃ snigdhaṃ guru sphuṭam // Āk_2,8.6 //</l>\n</lg>\n\n<lg>\n<l>vṛttāyataṃ samaṃ gātraṃ māṇikyaṃ śreṣṭham ucyate /</l>\n<l>parīkṣāpariśuddhānāṃ ratnānāṃ pṛthivībhṛtā // Āk_2,8.7 //</l>\n</lg>\n\n<lg>\n<l>dhāraṇaṃ sarvadā kāryaṃ śreyaḥśrīkīrtikāṅkṣiṇā /</l>\n<l>tatastu śāstratasteṣāṃ parīkṣādikamucyate // Āk_2,8.8 //</l>\n</lg>\n\n<lg>\n<l>&lt;māṇikyabhedāḥ&gt;</l>\n<l>yat siṃhalaṃ kālapuram andhraṃ tumburusaṃsthitam /</l>\n<l>kṣetraṃ caturvidhaṃ tasya māṇikyasya samudbhave // Āk_2,8.9 //</l>\n</lg>\n\n<lg>\n<l>siṃhale tu bhavedraktaṃ padmarāgam anuttamam /</l>\n<l>pītaṃ kālapurodbhūtaṃ kuruvindamiti smṛtam // Āk_2,8.10 //</l>\n</lg>\n\n<lg>\n<l>aśokapallavacchāyam andhraṃ saugandhikaṃ priye /</l>\n<l>tumburau chāyamānīlaṃ nīlagandhi ca kīrtitam // Āk_2,8.11 //</l>\n</lg>\n\n<lg>\n<l>madhyame madhyamaṃ jñeyaṃ māṇikyaṃ kṣetrabhedataḥ /</l>\n<l>māṇikyasya guṇāḥ proktāścatvāro munipuṅgavaiḥ // Āk_2,8.12 //</l>\n</lg>\n\n<lg>\n<l>snigdhacchāyā gurutvaṃ ca nairmalyam atiraktatā /</l>\n<l>&lt;māṇikyaguṇāḥ&gt;</l>\n<l>māṇikyaṃ dīpanaṃ vṛṣyaṃ kaphavātakṣayārtihṛt // Āk_2,8.13 //</l>\n</lg>\n\n<lg>\n<l>bhūtavetālapāpaghnaṃ karmajavyādhināśanam /</l>\n<l>māṇikyaṃ ca mahāpuṇyaṃ mahābhāgyakaraṃ param // Āk_2,8.14 //</l>\n</lg>\n\n<p>sarvabhūtagrahonmādaviṣaghnaṃ doṣajitparam /\n<lg>\n<l>&lt;muktā&gt;</l>\n<l>muktā saumyā mauktikaṃ śauktikeyaṃ tāraṃ tārā śauktikaṃ tārakā ca /</l>\n<l>ambhaḥsāraṃ śītalaṃ nīrajaṃ ca nakṣatraṃ syād induratnaṃ valakṣam // Āk_2,8.15 //</l>\n</lg></p>\n\n<lg>\n<l>muktāphalaṃ binduphalaṃ ca muktā śaukteyakaṃ śuktimaṇiḥ śaśipriyam /</l>\n<l>svacchaṃ himaṃ haimavataṃ ca śubhraṃ sudhāṃśuratnaṃ ca bhasaṃkhyakāhvam // Āk_2,8.16 //</l>\n</lg>\n\n<lg>\n<l>&lt;pearl:: origin&gt;</l>\n<l>mātaṅgoragamīnapotriśirasastvaksāraśaṅkhāmbubhṛcchuktīnām udarācca mauktikamaṇiḥ spaṣṭaṃ bhavedaṣṭadhā /</l>\n<l>chāyāḥ pāṭalanīlapītadhavalāstatrāpi sāmānyataḥ saptānāṃ bahuśo na labdhir itaracchaukteyakaṃ tūlvaṇam // Āk_2,8.17 //</l>\n</lg>\n\n<lg>\n<l>&lt;pearl:: parīkṣā:: good quality&gt;</l>\n<l>nakṣatrābhaṃ śuddhamatyantamuktaṃ snigdhaṃ sthūlaṃ nirmalaṃ nirvraṇaṃ ca /</l>\n<l>yastaṃ dhatte gauravaṃ yattulāyāṃ tannirmaulyaṃ mauktikaṃ saukhyadāyi // Āk_2,8.18 //</l>\n</lg>\n\n<lg>\n<l>&lt;pearl:: medic. properties&gt;</l>\n<l>mauktikaṃ ca madhuraṃ suśītalaṃ dṛṣṭirogaśamanaṃ viṣāpaham /</l>\n<l>rājayakṣaparikopanāśanaṃ kṣīṇavīryabalapuṣṭivardhakam // Āk_2,8.19 //</l>\n</lg>\n\n<l>mauktikaṃ śiśiraṃ snigdhaṃ viśadaṃ kāntivardhanam // Āk_2,8.20 //</l>\n\n<lg>\n<l>dāhatṛḍbhramamūrcchāsṛkpittajvaraviṣāpaham /</l>\n<l>cakṣuṣyaṃ pavanāsrapittaviṣajit sarvendriyāhlādanaṃ tṛḍdāhajvaraśokamohaśamanaṃ śītaṃ śramaghnaṃ hitam /</l>\n<l>dhanyaṃ maṅgalamāyuṣaḥ sthitikaraṃ saubhāgyakāntipradaṃ muktā hāravibhūṣaṇaṃ tad akhilaṃ mūlaṃ śaśī prīyate // Āk_2,8.21 //</l>\n</lg>\n\n<p>&lt;coral:: synonyms&gt;\n<l>pravālo'ṅgārakamaṇirvidrumo 'mbhodhipallavaḥ // Āk_2,8.22 //</l></p>\n\n<lg>\n<l>bhaumaratnaṃ ca raktāṅgo raktāṅkuralatāmaṇiḥ /</l>\n<l>&lt;coral:: place of origin&gt;</l>\n<l>setau sāgaramadhye yā jāyate vallarī śubhā // Āk_2,8.23 //</l>\n</lg>\n\n<lg>\n<l>vidrumākhyā suraktā sā durlabhā dīptarūpiṇī /</l>\n<l>&lt;coral:: parīkṣā:: good quality&gt;</l>\n<l>pāṣāṇatvaṃ bhajatyeṣā pākataḥ kaṭhinā satī // Āk_2,8.24 //</l>\n</lg>\n\n<lg>\n<l>pravālanāma tadraktaṃ varṇasaubhāgyakāntidam /</l>\n<l>siddhaṃ svacchaṃ snigdharūpaṃ vṛttaṃ kāntaṃ samaṃ guru // Āk_2,8.25 //</l>\n</lg>\n\n<lg>\n<l>raṅgagātraṃ dṛḍhaṃ piṇḍaṃ pravālaṃ śreṣṭhamucyate /</l>\n<l>pakvabiṃbaphalābhāsaṃ japākusumasaṃnibham // Āk_2,8.26 //</l>\n</lg>\n\n<lg>\n<l>śukatuṇḍasamacchāyaṃ pravālam atiśobhanam /</l>\n<l>&lt;coral:: parīkṣā:: bad quality&gt;</l>\n<l>śāradābhaṃ dalaṃ sūkṣmaṃ vakraṃ rūkṣaṃ sakoṭaram // Āk_2,8.27 //</l>\n</lg>\n\n<lg>\n<l>viddhaṃ kṛṣṇaṃ laghutamaṃ pravālaṃ doṣakṛd bhavet /</l>\n<l>gauraraṅgaṃ jalākrāntaṃ pravālamaśubhaṃ tyajet // Āk_2,8.28 //</l>\n</lg>\n\n<lg>\n<l>&lt;coral:: parīkṣā:: good quality&gt;</l>\n<l>pravālaṃ komalaṃ snigdhaṃ surāgaṃ vidrumaṃ hitam /</l>\n<l>dhanadhānyakaraṃ medhyaṃ viṣāhibhayanāśanam // Āk_2,8.29 //</l>\n</lg>\n\n<lg>\n<l>&lt;coral:: medic. properties&gt;</l>\n<l>pravālo madhurāmlaśca kaphapittādidoṣanut /</l>\n<l>vīryakāntikaraḥ strīṇāṃ dhṛto maṅgaladāyakaḥ // Āk_2,8.30 //</l>\n</lg>\n\n<lg>\n<l>&lt;marakata&gt;</l>\n<l>marakataṃ rauhiṇeyaṃ gārutmantaṃ harinmaṇiḥ /</l>\n<l>sauparṇaṃ garuḍodgīrṇaṃ budharatnāśmagarbhaje // Āk_2,8.31 //</l>\n</lg>\n\n<lg>\n<l>garalārir vāyavīryaṃ gāruḍaṃ rudrasaṃmitam /</l>\n<l>turuṣkaviṣayāṃbhodhau samīrārohaṇācale // Āk_2,8.32 //</l>\n</lg>\n\n<lg>\n<l>tacchāyāśyāmalo deśaḥ so 'bhūnmarakatākaraḥ /</l>\n<l>tadviśeṣānmarakataṃ jātaṃ doṣaguṇānvitam // Āk_2,8.33 //</l>\n</lg>\n\n<lg>\n<l>doṣāḥ saptavidhāstasya guṇāḥ pañcavidhāḥ smṛtāḥ /</l>\n<l>bhavedaṣṭavidhā chāyā maṇermarakatasya ca // Āk_2,8.34 //</l>\n</lg>\n\n<lg>\n<l>asnigdhaṃ rūkṣamityuktaṃ visphoṭaṃ piṭakaṃ tathā /</l>\n<l>jaṭharaṃ kāntihīnaṃ ca vicchāyaṃ malinaṃ tathā // Āk_2,8.35 //</l>\n</lg>\n\n<lg>\n<l>saśarkaraṃ sapāṣāṇaṃ karkaśaṃ sūtrasaṃyutam /</l>\n<l>kalmāṣavarṇaṃ śabalaṃ samastabhayadāyakam // Āk_2,8.36 //</l>\n</lg>\n\n<lg>\n<l>nirmalaṃ kathitaṃ svacchaṃ guru syād gurudāyutam /</l>\n<l>snigdhaṃ rūkṣaṃ vinirmuktam arajaskam areṇukam // Āk_2,8.37 //</l>\n</lg>\n\n<lg>\n<l>surāgaṃ rāgabahulamiti pañca guṇāḥ smṛtāḥ /</l>\n<l>etairyuktaṃ marakataṃ sarvapāpaharaṃ param // Āk_2,8.38 //</l>\n</lg>\n\n<lg>\n<l>marakataṃ viṣaghnaṃ ca śītalaṃ madhuraṃ rase /</l>\n<l>āmapittaharaṃ rucyaṃ puṣṭidaṃ bhūtanāśanam // Āk_2,8.39 //</l>\n</lg>\n\n<lg>\n<l>snigdhaṃ marakataṃ svacchaṃ sarvadoṣaharaṃ śubham /</l>\n<l>kāntisaubhāgyadaṃ medhyaṃ bhūtagrahaviṣāpaham // Āk_2,8.40 //</l>\n</lg>\n\n<lg>\n<l>&lt;puṣparāga:: synonyms&gt;</l>\n<l>pītastu puṣparāgaḥ pītasphuṭikaṃ ca pītaratnaṃ ca /</l>\n<l>pītāśmā gururatnaṃ pītamaṇiḥ puṣyarāgaśca // Āk_2,8.41 //</l>\n</lg>\n\n<lg>\n<l>&lt;puṣparāga:: parīkṣā:: true&gt;</l>\n<l>īṣat pītaṃ pavicchāyaṃ svacchaṃ kāntyā manoharam /</l>\n<l>puṣyarāga iti khyātaṃ ratnaṃ ratnaparīkṣakaiḥ // Āk_2,8.42 //</l>\n</lg>\n\n<lg>\n<l>&lt;puṣparāga:: parīkṣā:: good quality&gt;</l>\n<l>hemacchāyaṃ śirovṛttaṃ jyotiraṅgāranirmalam /</l>\n<l>pītagātraṃ guru snigdhaṃ puṣyarāgaṃ praśasyate // Āk_2,8.43 //</l>\n</lg>\n\n<lg>\n<l>&lt;puṣparāga:: parīkṣā:: bad quality&gt;</l>\n<l>rūkṣaṃ kṣatalaghu śvetaṃ kṛṣṇaṃ gauraṃ saśarkaram /</l>\n<l>malinaṃ bindumadratnaṃ puṣyarāgaṃ na śasyate // Āk_2,8.44 //</l>\n</lg>\n\n<lg>\n<l>&lt;puṣparāga:: medic. properties&gt;</l>\n<l>puṣyarāgo'mlaśītaśca vātajiddīpanaḥ param /</l>\n<l>āyuḥ śriyaṃ ca prajñāṃ ca dhāraṇātkurute nṛṇām // Āk_2,8.45 //</l>\n</lg>\n\n<lg>\n<l>puṣyarāgaṃ śubhaṃ medhyaṃ vastusaubhāgyakīrtidam /</l>\n<l>vākpaṭutvakaraṃ hṛdyaṃ viṣaghnaṃ doṣajitparam // Āk_2,8.46 //</l>\n</lg>\n\n<lg>\n<l>&lt;vajra&gt;</l>\n<l>vajramindrāyudhaṃ vīraṃ bhiduraṃ kuliśaṃ paviḥ /</l>\n<l>abhedyam asiraṃ ratnaṃ dṛḍhaṃ bhārgavakaṃ smṛtam // Āk_2,8.47 //</l>\n</lg>\n\n<lg>\n<l>&lt;vajra:: parīkṣā:: good quality&gt;</l>\n<l>svacchaṃ vidyutprabhaṃ snigdhaṃ sundaraṃ laghu lekhanam /</l>\n<l>ṣaḍāraṃ tīkṣṇadhāraṃ ca susaumyāraṃ śriyaṃ diśet // Āk_2,8.48 //</l>\n</lg>\n\n<lg>\n<l>&lt;vajrākarā vajrabhedāśca&gt;</l>\n<l>pauṇḍramataṅgahimācalasaurāṣṭrasupārakosalakaliṅgāḥ /</l>\n<l>peṇṇānadītaṭaś cetyaṣṭau vajrākarā vinirdiṣṭāḥ // Āk_2,8.49 //</l>\n</lg>\n\n<lg>\n<l>śyāmaṃ prapauṇḍraprabhavaṃ kiṃcit pītaṃ mataṅgagirijātam /</l>\n<l>himavatsurāṣṭrasaṃbhavam ātāmraṃ kṛṣṇakānti saupāram // Āk_2,8.50 //</l>\n</lg>\n\n<lg>\n<l>phullaśirīṣacchāyaṃ kosalajaṃ kanakakānti kāliṅgam /</l>\n<l>peṇṇānadītaṭodbhavam āhur vajraṃ sudhāṃśunibham // Āk_2,8.51 //</l>\n</lg>\n\n<lg>\n<l>kaliṅgakosalau deśau mataṅgādrihimālayau /</l>\n<l>saurāṣṭrapauṇḍrakauverākarasūpārakau tathā // Āk_2,8.52 //</l>\n</lg>\n\n<lg>\n<l>kṛtādiṣu yugeṣvetau vajrāṇāmākarau smṛtau /</l>\n<l>ākareṣveva vajrāṇāṃ khaniḥ srotaḥ prakīrṇakam // Āk_2,8.53 //</l>\n</lg>\n\n<lg>\n<l>samutpattisthalaṃ tredhā nirdiṣṭaṃ suranāyike /</l>\n<l>koṭyaḥ pārśvāni dhārāśca ṣaḍaṣṭau dvādaśaiva ca // Āk_2,8.54 //</l>\n</lg>\n\n<lg>\n<l>ityacchatīkṣṇadhārāgrā vajrasyāhuratho guṇān /</l>\n<l>&lt;vajra:: 5 doṣas&gt;</l>\n<l>malo binduśca rekhā ca trāsaḥ kākapadaṃ tathā // Āk_2,8.55 //</l>\n</lg>\n\n<lg>\n<l>ete doṣāḥ samākhyātāḥ pañca vajreṣu saṃsthitāḥ /</l>\n<l>kuryādaśodhitaṃ vajraṃ kuṣṭhadāhāṅgagauravam // Āk_2,8.56 //</l>\n</lg>\n\n<lg>\n<l>hṛtpārśvapīḍāṃ pāṇḍuṃ ca tatastacchuddhirucyate /</l>\n<l>&lt;vajraśuddhi&gt;</l>\n<l>gṛhītvātha śubhraṃ vajraṃ vyāghrīkandodare kṣipet // Āk_2,8.57 //</l>\n</lg>\n\n<lg>\n<l>mahiṣīśakṛdālipya karīṣāgnau vipācayet /</l>\n<l>ahorātrātsamuddhṛtya hayamūtreṇa secayet // Āk_2,8.58 //</l>\n</lg>\n\n<lg>\n<l>evaṃ punaḥ punaḥ pakvaṃ saptarātrādviśudhyati /</l>\n<l>meghanādāśamīśyāmāśṛṅgīmadanakodbhavaiḥ // Āk_2,8.59 //</l>\n</lg>\n\n<lg>\n<l>kulutthavetasāgastyasindhuvārākhukarṇikāḥ /</l>\n<l>eteṣāṃ hayamūtreṇa kaṣāyaṃ sādhitaṃ punaḥ // Āk_2,8.60 //</l>\n</lg>\n\n<lg>\n<l>jambīre kuliśaṃ kṣiptvā hayamūtraistryahaṃ pacet /</l>\n<l>ḍolāyantravidhānena tataḥ śuddhimavāpnuyāt // Āk_2,8.61 //</l>\n</lg>\n\n<lg>\n<l>kulutthakodravakvāthairḍolāyantre vipācayet /</l>\n<l>vyāghrīkandagataṃ vajraṃ saptāhācchuddhimāpnuyāt // Āk_2,8.62 //</l>\n</lg>\n\n<lg>\n<l>kulatthakodravakvāthaṃ hayamūtraṃ snuhīpayaḥ /</l>\n<l>kṣiptvā bhāṇḍe pacettasmin vyāghrīkandagataṃ pavim // Āk_2,8.63 //</l>\n</lg>\n\n<lg>\n<l>ḍolāyantre divārātraṃ samuddhṛtya punaḥ kṣipet /</l>\n<l>vajrakande mṛdā kandaṃ liptvā gajapuṭe pacet // Āk_2,8.64 //</l>\n</lg>\n\n<lg>\n<l>tatpakvaṃ pācanadrāvaiḥ secitaṃ śuddhimāpnuyāt /</l>\n<l>vyāghrīkandagataṃ vajraṃ mṛdā liptaṃ puṭe pacet // Āk_2,8.65 //</l>\n</lg>\n\n<lg>\n<l>ahorātrātsamuddhṛtya hayamūtreṇa secayet /</l>\n<l>vajrīkṣīreṇa vā siñcyādevaṃ śuddhaṃ tu mārayet // Āk_2,8.66 //</l>\n</lg>\n\n<lg>\n<l>&lt;viprajātīyavajramāraṇam&gt;</l>\n<l>vakṣyate viprajātyādeḥ śuddhavajrasya māraṇam /</l>\n<l>aśvatthabadarībhaṇḍīmākṣikaṃ karkaṭāsthi ca // Āk_2,8.67 //</l>\n</lg>\n\n<lg>\n<l>samaṃ snukpayasā piṣṭvā mūṣāmadhye pralepayet /</l>\n<l>tanmadhye prakṣipedvajramauṣadhaistaistataḥ param // Āk_2,8.68 //</l>\n</lg>\n\n<lg>\n<l>vajramācchādya yatnena tato mūṣāṃ nirodhayet /</l>\n<l>kuñjarākhyena puṭayetpuṭena mahatā punaḥ // Āk_2,8.69 //</l>\n</lg>\n\n<lg>\n<l>viprajātīyakaṃ vajraṃ puṭenaikena sidhyati /</l>\n<l>karavīraṃ meṣaśṛṅgī daradaṃ ca hyudumbaram // Āk_2,8.70 //</l>\n</lg>\n\n<lg>\n<l>arkadugdhaiḥ samaṃ piṣṭvā tatkṛte golake kṣipet /</l>\n<l>vajraṃ kṣatriyajātīyaṃ pūrvavanmārayed dhruvam // Āk_2,8.71 //</l>\n</lg>\n\n<lg>\n<l>&lt;vaiśyajātīyavajramāraṇam&gt;</l>\n<l>sūraṇaṃ laśunaṃ śaṃkhaṃ śilāyāṃ peṣayetsamam /</l>\n<l>balāmatibalāṃ gandhaṃ kacchapāsthi ca peṣayet // Āk_2,8.72 //</l>\n</lg>\n\n<lg>\n<l>uttarāvāruṇīdugdhaistatkṛte golake kṣipet /</l>\n<l>vajraṃ tu vaiśyajātīyaṃ pūrvavattanmṛtaṃ bhavet // Āk_2,8.73 //</l>\n</lg>\n\n<lg>\n<l>&lt;śūdrajātīyavajramāraṇam&gt;</l>\n<l>sūraṇaṃ laśunaṃ śaṅkhaṃ śilāṃ saṃpeṣayetsamam /</l>\n<l>vaṭakṣīreṇa tatkḷpte golake pūrvavatpacet // Āk_2,8.74 //</l>\n</lg>\n\n<lg>\n<l>vajraṃ tacchūdrajātīyaṃ tena samyagbhavenmṛtam /</l>\n<l>strīpuṃvajraṃ tu pūrvoktairmriyate tattadauṣadhaiḥ // Āk_2,8.75 //</l>\n</lg>\n\n<lg>\n<l>caturjātyauṣadhaireva mṛtirvajre napuṃsake /</l>\n<l>&lt;vajramāraṇa (1)&gt;</l>\n<l>sāmānyaḥ sarvavajrāṇāṃ vakṣyate māraṇakramaḥ // Āk_2,8.76 //</l>\n</lg>\n\n<lg>\n<l>śuddhaṃ vajraṃ matkuṇānāṃ raktairliptvā dhametpunaḥ /</l>\n<l>agnivarṇaṃ kṣipenmūtre gardabhasya punaḥ punaḥ // Āk_2,8.77 //</l>\n</lg>\n\n<lg>\n<l>lepitaṃ dhmāpitaṃ tadvadevaṃ kuryāttrisaptadhā /</l>\n<l>tālakaṃ matkuṇaiḥ piṣṭvā tasmingole kṣipettu tam // Āk_2,8.78 //</l>\n</lg>\n\n<lg>\n<l>ruddhvā mūṣāṃ dhamedgāḍhaṃ hayamūtre vinikṣipet /</l>\n<l>samuddhṛtya punastadvatsaptavārairmṛto bhavet // Āk_2,8.79 //</l>\n</lg>\n\n<lg>\n<l>&lt;vajramāraṇa (2)&gt;</l>\n<l>meṣaśṛṅgaṃ bhujaṅgāsthi kūrmapṛṣṭhaṃ śilājatu /</l>\n<l>gandhakaṃ kāntapāṣāṇaṃ munipuṣpaṃ satālakam // Āk_2,8.80 //</l>\n</lg>\n\n<lg>\n<l>trikṣāraṃ pañcalavaṇaṃ meṣaśṛṅgīndravāruṇī /</l>\n<l>vajravallī mūṣakarṇī badarī kuḍmalāni ca // Āk_2,8.81 //</l>\n</lg>\n\n<lg>\n<l>mūṣakasya malaṃ stanyaṃ snuhyarkakṣīramatkuṇam /</l>\n<l>pañcāṅgaṃ śarapuṃkhasya hyasthinī kharameṣayoḥ // Āk_2,8.82 //</l>\n</lg>\n\n<lg>\n<l>peṭāribījaṃ strīpuṣpaṃ pārāvatamalaṃ śilā /</l>\n<l>puṣpāṇi caiva vākucyāḥ pañcāṅgaṃ timirasya ca // Āk_2,8.83 //</l>\n</lg>\n\n<lg>\n<l>dhātrīvṛkṣasya pañcāṅgaṃ gorambhā vājimūtrakam /</l>\n<l>haṃsapādī vajrakandaṃ bṛhatīphalasūraṇam // Āk_2,8.84 //</l>\n</lg>\n\n<lg>\n<l>gojihvā karkaṭaṃ māṃsaṃ mūtravargaṃ ca miśrayet /</l>\n<l>etatsamastaṃ vyastaṃ vā yathālābhaṃ supiṇḍitam // Āk_2,8.85 //</l>\n</lg>\n\n<lg>\n<l>tatpiṇḍe nikṣipedvajramandhamūṣāgataṃ puṭet /</l>\n<l>kulutthakodravaṃ piṣṭvā hayamūtre vilolayet // Āk_2,8.86 //</l>\n</lg>\n\n<lg>\n<l>tanmadhye secayettaptāṃ mūṣāpuṭavinirgatām /</l>\n<l>evaṃ punaḥ punaḥ kuryādekaviṃśativārakam // Āk_2,8.87 //</l>\n</lg>\n\n<lg>\n<l>ādāya tatpunarvajraṃ tāle matkuṇapeṣite /</l>\n<l>golake nikṣiped ruddhvā mūṣāṃ tīvrānale dhamet // Āk_2,8.88 //</l>\n</lg>\n\n<lg>\n<l>ityevaṃ saptadhā dhmātaṃ hayamūtre niṣecayet /</l>\n<l>anena kramayogena mṛto bhavati niścitam // Āk_2,8.89 //</l>\n</lg>\n\n<lg>\n<l>tanmṛtaṃ cūrṇayet khalve siddhayoga udāhṛtaḥ /</l>\n<l>&lt;vajramāraṇa (3)&gt;</l>\n<l>bhrāmakaṃ ca mṛtaṃ tāpyaṃ peṭālībījaṭaṅkaṇam // Āk_2,8.90 //</l>\n</lg>\n\n<lg>\n<l>kṣīraṃ cottaravāruṇyā gandhakaṃ tālakaṃ śilā /</l>\n<l>ciñcābījaṃ meṣaśṛṅgī strīpuṣpaṃ cāmlavetasaḥ // Āk_2,8.91 //</l>\n</lg>\n\n<lg>\n<l>pañcāṅgaṃ śarapuṃkhāyāḥ śaśadantaṃ śilājatu /</l>\n<l>etatsamastaṃ vyastaṃ vā yathālābhaṃ sucūrṇayet // Āk_2,8.92 //</l>\n</lg>\n\n<lg>\n<l>snuhyarkottaravāruṇyāḥ kṣīraiḥ stanyairvimardayet /</l>\n<l>tadgolake kṣiped vajraṃ ruddhvā caitāndhameddṛḍham // Āk_2,8.93 //</l>\n</lg>\n\n<lg>\n<l>guḍūcī saindhavaṃ hiṅgu samustottaravāruṇī /</l>\n<l>kvāthaiḥ kaulutthakaiḥ piṣṭvā tasminkvāthe vinikṣipet // Āk_2,8.94 //</l>\n</lg>\n\n<lg>\n<l>taṃ vajraṃ pūrvavadgole kṛtvā ruddhvā dhamettathā /</l>\n<l>secanāntaṃ tataḥ kuryādekaviṃśativārakam // Āk_2,8.95 //</l>\n</lg>\n\n<lg>\n<l>tālakaṃ matkuṇāyoge saptavāraṃ punardhamet /</l>\n<l>secayedaśvamūtreṇa tad vajraṃ mriyate dhruvam // Āk_2,8.96 //</l>\n</lg>\n\n<lg>\n<l>&lt;vajramāraṇa (4)&gt;</l>\n<l>trivarṣīyotthakārpāsamūlamādāya peṣayet /</l>\n<l>trivarṣanāgavallyā vā nijadrāvaiḥ prapeṣayet // Āk_2,8.97 //</l>\n</lg>\n\n<lg>\n<l>tadgolake kṣipedvajraṃ ruddhvā gajapuṭe pacet /</l>\n<l>evaṃ saptapuṭaiḥ pakvamekaikena kṛtaṃ bhavet // Āk_2,8.98 //</l>\n</lg>\n\n<lg>\n<l>&lt;vajramāraṇa (5)&gt;</l>\n<l>tālakāsīsasaurāṣṭrīmapāmārgasya bhasma ca /</l>\n<l>piṣṭvā kaulutthakaiḥ kvāthaistasminvajraṃ sutāpitam // Āk_2,8.99 //</l>\n</lg>\n\n<lg>\n<l>kṣipettrisaptavārāṇi mriyate nātra saṃśayaḥ /</l>\n<l>vaikrāntabhasmanā sārdhaṃ peṣayedamlavetasam // Āk_2,8.100 //</l>\n</lg>\n\n<lg>\n<l>tadgole nikṣipedvajramandhamūṣāgataṃ dhamet /</l>\n<l>secayedaśvamūtreṇa pūrvagole punaḥ kṣipet // Āk_2,8.101 //</l>\n</lg>\n\n<lg>\n<l>ruddhvā dhmātaḥ punaḥ secyamevaṃ kuryāt trisaptadhā /</l>\n<l>mriyate nātra sandehaḥ sarvayogeṣu yojayet // Āk_2,8.102 //</l>\n</lg>\n\n<lg>\n<l>&lt;vajramāraṇa (7)&gt;</l>\n<l>uttarāvāruṇīkṣīraiḥ kāntapāṣāṇajaṃ mukham /</l>\n<l>kṣaṇaṃ piṣṭvā tu tadgolaṃ kṣiptvā tasminpaceddinam // Āk_2,8.103 //</l>\n</lg>\n\n<lg>\n<l>nṛtaile gandhatailena mriyate nātra saṃśayaḥ /</l>\n<l>&lt;vajramāraṇa (8)&gt;</l>\n<l>bhūnāgaṃ gandhakaṃ cātha nārīstanyena peṣayet // Āk_2,8.104 //</l>\n</lg>\n\n<lg>\n<l>tadgolasthaṃ pacedvajraṃ pūrvataile mṛtaṃ bhavet /</l>\n<l>&lt;vajramāraṇa (9)&gt;</l>\n<l>snuhīkṣīreṇa vimalāṃ piṣṭvā tadgolake kṣipet // Āk_2,8.105 //</l>\n</lg>\n\n<lg>\n<l>vajraṃ nirudhya mūṣāṃ tu śuṣkāṃ tīvrāgninā dhamet /</l>\n<l>kṣiptāmaśvasya mūtre tu kṣiptvā vajraṃ samāharet // Āk_2,8.106 //</l>\n</lg>\n\n<lg>\n<l>ityevaṃ saptadhā kuryāttatastālakamatkuṇaiḥ /</l>\n<l>piṣṭvā golaṃ kṣipettasminvajramūṣāṃ nirudhya ca // Āk_2,8.107 //</l>\n</lg>\n\n<lg>\n<l>dhmāpitaṃ pūrvavatsecyaṃ saptavārairmṛtaṃ bhavet /</l>\n<l>&lt;vajramāraṇa (10)&gt;</l>\n<l>vajraṃ matkuṇaraktena liptvā liptvātape kṣipet // Āk_2,8.108 //</l>\n</lg>\n\n<lg>\n<l>śuṣkaṃ lepyaṃ punaḥ śoṣyaṃ yāvatsaptadināvadhi /</l>\n<l>viṣṇukrāntāpeṭakāryor dravaiḥ siñcetpunaḥ punaḥ // Āk_2,8.109 //</l>\n</lg>\n\n<lg>\n<l>taptaṃ taptaṃ ca tadvajraṃ śatavārairmṛtaṃ bhavet /</l>\n<l>&lt;vajramāraṇa (11)&gt;</l>\n<l>gandhakaṃ cūrṇitaṃ bhāvyaṃ strīpuṣpeṇa tu saptadhā // Āk_2,8.110 //</l>\n</lg>\n\n<lg>\n<l>punaḥ strīrajasāloḍyaṃ tasmin vajraṃ sutāpitam /</l>\n<l>secayettāpayedekaviṃśadvārānmṛtaṃ bhavet // Āk_2,8.111 //</l>\n</lg>\n\n<lg>\n<l>&lt;vajramāraṇa (12)&gt;</l>\n<l>vajraṃ nadīmahāśuktau kṣiptvā bhāvyaṃ muhurmuhuḥ /</l>\n<l>snuhyarkottamakanyānāṃ draveṇaikena cātape // Āk_2,8.112 //</l>\n</lg>\n\n<lg>\n<l>kṛṣṇakakaṭamāṃsena peṣitaṃ veṣṭayetpunaḥ /</l>\n<l>bhūnāgasya mṛdā samyagdhṛtaṃ bhasmatvamāpnuyāt // Āk_2,8.113 //</l>\n</lg>\n\n<lg>\n<l>&lt;vajramāraṇa (13)&gt;</l>\n<l>raktamūlasya mūlaiśca meghanādasya kuḍmalaiḥ /</l>\n<l>peṣitairveṣṭitaṃ dhmātaṃ vajraṃ bhasma bhavatyalam // Āk_2,8.114 //</l>\n</lg>\n\n<lg>\n<l>&lt;vajramāraṇa (14)&gt;</l>\n<l>mātuluṅgagataṃ vajraṃ ruddhvā limpenmṛdā bahiḥ /</l>\n<l>puṭe pacetsamuddhṛtya tadvacchatapuṭe pacet // Āk_2,8.115 //</l>\n</lg>\n\n<lg>\n<l>&lt;vajramṛdūkaraṇa (1)&gt;</l>\n<l>nāgaparṇīdravairliptaṃ tatpatreṇaiva veṣṭitam /</l>\n<l>jānumadhye sthitaṃ yāmaṃ tad vajraṃ mṛdutāṃ vrajet // Āk_2,8.116 //</l>\n</lg>\n\n<lg>\n<l>&lt;vajramṛdūkaraṇa (2)&gt;</l>\n<l>mātṛvāhakabījasya madhye vajraṃ vinikṣipet /</l>\n<l>jambīrodaragaṃ vātha dolāyantre dinaṃ pacet // Āk_2,8.117 //</l>\n</lg>\n\n<lg>\n<l>kulutthakodravakvāthe traiphale vā kaṣāyake /</l>\n<l>ahorātrātsamuddhṛtya jambīrāntaḥ punaḥ kṣipet // Āk_2,8.118 //</l>\n</lg>\n\n<lg>\n<l>mātṛvāhakabīje vā pacetprakṣipya pūrvavat /</l>\n<l>punaḥ kṣepyaṃ punaḥ pācyaṃ tridinānte samuddharet // Āk_2,8.119 //</l>\n</lg>\n\n<lg>\n<l>badarīvaṭanimbānāmaṅkurāṇi samāharet /</l>\n<l>piṣṭvā tadgolake vajraṃ pūrvapakvaṃ vinikṣipet // Āk_2,8.120 //</l>\n</lg>\n\n<lg>\n<l>aśvatthapatrake veṣṭya tadgolaṃ jānumadhyagam /</l>\n<l>dinaṃ vā dhārayetkakṣe mṛdurbhavati niścitam // Āk_2,8.121 //</l>\n</lg>\n\n<lg>\n<l>&lt;vajramṛdūkaraṇa (3)&gt;</l>\n<l>pāradaṃ tīkṣṇacūrṇaṃ ca dinamamlena mardayet /</l>\n<l>tadgole nikṣipedvajraṃ sūtreṇāveṣṭayedbahiḥ // Āk_2,8.122 //</l>\n</lg>\n\n<lg>\n<l>nāgavallīdalaiścaiva veṣṭitaṃ dhānyarāśigam /</l>\n<l>māsānte tatsamuddhṛtya limpennāgalatādravaiḥ // Āk_2,8.123 //</l>\n</lg>\n\n<lg>\n<l>taddalairveṣṭitaṃ jānumadhyasthaṃ mṛdutāṃ vrajet /</l>\n<l>&lt;vajramṛdūkaraṇa (4)&gt;</l>\n<l>kāntapāṣāṇavaktraṃ vā cūrṇaṃ vā kāntalohajam // Āk_2,8.124 //</l>\n</lg>\n\n<lg>\n<l>sasūtamamlayogena dinamekaṃ vimardayet /</l>\n<l>tadgole nikṣipedvajraṃ nimbakārpāsakodravaiḥ // Āk_2,8.125 //</l>\n</lg>\n\n<lg>\n<l>patraiḥ piṣṭaiḥ susaṃpeṣya nāgavallīdalaistataḥ /</l>\n<l>veṣṭitaṃ jānumadhyasthaṃ dinānte mṛdutāṃ vrajet // Āk_2,8.126 //</l>\n</lg>\n\n<lg>\n<l>&lt;vajramṛdūkaraṇa (5)&gt;</l>\n<l>eraṇḍavṛkṣamadhye tu tatphale vā kṣipetpavim /</l>\n<l>māsamātrātsamuddhṛtya jānumadhye ca pūrvavat // Āk_2,8.127 //</l>\n</lg>\n\n<lg>\n<l>komalaṃ jāyate vajraṃ dinānte nātra saṃśayaḥ /</l>\n<l>&lt;vajramṛdūkaraṇa (6)&gt;</l>\n<l>vajraṃ tittirimāṃsena veṣṭitaṃ nikṣipenmukhe // Āk_2,8.128 //</l>\n</lg>\n\n<lg>\n<l>atisthūlasya bhekasya mukhaṃ sūtreṇa veṣṭayet /</l>\n<l>nikhaneddhastamātrāyāṃ kṣoṇyāṃ māsātsamuddharet // Āk_2,8.129 //</l>\n</lg>\n\n<lg>\n<l>maṇḍūkaṃ sampuṭe ruddhvā samyaggajapuṭe pacet /</l>\n<l>tadvajraṃ pūrvagolasthaṃ jānumadhyagataṃ dinam // Āk_2,8.130 //</l>\n</lg>\n\n<lg>\n<l>bhavedvajraudanaṃ sākṣātpaścādāhārya yojayet /</l>\n<l>sarvavajraudanānāṃ tu māraṇaṃ pūrvavadbhavet // Āk_2,8.131 //</l>\n</lg>\n\n<lg>\n<l>&lt;vajradruti&gt;</l>\n<l>kṣāratrayaṃ rāmaṭhaṃ ca caṇakāmlāmlavetasam /</l>\n<l>jvālāmukhīṃ cekṣurakaṃ sthalakumbhīphalāni ca // Āk_2,8.132 //</l>\n</lg>\n\n<lg>\n<l>snuhyarkapayasā ślakṣṇaṃ piṣṭvā tadgolake kṣipet /</l>\n<l>vajraṃ viśodhitaṃ samyagvastre baddhvā haṭhātpacet // Āk_2,8.133 //</l>\n</lg>\n\n<lg>\n<l>ḍolāyantreṇa dhānyāmle drutaṃ māsāṣṭakādbhavet /</l>\n<l>vajravallyantarasthaṃ vā kṛtvā vajraṃ nirodhitam // Āk_2,8.134 //</l>\n</lg>\n\n<lg>\n<l>amlabhāṇḍagataṃ secyaṃ saptāhād dravatāṃ vrajet /</l>\n<l>bhasmaudanaṃ drutiśceti trividhaṃ vajramāraṇam // Āk_2,8.135 //</l>\n</lg>\n\n<lg>\n<l>rasabandhakaraṃ proktaṃ nāgārjunapuraḥsaraiḥ /</l>\n<l>&lt;vajraguṇāḥ&gt;</l>\n<l>vajraṃ ca ṣaḍrasopetaṃ sarvarogāpahārakam // Āk_2,8.136 //</l>\n</lg>\n\n<lg>\n<l>sarvāghaśamanaṃ saukhyaṃ dehadārḍhyaṃ rasāyanam /</l>\n<l>vajraṃ ratnottamaṃ puṇyaṃ śrīsaubhāgyavivardhanam // Āk_2,8.137 //</l>\n</lg>\n\n<lg>\n<l>āyuṣyaṃ dhanyamojasyaṃ yaśasyaṃ sarvapāpmajit /</l>\n<l>āyurbalaṃ dehasaukhyaṃ rūpaṃ kāntiṃ karoti ca // Āk_2,8.138 //</l>\n</lg>\n\n<lg>\n<l>sevitaṃ hanti rogāṃśca mṛtaṃ vajraṃ na saṃśayaḥ /</l>\n<l>&lt;nīla&gt;</l>\n<l>nīlastu sauriratnaṃ syānnīlāśmā nīlaratnakaḥ // Āk_2,8.139 //</l>\n</lg>\n\n<lg>\n<l>nīlopalastṛṇagrāhī mahānīlaḥ sunīlakaḥ /</l>\n<l>indranīlamaṇistatra caturdhā jātibhedataḥ // Āk_2,8.140 //</l>\n</lg>\n\n<lg>\n<l>&lt;sapphire:: subtypes:: caste&gt;</l>\n<l>sitacchāyo bhavedvipro raktaḥ kṣatriyajātikaḥ /</l>\n<l>pītastu vaiśyajātiryo vṛṣalaḥ kṛṣṇadīdhitiḥ // Āk_2,8.141 //</l>\n</lg>\n\n<lg>\n<l>&lt;nīlasya guṇadoṣāḥ&gt;</l>\n<l>nīlīrasasamābhāsā vaiṣṇavīpuṣpasaṃnibhā /</l>\n<l>lavalīpuṣpasaṅkāśā nīlendīvarasaprabhā // Āk_2,8.142 //</l>\n</lg>\n\n<lg>\n<l>atasīpuṣpasaṅkāśā cāṣapakṣasamadyutiḥ /</l>\n<l>kṛṣṇatrikarṇikāpuṣpasamānadyutidhāriṇī // Āk_2,8.143 //</l>\n</lg>\n\n<lg>\n<l>mayūrakaṇṭhasacchāyā śambhoḥ kaṇṭhanibhā tathā /</l>\n<l>viṣṇudehasamābhāsā bhṛṅgapatrasamaprabhā // Āk_2,8.144 //</l>\n</lg>\n\n<lg>\n<l>etāśchāyāḥ śubhakarā indranīlamahāmaṇeḥ /</l>\n<l>gurutvaṃ snigdhakāntitvaṃ surāgaṃ pārśvarañjanam // Āk_2,8.145 //</l>\n</lg>\n\n<lg>\n<l>tṛṇagrāhitvamityete guṇāḥ pañca prakīrtitāḥ /</l>\n<l>na vimlo nirmalo gātro masṛṇo gurudīptikaḥ // Āk_2,8.146 //</l>\n</lg>\n\n<lg>\n<l>tṛṇagrāhī mṛdurnīlo durlabho lakṣaṇānvitaḥ /</l>\n<l>indranīlaṃ śubhaṃ varṇyaṃ sarvapāpanibarhaṇam // Āk_2,8.147 //</l>\n</lg>\n\n<lg>\n<l>āyuryaśo balaṃ lakṣmīmārogyaṃ ca prayacchati /</l>\n<l>nīlaḥ satiktakoṣṇaśca kaphapittānilāpahaḥ // Āk_2,8.148 //</l>\n</lg>\n\n<lg>\n<l>yo dadhāti śarīre'sya saurir maṅgalado bhavet /</l>\n<l>&lt;gomedaka&gt;</l>\n<l>gomedakastu gomedo rāhuratnaṃ tamomaṇiḥ // Āk_2,8.149 //</l>\n</lg>\n\n<lg>\n<l>svarbhānavaḥ ṣaḍāhvo'yaṃ piṅgasphaṭika ityapi /</l>\n<l>gomūtrābhaṃ yanmṛdu snigdhamuṣṇaṃ śuddhacchāyaṃ gauravaṃ yacca dhatte /</l>\n<l>hemāraktaṃ śrīmatāṃ yogyametat gomedākhyaṃ ratnam ākhyāti santaḥ // Āk_2,8.150 //</l>\n</lg>\n\n<l>madhubindusamacchāyaṃ gomūtrājyasamaprabham // Āk_2,8.151 //</l>\n\n<lg>\n<l>hemaraktaṃ guru svacchaṃ snigdhaṃ gomedakaṃ śubham /</l>\n<l>śvetaṃ kṛṣṇaṃ raṅgahīnaṃ trāsarekhādidūṣitam // Āk_2,8.152 //</l>\n</lg>\n\n<lg>\n<l>karkaśaṃ pāṭalākāraṃ duṣṭaṃ gomedakaṃ tyajet /</l>\n<l>&lt;gomedaguṇāḥ&gt;</l>\n<l>medhyaṃ gomedakaṃ ratnaṃ yaśasyaṃ śrīvivardhanam // Āk_2,8.153 //</l>\n</lg>\n\n<lg>\n<l>maṅgalyaṃ kāntijananaṃ snigdhaṃ sarvaviṣāpaham /</l>\n<l>gomedako'mlamuṣṇaṃ ca vātakopavikārajit // Āk_2,8.154 //</l>\n</lg>\n\n<lg>\n<l>dīpanaṃ pācanaṃ caiva dhṛto'yaṃ pāpanāśanaḥ /</l>\n<l>&lt;vaiḍūrya&gt;</l>\n<l>vaiḍūryaṃ keturatnaṃ ca khaśabdāṅkurajaṃ tathā // Āk_2,8.155 //</l>\n</lg>\n\n<lg>\n<l>viḍūrabhūmijaṃ ratnaṃ prāvṛṣyaṃ pañcanāma ca /</l>\n<l>kalpāntakālakṣubhitāmburāśinidāhakalpād ditijendranādāt /</l>\n<l>vaiḍūryamutpannamanekavarṇaṃ śobhābhirāmadyutiratnavaryam // Āk_2,8.156 //</l>\n</lg>\n\n<l>avidūre viḍūrasya girer uttuṅgarodhasaḥ // Āk_2,8.157 //</l>\n\n<lg>\n<l>koṅkacolakasīmānte maṇestasyākaraḥ smṛtaḥ /</l>\n<l>tatra daityendraninadaṃ prati meghasugarjitaiḥ // Āk_2,8.158 //</l>\n</lg>\n\n<lg>\n<l>samudbhavanti vaiḍūryamaṇayaḥ prāvṛḍāgame /</l>\n<l>sitābhradhūmasaṅkāśamīṣatkṛṣṇaṃ sitaṃ tu yat // Āk_2,8.159 //</l>\n</lg>\n\n<lg>\n<l>vaiḍūryaṃ nāma tatproktaṃ ratnavarṇaparīkṣakaiḥ /</l>\n<l>veṇupatrabiḍālākṣiśikhikaṇṭhasamadyuti // Āk_2,8.160 //</l>\n</lg>\n\n<lg>\n<l>snigdhagātraṃ guru svacchaṃ vaiḍūryaṃ guṇavanmatam /</l>\n<l>rekhābhinnaṃ laghu spaṣṭaṃ śilāṅgārakakardamam // Āk_2,8.161 //</l>\n</lg>\n\n<lg>\n<l>vivarṇaṃ paruṣaṃ kṛṣṇaṃ vaiḍūryaṃ doṣavattyajet /</l>\n<l>&lt;vaiḍūryalakṣaṇa&gt;</l>\n<l>vaiḍūryaṃ viśadaṃ snigdhaṃ prītyāyurbalavardhanam // Āk_2,8.162 //</l>\n</lg>\n\n<lg>\n<l>maṅgalyaṃ dhāraṇāttaddhi sarvagrahaviṣāpaham /</l>\n<l>vaiḍūryamamlamuṣṇaṃ ca kaphamārutanāśanam // Āk_2,8.163 //</l>\n</lg>\n\n<lg>\n<l>gulmaśūlapraśamanaṃ bhūṣitaṃ ca śubhāvaham /</l>\n<l>&lt;pañcaratnāni&gt;</l>\n<l>māṇikyaṃ mauktikaṃ vajraṃ nīlaṃ marakataṃ tathā // Āk_2,8.164 //</l>\n</lg>\n\n<lg>\n<l>pañcaratnam iti proktaṃ pāpmālakṣmīviṣāpaham /</l>\n<l>&lt;navaratnāni&gt;</l>\n<l>gomedakaṃ puṣparāgaṃ vaiḍūryamapi vidrumam // Āk_2,8.165 //</l>\n</lg>\n\n<p>pañcaratnaiḥ sahaitāni navaratnāni nirdiśet /\n<lg>\n<l>&lt;sūryakānta&gt;</l>\n<l>atha bhavati sūryakāntaḥ tapanamaṇistāpanaśca ravikāntaḥ /</l>\n<l>dīptopalo'gnigarbho jvalanāśmārkopalaśca vasunāmā // Āk_2,8.166 //</l>\n</lg></p>\n\n<p>&lt;sphaṭika&gt;\n<l>śvetābhrakasamaṃ varṇairhimādrau candrasannibham // Āk_2,8.167 //</l></p>\n\n<lg>\n<l>nirmalaṃ ca prabhāyuktaṃ sphaṭikaṃ śreṣṭhamucyate /</l>\n<l>himālaye siṃhale ca vindhye revātaṭe tathā // Āk_2,8.168 //</l>\n</lg>\n\n<lg>\n<l>padmarāgodbhave sthāne vividhaṃ sphaṭikaṃ bhavet /</l>\n<l>sūryakāntaṃ ca tatraikaṃ candrakāntaṃ tathāparam // Āk_2,8.169 //</l>\n</lg>\n\n<lg>\n<l>sūryāṃśusparśamātreṇa vahniṃ vamati tatkṣaṇāt /</l>\n<l>sūryakāntaṃ tadākhyātaṃ sphaṭikaṃ ratnavedhitam // Āk_2,8.170 //</l>\n</lg>\n\n<lg>\n<l>sūryakānto bhaveduṣṇo nirmalaśca rasāyanam /</l>\n<l>vātaśleṣmaharo medhyaḥ pūjanādravituṣṭidaḥ // Āk_2,8.171 //</l>\n</lg>\n\n<lg>\n<l>&lt;candrakānta&gt;</l>\n<l>indukāntaścandrakāntaścandrāśmā saṃsravopalaḥ /</l>\n<l>śītāśmā candrikādrāvaḥ śaśikāntaśca saptadhā // Āk_2,8.172 //</l>\n</lg>\n\n<lg>\n<l>snigdhaṃ śvetaṃ pītam atrāsamantād dhatte cittaṃ svasthatāṃ yanmunīnām /</l>\n<l>yacca drāvaṃ yāti candrāṃśusaṅge jātyaṃ ratnaṃ candrakāntākhyametat // Āk_2,8.173 //</l>\n</lg>\n\n<lg>\n<l>candrakāntas tu śiśiraḥ snigdhaḥ pittāsradāhanut /</l>\n<l>śivaprītikaraḥ svaccho grahālakṣmīviṣāpahaḥ // Āk_2,8.174 //</l>\n</lg>\n\n<lg>\n<l>&lt;sphaṭika&gt;</l>\n<l>sphaṭikaḥ sitopalaḥ syād amalamaṇis tārakopalaḥ svacchaḥ /</l>\n<l>śītoṣṇavīryam akṣṇaḥ pittaṃ vātaṃ nihanti śophaghnam // Āk_2,8.175 //</l>\n</lg>\n\n<lg>\n<l>purā proktaṃ hi kāntasya mayā te lakṣaṇādikam /</l>\n<l>vaikrāntaṃ caiva vikrāntaṃ nīlavajraṃ kuvajrakam // Āk_2,8.176 //</l>\n</lg>\n\n<lg>\n<l>gonāsaṃ kṣudrakuliśaṃ cūrṇavajraṃ ca gonasam /</l>\n<l>śveto raktaśca pītaśca nīlaḥ pārāvatacchaviḥ // Āk_2,8.177 //</l>\n</lg>\n\n<lg>\n<l>śyāmalaḥ kṛṣṇavarṇaśca karburaścāṣṭadhā hi sa /</l>\n<l>vajrābhāve tu vaikrāntaṃ rasavīryādike samam // Āk_2,8.178 //</l>\n</lg>\n\n<lg>\n<l>aṣṭāsraś cāṣṭaphalakaḥ ṣaṭkoṇo masṛṇo guruḥ /</l>\n<l>śuddhamiśritavarṇaiśca yukto vaikrānta ucyate // Āk_2,8.179 //</l>\n</lg>\n\n<lg>\n<l>kulutthakvāthasaṃsvinno vaikrāntaḥ pariśudhyati /</l>\n<l>trikṣāraiḥ pañcalavaṇairvasāmūtrāmlakodravaiḥ // Āk_2,8.180 //</l>\n</lg>\n\n<lg>\n<l>matsyatailaghṛtaistulyaiḥ kulutthaiḥ kāñjikānvitaiḥ /</l>\n<l>saptāhaṃ dolikāyantre vyāghrīkandagataṃ pacet // Āk_2,8.181 //</l>\n</lg>\n\n<lg>\n<l>&lt;vaikrāntabhasma&gt;</l>\n<l>taptavarṇaṃ tu vaikrāntaṃ śuddhimāyāti niścitam /</l>\n<l>hayamūtreṇa tatsecyaṃ taptaṃ taptaṃ dvisaptadhā // Āk_2,8.182 //</l>\n</lg>\n\n<lg>\n<l>tataścottaravāruṇyāḥ pañcāṅgair golake kṣipet /</l>\n<l>ruddhvā mūṣāṃ puṭe paktvā punaruddhṛtya golake // Āk_2,8.183 //</l>\n</lg>\n\n<lg>\n<l>kṣiptvā ruddhvā puṭedevaṃ saptadhā bhasmatāṃ vrajet /</l>\n<l>&lt;vaikrāntasattva (1)&gt;</l>\n<l>vaikrāntasya palaikaṃ tu palaikaṃ ṭaṅkaṇasya ca // Āk_2,8.184 //</l>\n</lg>\n\n<lg>\n<l>ravikṣīre dinaṃ bhāvyaṃ mardyaṃ śigrudravairdinam /</l>\n<l>guñjāpiṇyākavahnīnāṃ pratikarṣaṃ viyojayet // Āk_2,8.185 //</l>\n</lg>\n\n<lg>\n<l>anena gulikā kṛtvā koṣṭhīyantre dhameddṛḍham /</l>\n<l>śaṅkhakundendusaṅkāśaṃ satvaṃ vaikrāntajaṃ bhavet // Āk_2,8.186 //</l>\n</lg>\n\n<lg>\n<l>&lt;vaikrāntasattva (2)&gt;</l>\n<l>vaikrāntaṃ vajrakandaṃ ca samaṃ snukpayasā saha /</l>\n<l>mahiṣīnavanītaṃ ca sakṣaudraṃ mardayeddinam // Āk_2,8.187 //</l>\n</lg>\n\n<lg>\n<l>pūrvavaddhamanātsatvamindragopanibhaṃ bhavet /</l>\n<l>&lt;vaikrāntasattva (3)&gt;</l>\n<l>vandhyācūrṇaṃ savaikrāntaṃ chāyāyāṃ mardayetsamam // Āk_2,8.188 //</l>\n</lg>\n\n<lg>\n<l>ajāmūtrairdinaikaṃ tu sattvaṃ rajatavadbhavet /</l>\n<l>&lt;vaikrāntasattva (4)&gt;</l>\n<l>mriyate 'ṣṭapuṭairgandhanimbukadravasaṃyutaḥ // Āk_2,8.189 //</l>\n</lg>\n\n<lg>\n<l>sattvapātanayogena marditaśca vaṭīkṛtaḥ /</l>\n<l>mūṣāyāṃ ghaṭikāṃ dhmāto vaikrāntaḥ sattvamutsṛjet // Āk_2,8.190 //</l>\n</lg>\n\n<lg>\n<l>&lt;vaikrāntadruti&gt;</l>\n<l>śvetavarṇaṃ tu vaikrāntamamlavetasabhāvitam /</l>\n<l>saptāhānnātra sandehaḥ khare gharme dravatyalam // Āk_2,8.191 //</l>\n</lg>\n\n<lg>\n<l>ketakīsvarasaṃ tutthaṃ saindhavaṃ svarṇapuṣpikam /</l>\n<l>indragopasamaṃ yuktaṃ sarvaṃ bhāṇḍe vinikṣipet // Āk_2,8.192 //</l>\n</lg>\n\n<lg>\n<l>saptāhaṃ svedayettasminvaikrāntaṃ dravatāṃ vrajet /</l>\n<l>āyuḥpradaśca balavarṇakaro'tivṛṣyaḥ prajñāpradaḥ sakaladoṣamadāpahārī /</l>\n<l>dīptāgnikṛt pavisamānaguṇastarasvī vaikrāntakaḥ khalu vapurbalalohakārī // Āk_2,8.193 //</l>\n</lg>\n\n<p>&lt;rājāvarta&gt;\n<l>āvartamaṇirāvarto rājāvarto'nalāhvayaḥ // Āk_2,8.194 //</l></p>\n\n<lg>\n<l>rājāvartarasasyātha lakṣaṇaṃ kathayāmyaham /</l>\n<l>varṇena bhramarābhaḥ syād dviḥprakāraḥ prakarmataḥ // Āk_2,8.195 //</l>\n</lg>\n\n<lg>\n<l>ekaścūrṇākṛtirjñeyo dvitīyo golakātmakaḥ /</l>\n<l>svarṇabindusamāyuktaḥ sthirarāgaḥ sthiratvadaḥ // Āk_2,8.196 //</l>\n</lg>\n\n<lg>\n<l>rasadodbhavarāgasya varṇotkarṣe'tidakṣiṇaḥ /</l>\n<l>nāgasya rañjane śreṣṭhastāre rañjanakarmaṇi // Āk_2,8.197 //</l>\n</lg>\n\n<lg>\n<l>sarveṣāṃ calarāgāṇāṃ rāgabandhanakṛnmataḥ /</l>\n<l>rājāvarto 'lparaktorunīlikāmiśritaprabhaḥ // Āk_2,8.198 //</l>\n</lg>\n\n<lg>\n<l>guruśca masṛṇaḥ śreṣṭhastadanyo madhyamaḥ smṛtaḥ /</l>\n<l>nimbudravaiḥ sagomūtraiḥ sakṣāraiḥ sveditāḥ khalu // Āk_2,8.199 //</l>\n</lg>\n\n<lg>\n<l>dvitrivāreṇa śudhyanti rājāvartādidhātavaḥ /</l>\n<l>&lt;rājāvartabhasma&gt;</l>\n<l>luṅgāmbugandhakopeto rājāvarto vicūrṇitaḥ // Āk_2,8.200 //</l>\n</lg>\n\n<lg>\n<l>puṭanāt saptavāreṇa rājāvarto mṛto bhavet /</l>\n<l>&lt;rājāvartasattva&gt;</l>\n<l>rājāvartam ayaḥpātre pācayenmāhiṣairghṛtaiḥ // Āk_2,8.201 //</l>\n</lg>\n\n<lg>\n<l>payobhiśca dinaṃ caikaṃ mitrapañcakamiśritam /</l>\n<l>rajanyā pañcarātreṇa piṇḍībhūtaṃ tu kārayet // Āk_2,8.202 //</l>\n</lg>\n\n<lg>\n<l>khādirāṅgārayogena koṣṭhyāṃ satvaṃ vimuñcati /</l>\n<l>pramehakṣayadurnāmapāṇḍuśleṣmānilāpahaḥ // Āk_2,8.203 //</l>\n</lg>\n\n<lg>\n<l>dīpanaḥ pācano vṛṣyo rājāvarto rasāyanaḥ /</l>\n<l>&lt;garuḍodgāra&gt;</l>\n<l>sasyako garuḍodgāraḥ kālajid viṣasārakaḥ // Āk_2,8.204 //</l>\n</lg>\n\n<lg>\n<l>kālakūṭaviṣaṃ pītvā garuḍaḥ soḍhumakṣamaḥ /</l>\n<l>tadā nirgatya taccañcor bahudhā sasyako'bhavat // Āk_2,8.205 //</l>\n</lg>\n\n<lg>\n<l>mahārasaḥ sasyakaḥ syātprabhābhiḥ pañcabhiryutaḥ /</l>\n<l>dhavalo mecakaḥ pīto haritaścātilohitaḥ // Āk_2,8.206 //</l>\n</lg>\n\n<lg>\n<l>atisthito vītihotraḥ sarvataḥ sarvarūpabhāk /</l>\n<l>dhavalo haritaścaiva śasyate tārakarmaṇi // Āk_2,8.207 //</l>\n</lg>\n\n<lg>\n<l>lohito mecakaḥ pītaḥ śasyate hemakarmaṇi /</l>\n<l>sasyakaḥ sarvarogaghno viṣamṛtyubhayāpahaḥ // Āk_2,8.208 //</l>\n</lg>\n\n<lg>\n<l>&lt;vimala&gt;</l>\n<l>vimalo nirmalaḥ svaccho vimalaḥ svacchadhātukaḥ /</l>\n<l>bāṇasaṃkhyābhidhaṃ śastaṃ tārahema dvidhākṛtaḥ // Āk_2,8.209 //</l>\n</lg>\n\n<lg>\n<l>vimalastrividhaḥ prokto hemādyastārapūrvikaḥ /</l>\n<l>tṛtīyaḥ kāṃsyavimalastatra kāntyā sa lakṣyate // Āk_2,8.210 //</l>\n</lg>\n\n<lg>\n<l>vartulaḥ koṇasaṃyuktaḥ snigdhaśca phalakānvitaḥ /</l>\n<l>marutpittaharo vṛṣyo vimalo'tirasāyanaḥ // Āk_2,8.211 //</l>\n</lg>\n\n<lg>\n<l>pūrvo hemakriyāsūkto dvitīyo vṛṣyakarmaṇi /</l>\n<l>tṛtīyo bheṣaje teṣu pūrvapūrvo guṇottaraḥ // Āk_2,8.212 //</l>\n</lg>\n\n<lg>\n<l>&lt;vimalaśuddhi&gt;</l>\n<l>āṭarūṣarase svinno vimalo vimalo bhavet /</l>\n<l>kadalīkandatoyena vimalaṃ prathamaṃ pacet // Āk_2,8.213 //</l>\n</lg>\n\n<lg>\n<l>amlavetasadhānyāmlameṣīmūtre tataḥ pacet /</l>\n<l>ḍolāyantre caturyāmaṃ śuddhireṣāṃ mahottamā // Āk_2,8.214 //</l>\n</lg>\n\n<lg>\n<l>kārkoṭīmeṣaśṛṅgyutthair dravair jaṃbīrajair dinam /</l>\n<l>bhāvayedātape tīvre vimalā śudhyati dhruvam // Āk_2,8.215 //</l>\n</lg>\n\n<lg>\n<l>&lt;vimalasattva&gt;</l>\n<l>vimalaṃ śigrutoyena kāṃkṣīkāsīsaṭaṅkaṇaiḥ /</l>\n<l>vajrakandasamāyuktairbhāvayetkadalīrasaiḥ // Āk_2,8.216 //</l>\n</lg>\n\n<lg>\n<l>mokṣakakṣārasaṃyuktamandhamūṣāgataṃ dhamet /</l>\n<l>satvaṃ candrārkasaṅkāśaṃ patatyasya na saṃśayaḥ // Āk_2,8.217 //</l>\n</lg>\n\n<lg>\n<l>&lt;peroja&gt;</l>\n<l>haritāśmā ca perojo viṣārātirharinmaṇiḥ /</l>\n<l>rasavīryavipākeṣu sasyakasya guṇānugaḥ // Āk_2,8.218 //</l>\n</lg>\n\n<lg>\n<l>Āk, 2, 9</l>\n<l>śrībhairavī /</l>\n<l>kīdṛśī oṣadhī nātha rasakarmakarī śubhā /</l>\n<l>kena vā bhasma sūtaśca kena vā khoṭabandhanam // Āk_2,9.1 //</l>\n</lg>\n\n<lg>\n<l>nirjīvatvaṃ gataḥ sūtaḥ kathaṃ jīvaṃ dadāti saḥ /</l>\n<l>nirjīvena tu jīvatvaṃ kathaṃ jīvati śaṅkara // Āk_2,9.2 //</l>\n</lg>\n\n<lg>\n<l>etanme saṃśayaṃ brūhi yathā jānāmyahaṃ śiva /</l>\n<l>śrībhairavaḥ /</l>\n<l>śṛṇu bhairavi tatsarvamapūrvaṃ kathayāmi te // Āk_2,9.3 //</l>\n</lg>\n\n<lg>\n<l>brahmaviṣṇusurendrādyairna jñātaṃ vīravandite /</l>\n<l>valīpalitarogaghnā mṛtyudāridryabhañjanāḥ // Āk_2,9.4 //</l>\n</lg>\n\n<lg>\n<l>rasakarmakarā divyāḥ kulauṣadhyaḥ susiddhidāḥ /</l>\n<l>bhramanti paśavo mūḍhāḥ kulauṣadhivivarjitāḥ // Āk_2,9.5 //</l>\n</lg>\n\n<lg>\n<l>tṛṇauṣadhirasānāṃ ca naiva siddhiḥ prajāyate /</l>\n<l>tasmātsarvaprayatnena jñātavyā tu kulauṣadhiḥ // Āk_2,9.6 //</l>\n</lg>\n\n<lg>\n<l>divyauṣadhyaścatuḥṣaṣṭiḥ kulamadhye vyavasthitāḥ /</l>\n<l>naiva jānanti mūḍhāstāḥ śivamohena mohitāḥ // Āk_2,9.7 //</l>\n</lg>\n\n<lg>\n<l>adivyāstu tṛṇauṣadhyo jāyante girigahvare /</l>\n<l>tṛṇauṣadhyā rase sūtaṃ naiva bandhaṃ kadācana // Āk_2,9.8 //</l>\n</lg>\n\n<lg>\n<l>akṣayaṃ naiva tiṣṭhettu kulauṣadhivivarjitam /</l>\n<l>kulauṣadhyā vihīnāstu gaganaṃ ca na hanti te // Āk_2,9.9 //</l>\n</lg>\n\n<lg>\n<l>sa rasastu varārohe vahnimadhye na tiṣṭhati /</l>\n<l>na khoṭo na ca vā bhasma naiva dravyaṃ karoti saḥ // Āk_2,9.10 //</l>\n</lg>\n\n<lg>\n<l>kiṃciddravyaṃ prakurvanti dhāmyamānaṃ na tiṣṭhati /</l>\n<l>patre pāke kaṣe chede naiva tiṣṭhati kāñcanam // Āk_2,9.11 //</l>\n</lg>\n\n<lg>\n<l>naiva vedhaṃ śatādūrdhvaṃ karoti sa rasaḥ priye /</l>\n<l>yāvanna cābdamekaṃ tu vikrītaṃ tattu kāñcanam // Āk_2,9.12 //</l>\n</lg>\n\n<lg>\n<l>dharmārthakāmamokṣeṣu naiva dadyāttu tatpriye /</l>\n<l>divyauṣadhyā yadā devi rasendro mardito bhavet // Āk_2,9.13 //</l>\n</lg>\n\n<lg>\n<l>kālikārahitaḥ sūtaḥ sadā bhavati pārvati /</l>\n<l>parasya harate kālaṃ kālikārahito rasaḥ // Āk_2,9.14 //</l>\n</lg>\n\n<lg>\n<l>aṣṭānāṃ caiva lohānāṃ malaṃ śamayati kṣaṇāt /</l>\n<l>mahāmūrcchāgataṃ sūtaṃ ko vāpi kathayenmṛtam // Āk_2,9.15 //</l>\n</lg>\n\n<lg>\n<l>divyauṣadhyā rasenaiva jāyate naṣṭacetanaḥ /</l>\n<l>pañcabhūtātmakaḥ sūtastiṣṭhate ca sadāśivaḥ // Āk_2,9.16 //</l>\n</lg>\n\n<lg>\n<l>rasauṣadhyo mahauṣadhyaḥ siddhauṣadhyastathāparāḥ /</l>\n<l>divyauṣadhya iti proktā mayā proktāścaturvidhāḥ // Āk_2,9.17 //</l>\n</lg>\n\n<lg>\n<l>divyauṣadhyo nigadyante tāsu tā guṇavattarāḥ /</l>\n<l>vṛkṣavallīlatāgulmatṛṇavandānikā iti // Āk_2,9.18 //</l>\n</lg>\n\n<lg>\n<l>rasabandhakarauṣadhyaḥ ṣaḍvidhāḥ parikīrtitāḥ /</l>\n<l>&lt;somavallī&gt;</l>\n<l>somavallī mahāgulmā yakṣaśreṣṭhā dhanurlatā // Āk_2,9.19 //</l>\n</lg>\n\n<lg>\n<l>somāhvā gulmavallī ca yajñavallī dvijapriyā /</l>\n<l>somakṣīrā ca somā ca yajñā divyalatā smṛtā // Āk_2,9.20 //</l>\n</lg>\n\n<lg>\n<l>somavallī kaṭuḥ śītā madhurā pittadāhanut /</l>\n<l>tṛṣṇāviśeṣaśamanī pācanī ca rasāyanī // Āk_2,9.21 //</l>\n</lg>\n\n<lg>\n<l>pañcāṅgakā pañcadaśacchadāḍhyā sarpākṛtiḥ śoṇitaparvadeśā /</l>\n<l>sā somavallī rasabandhakarma karoti rākādivasopanītā // Āk_2,9.22 //</l>\n</lg>\n\n<lg>\n<l>kṛṣṇe pakṣe pragalati dalaṃ pratyahaṃ caikamekaṃ śukle pakṣe prabhavati punar lambamānā latā syāt /</l>\n<l>tasyāḥ kandaḥ kalayatitarāṃ pūrṇimāyāṃ gṛhīto baddhvā sūtaṃ kanakasahitaṃ dehalohaṃ vidhatte // Āk_2,9.23 //</l>\n</lg>\n\n<lg>\n<l>iyaṃ somalatā nāma vallī paramadurlabhā /</l>\n<l>anayā baddhasūtendro lakṣavedhī prajāyate // Āk_2,9.24 //</l>\n</lg>\n\n<lg>\n<l>caturviṃśatisomānāṃ lakṣma vyaktaṃ rasāyane /</l>\n<l>&lt;somavṛkṣa&gt;</l>\n<l>karoti somavṛkṣo'pi rasabandhavadhādikam // Āk_2,9.25 //</l>\n</lg>\n\n<lg>\n<l>pūrṇimādivasānītastayorvallī guṇādhikā /</l>\n<l>proktā mahiṣavallī ca pratisomāntravallikā // Āk_2,9.26 //</l>\n</lg>\n\n<lg>\n<l>apattravallikā proktā kāṇḍaśākhā payasvinī /</l>\n<l>rasavīryavipākeṣu somavallīsamā smṛtā // Āk_2,9.27 //</l>\n</lg>\n\n<lg>\n<l>&lt;sthalapadminī&gt;</l>\n<l>athātaḥ sthalapadminyā divyauṣadhyā vidhiṃ śṛṇu /</l>\n<l>padminīsadṛśā patraiḥ puṣpairapi ca tādṛśī // Āk_2,9.28 //</l>\n</lg>\n\n<lg>\n<l>bhaṅge caiva sravetkṣīraṃ raktavarṇaṃ suśobhanam /</l>\n<l>ākramya vāmapādena paśyedgaganamaṇḍalam // Āk_2,9.29 //</l>\n</lg>\n\n<lg>\n<l>paśyecca tārakāyuktaṃ grahanakṣatramaṇḍalam /</l>\n<l>lakṣayojanato devi sā jñeyā sthalapadminī // Āk_2,9.30 //</l>\n</lg>\n\n<lg>\n<l>&lt;gonasā&gt;</l>\n<l>gonasākāravallī syāccitramaṇḍalamaṇḍitā /</l>\n<l>jarāruṅmṛtyuśamanī rasabandhavadhakṣamā // Āk_2,9.31 //</l>\n</lg>\n\n<lg>\n<l>&lt;uccaṭā&gt;</l>\n<l>athoccaṭāṃ pravakṣyāmi rasabandhakarīṃ priye /</l>\n<l>ekameva bhavennālaṃ tasyā romapraveṣṭanam // Āk_2,9.32 //</l>\n</lg>\n\n<lg>\n<l>tasyāgre ca bhavetpuṣpaṃ śukatuṇḍasya sannibham /</l>\n<l>tatpatrāṇi ca deveśi śukapicchanibhāni ca // Āk_2,9.33 //</l>\n</lg>\n\n<lg>\n<l>tatkandaṃ kūrmasaṃsthānaṃ kṣīraṃ sindūrasannibham /</l>\n<l>jalaṃ sravenmadhūcchiṣṭe tatsamādāya pārvati // Āk_2,9.34 //</l>\n</lg>\n\n<lg>\n<l>vedhayetsarvalohāni kāñcanāni bhavanti ca /</l>\n<l>&lt;īśvarī&gt;</l>\n<l>īśvarītyucyate kācidīśvarītulyarūpiṇī // Āk_2,9.35 //</l>\n</lg>\n\n<lg>\n<l>bhūrikṣīraparisrāvā sabījarasabandhinī /</l>\n<l>&lt;bhūtakeśī&gt;</l>\n<l>nimbapatrasadṛkpatrā bhūtakeśīti kathyate // Āk_2,9.36 //</l>\n</lg>\n\n<lg>\n<l>na vadhyate yayā sūtaḥ sūto'sau hi nibandhakaḥ /</l>\n<l>&lt;kṛṣṇalatā&gt;</l>\n<l>bhinnakajjalasaṅkāśā latā kṛṣṇalatetyasau // Āk_2,9.37 //</l>\n</lg>\n\n<lg>\n<l>nirbījamapi badhnāti rasaṃ sarvaviṣāpahā /</l>\n<l>&lt;laśunavallī&gt;</l>\n<l>nāmnā laśunavallī ca taddalaiḥ sadṛśacchadā // Āk_2,9.38 //</l>\n</lg>\n\n<lg>\n<l>kṣaratkṣīrā sukandā ca rasaṃ badhnāti vegataḥ /</l>\n<l>&lt;rudantī&gt;</l>\n<l>caṇapatropamaiḥ patraiḥ puṣpairapi ca tādṛśī // Āk_2,9.39 //</l>\n</lg>\n\n<lg>\n<l>rudantī nāma vikhyātā hyadhastājjalavarṣiṇī /</l>\n<l>rudantīva janāndṛṣṭvā mṛtyudainyajarākulān // Āk_2,9.40 //</l>\n</lg>\n\n<lg>\n<l>caturvidhā tu sā jñeyā pītā raktā sitāsitā /</l>\n<l>jāritābhraṃ rasaṃ hanyādbadhnāti ca rasāyanī // Āk_2,9.41 //</l>\n</lg>\n\n<lg>\n<l>musalīkandavatkandā taddalākāravaddalā /</l>\n<l>sukṣīrā romaśā soktā vārāhī rasabandhanī // Āk_2,9.42 //</l>\n</lg>\n\n<lg>\n<l>&lt;saptapattrī&gt;</l>\n<l>saptapallavasampūrṇāṃ saptapattrītyasau matā /</l>\n<l>rasāyanī jarāghnī ca badhyate pāradastayā // Āk_2,9.43 //</l>\n</lg>\n\n<lg>\n<l>&lt;nāginī&gt;</l>\n<l>nāginītyuditā vallī nāgabhogasamāṅgikā /</l>\n<l>sarpādikaviṣaghnī ca sā svaccharasabandhinī // Āk_2,9.44 //</l>\n</lg>\n\n<lg>\n<l>&lt;sarpiṇī&gt;</l>\n<l>sarpiṇī latikā cānyā sarpavadvakrayaṣṭikā /</l>\n<l>sakṣīrā snigdhapatrā ca bālapāradabandhinī // Āk_2,9.45 //</l>\n</lg>\n\n<lg>\n<l>&lt;chattriṇī&gt;</l>\n<l>chatravaddaṇḍapatrā yā nātinīcā na connatā /</l>\n<l>sukṣīrā chattriṇī nāma rasabandhakarī matā // Āk_2,9.46 //</l>\n</lg>\n\n<lg>\n<l>&lt;gośṛṅgī&gt;</l>\n<l>parvate'śmasamudbhūtā gokandākṛtikandayuk /</l>\n<l>kṣatā muñcati sā kṣīraṃ gośṛṅgī rasabandhinī // Āk_2,9.47 //</l>\n</lg>\n\n<lg>\n<l>&lt;jyotirlatā&gt;</l>\n<l>jyotirnāmnī tridhā proktā vṛkṣakandatṛṇātmikā /</l>\n<l>girau jvalati sā rātrau latāpāradabandhinī // Āk_2,9.48 //</l>\n</lg>\n\n<lg>\n<l>&lt;raktavallī&gt;</l>\n<l>raktakṣīradalāṅgā yā nātivistaravallikā /</l>\n<l>raktavallītyasau divyā nirdiṣṭā rasabandhinī // Āk_2,9.49 //</l>\n</lg>\n\n<lg>\n<l>&lt;padmavallī&gt;</l>\n<l>yā padmapatrākṛtipatravallī sā patravallītyuditā rasajñaiḥ /</l>\n<l>sakṣīrakandā salilodbhavā ca kṣitau na tiṣṭhedrasabandhanī sā // Āk_2,9.50 //</l>\n</lg>\n\n<lg>\n<l>&lt;kākinī&gt;</l>\n<l>sthūlakaṇṭakavarṇāḍhyā sā proktā kākinī latā /</l>\n<l>rasabandhakarī saiṣā jarāmṛtyuvināśinī // Āk_2,9.51 //</l>\n</lg>\n\n<lg>\n<l>&lt;cānḍālī&gt;</l>\n<l>cāṇḍālīti vinirdiṣṭā tricatuḥpatradhāriṇī /</l>\n<l>sā ca raktā kṣīrakandā tayā sūto nibadhyate // Āk_2,9.52 //</l>\n</lg>\n\n<lg>\n<l>proktaś caṇḍālakandaḥ syād ekapatro dvipattrakaḥ /</l>\n<l>tripattro'tha catuṣpattraḥ pañcapattraśca bhedataḥ // Āk_2,9.53 //</l>\n</lg>\n\n<lg>\n<l>&lt;tāmravallī&gt;</l>\n<l>tāmravarṇalatāpatrapuṣpakṣīrasamanvitā /</l>\n<l>sā tāmravallikā proktā rasalohādisādhanī // Āk_2,9.54 //</l>\n</lg>\n\n<lg>\n<l>&lt;pītavallī&gt;</l>\n<l>pītapatralatāpuṣparasayuktātidurlabhā /</l>\n<l>sā pītavalliketyuktā rasabandhavidhau hitā // Āk_2,9.55 //</l>\n</lg>\n\n<lg>\n<l>&lt;vijayā&gt;</l>\n<l>sitakṣīrāḍhakīpatrachadanā nātivistṛtā /</l>\n<l>vikhyātā vijayetyeṣā rasabandhavidhau hitā // Āk_2,9.56 //</l>\n</lg>\n\n<lg>\n<l>&lt;mahauṣadhī&gt;</l>\n<l>trikoṇakandasaṃyuktā citrakacchadanacchadā /</l>\n<l>mahauṣadhīti sā proktā rasabandhe paraṃ hitā // Āk_2,9.57 //</l>\n</lg>\n\n<lg>\n<l>&lt;devadālī&gt;</l>\n<l>śikhikaṇṭhābhapatrāḍhyā candanāmodamedurā /</l>\n<l>devadālītyasau divyā rasaṃ badhnāti sā kṣaṇāt // Āk_2,9.58 //</l>\n</lg>\n\n<lg>\n<l>&lt;navanītakagandhī&gt;</l>\n<l>navanītakagandhīti tiktā mrakṣaṇagandhinī /</l>\n<l>sakṣīrā raktapuṣpā ca rasendro badhyate tayā // Āk_2,9.59 //</l>\n</lg>\n\n<lg>\n<l>&lt;garuḍavallī&gt;</l>\n<l>sakṣīrā raktapuṣpā ca badarīdalavaddalā /</l>\n<l>uktā gāruḍavallīti śīghraṃ badhnāti pāradam // Āk_2,9.60 //</l>\n</lg>\n\n<lg>\n<l>&lt;tumbinī&gt;</l>\n<l>tumbinītyuditā vallī tatpatrakusumānvitā /</l>\n<l>tiktaraktapayoyuktā tatphalā rasabandhinī // Āk_2,9.61 //</l>\n</lg>\n\n<lg>\n<l>&lt;bhūtumbinī&gt;</l>\n<l>yā tumbinīpatrasamānapatrā bhūtumbinī nātivisarpiṇī sā /</l>\n<l>nimbūsamānaiśca phalairupetā sarvāmayaghnī rasabandhanī ca // Āk_2,9.62 //</l>\n</lg>\n\n<lg>\n<l>&lt;gandharvā&gt;</l>\n<l>eraṇḍapatravatpatrā sakṣīrā nātivistṛtā /</l>\n<l>gandharvetyuditā sā hi tayā bandhaṃ raso vrajet // Āk_2,9.63 //</l>\n</lg>\n\n<lg>\n<l>&lt;vyāghrapādī&gt;</l>\n<l>vyāghrāṅghrisamapatrā yā raktapuṣpā payasvinī /</l>\n<l>vyāghrapādīti nirdiṣṭā rasaṃ badhnāti niścitam // Āk_2,9.64 //</l>\n</lg>\n\n<lg>\n<l>&lt;mahauṣadhī&gt;</l>\n<l>saptacchadasadṛkpatrā kṛśāṅgī nātivistṛtā /</l>\n<l>mahauṣadhītyasau proktā rasaṃ badhnāti hanti ca // Āk_2,9.65 //</l>\n</lg>\n\n<lg>\n<l>&lt;gomārī&gt;</l>\n<l>gomārīnāmikā vallī veṇupatrasamacchadā /</l>\n<l>tasyā mūlaṃ samāsādya śastaḥ sūto nibadhyate // Āk_2,9.66 //</l>\n</lg>\n\n<lg>\n<l>&lt;triśūlī&gt;</l>\n<l>triśūlākārapatrā yā śamyākaphalavatphalā /</l>\n<l>triśūlīti samākhyātā vikhyātā rasabandhane // Āk_2,9.67 //</l>\n</lg>\n\n<lg>\n<l>&lt;rutasī&gt;</l>\n<l>rutasīpatravatpatraphalā sā kṣīrakandayuk /</l>\n<l>rutasī valliketyuktā girijā rasabandhanī // Āk_2,9.68 //</l>\n</lg>\n\n<lg>\n<l>&lt;tridaṇḍī&gt;</l>\n<l>supuṣpā tilakopetā raktatyatriphalānvitā /</l>\n<l>rasabandhavidhau proktā tridaṇḍīti kṛtābhidhā // Āk_2,9.69 //</l>\n</lg>\n\n<lg>\n<l>&lt;bhṛṅgavallī&gt;</l>\n<l>bhṛṅgavadvarṇapatrāḍhyā kṣīriṇī pītapuṣpikā /</l>\n<l>bhṛṅgavallīti sā proktā prayuktā rasabandhane // Āk_2,9.70 //</l>\n</lg>\n\n<lg>\n<l>&lt;camarikā&gt;</l>\n<l>camarākārapatrāḍhyā kṣīrayukcandradhāriṇī /</l>\n<l>latā camarikā nāma sā ca badhnāti pāradam // Āk_2,9.71 //</l>\n</lg>\n\n<lg>\n<l>&lt;karavīralatā&gt;</l>\n<l>hayamārasamākāradalapuṣpavatī latā /</l>\n<l>karavīralatetyuktā nitarāṃ sūtabandhinī // Āk_2,9.72 //</l>\n</lg>\n\n<lg>\n<l>&lt;vajravallī&gt;</l>\n<l>koraṇḍapatrachadanopamānaprasūnapatrā ca sadugdhakandā /</l>\n<l>sā vajravallī kaṭutiktasārā vajrāṅkapatrā rasabandhinī ca // Āk_2,9.73 //</l>\n</lg>\n\n<lg>\n<l>&lt;vāravallī&gt;</l>\n<l>raktakṣīravatī bilvadalopamadalānvitā /</l>\n<l>vāravallīti sā sūtabandhanī roganāśinī // Āk_2,9.74 //</l>\n</lg>\n\n<lg>\n<l>&lt;rohiṇī&gt;</l>\n<l>śaṇapuṣpadalākāradaśapuṣpā ca dugdhayuk /</l>\n<l>sā rohiṇīti nirdiṣṭā rasarājasya bandhanī // Āk_2,9.75 //</l>\n</lg>\n\n<lg>\n<l>&lt;bilvinī&gt;</l>\n<l>jyotiṣmatīdalākāravarṇaparṇā yaśasvinī /</l>\n<l>rasabandhavidhau proktā bilvinīti nigadyate // Āk_2,9.76 //</l>\n</lg>\n\n<lg>\n<l>&lt;gorocanalatā&gt;</l>\n<l>gorocanaprabhāyuktadalavallīsamanvitā /</l>\n<l>gorocanalatā bhūtamocanī rasabandhanī // Āk_2,9.77 //</l>\n</lg>\n\n<lg>\n<l>&lt;karīrī&gt;</l>\n<l>śrīśailaśikharodbhūtā mārkaṇḍīsadṛśauṣadhī /</l>\n<l>raktaṃ kṣīraṃ kṣatā muñcetkarīrī rasabandhinī // Āk_2,9.78 //</l>\n</lg>\n\n<lg>\n<l>&lt;akṣarā&gt;</l>\n<l>pattrasīsā pattravatpatrā trivarṣātphaladāyinī /</l>\n<l>akṣareti samākhyātā rasasyātinibandhinī // Āk_2,9.79 //</l>\n</lg>\n\n<lg>\n<l>&lt;apattrā&gt;</l>\n<l>somavallīva niṣpatrā kajjalābharasānvitā /</l>\n<l>apattrāsau bhaved vindhye nātyuccā rasabandhinī // Āk_2,9.80 //</l>\n</lg>\n\n<lg>\n<l>ādye varṣe bhavedamlā bhavettiktā dvitīyake /</l>\n<l>tṛtīye'bde ca madhuraiḥ phalairyuktā prajāyate // Āk_2,9.81 //</l>\n</lg>\n\n<lg>\n<l>pittajvaraharā sadyaḥ supatraphalasaṃyutā /</l>\n<l>&lt;kuṭajavallī&gt;</l>\n<l>latā kuṭajavallīti tatphalā taddalānvitā // Āk_2,9.82 //</l>\n</lg>\n\n<lg>\n<l>madhurā rudhiragranthiḥ sūtarājanibandhinī /</l>\n<l>&lt;mūlakandā&gt;</l>\n<l>mūlakandeti vikhyātā mūlavatphalapattriṇī // Āk_2,9.83 //</l>\n</lg>\n\n<lg>\n<l>latā kṣīrānvitā sūtabandhanaṃ kurute dhruvam /</l>\n<l>&lt;brāhmaṇī&gt;</l>\n<l>pārijātādrijā vallī śatapuṣpadalacchadā // Āk_2,9.84 //</l>\n</lg>\n\n<lg>\n<l>kṛṣṇakṣīraphalā proktā brāhmaṇī rasabandhinī /</l>\n<l>&lt;munivallī&gt;</l>\n<l>agastipatratatpatrā tadrūpāruṇapuṣpiṇī // Āk_2,9.85 //</l>\n</lg>\n\n<lg>\n<l>ghṛtagandhā rasaghnī sā munivallīti kathyate /</l>\n<l>&lt;nimbakā&gt;</l>\n<l>dalaiḥ puṣpaiḥ phalairvallī niṃbavṛkṣasya sannibhā // Āk_2,9.86 //</l>\n</lg>\n\n<lg>\n<l>tanmūlairbadhyate sūtaḥ sā proktā nimbakā latā /</l>\n<l>&lt;tilakandā&gt;</l>\n<l>tilakandeti vikhyātā mūlavatphalapattriṇī // Āk_2,9.87 //</l>\n</lg>\n\n<lg>\n<l>latā kṣīravatī sūtaṃ nibadhnātyātape khare /</l>\n<l>&lt;atasīvallikā&gt;</l>\n<l>atasya iva puṣpāṇi phalāni ca dalāni ca // Āk_2,9.88 //</l>\n</lg>\n\n<lg>\n<l>atasīvallikā sā hi pāradasya nibandhinī /</l>\n<l>&lt;bodhilatā&gt;</l>\n<l>uktā bodhilatā bodhipattradugdhena saṃyutā // Āk_2,9.89 //</l>\n</lg>\n\n<lg>\n<l>badhnāti rasarājaṃ sā dānavendramivācyutaḥ /</l>\n<l>&lt;madyagandhā&gt;</l>\n<l>madyagandheti vikhyātā niṣpatrā phalapatrayuk // Āk_2,9.90 //</l>\n</lg>\n\n<lg>\n<l>tasyāḥ kando rasaṃ śīghraṃ bandhanaṃ nayati dhruvam /</l>\n<l>&lt;kūrmalatā&gt;</l>\n<l>uktā kūrmalatā kūrmarūpakandā payo'nvitā // Āk_2,9.91 //</l>\n</lg>\n\n<lg>\n<l>mallikopamatatpatraprasavā rasabandhinī /</l>\n<l>&lt;mādhavī&gt;</l>\n<l>mādhavīmūlavanmūlā nāgavallīdalānvitā // Āk_2,9.92 //</l>\n</lg>\n\n<lg>\n<l>mādhavītyuditā vallī tanmūlairbadhyate rasaḥ /</l>\n<l>&lt;viśālā&gt;</l>\n<l>śvetapatratayā vallī śvetapuṣpaphalā tathā // Āk_2,9.93 //</l>\n</lg>\n\n<lg>\n<l>viśāleti vinirdiṣṭā sāpi pāradabandhinī /</l>\n<l>&lt;mahānāgā&gt;</l>\n<l>nāgakuṇḍalavatkandā tatphaṇāsadṛśacchadā // Āk_2,9.94 //</l>\n</lg>\n\n<lg>\n<l>mahānāgetyasau vallī vinibadhnāti pāradam /</l>\n<l>&lt;maṇḍūkalatikā&gt;</l>\n<l>maṇḍūkākāravatkandā maṇḍūkīdalavaddalā // Āk_2,9.95 //</l>\n</lg>\n\n<lg>\n<l>maṇḍūkalatiketyeṣā tanmūlairbadhyate rasaḥ /</l>\n<l>&lt;udumbaralatā&gt;</l>\n<l>udumbaraphalākāraphalavaddalavaddalā // Āk_2,9.96 //</l>\n</lg>\n\n<p>sodumbaralatetyuktā sūtarājasya bandhinī /\n<lg>\n<l>&lt;citravallī&gt;</l>\n<l>yā dugdhakandā vaṭapatrapatrā vicitraparṇoruphalā sudīrghā /</l>\n<l>sā citravallītyuditā rasendro nibadhyate tatphalamadhyasaṃsthaḥ // Āk_2,9.97 //</l>\n</lg></p>\n\n<l>catuḥṣaṣṭiriti proktā divyauṣadhyo mahābalāḥ // Āk_2,9.98 //</l>\n\n<lg>\n<l>ābhirbaddho raso nḥṇāṃ dehalohārthasādhakaḥ /</l>\n<l>somavallī somavṛkṣaḥ sthalapadminikā tataḥ // Āk_2,9.99 //</l>\n</lg>\n\n<lg>\n<l>gonasā kāravallī ca uccaṭā īśvarī tataḥ /</l>\n<l>bhūtakeśī kṛṣṇalatā jñeyā laśunavallarī // Āk_2,9.100 //</l>\n</lg>\n\n<lg>\n<l>rudantī caiva vārāhī saptapattrī ca nāginī /</l>\n<l>sarpiṇī chattriṇī caiva gośṛṅgī sarvasiddhidā // Āk_2,9.101 //</l>\n</lg>\n\n<lg>\n<l>jyotirnāmnī tridhā raktavallarī patravallarī /</l>\n<l>kākinī caiva cāṇḍālī vallarī tāmravallarī // Āk_2,9.102 //</l>\n</lg>\n\n<lg>\n<l>pītavallī ca vijayā vijñeyā ca mahauṣadhī /</l>\n<l>jñātavyā devadālī ca syānnavānītagandhinī // Āk_2,9.103 //</l>\n</lg>\n\n<lg>\n<l>jñeyā garuḍavallī ca tumbinī bhūmituṃbinī /</l>\n<l>gandharvā vyāghrapādī ca vijñeyā ca mahauṣadhī // Āk_2,9.104 //</l>\n</lg>\n\n<lg>\n<l>gomārī ca triśūlī ca rutasī ca tridaṇḍikā /</l>\n<l>bhṛṅgavallī camarikā karavīralatā tataḥ // Āk_2,9.105 //</l>\n</lg>\n\n<lg>\n<l>vajravallī vāravallī rohiṇī bilvinī tathā /</l>\n<l>gorocanalatā caiva karīrī cākṣarā tathā // Āk_2,9.106 //</l>\n</lg>\n\n<lg>\n<l>apattrī kuṭajā vallī mūlakandā ca brāhmaṇī /</l>\n<l>ghṛtagandhā nimbavallī tilakandātasī tathā // Āk_2,9.107 //</l>\n</lg>\n\n<lg>\n<l>bodhivallī madyagandhā kūrmavallī ca mādhavī /</l>\n<l>viśālā ca mahānāgā jñeyā maṇḍūkavallī // Āk_2,9.108 //</l>\n</lg>\n\n<lg>\n<l>udumbaralatā citravallī caiva surārcite /</l>\n<l>catuḥṣaṣṭiriti proktā divyauṣadhyo mahābalāḥ // Āk_2,9.109 //</l>\n</lg>\n\n<p>Āk, 2, 10\nśrībhairavaḥ /\n<lg>\n<l>&lt;himajā&gt;</l>\n<l>himajā kāñcanakṣīrī yavaciñcā mahādrijā /</l>\n<l>himāvatī pītadugdhā recanī paṭuparṇikā // Āk_2,10.1 //</l>\n</lg></p>\n\n<lg>\n<l>taddugdhaṃ hemakaṅkuṣṭhaṃ pulakaṃ recanaṃ tathā /</l>\n<l>tejovatī bahurasā kanakaprabhānyā tīkṣṇāgnigarbhā suravallarī ca // Āk_2,10.2 //</l>\n</lg>\n\n<lg>\n<l>himajā kaṭukā tiktā recanī sarvavātanut /</l>\n<l>kṛmiśoṣodaraghnī ca pittajvaraharā tu sā // Āk_2,10.3 //</l>\n</lg>\n\n<lg>\n<l>&lt;kāravī&gt;</l>\n<l>kāravī kāravallī ca kaṣāyoṣṇā kaphāpahā /</l>\n<l>kāsaśvāsaharā balyā jñeyā rasaniyāmikā // Āk_2,10.4 //</l>\n</lg>\n\n<lg>\n<l>&lt;kaṭutumbī&gt;</l>\n<l>kaṭutumbī kaṭuphalā rājaputrī mahatphalā /</l>\n<l>kaṭutumbī kaṭustiktā vāntikṛcchvāsavāntijit // Āk_2,10.5 //</l>\n</lg>\n\n<lg>\n<l>kāsaghnī śodhanī śophavraṇaśūlaviṣāpahā /</l>\n<l>tiktatumbī tu tiktā syātkaṭukā kaṭutumbikā // Āk_2,10.6 //</l>\n</lg>\n\n<p>tumbī ca kaṭutiktāditumbīparyāyagā smṛtā /\n<lg>\n<l>&lt;jyotiṣmatī&gt;</l>\n<l>jyotiṣmatī nāma latānalaprabhā jyotirlatā sā kaṭabhī supiṅgalā /</l>\n<l>dīpyā ca medhyā matidā ca durjarā sārasvatī syādamṛtārkasaṃkhyā // Āk_2,10.7 //</l>\n</lg></p>\n\n<p>&lt;liṅginī&gt;\n<l>liṅginī bahuputrī syādīśvarī śaivavallarī // Āk_2,10.8 //</l></p>\n\n<lg>\n<l>svayambhūr liṅgasambhūtā laiṅgī citraphalānvitā /</l>\n<l>ayaḥstambhakarī liṅgabījā ca śivavallarī // Āk_2,10.9 //</l>\n</lg>\n\n<lg>\n<l>liṅginī kaṭurūkṣā ca durgandhā ca rasāyanī /</l>\n<l>sarvasiddhikarī divyā rasarājaniyāmikā // Āk_2,10.10 //</l>\n</lg>\n\n<lg>\n<l>&lt;pātālagaruḍī&gt;</l>\n<l>pātālagaruḍī tārkṣī sauvarṇī garuḍī tathā /</l>\n<l>vatsādanī dīrghakāṇḍā dṛḍhakāṇḍā mahābalā // Āk_2,10.11 //</l>\n</lg>\n\n<lg>\n<l>dīrghavallī dṛḍhalatā darśanāmāni pārvati /</l>\n<l>sarvavaśyakarī saiṣā sarpādiviṣanāśanī // Āk_2,10.12 //</l>\n</lg>\n\n<lg>\n<l>&lt;girikarṇī&gt;</l>\n<l>girikarṇī ca kaṭabhī gardabhī dadhipuṣpikā /</l>\n<l>sitapuṣpī viṣaghnī ca śvetāśvakhurapuṣpikā // Āk_2,10.13 //</l>\n</lg>\n\n<lg>\n<l>girikarṇī himā tiktā pittopadravanāśinī /</l>\n<l>cakṣuṣyā viṣadoṣaghnī tridoṣaśamanī ca sā // Āk_2,10.14 //</l>\n</lg>\n\n<lg>\n<l>nīlapuṣpā mahānīlā syānnīlagirikarṇikā /</l>\n<l>nīlādrikarṇī śiśirā satiktā raktātisārajvaradāhahantrī /</l>\n<l>pratardikonmādamadaśramārtiśvāsārtihā syādviṣahāriṇī ca // Āk_2,10.15 //</l>\n</lg>\n\n<p>&lt;ākhukarṇī&gt;\n<l>ākhukarṇī bhūmicarā dravantī bahupādikā // Āk_2,10.16 //</l></p>\n\n<lg>\n<l>sutaśreṇī dravantī ca nyagrodhā mākṣikāhvayā /</l>\n<l>citrā mūṣakapucchī ca pratyakśreṇī ca śabarī // Āk_2,10.17 //</l>\n</lg>\n\n<lg>\n<l>sutaśreṇī ca cakṣuṣyā kaṭukākhuviṣāpahā /</l>\n<l>vraṇadoṣaharā caiva netrāmayavināśinī // Āk_2,10.18 //</l>\n</lg>\n\n<lg>\n<l>kṛṣṇikā bahuparṇī ca pratyakśoṇī ca śabarī /</l>\n<l>pūtiparṇī śivā cākhukarṇavat parvaśālinī // Āk_2,10.19 //</l>\n</lg>\n\n<lg>\n<l>ākhukarṇī kaṭūṣṇā ca kaphapittaharā sarā /</l>\n<l>ānāhaśūlajūrtyartināśanī pācanī parā // Āk_2,10.20 //</l>\n</lg>\n\n<lg>\n<l>&lt;vārāhī&gt;</l>\n<l>vārāhī syāt sūkarī kroḍakanyā gṛṣṭirviṣvaksenakāntā kumārī /</l>\n<l>kaumārī syād brahmapattrī trinetrā krauḍīkanyā gṛṣṭikā mādhaveṣṭā // Āk_2,10.21 //</l>\n</lg>\n\n<lg>\n<l>vārāhī tiktakaṭukā viṣapittakaphāpahā /</l>\n<l>kuṣṭhamehakṛmiharā vṛṣyā balyā rasāyanī // Āk_2,10.22 //</l>\n</lg>\n\n<lg>\n<l>&lt;devadālī&gt;</l>\n<l>devadālī tridhā proktā śvetā kṛṣṇā ca pītalā /</l>\n<l>sā śvetā vyādhiśamanī kṛṣṇā pītā rasāyane // Āk_2,10.23 //</l>\n</lg>\n\n<lg>\n<l>devadālī kośaphalā dālī lomaśapattrikā /</l>\n<l>kṛṣṇabījā kaṭuphalā vṛttakośāmlavallarī // Āk_2,10.24 //</l>\n</lg>\n\n<lg>\n<l>jīmūtaṃ kaṇṭakaphalā veṇī cākhuviṣāpahā /</l>\n<l>turaṅgikā jālaphalā garāriḥ sāramūṣikā // Āk_2,10.25 //</l>\n</lg>\n\n<lg>\n<l>devadālī tu tīkṣṇoṣṇā kaṭuḥ pāṇḍukaphāpahā /</l>\n<l>durnāmaśvāsakāsaghnī kāmilālūtikāpahā // Āk_2,10.26 //</l>\n</lg>\n\n<p>sarvalohadrutikarā pīnasāhiviṣāpahā /\n<lg>\n<l>&lt;aindrī&gt;</l>\n<l>aindrīndravāruṇyaruṇā mṛgādinī gavādanī kṣudrasahendracidbhaṭā /</l>\n<l>sūryā viṣaghnī ruṇakarṇikāmarā suparṇikā syāt phalatārakā ca // Āk_2,10.27 //</l>\n</lg></p>\n\n<l>vṛṣabhākṣī gavākṣī ca pītapuṣpendravallarī // Āk_2,10.28 //</l>\n\n<lg>\n<l>hemapuṣpī kṣudraphalā vāruṇī bālakapriyā /</l>\n<l>raktorvārurviṣalatā cakravallī viṣāpahā // Āk_2,10.29 //</l>\n</lg>\n\n<lg>\n<l>amṛtā ca viśālā ca jñeyonatriṃśadāhvayā /</l>\n<l>indravāruṇikā tiktā kaṭuḥ śītā ca recanī // Āk_2,10.30 //</l>\n</lg>\n\n<lg>\n<l>gulmapittodaraśleṣmakṛmikuṣṭhajvarāpahā /</l>\n<l>mahendravāruṇī ramyā cakravallī mahāphalā // Āk_2,10.31 //</l>\n</lg>\n\n<lg>\n<l>sā mahendrī vṛttaphalā trapusī trapusā tathā /</l>\n<l>ātmarakṣā viśālā ca dīrghavallī mahāphalā // Āk_2,10.32 //</l>\n</lg>\n\n<lg>\n<l>syādbṛhadvāruṇī saumyā nāmānyasyāścaturdaśa /</l>\n<l>māhendravāruṇī jñeyā pūrvoktā guṇavāhinī // Āk_2,10.33 //</l>\n</lg>\n\n<lg>\n<l>rase vīrye vipāke ca kiṃcideṣā guṇādhikā /</l>\n<l>&lt;gojihvā&gt;</l>\n<l>gojihvā kṣurapattrī syād adhaḥpuṣpā tvadhomukhī // Āk_2,10.34 //</l>\n</lg>\n\n<lg>\n<l>gojihvā kaṭukā tīvrā śītalā pittanāśinī /</l>\n<l>vraṇapraśamanī caiva saptadantaviṣāpanut // Āk_2,10.35 //</l>\n</lg>\n\n<lg>\n<l>&lt;kākatuṇḍī&gt;</l>\n<l>kākatuṇḍī kākanāsā kākasiṃhī ca raktalā /</l>\n<l>kākadantī kākapīlur vṛttaraktaphalā tathā // Āk_2,10.36 //</l>\n</lg>\n\n<lg>\n<l>kākaprāṇā valkaśalyā kṛṣṇabījā ca rañjakī /</l>\n<l>kākatuṇḍī ca madhurā śiśirā pittahāriṇī // Āk_2,10.37 //</l>\n</lg>\n\n<lg>\n<l>rasāyanī dārḍhyakarī viśeṣāt palitāpahā /</l>\n<l>&lt;raktapādī&gt;</l>\n<l>raktapādī śamīpattrapattrā khadirapattrikā // Āk_2,10.38 //</l>\n</lg>\n\n<lg>\n<l>saṃkocanī samaṅgā ca namaskārī prasāraṇī /</l>\n<l>lajjāluḥ saptaparṇī syātkhadirī maṇḍamālikā // Āk_2,10.39 //</l>\n</lg>\n\n<lg>\n<l>raktamūlā tāmramūlā svaguptāñjalikārikā /</l>\n<l>lajjāluśca kaṭuḥ śītā pittātīsāranāśinī // Āk_2,10.40 //</l>\n</lg>\n\n<lg>\n<l>śophadāhajvaraśvāsavraṇakuṣṭhakaphārtinut /</l>\n<l>lajjālurvaiparītyāhvaḥ kaṭuruṣṇaḥ kaphāmanut // Āk_2,10.41 //</l>\n</lg>\n\n<lg>\n<l>rase niyāmake 'tyantaṃ nānāvijñānakārakaḥ /</l>\n<l>&lt;punarnavā&gt;</l>\n<l>punarnavā tridhā proktā śvetā raktā ca mecakā // Āk_2,10.42 //</l>\n</lg>\n\n<lg>\n<l>punarnavā viṣaharā kaṭhillā netrarogahā /</l>\n<l>pṛthvīkā sitavarṣābhūr dīrghapattrā sitāṅgakā // Āk_2,10.43 //</l>\n</lg>\n\n<lg>\n<l>śvetā punarnavā soṣṇā tiktā kaphaviṣāpahā /</l>\n<l>kāsahṛdrogaśūlāsrapāṇḍuśophānilārtinut // Āk_2,10.44 //</l>\n</lg>\n\n<lg>\n<l>punarnavānyā raktākhyā kṛtamaṇḍalapattrikā /</l>\n<l>vaiśākhī raktasarvāṅgā śophaghnī viṣahā parā // Āk_2,10.45 //</l>\n</lg>\n\n<lg>\n<l>punarnavo navo navyā prāvṛṣeṇyā ca sāriṇī /</l>\n<l>raktā punarnavā tiktā sāraṇī śophanāśinī // Āk_2,10.46 //</l>\n</lg>\n\n<lg>\n<l>raktapradaradoṣaghnī pāṇḍupittapramardanī /</l>\n<l>śyāmākhyā nīlavarṣābhūr dīrghapattrā punarnavā // Āk_2,10.47 //</l>\n</lg>\n\n<lg>\n<l>nīlā punarnavā tiktā kaṭūṣṇā ca rasāyanī /</l>\n<l>hṛdrogapāṇḍuśvayathuśvāsavātakaphāpahā // Āk_2,10.48 //</l>\n</lg>\n\n<lg>\n<l>&lt;atyamlaparṇī&gt;</l>\n<l>atyamlaparṇī tīkṣṇāmlā kaṇḍūlā vallisārasā /</l>\n<l>vanasthāraṇyavāsī ca kandāḍhyā karkaśacchadā // Āk_2,10.49 //</l>\n</lg>\n\n<lg>\n<l>atyamlaparṇī tīkṣṇāmlā plīhaśūlavināśinī /</l>\n<l>vātahṛddīpanī rucyā gulmaśleṣmāmayāpahā // Āk_2,10.50 //</l>\n</lg>\n\n<lg>\n<l>&lt;karkoṭakī&gt;</l>\n<l>kārkoṭakī dvidhā vandhyā śreṣṭhānyā phalamāriṇī /</l>\n<l>mṛdukaṇṭakinī vṛttaphalā sā vanavāsinī // Āk_2,10.51 //</l>\n</lg>\n\n<lg>\n<l>vandhyā devī vandhyakārkoṭakī syānnāgārātir nāgahantrī manojñā /</l>\n<l>pathyā divyā putradātrī trikandā śrīkandā sā kandavallī viṣaghnī // Āk_2,10.52 //</l>\n</lg>\n\n<lg>\n<l>yogīśvarī vyāghrapādī kanyā syātṣoḍaśāhvayā /</l>\n<l>vandhyā karkoṭakī tiktā kaṭūṣṇā ca kaphāpahā // Āk_2,10.53 //</l>\n</lg>\n\n<lg>\n<l>sthāvarādiviṣaghnī syādrasabandhe rasāyane /</l>\n<l>&lt;śarapuṅkhā&gt;</l>\n<l>śarābhidhānapuṅkhā syāccharapuṅkhīti kathyate // Āk_2,10.54 //</l>\n</lg>\n\n<lg>\n<l>śarapuṅkhī tridhā śvetā raktā kṛṣṇā ca kaṇṭakā /</l>\n<l>śvetāpyeṣā guṇāḍhyā syātprayoge ca rasāyane // Āk_2,10.55 //</l>\n</lg>\n\n<lg>\n<l>anyā tu kaṇṭapuṅkhā syāt kaṇṭasāyakapuṅkhikā /</l>\n<l>kaṇṭaspṛśeva kuṇḍī kaṇṭakaśarapuṅkhamūlaniryūhaḥ // Āk_2,10.56 //</l>\n</lg>\n\n<lg>\n<l>tūrṇam ajīrṇaviṣūcīmahāparatikṛśānukārśyaṃ ca /</l>\n<l>sarvāśca śarapuṅkhāstu kaṭūṣṇāḥ kaphavātahāḥ // Āk_2,10.57 //</l>\n</lg>\n\n<lg>\n<l>ajīrṇaśūlakṛmihā grahaṇīśamanāḥ param /</l>\n<l>&lt;bhṛṅgarāja&gt;</l>\n<l>mārkavo bhṛṅgarājaḥ syād bhṛṅgāhvaḥ keśarañjakaḥ // Āk_2,10.58 //</l>\n</lg>\n\n<lg>\n<l>pitṛpriyo brahmapattrī keśyaḥ kuntalavardhanaḥ /</l>\n<l>pīto'nyaḥ svarṇabhṛṅgāro harivāso harapriyaḥ // Āk_2,10.59 //</l>\n</lg>\n\n  </body>\n\n"
}