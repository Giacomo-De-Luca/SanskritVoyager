{
  "title": "sa_tārābhaṭṭārikānāmāṣṭottaraśatakastotra",
  "body": "<body xmlns='http://www.tei-c.org/ns/1.0'>\n\n<p>Āryatārābhaṭṭārikānāmāṣṭottaraśatakastotra</p>\n\n<p>oṃ namaḥ śrīmadāryatārāyai</p>\n\n<lg>\n<l>śrīmatpotalake ramye nānādhātuvirājite /</l>\n<l>nānādrumalatākīrṇe nānāpakṣinikūjite // Tbh_1</l>\n</lg>\n<lg>\n<l>nānānirjharajhaṃkāre nānāmṛgasamākule /</l>\n<l>nānākusumajātībhiḥ samantād adhivāsite // Tbh_2</l>\n</lg>\n<lg>\n<l>nānāhṛdayaphalopete ṣaṭpadodgītanisvane /</l>\n<l>kinnarair madhurair gītair mattavāraṇasaṃkule // Tbh_3</l>\n</lg>\n<lg>\n<l>siddhavidyādhāragaṇaiḥ gandharvaiś ca ninādite /</l>\n<l>munibhir vītarāgaiś ca satataṃ saṃniṣevite // Tbh_4</l>\n</lg>\n<lg>\n<l>bodhisatvagaṇaiś cānyaiḥ daśabhūmīśvarair api /</l>\n<l>āyatārādibhir devīvidyārājñīsahasrakaiḥ // Tbh_5</l>\n</lg>\n<lg>\n<l>krodharājagaṇaiś cānyaiḥ hayagrīvādibhir vṛte /</l>\n<l>sarvasatvahitodyukto bhagavān avalokitaḥ // Tbh_6</l>\n</lg>\n<lg>\n<l>vijahāra tataḥ śrīmān padmagarbhāsane sthitaḥ /</l>\n<l>mahatā tapasā yukto maitryā ca kṛpayānvitaḥ // Tbh_7</l>\n</lg>\n<lg>\n<l>dharmaṃ dideśa tasyāṃ sa mahatyāṃ devaparṣadi /</l>\n<l>tatropaviṣṭam āgamya vajrapāṇir mahābalaḥ // Tbh_8</l>\n</lg>\n<lg>\n<l>paramakṛpayā yuktaḥ papracchety avalokitam /</l>\n<l>taskaroragasiṃhāgnigajavyāghrāmbusaṃkaṭe // Tbh_9</l>\n</lg>\n<lg>\n<l>sīdanty amī mune satvā magnāḥ saṃsārasāgare /</l>\n<l>baddhāḥ saṃsārakaiḥ pāśai rāgadveṣatamopahaiḥ // Tbh_10</l>\n</lg>\n<lg>\n<l>mucyante yena saṃsārāt tan me brūhi mahāmune /</l>\n<l>evam ukte jagannāthaḥ sa śrīmān avalokitaḥ // Tbh_10bis</l>\n</lg>\n<lg>\n<l>uvāca madhurāṃ vāṇīṃ vajrapāṇiṃ prabodhinam /</l>\n<l>śṛṇu guhyakarājendra amitābhasya tāyinaḥ // Tbh_11</l>\n</lg>\n<lg>\n<l>praṇidhānavaśotpannā mamājñā lokamātaraḥ /</l>\n<l>mahākaruṇayopetā jagaduddharaṇoddhṛtāḥ // Tbh_12</l>\n</lg>\n<lg>\n<l>uditādityasaṃkāśāḥ pūrṇenduvadanaprabhāḥ /</l>\n<l>bhāsayanti drumāṃs tārāḥ sadevāsuramānuṣān // Tbh_13</l>\n</lg>\n<lg>\n<l>kampayanti trayo lokān trāsyantī yakṣarākṣasān /</l>\n<l>nīlotpalakarā devī mā bhair mā bhair iti bruvan // Tbh_14</l>\n</lg>\n<lg>\n<l>jagatsaṃrakṣaṇārthāya aham utpāditā jinaiḥ /</l>\n<l>kāntāre śastrasaṃparke nānābhayasamākule // Tbh_15</l>\n</lg>\n<lg>\n<l>smaraṇād eva nāmāni satvān rakṣāmy ahaṃ sadā /</l>\n<l>tārayiṣyāmy ahaṃ nātha nānābhayamahārṇavāt // Tbh_16</l>\n</lg>\n<lg>\n<l>tena tāreti maṃ loke gāyanti munipuṃgavāḥ /</l>\n<l>kṛtāñjalipuṭā bhūtvā tataḥ sādarasādhvasāḥ // Tbh_17</l>\n</lg>\n<lg>\n<l>jvalatīryantarīkṣestha idaṃ vacanam abravīt /</l>\n<l>nāmāṣṭaśatakaṃ brūhi yat purā kīrtitaṃ jinaiḥ // Tbh_18</l>\n</lg>\n<lg>\n<l>dāśabhūmīśvarair nāthair bodhisatvair maharddhikaiḥ /</l>\n<l>sarvapāpaharaṃ puṇyaṃ māṅgalyaṃ kīrtivardhanam // Tbh_19</l>\n</lg>\n<lg>\n<l>dhanahānyakaraṃ caiva ārogyapuṣṭivardhanam /</l>\n<l>maitrīm ālambya satvānāṃ tat kīrtaya mahāmune // Tbh_20</l>\n</lg>\n<lg>\n<l>evam ukte 'tha bhagavān prahasann avalokitaḥ /</l>\n<l>vyavalokya diśaḥ sarvā maitryā sphuraṇayā dṛśā // Tbh_21</l>\n</lg>\n<lg>\n<l>dakṣiṇakaram uddhṛtya puṇyalakṣaṇamaṇḍitam /</l>\n<l>tam uvāca mahāprājñaḥ sādhu sādhu mahātapaḥ // Tbh_22</l>\n</lg>\n<lg>\n<l>nāmāni śṛṇu mahābhāga sarvasatvaikavatsalaḥ /</l>\n<l>yāni saṃkīrtya manujāḥ samyak te syur dhaneśvarāḥ // Tbh_23</l>\n</lg>\n<lg>\n<l>sarvavyādhivinirmuktāḥ sarvaiśvaryaguṇānvitāḥ /</l>\n<l>akālamṛtyunirdagdhāś cyutā yānti sukhāvatīm // Tbh_24</l>\n</lg>\n<p>tāny ahaṃ saṃpravakṣyāmi devasaṃghāḥ śṛṇudhva me\n<l>anumodeta saddharme bhaviṣyadhvaṃ sunirvṛtāḥ // Tbh_25</l>\n<lg>\n<l>oṃ locane sulocane tāre tārotsave sarvasatvānukampini /</l>\n<l>sarvasatvottāriṇi sahasrabhuje sahasranetre // Tbh_26</l>\n</lg>\n<lg>\n<l>oṃ namo bhagavate 'valokya āvalokyā /</l>\n<l>sarvasatvānāṃ cāhaṃ phuṭ svāhā // Tbh_27</l>\n</lg>\n<lg>\n<l>oṃ śuddhe viśuddhe śodhanaviśodhani /</l>\n<l>sugatātmaje maitrīhṛdaye nirmale śyāme śyāmarūpiṇi // Tbh_28</l>\n</lg>\n<lg>\n<l>mahāprājñe pravare pravarabhūṣite parājite /</l>\n<l>mahāraudri viśvarūpi mahāyaśa // Tbh_29</l>\n</lg>\n<lg>\n<l>kalpāgnimahātejā lokadhātrīmahāyaśā /</l>\n<l>sarasvatī viśālākṣī prajñāśrībuddhivardhanī // Tbh_30</l>\n</lg>\n<lg>\n<l>oṃ dhṛtidā puṣṭidā svāhā oṃkārā kāmarūpiṇī /</l>\n<l>sarvasatvahitodyuktā saṃgrāme tāraṇī jayā // Tbh_31</l>\n</lg>\n<lg>\n<l>prajñāpāramitādevī āryātārā manoramā /</l>\n<l>dundubhisakhinī pūrṇavidyārājñī priyaṃvadā // Tbh_32</l>\n</lg>\n<lg>\n<l>candrānanā mahāgaurī ajitā pītavāsasā /</l>\n<l>mahāmāyā mahāśvetā mahābalaparākramā // Tbh_33</l>\n</lg>\n<lg>\n<l>mahāraudrī mahācaṇḍī duṣṭasatvanisūdanī /</l>\n<l>praśāntā śāntarūpā ca vijayā jvalanaprabhā // Tbh_34</l>\n</lg>\n<lg>\n<l>vidyunmālī dhvajī khaḍgī cakrī cāpayutāyudhā /</l>\n<l>jambhanī stambhanī kālī kālarātrī niśācarī // Tbh_35</l>\n</lg>\n<lg>\n<l>rakṣaṇī mohinī śāntā kāntā vibhāvinī śubhā /</l>\n<l>brāhmaṇī vedamātā ca guhā ca guhavāsinī // Tbh_36</l>\n</lg>\n<lg>\n<l>māṅgalyā śaṅkarī saumyā jātavedā manojavā /</l>\n<l>kāpālinī mahābhāgā saṃdhyā satyāparājitā // Tbh_37</l>\n</lg>\n<lg>\n<l>sārthavāhā kṛpadṛṣṭī naṣṭamārgapradarśanī /</l>\n<l>varadā śāsanī śāstrī strīrūpāmitavikramā // Tbh_38</l>\n</lg>\n<lg>\n<l>śavalī yoginī siddhā cāṇḍālī cāmṛtā dhruvā /</l>\n<l>dhanyā puṇyā mahābhāgā subhāgā priyadarśanī // Tbh_39</l>\n</lg>\n<lg>\n<l>kṛtāntatrāsanī bhīmā ugrā ugramahātapā /</l>\n<l>jagadekahitodyuktā śaraṇya bhaktivatsalā // Tbh_40</l>\n</lg>\n<lg>\n<l>vāgīśvarī śivā sūkṣmā nityā sarvārthamātṛkā /</l>\n<l>sarvārthasādhanī bhadrā goptrī dhātrī dhanaṃjayā // Tbh_41</l>\n</lg>\n<lg>\n<l>abhayā gautamī puṇyā śrīmallokeśvarātmajā /</l>\n<l>tārā nāmaguṇānantā sarvāśāparipūraṇī // Tbh_42</l>\n</lg>\nnāmāṣṭottaraśatakaṃ tat kīrtitaṃ hitena vaḥ /\n<l>rahasyam adbhutaṃ guhyaṃ devānām api durlabham / 43</l>\n<lg>\n<l>saubhāgyaṃ bhāgyakaraṇaṃ sarvakīlbiṣanāśanam /</l>\n<l>sarvavyādhipraśamanaṃ sarvasatvasukhāvaham // Tbh_44</l>\n</lg>\n<lg>\n<l>trikāraṃ yaḥ paṭhed dhīmān śuciḥ snānasamāhitaḥ /</l>\n<l>acireṇaiva kālena rājyaśriyam avāpnuyāt // Tbh_45</l>\n</lg>\n<lg>\n<l>duḥkhitaḥ syāt sukhī nityadaridro dhanavān bhavet /</l>\n<l>jaḍo bhaven mahāprājño medhāvī ca na saṃśayaḥ // Tbh_46</l>\n</lg>\n<lg>\n<l>bandhanān mucyate baddho vyavahāre jayo bhavet /</l>\n<l>śatravo mitratāṃ yānti śṛṅgiṇaś cātha daṃṣṭriṇaḥ // Tbh_47</l>\n</lg>\n<lg>\n<l>saṃgrāme saṃkaṭe durge nānābhayasamākule /</l>\n<l>smaraṇād eva nāmāni sarvapāpāny apohati // Tbh_48</l>\n</lg>\n<lg>\n<l>nākālamṛtyur bhavati prāpnoti vipulāṃ śriyam /</l>\n<l>mānuśyaṃ saphalaṃ janma yasya kasya mahātmanaḥ // Tbh_49</l>\n</lg>\n<lg>\n<l>yaś cedaṃ prātar utthāya mānavaḥ kīrtayiṣyati /</l>\n<l>sa dīrghakālam āyuṣmān śriyaṃ ca labhate naraḥ // Tbh_50</l>\n</lg>\n<lg>\n<l>devā nāgās tathā yakṣā gandharvāḥ kaṭapūtanāḥ /</l>\n<l>piśācarākṣasā bhūtā mātaro raudratejasaḥ // Tbh_51</l>\n</lg>\n<lg>\n<l>kṣayāpasmārakārakaś caiva kṣatakākhorḍakādayaḥ /</l>\n<l>ḍākinyās tārakā pretāḥ skandā mārā mahāgrahāḥ // Tbh_52</l>\n</lg>\n<lg>\n<l>chāyām api na laṅghante kiṃ punas tasya vigrahaḥ /</l>\n<l>duṣṭasatvā na vādhante vyādhayo nākramanti ca // Tbh_53</l>\n</lg>\n<lg>\n<l>devāsuram api saṃgrāmam anubhavanti maharddhikāḥ /</l>\n<l>sarvaiśvaryaguṇair yuktaḥ putrapautraiś ca vardhate // Tbh_54</l>\n</lg>\n<l>jātismaro bhaved dhīmān kulīnaḥ priyadarśanaḥ // Tbh_55</l>\n<l>prītimāṃś ca mahāvāgmī sarvaśāstraviśāradaḥ // Tbh_56</l>\n<lg>\n<l>kalyāṇamitrasaṃsevī bodhicittavibhūṣitaḥ /</l>\n<l>sadāvirahito buddhair yatra yatropapadyate // Tbh_57</l>\n</lg></p>\n\n<p>ity āryatārābhaṭṭārikāyā nāmāṣṭottaraśatakaṃ buddhabhāṣitaṃ samāptam /</p>\n\n<p>// śubham //</p>\n\n  </body>\n\n"
}