{
  "file_title": "yogaśataka",
  "file_title_normal": "yogasataka",
  "metadata": {
    "original_title": "Yogaśataka",
    "contributors": [
      {
        "role": "data entry",
        "name": "Klaus Wille",
        "when": ""
      },
      {
        "role": "contribution to GRETIL",
        "name": "Klaus Wille",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31",
    "source": "Heinz Helmuth Michael Schmidt: Das Yogaśata : Ein Zeugnis altindischer Medizin, Sanskrit und Tibetisch, Bonn 1978 (Diss.)."
  },
  "body": [
    {
      "tag": "p",
      "attributes": {},
      "text": "oṃ namaḥ sarvajñāya //"
    },
    {
      "tag": "p",
      "attributes": {},
      "text": "oṃ namo dhanvantarāye //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kṛtsnasya tantrasya gṛhītadhāmnaś cikitsitād viprasṛtasya dūram /"
        },
        {
          "tag": "l",
          "attributes": {},
          "text": "vidagdhavaidyapratipūjitasya kariṣyate yogaśatasya bandhaḥ // Yś_1 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "parīkṣya hetvāmayalakṣaṇāni cikitsitajñena cikitsikena /"
        },
        {
          "tag": "l",
          "attributes": {},
          "text": "nirāmadehasya hi bhaiṣajāni bhavanti yuktāny amṛtopamāni // Yś_2 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "chinnodbhavāmbudharadhanvayavāsaviśvair duḥsparśaparpaṭakameghakirātatiktaiḥ /"
        },
        {
          "tag": "l",
          "attributes": {},
          "text": "mustāṭarūṣakamahauṣadhadhanvayāsaiḥ kvāthaṃ pibed anilapittakaphajvareṣu // Yś_3 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kṣudrāmṛtānāgarapuṣkarāhvayaiḥ kṛtaḥ kaṣāyaḥ kaphamārutottare /"
        },
        {
          "tag": "l",
          "attributes": {},
          "text": "saśvāsakāsārucipārśvarukkare jvare tridoṣaprabhave 'pi śasyate // Yś_4 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "āragvadhagranthikamustatiktāharītakībhiḥ kvathitaḥ kaṣāyaḥ /"
        },
        {
          "tag": "l",
          "attributes": {},
          "text": "sāme saśūle kaphavātayukte jvare hito dīpanapācanaś ca // Yś_5 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "drākṣābhayāparpaṭakābdatiktākvāthaṃ saśamyākaphalaṃ vidadhyāt /"
        },
        {
          "tag": "l",
          "attributes": {},
          "text": "pralāpamūrchābhramadāhamohatṛṣṇānvite pittabhave jvare tu // Yś_6 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nidigdhikānāgarakāmṛtānāṃ kvāthaṃ piben miśritapippalīkam /"
        },
        {
          "tag": "l",
          "attributes": {},
          "text": "jīrṇajvarārocakakāsaśūlaśvāsāgnimāndyārditapīnaseṣu // Yś_7 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "durālabhāparpaṭakapriyaṅgubhūnimbavāsākaṭurohiṇīnām /"
        },
        {
          "tag": "l",
          "attributes": {},
          "text": "kvāthaṃ pibec charkarayāvagāḍhaṃ tṛṣṇāśrapittajvaradāhayuktaḥ // Yś_8 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "phalatrikaṃ dāruniśāviśālāmustaṃ ca niṣkvāthya niśāṃśakalkam /"
        },
        {
          "tag": "l",
          "attributes": {},
          "text": "pibet kaṣāyaṃ madhusaṃprayuktaṃ sarvaprameheṣu samutthiteṣu // Yś_9 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "savatsakaḥ sātiviṣaḥ sabilvaḥ sodīcyamustaś ca kṛtaḥ kaṣāyaḥ /"
        },
        {
          "tag": "l",
          "attributes": {},
          "text": "sāme saśūle ca saśoṇite ca cirapravṛtte 'pi hito 'tisāre // Yś_10 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śuṇṭhīṃ samustātiviṣāguḍūcīṃ pibej jalena kvathitāṃ samāṃśām /"
        },
        {
          "tag": "l",
          "attributes": {},
          "text": "mandānalatve satatāmayānām āmānubandhe grahaṇīgade ca // Yś_11 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "punarnavādārvyabhayāguḍūcīḥ pibet samūtrā mahiṣākṣayuktāḥ /"
        },
        {
          "tag": "l",
          "attributes": {},
          "text": "tvagdoṣaśophodarapāṇḍurogasthaulyaprasekordhvakaphāmayeṣu // Yś_12 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mustākhuparṇīphaladāruśigrukvāthaḥ sakṛṣṇākṛmiśatrukalkaḥ /"
        },
        {
          "tag": "l",
          "attributes": {},
          "text": "mārgadvayenāpi cirapravṛttān kṛmīn nihanyāt kṛmijāṃś ca rogān // Yś_13 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "elopakulyāmadhukāśmabhedakauntīśvadaṃṣṭrāvṛṣakorubūkaiḥ /"
        },
        {
          "tag": "l",
          "attributes": {},
          "text": "śṛtaṃ pibed aśmajatupradhānaṃ saśarkare sāśmarimūtrakṛcchre // Yś_14 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "elāśmabhedakaśilājatupippalīnāṃ cūrṇāni taṇḍulajalair lulitāni pītvā /"
        },
        {
          "tag": "l",
          "attributes": {},
          "text": "yad vā guḍena sahitāny avalehyamānāny āsannamṛtyur api jīvati mūtrakṛcchrī // Yś_15 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "harītakīgokṣurarājavṛkṣapāṣāṇabhiddhanvayavāsakānām /"
        },
        {
          "tag": "l",
          "attributes": {},
          "text": "kvāthaṃ piben mākṣikasaṃprayuktaṃ kṛcchre sadāhe saruje vibandhe // Yś_16 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vāsāguḍūcīcaturaṅgulānām eraṇḍatailena pibet kaṣāyam /"
        },
        {
          "tag": "l",
          "attributes": {},
          "text": "krameṇa sarvāṅgajam apy aśeṣaṃ jayed asṛgvātabhavaṃ vikāram // Yś_17 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rasāñjanaṃ taṇḍulakasya mūlaṃ kṣaudrānvitaṃ taṇḍulatoyapītam /"
        },
        {
          "tag": "l",
          "attributes": {},
          "text": "asṛgdaraṃ sarvabhavaṃ nihanti śvāsaṃ ca bhārgī saha nāgareṇa // Yś_18 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "eraṇḍabilvabṛhatīdvayamātuluṅgapāṣāṇabhittrikaṭamūlakṛtaṃ kaṣāyaḥ /"
        },
        {
          "tag": "l",
          "attributes": {},
          "text": "sakṣārahiṅgulavaṇoruhutailamiśraḥ śroṇyaṃsameḍhrahṛdayastanarukṣu peyaḥ // Yś_19 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "hiṅgūgragandhāviḍaśuṇṭhyajājīharītakīpuṣkaramūlakuṣṭham /"
        },
        {
          "tag": "l",
          "attributes": {},
          "text": "bhāgottaraṃ cūrṇitam etad iṣṭaṃ gulmodarājīrṇavisūcikāsu // Yś_20 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "cūrṇaṃ samaṃ rucakahiṅgumahauṣadhānām śuṇṭhyambunā kaphasamīraṇasaṃbhavāsu /"
        },
        {
          "tag": "l",
          "attributes": {},
          "text": "hṛtpārśvapṛṣṭhajaṭharārtivisūcikāsu peyaṃ tathā yavarasena ca viḍvibandhe // Yś_21 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pūtīkapatragajacirbhiṭacavyavahni vyoṣaṃ ca saṃstaracitaṃ lavaṇopadhānam /"
        },
        {
          "tag": "l",
          "attributes": {},
          "text": "dagdhvā vicūrṇya dadhimastuyutaṃ prayojyaṃ gulmodaraśvayathupāṇḍugudodbhaveṣu // Yś_22 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dviruttarā hiṅgu vacā sakuṣṭhā suvarcikā ceti viḍaṃ ca cūrṇam /"
        },
        {
          "tag": "l",
          "attributes": {},
          "text": "uṣṇāmbunānāhavisūcikārtihṛdrogagulmordhvasamīraṇaghnam // Yś_23 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śṛṅgīkaṭutrikaphalatrayakaṇṭakārībhārgīsapuṣkarajaṭā lavaṇāni pañca /"
        },
        {
          "tag": "l",
          "attributes": {},
          "text": "cūrṇaṃ pibed aśiśireṇa jalena hikkāśvāsordhvavātakasanārucipīnaseṣu // Yś_24 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nādeyīkuṭajārkaśigrubṛhatīsnugbilvabhallātaka-"
        },
        {
          "tag": "l",
          "attributes": {},
          "text": "vyāghrīkiṃśukapāribhadrakajaṭāpāmārganīpāgnikān /"
        },
        {
          "tag": "l",
          "attributes": {},
          "text": "vāsāmuṣkakapāṭalāḥ salavaṇā dagdhvā rasaṃ pācitaṃ"
        },
        {
          "tag": "l",
          "attributes": {},
          "text": "hiṅgvādiprativāpam etad ucitaṃ gulmodaraplīhiṣu // Yś_25 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "cavyamlavetasakaṭutrikatittiḍīkatālīsajīrakatugādahanaiḥ samāṃśaiḥ /"
        },
        {
          "tag": "l",
          "attributes": {},
          "text": "cūrṇaṃ guḍapramṛditaṃ trisugandhiyuktaṃ vaisvaryapīnasakaphāruciṣu praśastam // Yś_26 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tālīsacavyamaricaṃ sadṛśaṃ dviraṃśaṃ mūlaṃ tugāṃ magadhajāṃ triguṇāṃ ca śuṇṭhīm /"
        },
        {
          "tag": "l",
          "attributes": {},
          "text": "kṛtvā guḍatriguṇitāṃ guḍikāṃ sugandhāṃ kāsāgnimāndyagudajajvararukṣu dadyāt // Yś_27 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "suṇṭhīkaṇāmaricanāgadalatvagelaṃ cūrṇīkṛtaṃ kramavivardhitam ūrdhvam antyāt /"
        },
        {
          "tag": "l",
          "attributes": {},
          "text": "khāded idaṃ samasitaṃ gudajāgnimāndyagulmāruciśvasanakaṇṭhahṛdāmayeṣu // Yś_28 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sindhūtthahiṅgutriphalāyavānīvyoṣair guḍāṃśair guḍikāṃ prakuryāt /"
        },
        {
          "tag": "l",
          "attributes": {},
          "text": "tair bhakṣitais tṛptim avāpnuvan na bhuñjīta mandāgnir api prabhūtam // Yś_29 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ayastilatryūṣaṇakolabhāgaiḥ sarvaiḥ samaṃ mākṣikadhātucūrṇam /"
        },
        {
          "tag": "l",
          "attributes": {},
          "text": "tair modakaḥ kṣaudrayuto 'nutakraḥ pāṇḍvāmaye dūragate 'pi śastaḥ // Yś_30 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "guḍena śuṇṭhīm athavopakulyāṃ pathyātṛtīyām atha dāḍimaṃ ca /"
        },
        {
          "tag": "l",
          "attributes": {},
          "text": "āmeṣv ajīrṇeṣu gudāmayeṣu varcovibandheṣu ca nityam adyāt // Yś_31 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "harītakīnāgaramustacūrṇaṃ guḍena sārdhaṃ guṭikā vidheyā /"
        },
        {
          "tag": "l",
          "attributes": {},
          "text": "nivārayaty āsyavidhāriteyaṃ śvāsaṃ pravṛddhaṃ prabalaṃ ca kāsam // Yś_32 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vaṭaprarohaṃ madhu kuṣṭham utpalaṃ salājacūrṇaṃ guḍikāṃ prakalpayet /"
        },
        {
          "tag": "l",
          "attributes": {},
          "text": "susaṃhitā sā vadanena dhāritā tṛṣṇāṃ pravṛddhām api hanti satvaram // Yś_33 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "manaḥśilāmāgadhikoṣaṇānāṃ cūrṇaṃ kapitthāmlarasena yuktam /"
        },
        {
          "tag": "l",
          "attributes": {},
          "text": "lājaiḥ samāṃśair madhunāvalīḍhaṃ chardiṃ prasaktām asakṛn nihanti // Yś_34 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dūrvāraso dāḍimapuṣpajo vā ghrāṇapravṛtte 'sṛji nasyam uktam /"
        },
        {
          "tag": "l",
          "attributes": {},
          "text": "stanyena vālaktarasena vāpi viṇ makṣikānāṃ ca nihanti hikkām // Yś_35 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dhātrīrasaḥ sarjarasaḥ sapākyaḥ sauvīrapiṣṭaś ca tadāsutaś ca /"
        },
        {
          "tag": "l",
          "attributes": {},
          "text": "bhavanti sidhmāni yathā na bhūyas tathaivam udvartanakaṃ karoti // Yś_36 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dūrvābhayāsaindhavacakramardakuṭherakāḥ kāñjikatakrapiṣṭāḥ /"
        },
        {
          "tag": "l",
          "attributes": {},
          "text": "tribhiḥ pralepair api baddhamūlāṃ dadruṃ ca kaṇḍuṃ ca vināśayanti // Yś_37 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "gaṇḍīrikacitrakamārkavārkakuṣṭhadrumatvaglavaṇaiḥ samūtraiḥ /"
        },
        {
          "tag": "l",
          "attributes": {},
          "text": "tailaṃ pacen maṇḍalakuṣṭhadadruduṣṭavraṇāruk kiṭimāpahāri // Yś_38 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sindūraguggulurasāñjanasikthatutthais tulyāṃśakaiḥ kaṭukatailam idaṃ vipakvam /"
        },
        {
          "tag": "l",
          "attributes": {},
          "text": "kacchūṃ sravatpiṭakikām athavāpi śuṣkām abhyañjanena sakṛd uddharati prasahya // Yś_39 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "suvarcikānāgarakuṣṭhamūrvālākṣāniśālohitayaṣṭikābhiḥ /"
        },
        {
          "tag": "l",
          "attributes": {},
          "text": "tailaṃ jvare ṣaḍguṇatakrasiddham abhyañjanāc chītavidāhanut syāt // Yś_40 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarpir guḍūcīvṛṣakaṇṭakārīkvāthena kalkena ca siddham etat /"
        },
        {
          "tag": "l",
          "attributes": {},
          "text": "peyaṃ purāṇajvarakāsaśūlaśvāsāgnimāndyagrahaṇīgadeṣu // Yś_41 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vṛṣakhadirapaṭolapatranimbatvagamṛtatāmalakīkaṣāyakalkaiḥ /"
        },
        {
          "tag": "l",
          "attributes": {},
          "text": "ghṛtam abhinavam etad āśu siddhaṃ jayati visarpamadāśrakuṣṭhagulmān // Yś_42 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tvaṅmāṃsaśoṇitagatair doṣaiḥ prakupitair janitaḥ"
        },
        {
          "tag": "l",
          "attributes": {},
          "text": "sarvāṅgaśārīraśoṣaviśeṣo visarpaḥ /"
        },
        {
          "tag": "l",
          "attributes": {},
          "text": "mado madyātmo madyapānajanitavikāraḥ // Yś_43 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "amṛtāpaṭolapicumardadhāvanītriphalākarañjavṛṣakalkavāribhiḥ /"
        },
        {
          "tag": "l",
          "attributes": {},
          "text": "ghṛtam uttamaṃ vidhivipakvam ādṛtaḥ prapibann idaṃ jayati kuṣṭham āturaḥ // Yś_44 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "khaṇḍān kuṣmāṇḍakānām atha pacanavidhisvinnaśuṣkājyabhṛṣṭān"
        },
        {
          "tag": "l",
          "attributes": {},
          "text": "nyasyet khaṇḍe vipakve samaricamagadhāśuṇṭhyajājītrigandhān /"
        },
        {
          "tag": "l",
          "attributes": {},
          "text": "leho 'yaṃ bālavṛddhānilarudhirakṛśastrīprasaktakṣatānāṃ"
        },
        {
          "tag": "l",
          "attributes": {},
          "text": "tṛṣṇākāsāsrapittaśvasanagudarujācharditānāṃ ca śastaḥ // Yś_45 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vipācya mūtrāmblamadhūni dantīpiṇḍītakṛṣṇāviḍadhūmakuṣṭhaiḥ /"
        },
        {
          "tag": "l",
          "attributes": {},
          "text": "vartiṃ karāṅguṣṭhanibhāṃ ghṛtāktāṃ gude rujānāhaharīṃ vidadhyāt // Yś_46 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "saśarkaraṃ kuṅkumam ājyabhṛṣṭaṃ nasyaṃ vidheyaṃ pavanāsṛgutthe /"
        },
        {
          "tag": "l",
          "attributes": {},
          "text": "bhrūkarṇaśaṅkhākṣiśiro'rdhaśūle dinābhivṛddhiprabhave ca roge // Yś_47 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pathyākṣadhātrīphalamadhyabījais tridvyekabhāgair vidadhīta vartim /"
        },
        {
          "tag": "l",
          "attributes": {},
          "text": "tayāñjayed aśrum atipravṛddham akṣṇor haret kaṣṭam api prakopam // Yś_48 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "harītakīsaindhavatārkṣyaśailaiḥ sagairikaiḥ svacchajalaprapiṣṭaiḥ /"
        },
        {
          "tag": "l",
          "attributes": {},
          "text": "bahiṣpralepaṃ nayanasya kuryāt sarvākṣirogopaśamārtham etat // Yś_49 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sasaindhavaṃ lodhram athājyabhṛṣṭaṃ sauvīrapiṣṭaṃ sitavastrabaddham /"
        },
        {
          "tag": "l",
          "attributes": {},
          "text": "āścyotanaṃ tan nayanasya kuryāt sadāhakaṇḍūṃ ca rujaṃ nihanyāt // Yś_50 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "hanty arjunaṃ śarkarayābdhipheno naktāndhatāṃ gośakṛtā ca kṛṣṇā /"
        },
        {
          "tag": "l",
          "attributes": {},
          "text": "rasāñjanaṃ vyoṣayutaṃ ca pillaṃ tāpīsamutthaṃ madhunā ca śukram // Yś_51 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "puṣpākhyatārkṣyasasitodadhiphenaśaṅkhasindhūtthagairikaśilāmaricaiḥ samāṃśaiḥ /"
        },
        {
          "tag": "l",
          "attributes": {},
          "text": "piṣṭais tu mākṣikarasena rasakriyeyaṃ hanty armakācatimirārjunavartmarogān // Yś_52 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mustośīrarajoyavāsamaricāḥ sindhūdbhavaṃ kaṭphalaṃ"
        },
        {
          "tag": "l",
          "attributes": {},
          "text": "dārvītutthakaśaṅkhaphenanaladaṃ kālānusāry añjanam /"
        },
        {
          "tag": "l",
          "attributes": {},
          "text": "tulyaṃ cūrṇitam āyase vinihitaṃ kṣaudrānvitaṃ śasyate"
        },
        {
          "tag": "l",
          "attributes": {},
          "text": "kaṇḍvarmāmayaraktarājitimire pillopadeheṣu ca // Yś_53 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mañjiṣṭhāmadhukotpalodadhikaphatvaksevyagorocanā-"
        },
        {
          "tag": "l",
          "attributes": {},
          "text": "māṃsīcandanaśaṅkhapatragirimṛttālīsapuṣpāñjanaiḥ /"
        },
        {
          "tag": "l",
          "attributes": {},
          "text": "sarvair eva samāṃśam añjanam idaṃ śastaṃ sadā cakṣuṣaḥ"
        },
        {
          "tag": "l",
          "attributes": {},
          "text": "kaṇḍūtkledamalāśruśoṇitarujāpillārmaśukrāpaham // Yś_54 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kvāthaḥ samustātiviṣendradārukaliṅgapāṭhākaṭurohiṇīnām /"
        },
        {
          "tag": "l",
          "attributes": {},
          "text": "gomūtrasiddho madhunā ca yuktaḥ peyo galavyādhiṣu sarvajeṣu // Yś_55 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yavāgrajaṃ tejavatīṃ sapāṭhāṃ rasāñjanaṃ dāruniśāṃ sakṛṣṇām /"
        },
        {
          "tag": "l",
          "attributes": {},
          "text": "kṣaudreṇa kuryād guṭikāṃ mukhena tāṃ dhārayet sarvagalāmayeṣu // Yś_56 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dārvīguḍūcīsumanāpravālādrākṣāyavāsatriphalākaṣāyaḥ /"
        },
        {
          "tag": "l",
          "attributes": {},
          "text": "kṣaudreṇa yuktaḥ kavalagraho 'yaṃ mukhasya pākaṃ śamayaty udīrṇam // Yś_57 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kuṣṭhaṃ dārvī lodhram abdaṃ samaṅgā pāṭhā tiktā tejanī pītikā ca /"
        },
        {
          "tag": "l",
          "attributes": {},
          "text": "cūrṇaṃ śastaṃ gharṣaṇaṃ tad dvijānāṃ raktasrāvaṃ hanti kaṇḍūrujaṃ ca // Yś_58 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sauvīraśuktārdrakamātuluṅgamāṃsai rasair guggulusaindhavaś ca /"
        },
        {
          "tag": "l",
          "attributes": {},
          "text": "paktvā tu tailaṃ kaṭukaṃ niṣiñcet tat karṇayoḥ karṇarujopaśāntyai // Yś_59 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vāsānimbapaṭolaparpaṭaphalaśrīcavyadārvyambudaiḥ"
        },
        {
          "tag": "l",
          "attributes": {},
          "text": "tiktośiradurālabhātrikaṭukatrāyantikācandanaiḥ /"
        },
        {
          "tag": "l",
          "attributes": {},
          "text": "sarpiḥ siddham athordhvajatruvikṛtighrāṇākṣiśūlādiṣu"
        },
        {
          "tag": "l",
          "attributes": {},
          "text": "tvagdoṣajvaravidradhivraṇarujāśukreṣu vai ceṣyate // Yś_60 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dārvīparpaṭanimbavatsakakaṇāduḥsparśayaṣṭīvṛṣās"
        },
        {
          "tag": "l",
          "attributes": {},
          "text": "trāyantītriphalāpaṭolakaṭukābhūnimbaraktāmbudāḥ /"
        },
        {
          "tag": "l",
          "attributes": {},
          "text": "eṣāṃ kalkakaṣāyasādhitam idaṃ sarpiḥ praśastaṃ dṛśaḥ"
        },
        {
          "tag": "l",
          "attributes": {},
          "text": "pittāsṛkprabhaveṣu śukratimireṣūrdhveṣu ca vyādhiṣu // Yś_61 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śuklairaṇḍān mūlam athogrā śatapuṣpā puṣpodbhūtaṃ yac ca bṛhatyās tagaraṃ ca /"
        },
        {
          "tag": "l",
          "attributes": {},
          "text": "tailaṃ siddhaṃ taiḥ sapayaskais timiraghnaṃ nasyaṃ śreṣṭhaṃ vyādhiṣu cordhveṣv apareṣu // Yś_62 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kvāthe muṣkakabhasmano 'nalaśikhādagdhaṃ kṣipec chaṅkhakaṃ"
        },
        {
          "tag": "l",
          "attributes": {},
          "text": "tat tenaiva punar jalena vipacet kṣāraṃ sa taile vidhiḥ /"
        },
        {
          "tag": "l",
          "attributes": {},
          "text": "yuñjyāt tad vraṇaduṣṭiṣu vraṇarujāsv arśassu nāḍīṣu ca"
        },
        {
          "tag": "l",
          "attributes": {},
          "text": "tvagdoṣeṣu bhagaṃdareṣu vividhe kaṇṭhāmaye ca sthire // Yś_63 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "niśāsayaṣṭīmadhupadmakotpalaiḥ priyaṅgukāsāvaralodhracandanaiḥ /"
        },
        {
          "tag": "l",
          "attributes": {},
          "text": "vipācya tailaṃ payasā prayojayet kṣateṣu saṃropaṇadāhanāśanam // Yś_64 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jātīnimbapaṭolapatrakaṭukādārvīniśāsārivā-"
        },
        {
          "tag": "l",
          "attributes": {},
          "text": "mañjiṣṭhābhayasikthatutthamadhukair naktāhvabījaiḥ samaiḥ /"
        },
        {
          "tag": "l",
          "attributes": {},
          "text": "sarpiḥ siddham anena sūkṣmavadanā marmāśritāḥ srāvino"
        },
        {
          "tag": "l",
          "attributes": {},
          "text": "gambhīrāḥ sarujā vraṇāḥ sagatikāḥ śudhyanti rohanti ca // Yś_65 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śirīṣapuṣpaṃ svarasena bhāvitaṃ sahasrakṛtvo maricaṃ sitāhvayam /"
        },
        {
          "tag": "l",
          "attributes": {},
          "text": "prayojayed añjanapānanāvanair vimohitānām api sarpadaṃśinām // Yś_66 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mayūrapittena tu taṇḍulīyakaṃ kākāṇḍayuktaṃ prapibed analpam /"
        },
        {
          "tag": "l",
          "attributes": {},
          "text": "viṣāṇi saṃstāvarajaṅgamāni sopadravāṇy apy acireṇa hanti // Yś_67 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tailaṃ tilānāṃ palalaṃ guḍaṃ ca kṣīraṃ tathārkaṃ samam eva pītam /"
        },
        {
          "tag": "l",
          "attributes": {},
          "text": "ālarkam ugraṃ viṣam āśu hanti sadyodbhavaṃ vāyur ivābhravṛndam // Yś_68 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "āgāradhūmo mahiṣākṣayuktaḥ savājigandhāghṛtataṇḍulīyakaḥ /"
        },
        {
          "tag": "l",
          "attributes": {},
          "text": "gomūtrapiṣṭo hy agado nihanti viṣāṇi saṃsthāvarajaṅgamāni // Yś_69 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "māṃsīsevyālakauntījalajaladaśilārocanāpadmakeśī-"
        },
        {
          "tag": "l",
          "attributes": {},
          "text": "spṛkkācaṇḍāharidrāgadasitapalitāsṛglatāpadmakailāḥ /"
        },
        {
          "tag": "l",
          "attributes": {},
          "text": "tulyā gaurāṣṭabhāgāś caturibhakusumā vartayaḥ sarvabhogyāḥ"
        },
        {
          "tag": "l",
          "attributes": {},
          "text": "kṛtyālakṣmīpiśācajvaraviṣam agadā ghnanti candrodayākhyāḥ // Yś_70 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "siddhārthatriphalāśirīṣakaṭabhīśvetākarañjāmṛtā-"
        },
        {
          "tag": "l",
          "attributes": {},
          "text": "mañjiṣṭhārajanīdvayatrikaṭukaṃ śyāmā vacā hiṅgu ca /"
        },
        {
          "tag": "l",
          "attributes": {},
          "text": "śastaṃ chāgalamūtrapiṣṭam agadaṃ sarvagrahotsādanaṃ"
        },
        {
          "tag": "l",
          "attributes": {},
          "text": "kṛtyonmādapiśācarākṣasaharaṃ pānādibhiḥ sevitam // Yś_71 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "karpāsāsthimayūrapatrabṛhatīnirmālyapiṇḍītakais"
        },
        {
          "tag": "l",
          "attributes": {},
          "text": "tvagvāṃśīvṛṣadaṃśaviṭtuṣavacākeśāhinirmocakaiḥ /"
        },
        {
          "tag": "l",
          "attributes": {},
          "text": "gośṛṅgīdvipadantahiṅgumaricais tulyaiś ca dhūpaḥ kṛtaḥ"
        },
        {
          "tag": "l",
          "attributes": {},
          "text": "skandonmādapiśācarākṣasasurāveśajvaraghnaḥ smṛtaḥ // Yś_72 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "trikaṭukadalakuṅkumagranthikakṣārasiṃhīniśākuṣṭhasiddhārthayugmāmbuśakrāhvayaiḥ"
        },
        {
          "tag": "l",
          "attributes": {},
          "text": "sitalaśunaphalatrikośīratiktāvacātutthayaṣṭībalālohitākhyāśilāpadmakaiḥ /"
        },
        {
          "tag": "l",
          "attributes": {},
          "text": "dadhitagaramadhūkasārapriyāhvāviṣākhyāviṣātārkṣyaśailaiḥ sacavyāmaraiḥ kalkitaiḥ"
        },
        {
          "tag": "l",
          "attributes": {},
          "text": "ghṛtam anavam aśeṣamūtrāmbusiddhaṃ smṛtaṃ bhūtarāvaṃ tu pānena tat syād grahaghnaṃ param // Yś_73 //"
        }
      ]
    },
    {
      "tag": "p",
      "attributes": {},
      "text": "natamadhukakarañjalākṣāpaṭolīsamaṅgāvacāpāṭalīhiṅgusiddhārthasiṃhīniśāyuglatārohiṇī-\nphalakhadirakaṭutrikākāṇḍadārukrimighnājagandhāmarāṅkollakośātakīśigrunimbāmbudendrāhvayaiḥ /",
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gadaśukatarupuṣpabījāmbuyaṣṭyadrikarṇīnikumbhāgnibilvaiḥ"
            },
            {
              "tag": "l",
              "attributes": {},
              "text": "samaiḥ kalkitair mūtravargeṇa siddhaṃ ghṛtaṃ"
            },
            {
              "tag": "l",
              "attributes": {},
              "text": "vidhivinihitam āśu sarvaiḥ kramair yojitaṃ hanti sarvagrahonmādakuṣṭhajvarāṃs tan mahābhūtarāvaṃ smṛtam // Yś_74 //"
            }
          ]
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dārvī haridrā kuṭajasya bījaṃ siṃhī ca yaṣṭīmadhukaṃ ca tulyam /"
        },
        {
          "tag": "l",
          "attributes": {},
          "text": "kvāthaḥ śiśoḥ stanyakṛte ca doṣe sarvātisāreṣu ca sarvajeṣu // Yś_75 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bilvaṃ ca puṣpāṇi ca dhātakīnāṃ jalaṃ salodhraṃ gajapippalī ca /"
        },
        {
          "tag": "l",
          "attributes": {},
          "text": "kvāthāvalehau madhunā vimiśrau bāleṣu yojyāv atisāriteṣu // Yś_76 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śṛṅgīṃ sakṛṣṇātiviṣāṃ vicūrṇya lehaṃ vidadhyān madhunā śiśūnām /"
        },
        {
          "tag": "l",
          "attributes": {},
          "text": "kāsajvaracchardibhir arditānāṃ samākṣikāṃ cātiviṣām athaikām // Yś_77 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dhātrīcūrṇasya kaṃsaṃ svarasaparigataḥ kṣaudrasarpiḥ samāṃśaṃ"
        },
        {
          "tag": "l",
          "attributes": {},
          "text": "kṛṣṇāmānīsitāṣṭaprasṛtayutam idaṃ sthāpitaṃ bhasmarāśau /"
        },
        {
          "tag": "l",
          "attributes": {},
          "text": "varṣānte tat samaśnan bhavati vipalito rūpavarṇaprabhāvī"
        },
        {
          "tag": "l",
          "attributes": {},
          "text": "nirvyādhir buddhimedhāsmṛtivacanabalasthairyasattvair upetaḥ // Yś_78 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yaṣṭītugāsaindhavapippalībhiḥ saśarkarābhis triphalā prayuktā /"
        },
        {
          "tag": "l",
          "attributes": {},
          "text": "āyuḥpradā vṛṣyatamātimedhyā bhavej jarāvyādhivināśanī ca // Yś_79 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "cūrṇaṃ śvadaṃṣṭrāmalakāmṛtānāṃ lihet sasarpir madhunā ca yuktam /"
        },
        {
          "tag": "l",
          "attributes": {},
          "text": "vṛṣyaḥ sthiraḥ śāntavikāraduḥkhaḥ samāśataṃ jīvati kṛṣṇakeśaḥ // Yś_80 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nimbasya tailaṃ prakṛtistham evaṃ nasyāṃ niṣiktaṃ vidhinā yathāvat /"
        },
        {
          "tag": "l",
          "attributes": {},
          "text": "māsena tat kṣīraghṛtopayojyaṃ jarāprabhūtaṃ palitaṃ nihanti // Yś_81 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "gokṣurakaḥ kṣurakaḥ śatamūlī vānari nāgabalātibalā ca /"
        },
        {
          "tag": "l",
          "attributes": {},
          "text": "cūrṇam idaṃ payasā niśi peyaṃ yasya gṛhe pramadāśatam asti // Yś_82 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "madhukāṃ madhunā ghṛtena ca pralihan kṣīram anuprayojayet /"
        },
        {
          "tag": "l",
          "attributes": {},
          "text": "labhate ca na dhātusaṃkṣayaṃ pramadānāṃ ca śataṃ ca gacchati // Yś_83 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yaṣṭīkaṣāyaṃ lavaṇāgrayuktaṃ kaliṅgakṛṣṇāphalakalkamiśram /"
        },
        {
          "tag": "l",
          "attributes": {},
          "text": "sakṣaudram etad vamanaṃ prayojyaṃ ghrāṇāsyakaṇṭhaśravaṇāmayeṣu // Yś_84 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "harītakībhiḥ kvathitaṃ suvīraṃ dantyaṅghrikṛṣṇāviḍacūrṇayuktam /"
        },
        {
          "tag": "l",
          "attributes": {},
          "text": "virecanaṃ sorubutailam etan niratyayaṃ yojyam athāmayaghnam // Yś_85 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rāsnārāṭhaphalatrayāmṛtalatāyukpañcamūlībalā-"
        },
        {
          "tag": "l",
          "attributes": {},
          "text": "māṃsakvāthayutaḥ satailalavaṇakṣaudrāṃśasarpirguḍaḥ /"
        },
        {
          "tag": "l",
          "attributes": {},
          "text": "puṣpāhvāghanakuṣṭhabilvaphalinīkṛṣṇāvacākalkito"
        },
        {
          "tag": "l",
          "attributes": {},
          "text": "vastiḥ kāñjikadugdhamūtrasahito vātāmayebhyo hitaḥ // Yś_86 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tailaṃ balākvathitakalkasugandhigarbhasiddhaṃ payodadhituṣodakamastucukraiḥ /"
        },
        {
          "tag": "l",
          "attributes": {},
          "text": "tadvat sahācarasaraṇyamṛtāvarībhiḥ pratyekapakvam anuvāsasamīraṇaghnam // Yś_87 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nasyaṃ vidadhyād guḍanāgaraṃ vā sasaindhavāṃ māgadhikām athovā /"
        },
        {
          "tag": "l",
          "attributes": {},
          "text": "ghrāṇāsyamanyāhanubāhupṛṣṭhaśirokṣikaṇṭhaśravaṇāmayeṣu // Yś_88 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śreṣṭhaḥ parpaṭako jvareṣu vihitas tṛṣṇāsu pañcāmliko"
        },
        {
          "tag": "l",
          "attributes": {},
          "text": "lājā cchardiṣu vastijeṣu girijo meheṣu dhātrīrasaḥ /"
        },
        {
          "tag": "l",
          "attributes": {},
          "text": "rāsnā vātagadeṣu mūtram udare plīhāmaye pippalī"
        },
        {
          "tag": "l",
          "attributes": {},
          "text": "saṃdhāne kṛmihā viṣe śukataruḥ śophe tathā gugguluḥ // Yś_89 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vṛṣo 'śrapitte kuṭajo 'tisāre bhallātam arśassu gareṣu hema /"
        },
        {
          "tag": "l",
          "attributes": {},
          "text": "sthūleṣu dāruḥ kṛmiṣu krimighnaṃ harītakī pāṇḍugadeṣu śasyate // Yś_90 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "akṣyāmayeṣu triphalā vadanti śūleṣu sarveṣu tathā rasonam /"
        },
        {
          "tag": "l",
          "attributes": {},
          "text": "kuṣṭheṣu nityaṃ khadirasya sāraṃ sarveṣu kāseṣu nidigdhikāṃ ca // Yś_91 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śaṃsanti vājīkaraṇe śvadaṃṣṭrām uraḥkṣate nāgabalā balāṃ ca /"
        },
        {
          "tag": "l",
          "attributes": {},
          "text": "rasāyaneṣv āmalakaṃ sadevagraheṣu rogeṣu śilāhvayaṃ ca // Yś_92 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ity ete vidhivihitāḥ prasiddhayogāḥ siddhyarthaṃ vinigaditā bhiṣagvarāṇām /"
        },
        {
          "tag": "l",
          "attributes": {},
          "text": "dṛṣṭvaitān katham acikitsako 'pi yuñjyād ity arthaṃ punar api vakṣyate 'tra kiṃcit // Yś_93 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "saṃdhāraṇānaśanajāgaraṇoccabhāṣāvyāyāmayānakaṭutiktakaṣāyarūkṣaiḥ /"
        },
        {
          "tag": "l",
          "attributes": {},
          "text": "cintāvyavāyabhayalaṅghanaśokaśītair vāyuḥ prakopam upayāti ghanāgame ca // Yś_94 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kaṭvāmlamadyalavaṇoṣṇavidāhitīkṣṇakrodhānalātapapariśramaśuṣkaśākaiḥ /"
        },
        {
          "tag": "l",
          "attributes": {},
          "text": "kṣārādyajīrṇaviṣamāśanabhojanaś ca pittaṃ prakopam upayāti ghanātyaye ca // Yś_95 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "svapnād divā madhuraśītalamatsamāṃsagurvāmlapicchalatilekṣupayovikāraiḥ /"
        },
        {
          "tag": "l",
          "attributes": {},
          "text": "snigdhātitṛptilavaṇodakapānabhakṣaiḥ śleṣmā prakopam upayāti tathā vasante // Yś_96 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ity evam ete kramaśo dviśo vā doṣāḥ pravṛddhā yugapat trayo vā /"
        },
        {
          "tag": "l",
          "attributes": {},
          "text": "kurvanti rogān vividhān śarīre saṃkhyātu saṃjnāvigatān anekān // Yś_97 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pāruṣyasaṃkocanatodaśūlaśyāmatvam aṅgavyathabhaṅgaceṣṭān /"
        },
        {
          "tag": "l",
          "attributes": {},
          "text": "suptatvaśītatvakharatvaśoṣān karmāṇi vāyoḥ pravadanti tajjñāḥ // Yś_98 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "parisravasvedavidāharāgadaurgandhisaṃkledavipākakopān /"
        },
        {
          "tag": "l",
          "attributes": {},
          "text": "pralāpamūrchabhramapītabhāvān pittasya karmāṇi vadanti tajjñāḥ // Yś_99 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śvetatvaśītatvagurutvakaṇḍūsnehopadehastimitatvalepān /"
        },
        {
          "tag": "l",
          "attributes": {},
          "text": "utsekasaṃghātacirakriyāś ca kaphasya karmāṇi vadanti tajjnāḥ // Yś_100 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "etāni liṅgāni ca tatkṛtānāṃ sarvāmayānām api naikanāmnām /"
        },
        {
          "tag": "l",
          "attributes": {},
          "text": "kaścid bhavet prāptiviśeṣa eṣāṃ saṃjñāntaraṃ yena tu saṃprayānti // Yś_101 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ālasyatandrāhṛdayāviśuddhidoṣāpravṛttikṣudabhāvamūtraiḥ /"
        },
        {
          "tag": "l",
          "attributes": {},
          "text": "gurūdaratvārucisuptatābhir āmānvitaṃ vyādhim udāharanti // Yś_102 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "snigdhoṣṇasthiravṛṣyabalyalavaṇasvādvamlatailātapa-"
        },
        {
          "tag": "l",
          "attributes": {},
          "text": "snānābhyañjanavastimāṃsamadirāsaṃvāhanonmardanaiḥ /"
        },
        {
          "tag": "l",
          "attributes": {},
          "text": "snehasvedanirūhanasyaśamanasnehopanāhādikaṃ"
        },
        {
          "tag": "l",
          "attributes": {},
          "text": "pānāhāravihārabheṣajam idaṃ vātapraśāntim nayet // Yś_103 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tiktasvādukaṣāyaśītapavanacchāyāniśāvījanaṃ"
        },
        {
          "tag": "l",
          "attributes": {},
          "text": "jyotsnābhūgṛhayantravārijaladastrīgātrasaṃsparśanam /"
        },
        {
          "tag": "l",
          "attributes": {},
          "text": "sarpiḥkṣīravirekasekarudhirasrāvapradehādikaṃ"
        },
        {
          "tag": "l",
          "attributes": {},
          "text": "pānāhāravihārabheṣajam idaṃ pittaṃ praśāntiṃ nayet // Yś_104 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rūkṣakṣārakaṣāyatiktakaṭukavyāyāmaniṣṭīvanaṃ"
        },
        {
          "tag": "l",
          "attributes": {},
          "text": "strīsevādhvaniyuddhajāgarajalakrīḍāpadāghātanam /"
        },
        {
          "tag": "l",
          "attributes": {},
          "text": "dhūmātyuṣṇaśirovirekavamanasvedopavāsādikaṃ"
        },
        {
          "tag": "l",
          "attributes": {},
          "text": "pānāhāravihārabhaiṣajam idaṃ śleṣmānam ugraṃ jayet // Yś_105 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "āmaṃ jayel laṅghanakolapeyālaghvannasūpodakatiktayūṣaiḥ /"
        },
        {
          "tag": "l",
          "attributes": {},
          "text": "virūkṣaṇasvedanapācanaiś ca saṃśodhanair ūrdhvam adhas tathā ca // Yś_106 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "hemantavarṣāśiśireṣu vāyoḥ pittasya toyāntanidāghayoś ca /"
        },
        {
          "tag": "l",
          "attributes": {},
          "text": "kaphasya kopaḥ kusumāgame ca kurvanti tad vai vihitaṃ yathaiṣām // Yś_107 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kaphasya kope vamanaṃ sanasyaṃ virecanaṃ pittabhave vikāre /"
        },
        {
          "tag": "l",
          "attributes": {},
          "text": "vātātmake vastim udāharanti saṃsargaje 'pi vyatimiśram etat // Yś_108 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vāto 'mlatailalavaṇair madhurānnapānaiḥ pittaṃ tathā madhuratiktakaṣāyaśītaiḥ /"
        },
        {
          "tag": "l",
          "attributes": {},
          "text": "śleṣmāpi tiktakaṭurūkṣakaṣāyatīkṣṇair āmaṃ praśāntim upayānty apatarpaṇena // Yś_109 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "buddhvaitad anyad api yat tad anuktam atra yuktyā svayaṃ samadhigamya yathānurūpam /"
        },
        {
          "tag": "l",
          "attributes": {},
          "text": "rogeṣu bheṣajam analpamatir vidadhyāc chāstraṃ hi kiṃcid upadeśalavaṃ karoti // Yś_110 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "guṇādhikaṃ yogaśataṃ nibadhya prāptaṃ mayā puṇyam anuttaraṃ yat /"
        },
        {
          "tag": "l",
          "attributes": {},
          "text": "nānāprakārāmayanīḍabhūtaṃ kṛtsnaṃ jagat tena bhavatv arogam // Yś_111 //"
        }
      ]
    }
  ]
}