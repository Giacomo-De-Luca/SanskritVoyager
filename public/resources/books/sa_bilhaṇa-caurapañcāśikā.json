{
  "title": "sa_bilhaṇa-caurapañcāśikā",
  "body": "<body xmlns='http://www.tei-c.org/ns/1.0'>\n<lg xml:id='BiCaup_1'>\n<l><seg type='pāda' n='a'>adyāpi tāṃ kanakacampakadāmagaurīṃ</seg> <seg type='pāda' n='b'>phullāravindavadanāṃ tanuromarājīm</seg> </l>\n<l><seg type='pāda' n='c'>suptotthitāṃ madanavihvalalālasāṅgīṃ</seg> <seg type='pāda' n='d'>vidyāṃ pramādaguṇitām iva cintayāmi</seg> //</l>\n</lg>\n<note type='analysis' corresp='#BiCaup_1'>\n<lg>\n<l><seg type='pāda' n='a'>adya api tāṃ kanaka-campakadāma-gaurīṃ</seg> <seg type='pāda' n='b'>phulla-aravinda-vadanāṃ tanu-roma-rājīm</seg> </l>\n<l><seg type='pāda' n='c'>supta-utthitāṃ madana-vihvala-lālasa-aṅgīṃ</seg> <seg type='pāda' n='d'>vidyāṃ pramāda-guṇitām iva cintayāmi</seg> //</l>\n</lg>\n</note>\n\n<lg xml:id='BiCaup_2'>\n<l><seg type='pāda' n='a'>adyāpi tāṃ śaśimukhīṃ navayauvanāḍhyāṃ</seg> <seg type='pāda' n='b'>pīnastanīṃ punar ahaṃ yadi gaurakāntim</seg> </l>\n<l><seg type='pāda' n='c'>paśyāmi manmathaśarānalapīḍitāṅgīṃ</seg> <seg type='pāda' n='d'>gātrāṇi saṃprati karomi suśītalāni</seg> //</l>\n</lg>\n<note type='analysis' corresp='#BiCaup_2'>\n<lg>\n<l><seg type='pāda' n='a'>adya api tāṃ śaśi-mukhīṃ nava-yauvana-āḍhyāṃ</seg> <seg type='pāda' n='b'>pīna-stanīṃ punar ahaṃ yadi gaura-kāntim</seg> </l>\n<l><seg type='pāda' n='c'>paśyāmi manmatha-śara-anala-pīḍita-aṅgīṃ</seg> <seg type='pāda' n='d'>gātrāṇi saṃprati karomi suśītalāni</seg> //</l>\n</lg>\n</note>\n\n<lg xml:id='BiCaup_3'>\n<l><seg type='pāda' n='a'>adyāpi tāṃ yadi punaḥ kamalāyatākṣīṃ</seg> <seg type='pāda' n='b'>paśyāmi pīvarapayodharabhārakhinnām</seg> </l>\n<l><seg type='pāda' n='c'>saṃpīḍya bāḥuyugalena pibāmi vaktram</seg> <seg type='pāda' n='d'>unmattavan madhukaraḥ kamalaṃ yatheṣṭam</seg> //</l>\n</lg>\n<note type='analysis' corresp='#BiCaup_3'>\n<lg>\n<l><seg type='pāda' n='a'>adya api tāṃ yadi punaḥ kamala-āyata-akṣīṃ</seg> <seg type='pāda' n='b'>paśyāmi pīvara-payodhara-bhārakhinnām</seg> </l>\n<l><seg type='pāda' n='c'>saṃpīḍya bāḥu-yugalena pibāmi vaktram</seg> <seg type='pāda' n='d'>unmatta-van madhukaraḥ kamalaṃ yatha īṣṭam</seg> //</l>\n</lg>\n</note>\n\n<lg xml:id='BiCaup_4'>\n<l><seg type='pāda' n='a'>adyāpi tāṃ nidhuvanaklamaniḥsahāṅgīm</seg> <seg type='pāda' n='b'>āpāṇḍugaṇḍapatitālakakuntalālim</seg> </l>\n<l><seg type='pāda' n='c'>pracchannapāpakṛtamantharam āvahantīṃ</seg> <seg type='pāda' n='d'>kaṇṭhāvasaktabāhulatāṃ smarāmi</seg> //</l>\n</lg>\n<note type='analysis' corresp='#BiCaup_4'>\n<lg>\n<l><seg type='pāda' n='a'>adya api tāṃ nidhuvana-klama-niḥsaha-aṅgīm</seg> <seg type='pāda' n='b'>ā-pāṇḍu-gaṇḍa-patita-alaka-kuntala-ālim</seg> </l>\n<l><seg type='pāda' n='c'>pracchanna-pāpa-kṛta-mantharam āvahantīṃ</seg> <seg type='pāda' n='d'>kaṇṭha-avasakta-bāhu-latāṃ smarāmi</seg> //</l>\n</lg>\n</note>\n\n<lg xml:id='BiCaup_5'>\n<l><seg type='pāda' n='a'>adyāpi tāṃ suratajāgaraghūrṇamāna</seg> <seg type='pāda' n='b'>tiryagvalattaralatārakam āyatākṣīm</seg> </l>\n<l><seg type='pāda' n='c'>śṛṅgārasārakamalākararājahaṃsīṃ</seg> <seg type='pāda' n='d'>vrīḍāvinamravadanām uṣasi smarāmi</seg> //</l>\n</lg>\n<note type='analysis' corresp='#BiCaup_5'>\n<lg>\n<l><seg type='pāda' n='a'>adya api tāṃ surata-jāgara-ghūrṇamāna</seg> <seg type='pāda' n='b'>tiryag-valat-tarala-tārakam āyatākṣīm</seg> </l>\n<l><seg type='pāda' n='c'>śṛṅgāra-sāra-kamala-ākara-rāja-haṃsīṃ</seg> <seg type='pāda' n='d'>vrīḍā-vinamra-vadanām uṣasi smarāmi</seg> //</l>\n</lg>\n</note>\n\n<lg xml:id='BiCaup_6'>\n<l><seg type='pāda' n='a'>adyāpi tāṃ yadi punaḥ śravaṇāyatākṣīṃ</seg> <seg type='pāda' n='b'>paśyāmi dīrghavirahajvaritāṅgayaṣṭim</seg> </l>\n<l><seg type='pāda' n='c'>aṅgair ahaṃ samupaguhya tato 'tigāḍhaṃ</seg> <seg type='pāda' n='d'>nonmīlayāmi nayane na ca tāṃ tyajāmi</seg> //</l>\n</lg>\n<note type='analysis' corresp='#BiCaup_6'>\n<lg>\n<l><seg type='pāda' n='a'>adya api tāṃ yadi punaḥ śravaṇa-āyata-akṣīṃ</seg> <seg type='pāda' n='b'>paśyāmi dīrgha-viraha-jvarita-aṅga-yaṣṭim</seg> </l>\n<l><seg type='pāda' n='c'>aṅgair ahaṃ samupaguhya tato 'tigāḍhaṃ</seg> <seg type='pāda' n='d'>na unmīlayāmi nayane na ca tāṃ tyajāmi</seg> //</l>\n</lg>\n</note>\n\n<lg xml:id='BiCaup_7'>\n<l><seg type='pāda' n='a'>adyāpi tāṃ suratatāṇḍavasūtradhārīṃ</seg> <seg type='pāda' n='b'>pūrṇendusundaramukhīṃ madavihvalāṅgīm</seg> </l>\n<l><seg type='pāda' n='c'>tanvīṃ viśālajaghanastanabhāranamrāṃ</seg> <seg type='pāda' n='d'>vyālolakuntalakalāpavatīṃ smarāmi</seg> //</l>\n</lg>\n<note type='analysis' corresp='#BiCaup_7'>\n<lg>\n<l><seg type='pāda' n='a'>adya api tāṃ surata-tāṇḍava-sūtra-dhārīṃ</seg> <seg type='pāda' n='b'>pūrṇa-indu-sundara-mukhīṃ mada-vihvala-aṅgīm</seg> </l>\n<l><seg type='pāda' n='c'>tanvīṃ viśāla-jaghana-stana-bhāra-namrāṃ</seg> <seg type='pāda' n='d'>vyālola-kuntala-kalāpavatīṃ smarāmi</seg> //</l>\n</lg>\n</note>\n\n<lg xml:id='BiCaup_8'>\n<l><seg type='pāda' n='a'>adyāpi tāṃ masṛṇacandanapaṅkamiśra</seg><seg type='pāda' n='b'>kastūrikāparimalotthavisarpigandhām</seg> </l>\n<l><seg type='pāda' n='c'>anyonyacañcupuṭacumbanalagnapakṣma</seg> <seg type='pāda' n='d'>yugmābhirāmanayanāṃ śayane smarāmi</seg> //</l>\n</lg>\n<note type='analysis' corresp='#BiCaup_8'>\n<lg>\n<l><seg type='pāda' n='a'>adya api tāṃ masṛṇa-candana-paṅka-miśra</seg><seg type='pāda' n='b'>kastūrikā-parimala-uttha-visarpi-gandhām</seg> </l>\n<l><seg type='pāda' n='c'>anyonya-cañcu-puṭa-cumbana-lagna-pakṣma</seg> <seg type='pāda' n='d'>yugma-abhirāma-nayanāṃ śayane smarāmi</seg> //</l>\n</lg>\n</note>\n\n<lg xml:id='BiCaup_9'>\n<l><seg type='pāda' n='a'>adyāpi tāṃ nidhuvane madhupānaraktām</seg> <seg type='pāda' n='b'>līlādharāṃ kṛśatanuṃ capalāyatākṣīm</seg> </l>\n<l><seg type='pāda' n='c'>kāśmīrapaṅkamṛganābhikṛtāṅgarāgāṃ</seg> <seg type='pāda' n='d'>karpūrapūgaparipūrṇamukhīṃ smarāmi</seg> //</l>\n</lg>\n<note type='analysis' corresp='#BiCaup_9'>\n<lg>\n<l><seg type='pāda' n='a'>adya api tāṃ nidhuvane madhu-pāna-raktām</seg> <seg type='pāda' n='b'>līlā-adharāṃ kṛśa-tanuṃ capala-āyata-akṣīm</seg> </l>\n<l><seg type='pāda' n='c'>kāśmīra-paṅka-mṛganābhi-kṛta-aṅga-rāgāṃ</seg> <seg type='pāda' n='d'>karpūra-pūga-paripūrṇa-mukhīṃ smarāmi</seg> //</l>\n</lg>\n</note>\n\n<lg xml:id='BiCaup_10'>\n<l><seg type='pāda' n='a'>adyāpi tat+kanakagaurakṛtāṅgarāgaṃ</seg> <seg type='pāda' n='b'>prasvedabinduvitataṃ vadanaṃ priyāyāḥ</seg> </l>\n<l><seg type='pāda' n='c'>ante smarāmi ratikhedavilolanetraṃ</seg> <seg type='pāda' n='d'>rāhūparāgaparimuktam ivendubimbam</seg> //</l>\n</lg>\n<note type='analysis' corresp='#BiCaup_10'>\n<lg>\n<l><seg type='pāda' n='a'>adya api tat+kanaka-gaura-kṛta-aṅga-rāgaṃ</seg> <seg type='pāda' n='b'>prasveda-bindu-vitataṃ vadanaṃ priyāyāḥ</seg> </l>\n<l><seg type='pāda' n='c'>ante smarāmi rati-kheda-vilola-netraṃ</seg> <seg type='pāda' n='d'>rāhu-uparāga-parimuktam iva indu-bimbam</seg> //</l>\n</lg>\n</note>\n\n<lg xml:id='BiCaup_11'>\n<l><seg type='pāda' n='a'>adyāpi tanmanasi saṃparivartate me</seg> <seg type='pāda' n='b'>rātrau mayi kṣutavati kṣitipālaputryā</seg> </l>\n<l><seg type='pāda' n='c'>jīveti maṅgalavacaḥ parihṛtya kopāt</seg> <seg type='pāda' n='d'>karṇe kṛtaṃ kanakapatram anālapantyā</seg> //</l>\n</lg>\n<note type='analysis' corresp='#BiCaup_11'>\n<lg>\n<l><seg type='pāda' n='a'>adya api tan-manasi saṃparivartate me</seg> <seg type='pāda' n='b'>rātrau mayi kṣutavati kṣiti-pāla-putryā</seg> </l>\n<l><seg type='pāda' n='c'>jīveti maṅgala-vacaḥ parihṛtya kopāt</seg> <seg type='pāda' n='d'>karṇe kṛtaṃ kanaka-patram anālapantyā</seg> //</l>\n</lg>\n</note>\n\n<lg xml:id='BiCaup_12'>\n<l><seg type='pāda' n='a'>adyāpi tat+kanakakuṇḍalaghṛṣṭagaṇḍam</seg> <seg type='pāda' n='b'>āsyaṃ smarāmi viparītaratābhiyoge</seg> </l>\n<l><seg type='pāda' n='c'>āndolanaśramajalasphuṭasāndrabindu</seg> <seg type='pāda' n='d'>muktāphalaprakaravicchuritaṃ priyāyāḥ</seg> //</l>\n</lg>\n<note type='analysis' corresp='#BiCaup_12'>\n<lg>\n<l><seg type='pāda' n='a'>adya api tat+kanaka-kuṇḍala-ghṛṣṭa-gaṇḍam</seg> <seg type='pāda' n='b'>āsyaṃ smarāmi viparīta-rata-abhiyoge</seg> </l>\n<l><seg type='pāda' n='c'>āndolana-śrama-jala-sphuṭa-sāndra-bindu</seg> <seg type='pāda' n='d'>muktāphala-prakara-vicchuritaṃ priyāyāḥ</seg> //</l>\n</lg>\n</note>\n\n<lg xml:id='BiCaup_13'>\n<l><seg type='pāda' n='a'>adyāpi tatpraṇayabhaṅgagurudṛṣṭipātaṃ</seg> <seg type='pāda' n='b'>tasyāḥ smarāmi rativibhramagātrabhaṅgam</seg> </l>\n<l><seg type='pāda' n='c'>vastrāñcalaskhalatacārupayodharāntaṃ</seg> <seg type='pāda' n='d'>dantacchadaṃ daśanakhaṇḍanamaṇḍanaṃ ca</seg> //</l>\n</lg>\n<note type='analysis' corresp='#BiCaup_13'>\n<lg>\n<l><seg type='pāda' n='a'>adya api tat-praṇaya-bhaṅga-guru-dṛṣṭi-pātaṃ</seg> <seg type='pāda' n='b'>tasyāḥ smarāmi rati-vibhrama-gātra-bhaṅgam</seg> </l>\n<l><seg type='pāda' n='c'>vastra-añcala-skhalata-cāru-payodhara-antaṃ</seg> <seg type='pāda' n='d'>danta-cchadaṃ daśana-khaṇḍana-maṇḍanaṃ ca</seg> //</l>\n</lg>\n</note>\n\n<lg xml:id='BiCaup_14'>\n<l><seg type='pāda' n='a'>adyāpy aśokanavapallavaraktahastāṃ</seg> <seg type='pāda' n='b'>muktāphalapracayacumbitacūcukāgrām</seg> </l>\n<l><seg type='pāda' n='c'>antaḥ smitocchvasitapāṇḍuragaṇḍabhittiṃ</seg> <seg type='pāda' n='d'>tāṃ vallabhāmalasahaṃsagatiṃ smarāmi</seg> //</l>\n</lg>\n<note type='analysis' corresp='#BiCaup_14'>\n<lg>\n<l><seg type='pāda' n='a'>adya apy aśoka-nava-pallava-rakta-hastāṃ</seg> <seg type='pāda' n='b'>muktāphala-pracaya-cumbita-cūcuka-agrām</seg> </l>\n<l><seg type='pāda' n='c'>antaḥ smita-ucchvasita-pāṇḍura-gaṇḍa-bhittiṃ</seg> <seg type='pāda' n='d'>tāṃ vallabha-amala-sa-haṃsa-gatiṃ smarāmi</seg> //</l>\n</lg>\n</note>\n\n<lg xml:id='BiCaup_15'>\n<l><seg type='pāda' n='a'>adyāpi tat+kanakareṇughanorudeśe</seg> <seg type='pāda' n='b'>nyastaṃ smarāmi nakharakṣatalakṣma tasyāḥ</seg> </l>\n<l><seg type='pāda' n='c'>ākṛṣṭahemarucirāmbaram utthitāyā</seg> <seg type='pāda' n='d'>lajjāvaśāt karaghṛtaṃ ca tato vrajantyāḥ</seg> //</l>\n</lg>\n<note type='analysis' corresp='#BiCaup_15'>\n<lg>\n<l><seg type='pāda' n='a'>adya api tat+kanaka-reṇu-ghana-ūru-deśe</seg> <seg type='pāda' n='b'>nyastaṃ smarāmi nakhara-kṣata-lakṣma tasyāḥ</seg> </l>\n<l><seg type='pāda' n='c'>ākṛṣṭa-hema-rucira-ambaram utthitāyā</seg> <seg type='pāda' n='d'>lajjā-vaśāt kara-ghṛtaṃ ca tato vrajantyāḥ</seg> //</l>\n</lg>\n</note>\n\n<lg xml:id='BiCaup_16'>\n<l><seg type='pāda' n='a'>adyāpi tāṃ vidhṛtakajjalalolanetrāṃ</seg> <seg type='pāda' n='b'>pṛthvīṃ prabhūtakusumākulakeśapāśām</seg> </l>\n<l><seg type='pāda' n='c'>sindūrasaṃlulitamauktikadantakāntim</seg> <seg type='pāda' n='d'>ābaddhahemakaṭakāṃ rahasi smarāmi</seg> //</l>\n</lg>\n<note type='analysis' corresp='#BiCaup_16'>\n<lg>\n<l><seg type='pāda' n='a'>adya api tāṃ vidhṛta-kajjala-lola-netrāṃ</seg> <seg type='pāda' n='b'>pṛthvīṃ prabhūta-kusuma-ākula-keśa-pāśām</seg> </l>\n<l><seg type='pāda' n='c'>sindūra-saṃlulita-mauktika-danta-kāntim</seg> <seg type='pāda' n='d'>ābaddha-hema-kaṭakāṃ rahasi smarāmi</seg> //</l>\n</lg>\n</note>\n\n<lg xml:id='BiCaup_17'>\n<l><seg type='pāda' n='a'>adyāpi tāṃ galitabandhanakeśapāśāṃ</seg> <seg type='pāda' n='b'>srastasrajaṃ smitasudhāmadhurādharauṣṭhīm</seg> </l>\n<l><seg type='pāda' n='c'>pīnonnatastanayugoparicārucumban+</seg> <seg type='pāda' n='d'>muktāvalīṃ rahasi loladṛśam smarāmi</seg> //</l>\n</lg>\n<note type='analysis' corresp='#BiCaup_17'>\n<lg>\n<l><seg type='pāda' n='a'>adya api tāṃ galita-bandhana-keśa-pāśāṃ</seg> <seg type='pāda' n='b'>srasta-srajaṃ smita-sudhā-madhura-adhara-oṣṭhīm</seg> </l>\n<l><seg type='pāda' n='c'>pīna-unnata-stana-yuga-upari-cāru-cumban+</seg> <seg type='pāda' n='d'>mukta-āvalīṃ rahasi lola-dṛśam smarāmi</seg> //</l>\n</lg>\n</note>\n\n<lg xml:id='BiCaup_18'>\n<l><seg type='pāda' n='a'>adyāpi tāṃ dhavalaveśmani ratnadīpa</seg> <seg type='pāda' n='b'>mālāmayūkhapaṭalair dalitāndhakāre</seg> </l>\n<l><seg type='pāda' n='c'>prāptodyame rahasi saṃmukhadarśanārthaṃ</seg> <seg type='pāda' n='d'>lajjābhayārthanayanām anucintayāmi</seg> //</l>\n</lg>\n<note type='analysis' corresp='#BiCaup_18'>\n<lg>\n<l><seg type='pāda' n='a'>adya api tāṃ dhavala-veśmani ratna-dīpa</seg> <seg type='pāda' n='b'>mālā-mayūkha-paṭalair dalita-andha-kāre</seg> </l>\n<l><seg type='pāda' n='c'>prāpta-udyame rahasi saṃmukha-darśana-arthaṃ</seg> <seg type='pāda' n='d'>lajjā-bhaya-artha-nayanām anucintayāmi</seg> //</l>\n</lg>\n</note>\n\n<lg xml:id='BiCaup_19'>\n<l><seg type='pāda' n='a'>adyāpi tāṃ virahavahninipīḍitāṅgīṃ</seg> <seg type='pāda' n='b'>tanvīṃ kuraṅganayanāṃ surataikapātrīm</seg> </l>\n<l><seg type='pāda' n='c'>nānāvicitrakṛtamaṇḍanam āvahantīṃ tāṃ</seg> <seg type='pāda' n='d'>rājahaṃsagamanāṃ sudatīṃ smarāmi</seg> //</l>\n</lg>\n<note type='analysis' corresp='#BiCaup_19'>\n<lg>\n<l><seg type='pāda' n='a'>adya api tāṃ viraha-vahni-nipīḍita-aṅgīṃ</seg> <seg type='pāda' n='b'>tanvīṃ kuraṅga-nayanāṃ surata-eka-pātrīm</seg> </l>\n<l><seg type='pāda' n='c'>nānā-vicitra-kṛta-maṇḍanam āvahantīṃ tāṃ</seg> <seg type='pāda' n='d'>rāja-haṃsa-gamanāṃ su-datīṃ smarāmi</seg> //</l>\n</lg>\n</note>\n\n<lg xml:id='BiCaup_20'>\n<l><seg type='pāda' n='a'>adyāpi tāṃ vihasitāṃ kucabhāranamrāṃ</seg> <seg type='pāda' n='b'>muktākalāpadhavalīkṛtakaṇṭhadeśām</seg> </l>\n<l><seg type='pāda' n='c'>tat+kelimandaragirau kusumāyudhasya</seg> <seg type='pāda' n='d'>kāntāṃ smarāmi rucirojjvalapuṣpaketum</seg> //</l>\n</lg>\n<note type='analysis' corresp='#BiCaup_20'>\n<lg>\n<l><seg type='pāda' n='a'>adya api tāṃ vihasitāṃ kuca-bhāra-namrāṃ</seg> <seg type='pāda' n='b'>muktā-kalāpa-dhavalī-kṛta-kaṇṭha-deśām</seg> </l>\n<l><seg type='pāda' n='c'>tat+keli-mandara-girau kusuma-āyudhasya</seg> <seg type='pāda' n='d'>kāntāṃ smarāmi rucira-ujjvala-puṣpa-ketum</seg> //</l>\n</lg>\n</note>\n\n<lg xml:id='BiCaup_21'>\n<l><seg type='pāda' n='a'>adyāpi tāṃ cāṭuśatadurlalitocitārthaṃ</seg> <seg type='pāda' n='b'>tasyāḥ smarāmi surataklamavihvalāyāḥ</seg> </l>\n<l><seg type='pāda' n='c'>avyaktaniḥsvanitakātarakathyamāna</seg> <seg type='pāda' n='d'>saṃkīrṇavarṇaruciraṃ vacanaṃ priyāyāḥ</seg> //</l>\n</lg>\n<note type='analysis' corresp='#BiCaup_21'>\n<lg>\n<l><seg type='pāda' n='a'>adya api tāṃ cāṭu-śata-durlalita-ucita-arthaṃ</seg> <seg type='pāda' n='b'>tasyāḥ smarāmi surata-klama-vihvalāyāḥ</seg> </l>\n<l><seg type='pāda' n='c'>avyakta-niḥsvanita-kātara-kathyamāna</seg> <seg type='pāda' n='d'>saṃkīrṇa-varṇa-ruciraṃ vacanaṃ priyāyāḥ</seg> //</l>\n</lg>\n</note>\n\n<lg xml:id='BiCaup_22'>\n<l><seg type='pāda' n='a'>adyāpi tāṃ surataghūrṇanimīlitākṣīṃ</seg> <seg type='pāda' n='b'>srastāṅgayaṣṭigalitāṃśukakeśapāśām</seg> </l>\n<l><seg type='pāda' n='c'>śṛṅgāravāriruhakānanarājahaṃsīṃ</seg> <seg type='pāda' n='d'>janmāntare 'pi nidhane 'py anucintayāmi</seg> //</l>\n</lg>\n<note type='analysis' corresp='#BiCaup_22'>\n<lg>\n<l><seg type='pāda' n='a'>adya api tāṃ surata-ghūrṇa-nimīlita-akṣīṃ</seg> <seg type='pāda' n='b'>srasta-aṅga-yaṣṭi-galita-aṃśuka-keśa-pāśām</seg> </l>\n<l><seg type='pāda' n='c'>śṛṅgāra-vāri-ruha-kānana-rāja-haṃsīṃ</seg> <seg type='pāda' n='d'>janma-antare 'pi nidhane 'py anucintayāmi</seg> //</l>\n</lg>\n</note>\n\n<lg xml:id='BiCaup_23'>\n<l><seg type='pāda' n='a'>adyāpi tāṃ praṇayinīṃ mṛgaśāvakākṣīṃ</seg> <seg type='pāda' n='b'>pīyūṣapurṇakucakumbhayugaṃ vahantīm</seg> </l>\n<l><seg type='pāda' n='c'>paśyāmy ahaṃ yadi punar divasāvasāne</seg> <seg type='pāda' n='d'>svargāpavarganararājasukhaṃ tyajāmi</seg> //</l>\n</lg>\n<note type='analysis' corresp='#BiCaup_23'>\n<lg>\n<l><seg type='pāda' n='a'>adya api tāṃ praṇayinīṃ mṛga-śāvaka-akṣīṃ</seg> <seg type='pāda' n='b'>pīyūṣa-purṇa-kuca-kumbha-yugaṃ vahantīm</seg> </l>\n<l><seg type='pāda' n='c'>paśyāmy ahaṃ yadi punar divasa-avasāne</seg> <seg type='pāda' n='d'>svarga-apavarga-nara-rāja-sukhaṃ tyajāmi</seg> //</l>\n</lg>\n</note>\n\n<lg xml:id='BiCaup_24'>\n<l><seg type='pāda' n='a'>adyāpi tāṃ kṣititale varakāminīnāṃ</seg> <seg type='pāda' n='b'>sarvāṅgasundaratayā prathamaikarekhām</seg> </l>\n<l><seg type='pāda' n='c'>śṛṅgāranāṭakarasottamapānapātrīṃ</seg> <seg type='pāda' n='d'>kāntāṃ smarāmi kusumāyudhabāṇakhinnām</seg> //</l>\n</lg>\n<note type='analysis' corresp='#BiCaup_24'>\n<lg>\n<l><seg type='pāda' n='a'>adya api tāṃ kṣiti-tale vara-kāminīnāṃ</seg> <seg type='pāda' n='b'>sarva-aṅga-sundaratayā prathama-eka-rekhām</seg> </l>\n<l><seg type='pāda' n='c'>śṛṅgāra-nāṭaka-rasa-uttama-pāna-pātrīṃ</seg> <seg type='pāda' n='d'>kāntāṃ smarāmi kusuma-āyudha-bāṇa-khinnām</seg> //</l>\n</lg>\n</note>\n\n<lg xml:id='BiCaup_25'>\n<l><seg type='pāda' n='a'>adyāpi tāṃ stimitavastram ivāṅgalagnāṃ</seg> <seg type='pāda' n='b'>prauḍhapratāpamadanānalataptadeham</seg> </l>\n<l><seg type='pāda' n='c'>bālām anāthaśaraṇām anukampanīyāṃ</seg> <seg type='pāda' n='d'>prāṇādhikāṃ kṣaṇam ahaṃ na hi vismarāmi</seg> //</l>\n</lg>\n<note type='analysis' corresp='#BiCaup_25'>\n<lg>\n<l><seg type='pāda' n='a'>adya api tāṃ stimita-vastram iva aṅga-lagnāṃ</seg> <seg type='pāda' n='b'>prauḍha-pratāpa-madana-anala-tapta-deham</seg> </l>\n<l><seg type='pāda' n='c'>bālām anātha-śaraṇām anukampanīyāṃ</seg> <seg type='pāda' n='d'>prāṇādhikāṃ kṣaṇam ahaṃ na hi vismarāmi</seg> //</l>\n</lg>\n</note>\n\n<lg xml:id='BiCaup_26'>\n<l><seg type='pāda' n='a'>adyāpi tāṃ prathamato varasundarīṇāṃ</seg> <seg type='pāda' n='b'>snehaikapātraghaṭitām avanīśaputrīm</seg> </l>\n<l><seg type='pāda' n='c'>haṃhojanā mama viyogahutāśano 'yaṃ</seg> <seg type='pāda' n='d'>soḍhuṃ na śakyateti praticintayāmi</seg> //</l>\n</lg>\n<note type='analysis' corresp='#BiCaup_26'>\n<lg>\n<l><seg type='pāda' n='a'>adya api tāṃ prathamato vara-sundarīṇāṃ</seg> <seg type='pāda' n='b'>sneha-eka-pātra-ghaṭitām avanī-īśa-putrīm</seg> </l>\n<l><seg type='pāda' n='c'>haṃhojanā mama viyoga-huta-aśano 'yaṃ</seg> <seg type='pāda' n='d'>soḍhuṃ na śakyata iti praticintayāmi</seg> //</l>\n</lg>\n</note>\n\n<lg xml:id='BiCaup_27'>\n<l><seg type='pāda' n='a'>adyāpi vismayakarīṃ tridaśān vihāya</seg> <seg type='pāda' n='b'>buddhir balāc calati me kim ahaṃ karomi</seg> </l>\n<l><seg type='pāda' n='c'>jānann api pratimuhūrtam ihāntakāle</seg> <seg type='pāda' n='d'>kānteti vallabhatareti mameti dhīrā</seg> //</l>\n</lg>\n<note type='analysis' corresp='#BiCaup_27'>\n<lg>\n<l><seg type='pāda' n='a'>adya api vismaya-karīṃ tridaśān vihāya</seg> <seg type='pāda' n='b'>buddhir balāc calati me kim ahaṃ karomi</seg> </l>\n<l><seg type='pāda' n='c'>jānann api pratimuhūrtam iha anta-kāle</seg> <seg type='pāda' n='d'>kānta īti vallabhatara īti mama iti dhīrā</seg> //</l>\n</lg>\n</note>\n\n<lg xml:id='BiCaup_28'>\n<l><seg type='pāda' n='a'>adyāpi tāṃ gamanam ity uditaṃ madīyaṃ</seg> <seg type='pāda' n='b'>śrutvaiva bhīruhariṇīm iva cañcalākṣīm</seg> </l>\n<l><seg type='pāda' n='c'>vācaḥ skhaladvigaladāśrujalākulākṣīṃ</seg> <seg type='pāda' n='d'>saṃcintayāmi guruśokavinamravaktrām</seg> //</l>\n</lg>\n<note type='analysis' corresp='#BiCaup_28'>\n<lg>\n<l><seg type='pāda' n='a'>adya api tāṃ gamanam ity uditaṃ madīyaṃ</seg> <seg type='pāda' n='b'>śrutva aiva bhīru-hariṇīm iva cañcala-akṣīm</seg> </l>\n<l><seg type='pāda' n='c'>vācaḥ skhalad-vigalad-āśru-jala-ākula-akṣīṃ</seg> <seg type='pāda' n='d'>saṃcintayāmi guru-śoka-vinamra-vaktrām</seg> //</l>\n</lg>\n</note>\n\n<lg xml:id='BiCaup_29'>\n<l><seg type='pāda' n='a'>adyāpi tāṃ sunipuṇaṃ yatatā mayāpi</seg> <seg type='pāda' n='b'>dṛṣṭaṃ na yat sadṛśatovadanaṃ kadācit</seg> </l>\n<l><seg type='pāda' n='c'>saundaryanirjitarati dvijarājakānti</seg> <seg type='pāda' n='d'>kāntām ihātivimalatvamahāguṇena</seg> //</l>\n</lg>\n<note type='analysis' corresp='#BiCaup_29'>\n<lg>\n<l><seg type='pāda' n='a'>adya api tāṃ sunipuṇaṃ yatatā maya āpi</seg> <seg type='pāda' n='b'>dṛṣṭaṃ na yat sadṛśato-vadanaṃ kadā-cit</seg> </l>\n<l><seg type='pāda' n='c'>saundarya-nirjita-rati dvija-rāja-kānti</seg> <seg type='pāda' n='d'>kāntām iha ativimalatva-mahā-guṇena</seg> //</l>\n</lg>\n</note>\n\n<lg xml:id='BiCaup_30'>\n<l><seg type='pāda' n='a'>adyāpi tāṃ kṣaṇaviyogaviṣopameyāṃ</seg> <seg type='pāda' n='b'>saṅge punar bahutarām amṛtābhiṣekām</seg> </l>\n<l><seg type='pāda' n='c'>tāṃ jīvadhāraṇakarīṃ madanātapatrām</seg> <seg type='pāda' n='d'>udvattakeśanivahāṃ sudatīṃ smarāmi</seg> //</l>\n</lg>\n<note type='analysis' corresp='#BiCaup_30'>\n<lg>\n<l><seg type='pāda' n='a'>adya api tāṃ kṣaṇa-viyoga-viṣa-upameyāṃ</seg> <seg type='pāda' n='b'>saṅge punar bahutarām amṛta-abhiṣekām</seg> </l>\n<l><seg type='pāda' n='c'>tāṃ jīva-dhāraṇa-karīṃ madana-ātapatrām</seg> <seg type='pāda' n='d'>udvatta-keśa-nivahāṃ su-datīṃ smarāmi</seg> //</l>\n</lg>\n</note>\n\n<lg xml:id='BiCaup_31'>\n<l><seg type='pāda' n='a'>adyāpi vāsagṛhato mayi nīyamane</seg> <seg type='pāda' n='b'>durvārabhīṣaṇakarair yamadūtakalpair</seg> </l>\n<l><seg type='pāda' n='c'>kiṃ kiṃ tayā bahuvidhaṃ na kṛtaṃ madarthe</seg> <seg type='pāda' n='d'>vaktuṃ na pāryateti vyathate mano me</seg> //</l>\n</lg>\n<note type='analysis' corresp='#BiCaup_31'>\n<lg>\n<l><seg type='pāda' n='a'>adya api vāsa-gṛhato mayi nīyamane</seg> <seg type='pāda' n='b'>durvāra-bhīṣaṇa-karair yama-dūta-kalpair</seg> </l>\n<l><seg type='pāda' n='c'>kiṃ kiṃ tayā bahuvidhaṃ na kṛtaṃ mad-arthe</seg> <seg type='pāda' n='d'>vaktuṃ na pāryata iti vyathate mano me</seg> //</l>\n</lg>\n</note>\n\n<lg xml:id='BiCaup_32'>\n<l><seg type='pāda' n='a'>adyāpi me niśi divā hṛdayaṃ dunoti</seg> <seg type='pāda' n='b'>pūrṇendusundaramukhaṃ mama vallabhāyāḥ</seg> </l>\n<l><seg type='pāda' n='c'>lāvaṇyanirjitaratikṣatikāmadarpaṃ</seg> <seg type='pāda' n='d'>bhūyaḥ puraḥ pratipadaṃ na vilokyate yat</seg> //</l>\n</lg>\n<note type='analysis' corresp='#BiCaup_32'>\n<lg>\n<l><seg type='pāda' n='a'>adya api me niśi divā hṛdayaṃ dunoti</seg> <seg type='pāda' n='b'>pūrṇa-indu-sundara-mukhaṃ mama vallabhāyāḥ</seg> </l>\n<l><seg type='pāda' n='c'>lāvaṇya-nirjita-rati-kṣati-kāma-darpaṃ</seg> <seg type='pāda' n='d'>bhūyaḥ puraḥ pratipadaṃ na vilokyate yat</seg> //</l>\n</lg>\n</note>\n\n<lg xml:id='BiCaup_33'>\n<l><seg type='pāda' n='a'>adyāpi tām avahitāṃ manasācalena</seg> <seg type='pāda' n='b'>saṃcintayāmi yuvatīṃ mama jīvitāśām</seg> </l>\n<l><seg type='pāda' n='c'>nānyopabhuktanavayauvanabhārasārāṃ</seg> <seg type='pāda' n='d'>janmāntare 'pi mama saiva gatir yathā syāt</seg> //</l>\n</lg>\n<note type='analysis' corresp='#BiCaup_33'>\n<lg>\n<l><seg type='pāda' n='a'>adya api tām avahitāṃ manasa ācalena</seg> <seg type='pāda' n='b'>saṃcintayāmi yuvatīṃ mama jīvita-āśām</seg> </l>\n<l><seg type='pāda' n='c'>na anya-upabhukta-nava-yauvana-bhāra-sārāṃ</seg> <seg type='pāda' n='d'>janma-antare 'pi mama sa aiva gatir yathā syāt</seg> //</l>\n</lg>\n</note>\n\n<lg xml:id='BiCaup_34'>\n<l><seg type='pāda' n='a'>adyāpi tadvadanapaṅkajagandhalubdha</seg> <seg type='pāda' n='b'>bhrāmyaddvirephacayacumbitagaṇḍadeśām</seg> </l>\n<l><seg type='pāda' n='c'>līlāvadhūtakarapallavakaṅkaṇānāṃ</seg> <seg type='pāda' n='d'>kvāṇo vimūrcchati manaḥ sutarāṃ madīyam</seg> //</l>\n</lg>\n<note type='analysis' corresp='#BiCaup_34'>\n<lg>\n<l><seg type='pāda' n='a'>adya api tad-vadana-paṅkaja-gandha-lubdha</seg> <seg type='pāda' n='b'>bhrāmyad-dvirepha-caya-cumbita-gaṇḍa-deśām</seg> </l>\n<l><seg type='pāda' n='c'>līlā-avadhūtakara-pallava-kaṅkaṇānāṃ</seg> <seg type='pāda' n='d'>kvāṇo vimūrcchati manaḥ sutarāṃ madīyam</seg> //</l>\n</lg>\n</note>\n\n<lg xml:id='BiCaup_35'>\n<l><seg type='pāda' n='a'>adyāpi tāṃ nakhapadaṃ stanamaṇḍale yad dattaṃ</seg> <seg type='pāda' n='b'>mayāsyamadhupānavimohitena</seg> </l>\n<l><seg type='pāda' n='c'>udbhinnaromapulakair bahubhiḥ samantāj</seg> <seg type='pāda' n='d'>jāgarti rakṣati vilokayati smarāmi</seg> //</l>\n</lg>\n<note type='analysis' corresp='#BiCaup_35'>\n<lg>\n<l><seg type='pāda' n='a'>adya api tāṃ nakha-padaṃ stana-maṇḍale yad dattaṃ</seg> <seg type='pāda' n='b'>mayā āsya-madhu-pāna-vimohitena</seg> </l>\n<l><seg type='pāda' n='c'>udbhinna-roma-pulakair bahubhiḥ samantāj</seg> <seg type='pāda' n='d'>jāgarti rakṣati vilokayati smarāmi</seg> //</l>\n</lg>\n</note>\n\n<lg xml:id='BiCaup_36'>\n<l><seg type='pāda' n='a'>adyāpi kopavimukhīkṛtagantukāmā</seg> <seg type='pāda' n='b'>noktaṃ vacaḥ pratidadāti yadaiva vaktram</seg> </l>\n<l><seg type='pāda' n='c'>cumbāmi roditi bhṛśaṃ patito 'smi pāde</seg> <seg type='pāda' n='d'>dāsas tava priyatame bhaja maṃ smarāmi</seg> //</l>\n</lg>\n<note type='analysis' corresp='#BiCaup_36'>\n<lg>\n<l><seg type='pāda' n='a'>adya api kopa-vimukhī-kṛta-gantu-kāmā</seg> <seg type='pāda' n='b'>na uktaṃ vacaḥ pratidadāti yada aiva vaktram</seg> </l>\n<l><seg type='pāda' n='c'>cumbāmi roditi bhṛśaṃ patito 'smi pāde</seg> <seg type='pāda' n='d'>dāsas tava priyatame bhaja maṃ smarāmi</seg> //</l>\n</lg>\n</note>\n\n<lg xml:id='BiCaup_37'>\n<l><seg type='pāda' n='a'>adyāpi dhavati manaḥ kim ahaṃ karomi</seg> <seg type='pāda' n='b'>sārdhaṃ sakhībhir api vāsagṛhaṃ sukānte</seg> </l>\n<l><seg type='pāda' n='c'>kāntāṅgasaṃgaparihāsavicitranṛtye</seg> <seg type='pāda' n='d'>krīḍābhirāmeti yātu madīyakālaḥ</seg> //</l>\n</lg>\n<note type='analysis' corresp='#BiCaup_37'>\n<lg>\n<l><seg type='pāda' n='a'>adya api dhavati manaḥ kim ahaṃ karomi</seg> <seg type='pāda' n='b'>sārdhaṃ sakhībhir api vāsa-gṛhaṃ sukānte</seg> </l>\n<l><seg type='pāda' n='c'>kāntā-aṅga-saṃga-parihāsa-vicitra-nṛtye</seg> <seg type='pāda' n='d'>krīḍā-abhirāma iti yātu madīya-kālaḥ</seg> //</l>\n</lg>\n</note>\n\n<lg xml:id='BiCaup_38'>\n<l><seg type='pāda' n='a'>adyāpi tāṃ jagati varṇayituṃ na kaś cic</seg> <seg type='pāda' n='b'>chaknoty adṛṣṭasadṛśīṃ ca parigrahaṃ me</seg> </l>\n<l><seg type='pāda' n='c'>dṛṣṭaṃ tayor sadṛśayor khalu yena rūpaṃ</seg> <seg type='pāda' n='d'>śakto bhaved yadi saiva naro na cānyaḥ</seg> //</l>\n</lg>\n<note type='analysis' corresp='#BiCaup_38'>\n<lg>\n<l><seg type='pāda' n='a'>adya api tāṃ jagati varṇayituṃ na kaś cic</seg> <seg type='pāda' n='b'>chaknoty adṛṣṭa-sadṛśīṃ ca parigrahaṃ me</seg> </l>\n<l><seg type='pāda' n='c'>dṛṣṭaṃ tayor sadṛśayor khalu yena rūpaṃ</seg> <seg type='pāda' n='d'>śakto bhaved yadi sa eva naro na ca anyaḥ</seg> //</l>\n</lg>\n</note>\n\n<lg xml:id='BiCaup_39'>\n<l><seg type='pāda' n='a'>adyāpi tāṃ na khalu vedmi kim īśapatnī</seg> <seg type='pāda' n='b'>śāpaṃ gatā surapater atha kṛṣṇalakṣmī</seg> </l>\n<l><seg type='pāda' n='c'>dhātraiva kiṃ nu jagataḥ parimohanāya</seg> <seg type='pāda' n='d'>sā nirmitā yuvatiratnadidṛkṣayā vā</seg> //</l>\n</lg>\n<note type='analysis' corresp='#BiCaup_39'>\n<lg>\n<l><seg type='pāda' n='a'>adya api tāṃ na khalu vedmi kim īśa-patnī</seg> <seg type='pāda' n='b'>śāpaṃ gatā sura-pater atha kṛṣṇa-lakṣmī</seg> </l>\n<l><seg type='pāda' n='c'>dhātra aiva kiṃ nu jagataḥ parimohanāya</seg> <seg type='pāda' n='d'>sā nirmitā yuvati-ratna-didṛkṣayā vā</seg> //</l>\n</lg>\n</note>\n\n<lg xml:id='BiCaup_40'>\n<l><seg type='pāda' n='a'>adyāpi tannayanakajjalam ujjvalāsyaṃ</seg> <seg type='pāda' n='b'>viśrāntakarṇayugalaṃ parihāsahetor</seg> </l>\n<l><seg type='pāda' n='c'>paśye tavātmani navīnapayodharābhyāṃ</seg> <seg type='pāda' n='d'>kṣīṇāṃ vapur yadi vinaśyati no na doṣaḥ</seg> //</l>\n</lg>\n<note type='analysis' corresp='#BiCaup_40'>\n<lg>\n<l><seg type='pāda' n='a'>adya api tan-nayana-kajjalam ujjvala-āsyaṃ</seg> <seg type='pāda' n='b'>viśrānta-karṇa-yugalaṃ parihāsa-hetor</seg> </l>\n<l><seg type='pāda' n='c'>paśye tavā atmani navīna-payodharābhyāṃ</seg> <seg type='pāda' n='d'>kṣīṇāṃ vapur yadi vinaśyati no na doṣaḥ</seg> //</l>\n</lg>\n</note>\n\n<lg xml:id='BiCaup_41'>\n<l><seg type='pāda' n='a'>adyāpi nirmalaśaracchaśigaurakānti</seg> <seg type='pāda' n='b'>ceto muner api haret kim utāsmadīyam</seg> </l>\n<l><seg type='pāda' n='c'>vaktraṃ sudhāmayam ahaṃ yadi tat prapadye</seg> <seg type='pāda' n='d'>cumban pibāmy avirataṃ vyadhate mano me</seg> //</l>\n</lg>\n<note type='analysis' corresp='#BiCaup_41'>\n<lg>\n<l><seg type='pāda' n='a'>adya api nirmala-śarac-chaśi-gaura-kānti</seg> <seg type='pāda' n='b'>ceto muner api haret kim uta asmadīyam</seg> </l>\n<l><seg type='pāda' n='c'>vaktraṃ sudhā-mayam ahaṃ yadi tat prapadye</seg> <seg type='pāda' n='d'>cumban pibāmy avirataṃ vyadhate mano me</seg> //</l>\n</lg>\n</note>\n\n<lg xml:id='BiCaup_42'>\n<l><seg type='pāda' n='a'>adyāpi tat+kamalareṇusugandhagandhi</seg> <seg type='pāda' n='b'>tatpremavāri makaradhvajapātakāri</seg> </l>\n<l><seg type='pāda' n='c'>prāpnomy ahaṃ yadi punaḥ surataikatīrthaṃ</seg> <seg type='pāda' n='d'>prāṇāṃs tyajāmī niyataṃ tadavāptihetor</seg> //</l>\n</lg>\n<note type='analysis' corresp='#BiCaup_42'>\n<lg>\n<l><seg type='pāda' n='a'>adya api tat+kamala-reṇu-sugandha-gandhi</seg> <seg type='pāda' n='b'>tat-prema-vāri makara-dhvaja-pāta-kāri</seg> </l>\n<l><seg type='pāda' n='c'>prāpnomy ahaṃ yadi punaḥ surata-eka-tīrthaṃ</seg> <seg type='pāda' n='d'>prāṇāṃs tyajāmī niyataṃ tad-avāpti-hetor</seg> //</l>\n</lg>\n</note>\n\n<lg xml:id='BiCaup_43'>\n<l><seg type='pāda' n='a'>adyāpy aho jagati sundaralakṣapūrṇe</seg> <seg type='pāda' n='b'>'nyānyam uttamaguṇādhikasaṃprapanne</seg> </l>\n<l><seg type='pāda' n='c'>anyābhir apy upamituṃ na mayā ca śakyaṃ</seg> <seg type='pāda' n='d'>rūpaṃ tadīyam iti me hṛdaye vitarkaḥ</seg> //</l>\n</lg>\n<note type='analysis' corresp='#BiCaup_43'>\n<lg>\n<l><seg type='pāda' n='a'>adya apy aho jagati sundara-lakṣa-pūrṇe</seg> <seg type='pāda' n='b'>'nya-anyam uttama-guṇa-adhika-saṃprapanne</seg> </l>\n<l><seg type='pāda' n='c'>anyābhir apy upamituṃ na mayā ca śakyaṃ</seg> <seg type='pāda' n='d'>rūpaṃ tadīyam iti me hṛdaye vitarkaḥ</seg> //</l>\n</lg>\n</note>\n\n<lg xml:id='BiCaup_44'>\n<l><seg type='pāda' n='a'>adyāpi sā mama manastaṭinī sadāste</seg> <seg type='pāda' n='b'>romāñcavīcivilasadvipulasvabhāvā%</seg> </l>\n<l><seg type='pāda' n='c'>kādambakeśararuciḥ kṣatavīkṣaṇaṃ māṃ</seg> <seg type='pāda' n='d'>gātraklamaṃ kathayatī priyarājahaṃsī</seg> //</l>\n</lg>\n<note type='analysis' corresp='#BiCaup_44'>\n<lg>\n<l><seg type='pāda' n='a'>adya api sā mama manas-taṭinī sadā āste</seg> <seg type='pāda' n='b'>romāñca-vīci-vilasad-vipula-svabhāvā%</seg> </l>\n<l><seg type='pāda' n='c'>kādamba-keśara-ruciḥ kṣata-vīkṣaṇaṃ māṃ</seg> <seg type='pāda' n='d'>gātra-klamaṃ kathayatī priya-rāja-haṃsī</seg> //</l>\n</lg>\n</note>\n\n<lg xml:id='BiCaup_44x' n='BiCaup_44*'>\n<l><seg type='pāda' n='a'>adyāpi sā hi navayauvanasundarāṅgī</seg> <seg type='pāda' n='b'>romāñcavīcivilasaccapalāṅgayaṣṭiḥ</seg> </l>\n<l><seg type='pāda' n='c'>matsvāntasārasacaladvirahoccapaṃkāt+</seg> <seg type='pāda' n='d'>kim+cidgamaṃ prathayati priyarājahaṃsī</seg> //</l>\n</lg>\n<note type='analysis' corresp='#BiCaup_44x'>\n<lg n='BiCaup_44*'>\n<l><seg type='pāda' n='a'>adya api sā hi nava-yauvana-sundara-aṅgī</seg> <seg type='pāda' n='b'>roma-añca-vīci-vilasac-capala-aṅga-yaṣṭiḥ</seg> </l>\n<l><seg type='pāda' n='c'>mat-svānta-sārasa-calad-viraha-ucca-paṃkāt+</seg> <seg type='pāda' n='d'>kim+cid-gamaṃ prathayati priya-rāja-haṃsī</seg> //</l>\n</lg>\n</note>\n\n<lg xml:id='BiCaup_45'>\n<l><seg type='pāda' n='a'>adyāpi tāṃ nṛpatī śekhararājaputrīṃ</seg> <seg type='pāda' n='b'>saṃpūrṇayauvanamadālasaghūrṇanetrīm</seg> </l>\n<l><seg type='pāda' n='c'>gandharvayakṣasurakiṃnaranāgakanyāṃ</seg> <seg type='pāda' n='d'>svargād aho nipatitām iva cintayāmi</seg> //</l>\n</lg>\n<note type='analysis' corresp='#BiCaup_45'>\n<lg>\n<l><seg type='pāda' n='a'>adya api tāṃ nṛpatī śekhara-rāja-putrīṃ</seg> <seg type='pāda' n='b'>saṃpūrṇa-yauvana-madālasa-ghūrṇa-netrīm</seg> </l>\n<l><seg type='pāda' n='c'>gandharva-yakṣa-sura-kiṃnara-nāga-kanyāṃ</seg> <seg type='pāda' n='d'>svargād aho nipatitām iva cintayāmi</seg> //</l>\n</lg>\n</note>\n\n<lg xml:id='BiCaup_46'>\n<l><seg type='pāda' n='a'>adyāpi tāṃ nijavapuḥ+kṛśavedimadhyām</seg> <seg type='pāda' n='b'>uttuṃgasaṃbhṛtasudhāstanakumbhayugmām</seg> </l>\n<l><seg type='pāda' n='c'>nānāvicitrakṛtamaṇḍamaṇḍitāṅgī</seg> <seg type='pāda' n='d'>suptotthitāṃ niśi divā na hi vismarāmi</seg> //</l>\n</lg>\n<note type='analysis' corresp='#BiCaup_46'>\n<lg>\n<l><seg type='pāda' n='a'>adya api tāṃ nija-vapuḥ+kṛśa-vedi-madhyām</seg> <seg type='pāda' n='b'>uttuṃga-saṃbhṛta-sudhā-stana-kumbha-yugmām</seg> </l>\n<l><seg type='pāda' n='c'>nānā-vicitra-kṛta-maṇḍa-maṇḍita-aṅgī</seg> <seg type='pāda' n='d'>supta-utthitāṃ niśi divā na hi vismarāmi</seg> //</l>\n</lg>\n</note>\n\n<lg xml:id='BiCaup_47'>\n<l><seg type='pāda' n='a'>adyāpi tāṃ kanakakāntimadālasāṅgīṃ</seg> <seg type='pāda' n='b'>vrīḍotsukāṃ nipatitām iva ceṣṭamānām</seg> </l>\n<l><seg type='pāda' n='c'>agāṃgasaṃgaparicumbanajātamohāṃ</seg> <seg type='pāda' n='d'>tāṃ jīvanauṣadhim iva pramadāṃ smarāmi</seg> //</l>\n</lg>\n<note type='analysis' corresp='#BiCaup_47'>\n<lg>\n<l><seg type='pāda' n='a'>adya api tāṃ kanaka-kānti-madālasa-aṅgīṃ</seg> <seg type='pāda' n='b'>vrīḍā-utsukāṃ nipatitām iva ceṣṭamānām</seg> </l>\n<l><seg type='pāda' n='c'>agāṃga-saṃga-paricumbana-jāta-mohāṃ</seg> <seg type='pāda' n='d'>tāṃ jīvana-oṣadhim iva pramadāṃ smarāmi</seg> //</l>\n</lg>\n</note>\n\n<lg xml:id='BiCaup_48'>\n<l><seg type='pāda' n='a'>adyāpi tatsuratakelinirastrayuddhaṃ</seg> <seg type='pāda' n='b'>bandhopabandhapatanotthitaśūnyahastam</seg> </l>\n<l><seg type='pāda' n='c'>dantauṣṭhapīḍananakhakṣataraktasiktaṃ</seg> <seg type='pāda' n='d'>tasyā smarāmi ratibandhuraniṣṭhuratvam</seg> //</l>\n</lg>\n<note type='analysis' corresp='#BiCaup_48'>\n<lg>\n<l><seg type='pāda' n='a'>adya api tat-surata-keli-nirastra-yuddhaṃ</seg> <seg type='pāda' n='b'>bandha-upabandha-patana-utthita-śūnya-hastam</seg> </l>\n<l><seg type='pāda' n='c'>danta-oṣṭha-pīḍana-nakha-kṣata-rakta-siktaṃ</seg> <seg type='pāda' n='d'>tasyā smarāmi rati-bandhura-niṣṭhuratvam</seg> //</l>\n</lg>\n</note>\n\n<lg xml:id='BiCaup_49'>\n<l><seg type='pāda' n='a'>adyāpy ahaṃ varavadhūsuratopabhogaṃ</seg> <seg type='pāda' n='b'>jīvāmi nānyavidhinā kṣaṇam antareṇa</seg> </l>\n<l><seg type='pāda' n='c'>tad bhrātaro maraṇam eva hi duḥkha</seg> <seg type='pāda' n='d'>śāntyai vijñāpayāmi bhavatas tvaritaṃ lunīdhvam</seg> //</l>\n</lg>\n<note type='analysis' corresp='#BiCaup_49'>\n<lg>\n<l><seg type='pāda' n='a'>adya apy ahaṃ vara-vadhū-surata-upabhogaṃ</seg> <seg type='pāda' n='b'>jīvāmi na anya-vidhinā kṣaṇam antareṇa</seg> </l>\n<l><seg type='pāda' n='c'>tad bhrātaro maraṇam eva hi duḥkha</seg> <seg type='pāda' n='d'>śāntyai vijñāpayāmi bhavatas tvaritaṃ lunīdhvam</seg> //</l>\n</lg>\n</note>\n\n<lg xml:id='BiCaup_50'>\n<l><seg type='pāda' n='a'>adyāpi nojjhati haraḥ kila kālakūṭaṃ</seg> <seg type='pāda' n='b'>kūrmo bibharti dharaṇīṃ khalu pṛṣṭabhāge</seg> </l>\n<l><seg type='pāda' n='c'>ambhonidhir vahati duḥsahavaḍavāgnim</seg> <seg type='pāda' n='d'>aṅgīkṛtaṃ sukṛtinaḥ paripālayanti</seg> //</l>\n</lg>\n<note type='analysis' corresp='#BiCaup_50'>\n<lg>\n<l><seg type='pāda' n='a'>adya api na ujjhati haraḥ kila kāla-kūṭaṃ</seg> <seg type='pāda' n='b'>kūrmo bibharti dharaṇīṃ khalu pṛṣṭa-bhāge</seg> </l>\n<l><seg type='pāda' n='c'>ambhonidhir vahati duḥsaha-vaḍavā-agnim</seg> <seg type='pāda' n='d'>aṅgī-kṛtaṃ sukṛtinaḥ paripālayanti</seg> //</l>\n</lg>\n</note>\n\n  </body>\n\n"
}