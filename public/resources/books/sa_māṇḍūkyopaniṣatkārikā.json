{
  "file_title": "māṇḍūkyopaniṣatkārikā",
  "file_title_normal": "mandukyopanisatkarika",
  "metadata": {
    "original_title": "Māṇḍūkyopaniṣatkārikā (also known as Gauḍapādakārikā, Māṇḍūkyakārikā or Āgamaśāstra)",
    "contributors": [
      {
        "role": "data entry",
        "name": "members of the Sansknet Project",
        "when": ""
      },
      {
        "role": "contribution to GRETIL",
        "name": "members of the Sansknet Project",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31"
  },
  "body": [
    {
      "tag": "div",
      "attributes": {},
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "bahiḥprajño vibhuḥ viśvo hy antaḥprajñas tu taijasaḥ /"
            },
            {
              "tag": "l",
              "attributes": {},
              "text": "ghanaprajñaḥ tathā prājña eka eva tridhā smṛtaḥ // MandUpK_1.1 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dakṣiṇākṣimukhe viśvo manasy antas tu taijasaḥ /"
            },
            {
              "tag": "l",
              "attributes": {},
              "text": "ākāśe ca hṛdi prājñas tridhā dehe vyavasthitaḥ // MandUpK_1.2 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "viśvaḥ hi sthūlabhuṅ nityaṃ taijasaḥ praviviktabhuk /"
            },
            {
              "tag": "l",
              "attributes": {},
              "text": "ānandabhuk tathā prājñastridhā bhogaṃ nibodhata // MandUpK_1.3 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sthūlaṃ tarpayate viśvaṃ praviviktaṃ tu taijasam /"
            },
            {
              "tag": "l",
              "attributes": {},
              "text": "ānandaś ca tathā prājñaṃ tridhā tṛptiṃ nibodhata // MandUpK_1.4 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "triṣu dhāmasu yadbhojyaṃ bhoktā yaś ca prakīrtitaḥ /"
            },
            {
              "tag": "l",
              "attributes": {},
              "text": "vadaitadubhayaṃ yas tu sa bhuñjāno na lipyate // MandUpK_1.5 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "prabhavaḥ sarvabhāvānāṃ satām iti viniścayaḥ /"
            },
            {
              "tag": "l",
              "attributes": {},
              "text": "sarvaṃ janayati prāṇaś ceto 'ṃśūn puruṣaḥ pṛthak // MandUpK_1.6 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vibhūtiṃ prasavaṃ tv anye manyante sṛṣṭicintakāḥ /"
            },
            {
              "tag": "l",
              "attributes": {},
              "text": "svapnamāyāsarūpeti sṛṣṭir anyaiḥ vikalpitā // MandUpK_1.7 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "icchāmātraṃ prabhoḥ sṛṣṭir iti sṛṣṭau viniścitāḥ /"
            },
            {
              "tag": "l",
              "attributes": {},
              "text": "kālāt prasūtiṃ bhūtānāṃ manyante kālacintakāḥ // MandUpK_1.8 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "bhogārthaṃ sṛṣṭir iti anye krīḍārtham iti cāpare /"
            },
            {
              "tag": "l",
              "attributes": {},
              "text": "devasyaiṣa svabhāvo 'yam āptakāmasya kā spṛhā // MandUpK_1.9 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nivṛtteḥ sarvaduḥkhānām īśānaḥ prabhur avyayaḥ /"
            },
            {
              "tag": "l",
              "attributes": {},
              "text": "advaitaḥ sarvabhāvānāṃ devās turyo vibhuḥ smṛtaḥ // MandUpK_1.10 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kāryakāraṇabaddhau tāv iṣyete viśvataijasau /"
            },
            {
              "tag": "l",
              "attributes": {},
              "text": "prājñaḥ kāraṇabaddhas tu dvau tau turye na sidhyataḥ // MandUpK_1.11 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nātmānaṃ na parāś caiva na satyaṃ na api cānṛtam /"
            },
            {
              "tag": "l",
              "attributes": {},
              "text": "prājñaḥ kiñcana saṃvetti turyaṃ tat sarvadṛk sadā // MandUpK_1.12 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dvaitasyāgrahaṇaṃ tulyam ubhayoḥ prājñaturyayoḥ /"
            },
            {
              "tag": "l",
              "attributes": {},
              "text": "bījanidrāyutaḥ prājñaḥ sā ca turye na vidyate // MandUpK_1.13 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "svapnanidrāyutāv ādyau prājñas tv asvapnanidrayā /"
            },
            {
              "tag": "l",
              "attributes": {},
              "text": "na nidrāṃ naiva ca svapnaṃ turye paśyanti niścitaḥ // MandUpK_1.14 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "anyathā gṛhṇataḥ svapno nidrā tattvam ajānataḥ /"
            },
            {
              "tag": "l",
              "attributes": {},
              "text": "viparyāse tayoḥ kṣīṇe turīyaṃ padam aśnute // MandUpK_1.15 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "anādimāyayā supto yadā jīvaḥ prabudhyate /"
            },
            {
              "tag": "l",
              "attributes": {},
              "text": "ajam anidram asvapnam advaitaṃ budhyate tadā // MandUpK_1.16 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "prapañco yadi vidyeta nivarteta na saṃśayaḥ /"
            },
            {
              "tag": "l",
              "attributes": {},
              "text": "māyāmātram idaṃ dvaitam advaitaṃ paramārthataḥ // MandUpK_1.17 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vikalpo vinivarteta kalpito yadi kenacit /"
            },
            {
              "tag": "l",
              "attributes": {},
              "text": "upadeśād ayaṃ vādo jñāte dvaitaṃ na vidyate // MandUpK_1.18 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "viśvasyātvavivakṣāyām ādisāmānyam utkṛṣṭam /"
            },
            {
              "tag": "l",
              "attributes": {},
              "text": "mātrāsaṃpratipattau syād āptisāmānyam eva ca // MandUpK_1.19 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "taijasasyotvavijñāna utkarṣo dṛśyate sphuṭam /"
            },
            {
              "tag": "l",
              "attributes": {},
              "text": "mātrāsaṃpratipattau syād ubhayatvaṃ tathā vidham // MandUpK_1.20 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "makārabhāve prājñasya mānasām anyam utkaṭam /"
            },
            {
              "tag": "l",
              "attributes": {},
              "text": "mātrāsaṃpratipattau tu layasāmānyam eva ca // MandUpK_1.21 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "triṣu dhāmasu yat tulyaṃ sāmānyaṃ vetti niścitaḥ /"
            },
            {
              "tag": "l",
              "attributes": {},
              "text": "sa pūjyaḥ sarvabhūtānāṃ vandyaś caiva mahāmuniḥ // MandUpK_1.22 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "akāro nayate viśvam ukāraś cāpi taijasam /"
            },
            {
              "tag": "l",
              "attributes": {},
              "text": "makāraś ca punaḥ prājñaṃ nāmātre vidyate gatiḥ // MandUpK_1.23 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "oṃkāraṃ pādaśo vidyāt pādā mātrā na saṃśayaḥ /"
            },
            {
              "tag": "l",
              "attributes": {},
              "text": "oṃkāraṃ pādaśo jñātvā na kiñcid api cintayet // MandUpK_1.24 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yuñjīta praṇave cetaḥ praṇavo brahma nirbhayam /"
            },
            {
              "tag": "l",
              "attributes": {},
              "text": "praṇave nityayuktasya na bhayaṃ vidyate kvacit // MandUpK_1.25 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "praṇavo hy aparaṃ brahma praṇavaś ca paraḥ smṛtaḥ /"
            },
            {
              "tag": "l",
              "attributes": {},
              "text": "apūrvo 'nantaro 'bāhyo 'naparaḥ praṇavo 'vyayaḥ // MandUpK_1.26 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sarvasya praṇavo hy ādir madhyam antas tathaiva ca /"
            },
            {
              "tag": "l",
              "attributes": {},
              "text": "evaṃ hi praṇavaṃ jñātvā vyaśnute tad anantaram // MandUpK_1.27 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "praṇavaṃ hīśvaraṃ vidyāt sarvasya hṛdi saṃsthitam /"
            },
            {
              "tag": "l",
              "attributes": {},
              "text": "sarvavyāpinam oṃkāraṃ matvā dhīro na śocati // MandUpK_1.28 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "amātro 'nantamātraś ca dvaitasyopaśamaḥ śivaḥ /"
            },
            {
              "tag": "l",
              "attributes": {},
              "text": "oṃkāro vidito yena sa munir netāro janaḥ // MandUpK_1.29 //"
            }
          ]
        }
      ]
    },
    {
      "tag": "div",
      "attributes": {},
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vaitathyaṃ sarvabhāvānāṃ svapna āhur manīṣiṇaḥ /"
            },
            {
              "tag": "l",
              "attributes": {},
              "text": "antaḥsthānāt tu bhāvānāṃ saṃvṛtatvena hetunā // MandUpK_2.1 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "adīrghatvāc ca kālasya gatvā deśān na paśyati /"
            },
            {
              "tag": "l",
              "attributes": {},
              "text": "pratibuddhaś ca vai sarvas tasmin deśe na vidyate // MandUpK_2.2 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "abhāvaś ca rathādīnāṃ śrūyate nyāyapūrvakam /"
            },
            {
              "tag": "l",
              "attributes": {},
              "text": "vaitathyaṃ tena vai prāptaṃ svapna āhuḥ prakāśitam // MandUpK_2.3 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "antasthānāt tu bhedānāṃ tasmāj jāgarite smṛtam /"
            },
            {
              "tag": "l",
              "attributes": {},
              "text": "yathā tatra tathā svapne saṃvṛtatvena bhidyate // MandUpK_2.4 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "svapnajāgaritasthāne hy ekam āhur manīṣiṇaḥ /"
            },
            {
              "tag": "l",
              "attributes": {},
              "text": "bhedānāṃ hi samatvena prasiddhenaiva hetunā // MandUpK_2.5 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ādāvante ca yan nāsti vartamāne 'pi tat tathā /"
            },
            {
              "tag": "l",
              "attributes": {},
              "text": "vitathaiḥ sadṛśāḥ santo 'vitathā iva lakṣitāḥ // MandUpK_2.6 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "saprayojanatā teṣāṃ svapne vipratipadyate /"
            },
            {
              "tag": "l",
              "attributes": {},
              "text": "tasmād ādyantavatvena mithyaiva khalu te smṛtāḥ // MandUpK_2.7 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "apūrvaṃ sthānidharmo hi yathā svarganivāsinām /"
            },
            {
              "tag": "l",
              "attributes": {},
              "text": "tānayaṃ prekṣate gatvā yathaiveha suśikṣitaḥ // MandUpK_2.8 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "svapnavṛttāv api tv antaś cetasā kalpitaṃ tv asat /"
            },
            {
              "tag": "l",
              "attributes": {},
              "text": "bahiś cetogṛhītaṃ sad dṛṣṭaṃ vaitathyam etayoḥ // MandUpK_2.9 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jāgradvṛttāvapi tv antaś cetasā kalpitaṃ tv asat /"
            },
            {
              "tag": "l",
              "attributes": {},
              "text": "bahiścetogṛhītaṃ sad yuktaṃ vaitathyam etayoḥ // MandUpK_2.10 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ubhayor api vaitathyaṃ bhedānāṃ sthānayor yadi /"
            },
            {
              "tag": "l",
              "attributes": {},
              "text": "ka etān budhyate bhedān ko vai teṣāṃ vikalpakaḥ // MandUpK_2.11 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kalpayaty ātmanātmānam ātmā devaḥ svamāyayā /"
            },
            {
              "tag": "l",
              "attributes": {},
              "text": "sa eva budhyate bhedān iti vedāntaniścayaḥ // MandUpK_2.12 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vikaroty aparān bhāvān antaścitte vyavasthitān /"
            },
            {
              "tag": "l",
              "attributes": {},
              "text": "niyatāṃś ca bahiścitta evaṃ kalpayate prabhuḥ // MandUpK_2.13 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "cittakālā hi ye 'ntas tu dvayakālāś ca ye bahiḥ /"
            },
            {
              "tag": "l",
              "attributes": {},
              "text": "kalpitā eva te sarve viśeṣo nānyahetukaḥ // MandUpK_2.14 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "avyaktā eva ye 'ntas tu sphuṭā eva ca ye bahiḥ /"
            },
            {
              "tag": "l",
              "attributes": {},
              "text": "kalpitā eva te sarve viśeṣas tv indriyāntare // MandUpK_2.15 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jīvaṃ kalpayate pūrvaṃ vaco bhāvān pṛthagvidhān /"
            },
            {
              "tag": "l",
              "attributes": {},
              "text": "bāhyān ādhyātmikāṃś caiva yathāvidyas tathāsmṛtiḥ // MandUpK_2.16 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "aniścitā yathā rajjur andhakāre vikalpitā /"
            },
            {
              "tag": "l",
              "attributes": {},
              "text": "sarpadhārādibhir bhāvais tadvad ātmā vikalpitaḥ // MandUpK_2.17 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "niścitāyāṃ yathā rajjvāṃ vikalpo vinivartate /"
            },
            {
              "tag": "l",
              "attributes": {},
              "text": "rajjur eveti cādvaitaṃ tadvad ātmaviniścayaḥ // MandUpK_2.18 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "prāṇādibhir anantaiś ca bhāvair etair vikalpitaḥ /"
            },
            {
              "tag": "l",
              "attributes": {},
              "text": "māyaiṣā tasya devasya yayā saṃmohitaḥ svayam // MandUpK_2.19 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "prāṇa iti prāṇavido bhūtānīti ca tadvidaḥ /"
            },
            {
              "tag": "l",
              "attributes": {},
              "text": "guṇā iti guṇavidas tattvānīti ca tadvidaḥ // MandUpK_2.20 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "pādā iti pādavido viṣayā iti ca tadvidaḥ /"
            },
            {
              "tag": "l",
              "attributes": {},
              "text": "lokā iti lokavido devā iti ca tadvidaḥ // MandUpK_2.21 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vedā iti vedavido yajñā iti ca tadvidaḥ /"
            },
            {
              "tag": "l",
              "attributes": {},
              "text": "bhokteti ca bhoktṛvido bhojyam iti ca tadvidaḥ // MandUpK_2. 22 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sūkṣma iti sūkṣmavidaḥ sthūla iti ca tadvidaḥ /"
            },
            {
              "tag": "l",
              "attributes": {},
              "text": "mūrta iti mūrtavido 'mūrta iti ca tadvidaḥ // MandUpK_2.23 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kāla iti kālavido diśa iti ca tadvidaḥ /"
            },
            {
              "tag": "l",
              "attributes": {},
              "text": "vādā iti vādavido bhuvanānīti tadvidaḥ // MandUpK_2.24 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "mana iti manovido buddhir iti ca tadvidaḥ /"
            },
            {
              "tag": "l",
              "attributes": {},
              "text": "cittam iti cittavido dharmādharmau ca tadvidaḥ // MandUpK_2.25 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "pañcaviṃśaka ity eke ṣaḍviśa iti cāpare /"
            },
            {
              "tag": "l",
              "attributes": {},
              "text": "ekatriṃśaka ity āhur ananta iti cāpare // MandUpK_2.26 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "lokāṃl lokavidaḥ prāhur āśramā iti tadvidaḥ /"
            },
            {
              "tag": "l",
              "attributes": {},
              "text": "strīpuṃnapuṃsakaṃ laiṅgāḥ parāparam athāpare // MandUpK_2.27 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sṛṣṭir iti sṛṣṭivido laya iti ca tadvidaḥ /"
            },
            {
              "tag": "l",
              "attributes": {},
              "text": "sthitir iti sthitividaḥ sarve ceha tu sarvadā // MandUpK_2.28 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yaṃ bhāvaṃ darśayed yasya taṃ bhāvaṃ sa tu paśyati /"
            },
            {
              "tag": "l",
              "attributes": {},
              "text": "taṃ cāvati sa bhūtvāsau tadgrahaḥ samupaiti tam // MandUpK_2.29 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "etair eṣo 'pṛthagbhāvaiḥ pṛthag eveti lakṣitaḥ /"
            },
            {
              "tag": "l",
              "attributes": {},
              "text": "evaṃ yo veda tattvena kalpayet so 'viśaṅkitaḥ // MandUpK_2.30 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "svapnamāye yathā dṛṣṭaṃ gandharvanagaraṃ yathā /"
            },
            {
              "tag": "l",
              "attributes": {},
              "text": "tathā viśvam idaṃ dṛṣṭaṃ vedānteṣu vicakṣaṇaiḥ // MandUpK_2.31 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "na nirodho na cotpattir na baddho na ca sādhakaḥ /"
            },
            {
              "tag": "l",
              "attributes": {},
              "text": "na mumukṣur na vai mukta ity eṣā paramārthatā // MandUpK_2.32 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "bhāvair asadbhir evāyam advayena ca kalpitaḥ /"
            },
            {
              "tag": "l",
              "attributes": {},
              "text": "bhāvā apy advayenaiva tasmād advayatā śivā // MandUpK_2.33 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nātmabhāvena nānedaṃ na svenāpi kathañcana /"
            },
            {
              "tag": "l",
              "attributes": {},
              "text": "na pṛthaṅ nāpṛthak kiñcid iti tattvavido viduḥ // MandUpK_2.34 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vītarāgabhayakrodhair munibhir vedapāragaiḥ /"
            },
            {
              "tag": "l",
              "attributes": {},
              "text": "nirvikalpo hy ayaṃ dṛṣṭaḥ prapañcopaśamo 'dvayaḥ // MandUpK_2.35 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tasmād evaṃ viditvainam advaite yojayet smṛtim /"
            },
            {
              "tag": "l",
              "attributes": {},
              "text": "advaitaṃ samanuprāpya jaḍavallokam ācaret // MandUpK_2.36 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "niḥstutir nirnamaskāro niḥsvadhākāra eva ca /"
            },
            {
              "tag": "l",
              "attributes": {},
              "text": "calācalaniketaś ca yatir yādṛcchiko bhavet // MandUpK_2.37 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tattvam ādhyātmikaṃ dṛṣṭvā tattvaṃ dṛṣṭvā tu bāhyataḥ /"
            },
            {
              "tag": "l",
              "attributes": {},
              "text": "tattvībhūtas tadārāmas tattvād apracyuto bhavet // MandUpK_2.38 //"
            }
          ]
        }
      ]
    },
    {
      "tag": "div",
      "attributes": {},
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "upāsanāśrito dharmo jāte brahmaṇi vartate /"
            },
            {
              "tag": "l",
              "attributes": {},
              "text": "prāgutpatter ajaṃ sarvaṃ tenāsau kṛpaṇaḥ smṛtaḥ // MandUpK_3.1 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ato vakṣyāmy akārpaṇyam ajāti samatāṃ gatam /"
            },
            {
              "tag": "l",
              "attributes": {},
              "text": "yathā na jāyate kiñcij jāyamānaṃ samantataḥ // MandUpK_3.2 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ātmā hy ākāśavajjīvair ghaṭākāśair ivoditaḥ /"
            },
            {
              "tag": "l",
              "attributes": {},
              "text": "ghaṭādivac ca saṃghātair jātāv etan nidarśanam // MandUpK_3.3 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ghaṭādiṣu pralīneṣu ghaṭākāśādayo yathā /"
            },
            {
              "tag": "l",
              "attributes": {},
              "text": "ākāśe saṃpralīyante tadvaj jīvā ihātmani // MandUpK_3.4 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yathaikasmin ghāṭākāśe rajodhūmādibhir yute /"
            },
            {
              "tag": "l",
              "attributes": {},
              "text": "na sarve saṃprayujyante tadvaj jīvāḥ sukhādibhiḥ // MandUpK_3.5 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "rūpakāryasamākhyāś ca bhidyante tatra tatra vai /"
            },
            {
              "tag": "l",
              "attributes": {},
              "text": "ākāśasya na bhedo 'sti tadvaj jīveṣu nirṇayaḥ // MandUpK_3.6 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nākāśasya ghaṭākāśo vikārāvayavau yathā /"
            },
            {
              "tag": "l",
              "attributes": {},
              "text": "naivātmanaḥ sadā jīvo vikārāvayavau tathā // MandUpK_3.7 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yathā bhavati bālānāṃ gaganaṃ malinaṃ malaiḥ /"
            },
            {
              "tag": "l",
              "attributes": {},
              "text": "tathā bhavaty abuddhānām ātmāpi malino malaiḥ // MandUpK_3.8 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "maraṇe saṃbhave caiva gatyāgamanayor api /"
            },
            {
              "tag": "l",
              "attributes": {},
              "text": "sthitau sarvaśarīreṣu ākāśenāvilakṣaṇaḥ // MandUpK_3.9 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "saṃghātāḥ svapnavat sarve ātmamāyāvisarjitāḥ /"
            },
            {
              "tag": "l",
              "attributes": {},
              "text": "ādhikye sarvasāmye vā nopapattir hi vidyate // MandUpK_3.10 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "rasādayo hi ye kośā vyākhyātās taittirīyake /"
            },
            {
              "tag": "l",
              "attributes": {},
              "text": "teṣām ātmā paro jīvaḥ khaṃ yathā saṃprakāśitaḥ // MandUpK_3.11 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dvayor dvayor madhujñāne paraṃ brahma prakāśitam /"
            },
            {
              "tag": "l",
              "attributes": {},
              "text": "pṛthivyāmudare caiva yathākāśaḥ prakāśitaḥ // MandUpK_3.12 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jīvātmanor ananyatvam abhedena praśasyate /"
            },
            {
              "tag": "l",
              "attributes": {},
              "text": "nānātvaṃ nindyate yac ca tad evaṃ hi samañjasam // MandUpK_3.13 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jīvātmanoḥ pṛthaktvaṃ yat prāgutpatteḥ prakīrtitam /"
            },
            {
              "tag": "l",
              "attributes": {},
              "text": "bhaviṣyadvṛtyā gauṇaṃ tan mukhyatvaṃ hi na yujyate // MandUpK_3.14 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "mṛllohavisphuliṅgādyaiḥ sṛṣṭir yā coditānyathā /"
            },
            {
              "tag": "l",
              "attributes": {},
              "text": "upāyaḥ so 'vatārāya nāsti bhedaḥ kathañcana // MandUpK_3.15 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "āśramāstrividhā hīnamadhyamotkṛṣṭadṛṣṭayaḥ /"
            },
            {
              "tag": "l",
              "attributes": {},
              "text": "upāsanopadiṣṭeyaṃ tadartham anukampayā // MandUpK_3.16 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "svasiddhāntavyavasthāsu dvaitino niścitā dṛḍham /"
            },
            {
              "tag": "l",
              "attributes": {},
              "text": "parasparaṃ virudhyante tairayaṃ na virudhyate // MandUpK_3.17 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "advaitaṃ paramārtho hi dvaitaṃ tadbheda ucyate /"
            },
            {
              "tag": "l",
              "attributes": {},
              "text": "teṣām ubhayathā dvaitaṃ tenāyaṃ na viruddhyate // MandUpK_3.18 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "māyayā bhidyate hy etan nānyathājaṃ kathañcana /"
            },
            {
              "tag": "l",
              "attributes": {},
              "text": "tattvato bhidyamāne hi martyatām amṛtaṃ vrajet // MandUpK_3.19 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ajātasyaiva bhāvasya jātim icchanti vādinaḥ /"
            },
            {
              "tag": "l",
              "attributes": {},
              "text": "ajāto hy amṛto bhāvo martyatāṃ katham eṣyati // MandUpK_3.20 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "na bhavaty amṛtaṃ martyaṃ na martyam amṛtaṃ tathā /"
            },
            {
              "tag": "l",
              "attributes": {},
              "text": "prakṛter anyathābhāvo na kathañcid bhaviṣyati // MandUpK_3.21 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "svabhāvenāmṛto yasya bhāvo gacchati martyatām /"
            },
            {
              "tag": "l",
              "attributes": {},
              "text": "kṛtakenāmṛtas tasya kathaṃ sthāsyati niścalaḥ // MandUpK_3.22 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "bhūtato 'bhūtato vāpi sṛjyamāne samā śrutiḥ /"
            },
            {
              "tag": "l",
              "attributes": {},
              "text": "niścitaṃ yuktiyuktaṃ ca yat tad bhavati netarat // MandUpK_3.23 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "neha nāneti cāmnāyād indro māyābhir ity api /"
            },
            {
              "tag": "l",
              "attributes": {},
              "text": "ajāyamāno bahudhā māyayā jāyate tu saḥ // MandUpK_3.24 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "saṃbhūter apavādāc ca saṃbhavaḥ pratiṣidhyate /"
            },
            {
              "tag": "l",
              "attributes": {},
              "text": "ko nv enaṃ janayed iti kāraṇaṃ pratiṣidhyate // MandUpK_3.25 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sa eṣa neti netīti vyākhyātaṃ nihnute yataḥ /"
            },
            {
              "tag": "l",
              "attributes": {},
              "text": "sarvam agrāhyabhāvena hetunājaṃ prakāśate // MandUpK_3.26 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sato hi māyayā janma yujyate na tu tattvataḥ /"
            },
            {
              "tag": "l",
              "attributes": {},
              "text": "tattvato jāyate yasya jātaṃ tasya hi jāyate // MandUpK_3.27 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "asato māyayā janma tattvato naiva yujyate /"
            },
            {
              "tag": "l",
              "attributes": {},
              "text": "vandhyāputro na tattvena māyayā vāpi jāyate // MandUpK_3.28 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yathā svapne dvayābhāsaṃ spandate māyayā manaḥ /"
            },
            {
              "tag": "l",
              "attributes": {},
              "text": "tathā jāgraddvayābhāsaṃ spandate māyayā manaḥ // MandUpK_3.29 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "advayaṃ ca dvayābhāsaṃ manaḥ svapne na saṃśayaḥ /"
            },
            {
              "tag": "l",
              "attributes": {},
              "text": "advayaṃ ca dvayābhāsaṃ tathā jāgran na saṃśayaḥ // MandUpK_3.30 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "manodṛśyam idaṃ dvaitaṃ yat kiñcit sacarācaram /"
            },
            {
              "tag": "l",
              "attributes": {},
              "text": "manaso hy amanībhāve dvaitaṃ naivopalabhyate // MandUpK_3.31 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ātmasatyānubodhena na saṃkalpayate yadā /"
            },
            {
              "tag": "l",
              "attributes": {},
              "text": "amanastāṃ tadā yāti grāhyābhāve tadagraham // MandUpK_3.32 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "akalpamajaṃ jñānaṃ jñeyābhinnaṃ pracakṣate /"
            },
            {
              "tag": "l",
              "attributes": {},
              "text": "brahma jñeyam ajaṃ nityam ajenājaṃ vibudhyate // MandUpK_3.33 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nigṛhītasya manaso nirvikalpasya dhīmataḥ /"
            },
            {
              "tag": "l",
              "attributes": {},
              "text": "pracāraḥ sa tu vijñeyaḥ suṣupte 'nyo na tatsamaḥ // MandUpK_3.34 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "līyate hi suṣupte tan nigṛhītaṃ na līyate /"
            },
            {
              "tag": "l",
              "attributes": {},
              "text": "tad eva nirbhayaṃ brahma jñānalokaṃ samantataḥ // MandUpK_3.35 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ajam anindram asvapnam anāmakam arūpakam /"
            },
            {
              "tag": "l",
              "attributes": {},
              "text": "sakṛdvibhātaṃ sarvajñaṃ nopacāraḥ kathañcana // MandUpK_3.36 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sarvābhilāpavigataḥ sarvacintāsamutthitaḥ /"
            },
            {
              "tag": "l",
              "attributes": {},
              "text": "supraśāntaḥ sakṛjjyotiḥ samādhir acalo 'bhayaḥ // MandUpK_3.37 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "graho na tatra notsargaś cintā yatra na vidyate /"
            },
            {
              "tag": "l",
              "attributes": {},
              "text": "ātmasaṃsthaṃ tadā jñānam ajāti samatāṃ gatam // MandUpK_3.38 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "asparśayogo vai nāma durdarśaḥ sarvayogibhiḥ /"
            },
            {
              "tag": "l",
              "attributes": {},
              "text": "yogino bibhyati hy asmād abhaye bhayadarśinaḥ // MandUpK_3.39 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "manaso nigrahāyattam abhayaṃ sarvayoginām /"
            },
            {
              "tag": "l",
              "attributes": {},
              "text": "duḥkhakṣayaḥ prabodhaś cāpy akṣayā śāntir eva ca // MandUpK_3.40 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "utseka udadher yadvat kuśāgreṇaikabindunā /"
            },
            {
              "tag": "l",
              "attributes": {},
              "text": "manaso nigrahas tadvad bhaved aparikhedataḥ // MandUpK_3.41 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "upāyena nigṛhṇīyād vikṣiptaṃ kāmabhogayoḥ /"
            },
            {
              "tag": "l",
              "attributes": {},
              "text": "suprasannaṃ laye caiva yathā kāmo layas tathā // MandUpK_3.42 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "duḥkhaṃ sarvam anusmṛtya kāmabhogān nivartayet /"
            },
            {
              "tag": "l",
              "attributes": {},
              "text": "ajaṃ sarvamanusmṛtya jātaṃ naiva tu paśyati // MandUpK_3.43 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "laye saṃbodhayec cittaṃ vikṣiptaṃ śamayet punaḥ /"
            },
            {
              "tag": "l",
              "attributes": {},
              "text": "sakaṣāyaṃ vijānīyāt samaprāptaṃ na cālayet // MandUpK_3.44 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nāsvādayet sukhaṃ tatra niḥsaṅgaḥ prajñayā bhavet /"
            },
            {
              "tag": "l",
              "attributes": {},
              "text": "niścalaṃ niścarac cittam ekīkuryāt prayatnataḥ // MandUpK_3.45 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yadā na līyate cittaṃ na ca vikṣipyate punaḥ /"
            },
            {
              "tag": "l",
              "attributes": {},
              "text": "aniṅganam anābhāsaṃ niṣpannaṃ brahma tat tadā // MandUpK_3.46 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "svasthaṃ śāntaṃ sanirvāṇam akathyaṃ sukham uttamam /"
            },
            {
              "tag": "l",
              "attributes": {},
              "text": "ajam ajena jñeyena sarvajñaṃ paricakṣate // MandUpK_3.47 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "na kaścij jāyate jīvaḥ saṃbhavo 'sya na vidyate /"
            },
            {
              "tag": "l",
              "attributes": {},
              "text": "etat tad uttamaṃ satyaṃ yatra kiñcin na jāyate // MandUpK_3.48 //"
            }
          ]
        }
      ]
    },
    {
      "tag": "div",
      "attributes": {},
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jñānenākāśakalpena dharmānyo gaganopamān /"
            },
            {
              "tag": "l",
              "attributes": {},
              "text": "jñeyābhinnena saṃbuddhas taṃ vande dvipadāṃ varam // MandUpK_4.1 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "asparśayogo vai nāma sarvasattvasukho hitaḥ /"
            },
            {
              "tag": "l",
              "attributes": {},
              "text": "avivādo 'viruddhaś ca deśitas taṃ namāmy aham // MandUpK_4.2 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "bhūtasya jātim icchanti vādinaḥ kecid eva hi /"
            },
            {
              "tag": "l",
              "attributes": {},
              "text": "abhūtasyāpare dhīrā vivadantaḥ parasparam // MandUpK_4.3 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "bhūtaṃ na jāyate kiñcid abhūtaṃ naiva jāyate /"
            },
            {
              "tag": "l",
              "attributes": {},
              "text": "vivadanto 'dvayā hy evam ajātiṃ khyāpayanti te // MandUpK_4.4 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "khyāpyamānām ajātiṃ tair anumodāmahe vayam /"
            },
            {
              "tag": "l",
              "attributes": {},
              "text": "vivadāmo na taiḥ sārdham avivādaṃ nibodhata // MandUpK_4.5 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ajātasyaiva dharmasya jātim icchanti vādinaḥ /"
            },
            {
              "tag": "l",
              "attributes": {},
              "text": "ajāto hy amṛto dharmo martyatāṃ katham eṣyati // MandUpK_4.6 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "na bhavaty amṛtaṃ martyaṃ na martyam amṛtaṃ tathā /"
            },
            {
              "tag": "l",
              "attributes": {},
              "text": "prakṛter anyathābhāvo na kathañcid bhaviṣyati // MandUpK_4.7 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "svabhāvenāmṛto yasya dharmo gacchati martyatām /"
            },
            {
              "tag": "l",
              "attributes": {},
              "text": "kṛtakenāmṛtas tasya kathaṃ sthāsyati niścalaḥ // MandUpK_4.8 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sāṃsiddhikī svābhāvikī sahajā akṛtā ca yā /"
            },
            {
              "tag": "l",
              "attributes": {},
              "text": "prakṛtiḥ seti vijñeyā svabhāvaṃ na jahāti yā // MandUpK_4.9 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jarāmaraṇanirmuktāḥ sarve dharmāḥ svabhāvataḥ /"
            },
            {
              "tag": "l",
              "attributes": {},
              "text": "jarāmaraṇam icchantaś cyavante tanmanīṣayā // MandUpK_4.10 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kāraṇaṃ yasya vai kāryaṃ kāraṇaṃ tasya jāyate /"
            },
            {
              "tag": "l",
              "attributes": {},
              "text": "jāyamānaṃ katham ajaṃ bhinnaṃ nityaṃ kathaṃ ca tat // MandUpK_4.11 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kāraṇād yady ananyatvam ataḥ kāryam ajaṃ yadi /"
            },
            {
              "tag": "l",
              "attributes": {},
              "text": "jāyamānād dhi vai kāryāt kāraṇaṃ te kathaṃ dhruvam // MandUpK_4.12 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ajād vai jāyate yasya dṛṣṭāntas tasya nāsti vai /"
            },
            {
              "tag": "l",
              "attributes": {},
              "text": "jātāc ca jāyāmānasya na vyavasthā prasajyate // MandUpK_4.13 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "hetor ādiḥ phalaṃ yeṣām ādir hetuḥ phalasya ca /"
            },
            {
              "tag": "l",
              "attributes": {},
              "text": "hetoḥ phalasya cānādiḥ kathaṃ tair upavarṇyate // MandUpK_4.14 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "hetor ādiḥ phalaṃ yeṣām ādir hetuḥ kalasya ca /"
            },
            {
              "tag": "l",
              "attributes": {},
              "text": "tathā janma bhavet teṣāṃ putrāj janma pitur yathā // MandUpK_4.15 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "saṃbhave hetuphalayor eṣitavyaḥ kramas tvayā /"
            },
            {
              "tag": "l",
              "attributes": {},
              "text": "yugapatsaṃbhave yasmād asaṃbandho viṣāṇavat // MandUpK_4.16 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "phalād utpadyamānaḥ san na te hetuḥ prasidhyati /"
            },
            {
              "tag": "l",
              "attributes": {},
              "text": "aprasiddhaḥ kathaṃ hetuḥ phalam utpādayiṣyati // MandUpK_4.17 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yadi hetoḥ phalāt siddhiḥ phalasiddhiś ca hetutaḥ /"
            },
            {
              "tag": "l",
              "attributes": {},
              "text": "katarat pūrvaniṣpannaṃ yasya siddhir apekṣayā // MandUpK_4.18 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "aśaktir aparijñānaṃ kramakopo 'tha vā punaḥ /"
            },
            {
              "tag": "l",
              "attributes": {},
              "text": "evaṃ hi sarvathā buddhair ajātiḥ paridīpitā // MandUpK_4.19 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "bījāṅkurākhyo dṛṣṭāntaḥ sadā sādhyasamo hi sa /"
            },
            {
              "tag": "l",
              "attributes": {},
              "text": "na hi sādhyasamo hetuḥ siddhau sādhyasya yujyate // MandUpK_4.20 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "pūrvāparāparijñānam ajāteḥ paridīpakam /"
            },
            {
              "tag": "l",
              "attributes": {},
              "text": "jāyamānād dhi vai dharmāt kathaṃ pūrvaṃ na gṛhyate // MandUpK_4.21 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "svato vā parato vāpi na kiñcid vastu jāyate /"
            },
            {
              "tag": "l",
              "attributes": {},
              "text": "sad asat sadasad vāpi na kiñcid vastu jāyate // MandUpK_4.22 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "hetur na jāyate 'nādeḥ phalaṃ cāpi svabhāvataḥ /"
            },
            {
              "tag": "l",
              "attributes": {},
              "text": "ādir na vidyate yasya tasya hy ādir na vidyate // MandUpK_4.23 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "prajñapteḥ sanimittatvam anyathā dvayanāśataḥ /"
            },
            {
              "tag": "l",
              "attributes": {},
              "text": "saṃkleśasyopalabdheś ca paratantrāstitā matā // MandUpK_4.24 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "prajñapteḥ sanimittatvam iṣyate yuktidarśanāt /"
            },
            {
              "tag": "l",
              "attributes": {},
              "text": "nimittasyānimittatvam iṣyate bhūtadarśanāt // MandUpK_4.25 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "cittaṃ na saṃspṛśaty arthaṃ nārthābhāsaṃ tathaiva ca /"
            },
            {
              "tag": "l",
              "attributes": {},
              "text": "abhūto hi yataś cārtho nārthābhāsas tataḥ pṛthak // MandUpK_4.26 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nimittaṃ na sadā cittaṃ saṃspṛśaty adhvasu triṣu /"
            },
            {
              "tag": "l",
              "attributes": {},
              "text": "animitto viparyāsaḥ kathaṃ tasya bhaviṣyati // MandUpK_4.27 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tasmān na jāyate cittaṃ cittadṛśyaṃ na jāyate /"
            },
            {
              "tag": "l",
              "attributes": {},
              "text": "tasya paśyanti ye jātiṃ khe vai paśyanti te padam // MandUpK_4.28 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ajātaṃ jāyate yasmād ajātiḥ prakṛtis tataḥ /"
            },
            {
              "tag": "l",
              "attributes": {},
              "text": "prakṛter anyathābhāvo na kathañcid bhaviṣyati // MandUpK_4.29 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "anāder antavattvaṃ ca saṃsārasya na setsyati /"
            },
            {
              "tag": "l",
              "attributes": {},
              "text": "anantatā cādimato mokṣasya na bhaviṣyati // MandUpK_4.30 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ādāvante ca yan nāsti vartamāne 'pi tat tathā /"
            },
            {
              "tag": "l",
              "attributes": {},
              "text": "vitathaiḥ sadṛśāḥ santo 'vitathā iva lakṣitāḥ // MandUpK_4.31 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "saprayojanatā teṣāṃ svapne vipratipadyate /"
            },
            {
              "tag": "l",
              "attributes": {},
              "text": "tasmād ādyantavattvena mithyaiva khalu te smṛtāḥ // MandUpK_4.32 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sarve dharmā mṛṣā svapne kāyasyāntanidarśanāt /"
            },
            {
              "tag": "l",
              "attributes": {},
              "text": "saṃvṛtte 'smin pradeśe vai bhūtānāṃ darśanaṃ kutaḥ // MandUpK_4.33 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "na yuktaṃ darśanaṃ gatvā kālasyāniyamād gatau /"
            },
            {
              "tag": "l",
              "attributes": {},
              "text": "pratibuddhaś ca vai sarvas tasmin deśe na vidyate // MandUpK_4.34 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "mitrādyaiḥ saha saṃmantrya saṃbuddhau na prapadyate /"
            },
            {
              "tag": "l",
              "attributes": {},
              "text": "gṛhītaṃ cāpi yat kiñcit pratibuddho na paśyati // MandUpK_4.35 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "svapne cāvastukaḥ kāyaḥ pṛthag anyasya darśanāt /"
            },
            {
              "tag": "l",
              "attributes": {},
              "text": "yathā kāyas tathā sarvaṃ cittadṛśyam avastukam // MandUpK_4.36 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "grahaṇāj jāgaritavat taddhetuḥ svapna iṣyate /"
            },
            {
              "tag": "l",
              "attributes": {},
              "text": "tad dhetutvāt tu tasyaiva sajjāgaritam iṣyate // MandUpK_4.37 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "utpādasyāprasiddhatvād ajaṃ sarvam udāhṛtam /"
            },
            {
              "tag": "l",
              "attributes": {},
              "text": "na ca bhūtād abhūtasya saṃbhavo 'sti kathañcana // MandUpK_4.38 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "asaj jāgarite dṛṣṭvā svapne paśyati tanmayaḥ /"
            },
            {
              "tag": "l",
              "attributes": {},
              "text": "asatsvapne 'pi dṛṣṭvā ca pratibuddhau na paśyati // MandUpK_4.39 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nāsty asaddhetukam asat sadasaddhetukaṃ tathā /"
            },
            {
              "tag": "l",
              "attributes": {},
              "text": "sac ca saddhetukaṃ nāsti saddhetukam asat kutaḥ // MandUpK_4.40 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "viparyāsād yathā jāgrad acintyān bhūtavat spṛśet /"
            },
            {
              "tag": "l",
              "attributes": {},
              "text": "tathā svapne viparyāsād dharmāṃs tatraiva paśyati // MandUpK_4.41 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "upalambhāt samācārād asti vastutvavādinām /"
            },
            {
              "tag": "l",
              "attributes": {},
              "text": "jātis tu deśitā buddhair ajātes trasatāṃ sadā // MandUpK_4.42 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ajātes trasatāṃ teṣām upalambhād viyanti ye /"
            },
            {
              "tag": "l",
              "attributes": {},
              "text": "jātidoṣā na setsyanti doṣo 'py alpo bhaviṣyati // MandUpK_4.43 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "upalambhāt samācārān māyāhastī yathocyate /"
            },
            {
              "tag": "l",
              "attributes": {},
              "text": "upalambhāt samācārād asti vastu tathocyate // MandUpK_4.44 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jātyābhāsaṃ calābhāsaṃ vastvābhāsaṃ tathaiva ca /"
            },
            {
              "tag": "l",
              "attributes": {},
              "text": "ajācalam avastutvaṃ vijñānaṃ śāntam advayam // MandUpK_4.45 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "evaṃ na jāyate cittam evaṃ dharmā ajāḥ smṛtāḥ /"
            },
            {
              "tag": "l",
              "attributes": {},
              "text": "evam eva vijānanto na patanti viparyaye // MandUpK_4.46 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ṛjuvakrādikābhāsam alātaspanditaṃ yathā /"
            },
            {
              "tag": "l",
              "attributes": {},
              "text": "grahaṇagrāhakābhāsaṃ vijñānaspanditaṃ tathā // MandUpK_4.47 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "aspandamānam alātam anābhāsam ajaṃ yathā /"
            },
            {
              "tag": "l",
              "attributes": {},
              "text": "aspandamānaṃ vijñānam anābhāsam ajaṃ tathā // MandUpK_4.48 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "alāte spandamāne vai nābhāsā anyato bhuvaḥ /"
            },
            {
              "tag": "l",
              "attributes": {},
              "text": "na tato 'nyatra nispandān nālātaṃ praviśanti te // MandUpK_4.49 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "na nirgatā alātāt te dravyatvābhāvayogataḥ /"
            },
            {
              "tag": "l",
              "attributes": {},
              "text": "vijñāne 'pi tathaiva syur ābhāsasyāviśeṣataḥ // MandUpK_4.50 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vijñāne spandamāne vai nābhāsā anyatobhuvaḥ /"
            },
            {
              "tag": "l",
              "attributes": {},
              "text": "na tato 'nyatra nispandān na vijñānaṃ viśanti te // MandUpK_4.51 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "na nirgatās te vijñānād dravyatvābhāvayogataḥ /"
            },
            {
              "tag": "l",
              "attributes": {},
              "text": "kāryakāraṇatābhāvād yato 'cintyāḥ sadaiva te // MandUpK_4.52 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dravyaṃ dravyasya hetuḥ syād anyad anyasya caiva hi /"
            },
            {
              "tag": "l",
              "attributes": {},
              "text": "dravyatvam anyabhāvo vā dharmāṇāṃ nopapadyate // MandUpK_4.53 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "evaṃ na cittajā dharmāś cittaṃ vāpi na dharmajam /"
            },
            {
              "tag": "l",
              "attributes": {},
              "text": "evaṃ hetuphalājātiṃ praviśanti manīṣiṇaḥ // MandUpK_4.54 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yāvad dhetuphalāveśas tāvad dhetuphalodbhavaḥ /"
            },
            {
              "tag": "l",
              "attributes": {},
              "text": "kṣīṇe hetuphalāveśe nāsti hetuphalodbhavaḥ // MandUpK_4.55 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yāvad dhetuphalāveśaḥ saṃsāras tāvadāyataḥ /"
            },
            {
              "tag": "l",
              "attributes": {},
              "text": "kṣīṇe hetuphalāveśe saṃsāraṃ na prapadyate // MandUpK_4.56 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "saṃvṛtyā jāyate sarvaṃ śāśvataṃ nāsti tena vai /"
            },
            {
              "tag": "l",
              "attributes": {},
              "text": "sadbhāvena hy ajaṃ sarvam ucchedas tena nāsti vai // MandUpK_4.57 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dharmā ya iti jāyante jāyante te na tattvataḥ /"
            },
            {
              "tag": "l",
              "attributes": {},
              "text": "janma māyopamaṃ teṣāṃ sā ca māyā na vidyate // MandUpK_4.58 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yathā māyāmayād bījāj jāyate tanmayoṅkuraḥ /"
            },
            {
              "tag": "l",
              "attributes": {},
              "text": "nāsau nityo na cocchedī tadvad dharmeṣu yojanā // MandUpK_4.59 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nājeṣu sarvadharmeṣu śāśvatāśāśvatābhidhā /"
            },
            {
              "tag": "l",
              "attributes": {},
              "text": "yatra varṇā na vartante vivekas tatra nocyate // MandUpK_4.60 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yathā svapne dvayābhāsaṃ cittaṃ calati māyayā /"
            },
            {
              "tag": "l",
              "attributes": {},
              "text": "tathā jāgrad dvayābhāsaṃ cittaṃ calati māyayā // MandUpK_4.61 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "advayaṃ ca dvayābhāsaṃ cittaṃ svapne na saṃśayaḥ /"
            },
            {
              "tag": "l",
              "attributes": {},
              "text": "advayaṃ ca dvayābhāsaṃ tathā jāgran na saṃśayaḥ // MandUpK_4.62 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "svapnadṛk pracaran svapne dikṣu vai daśasu sthitān /"
            },
            {
              "tag": "l",
              "attributes": {},
              "text": "aṇḍajān svedajān vāpi jīvān paśyati yān sadā // MandUpK_4.63 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "svapnadṛkcittadṛśyās te na vidyante tataḥ pṛthak /"
            },
            {
              "tag": "l",
              "attributes": {},
              "text": "tathā tad dṛśyam evedaṃ svapnadṛkcittam iṣyate // MandUpK_4.64 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "carañ jāgarite jāgrad dikṣu vai daśasu sthitān /"
            },
            {
              "tag": "l",
              "attributes": {},
              "text": "aṇḍajān svedajān vāpi jīvān paśyati yān sadā // MandUpK_4.65 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jāgrac cittekṣaṇīyās te na vidyante tataḥ pṛthak /"
            },
            {
              "tag": "l",
              "attributes": {},
              "text": "tathā tad dṛśyam evedaṃ jāgrataś cittam iṣyate // MandUpK_4.66 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ubhe hy anyonyadṛśye te kiṃ tad astīti cocyate /"
            },
            {
              "tag": "l",
              "attributes": {},
              "text": "lakṣaṇāśūnyam ubhayaṃ tan mate naiva gṛhyate // MandUpK_4.67 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yathā svapnamayo jīvo jāyate mriyate 'pi ca /"
            },
            {
              "tag": "l",
              "attributes": {},
              "text": "tathā jīvā amī sarve bhavanti na bhavanti ca // MandUpK_4.68 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yathā māyāmayo jīvo jāyate mriyate 'pi ca /"
            },
            {
              "tag": "l",
              "attributes": {},
              "text": "tathā jīvā amī sarve bhavanti na bhavanti ca // MandUpK_4.69 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yathā nirmitako jīvo jāyate mriyate 'pi ca /"
            },
            {
              "tag": "l",
              "attributes": {},
              "text": "tathā jīvā amī sarve bhavanti na bhavanti ca // MandUpK_4.70 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "na kaścij jāyate jīvaḥ saṃbhavo 'sya na vidyate /"
            },
            {
              "tag": "l",
              "attributes": {},
              "text": "etat tad uttamaṃ satyaṃ yatra kiñcin na jāyate // MandUpK_4.71 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "cittaspandikam evedaṃ grāhyagrāhakavad dvayam /"
            },
            {
              "tag": "l",
              "attributes": {},
              "text": "cittaṃ nirviṣayaṃ nityam asaṅgaṃ tena kīrtitam // MandUpK_4.72 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yo 'sti kalpitasaṃvṛtyā paramārthena nāsty asau /"
            },
            {
              "tag": "l",
              "attributes": {},
              "text": "paratantrābhisaṃvṛtyā syān nāsti paramārthataḥ // MandUpK_4.73 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ajaḥ kalpitasaṃvṛtyā paramārthena nāpy ajaḥ /"
            },
            {
              "tag": "l",
              "attributes": {},
              "text": "paratantrādiniṣpattyā saṃvṛtyā jāyate tu saḥ // MandUpK_4.74 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "abhūtābhiniveśo 'sti dvayaṃ tatra na vidyate /"
            },
            {
              "tag": "l",
              "attributes": {},
              "text": "dvayābhāvaṃ sa buddhvaiva nirnimitto na jāyate // MandUpK_4.75 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yadā na labhate hetūn uttamādhamamadhyamān /"
            },
            {
              "tag": "l",
              "attributes": {},
              "text": "tadā na jāyate cittaṃ hetvabhāve phalaṃ kutaḥ // MandUpK_4.76 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "animittasya cittasya yānutpattiḥ samādvayā /"
            },
            {
              "tag": "l",
              "attributes": {},
              "text": "ajātasyaiva sarvasya cittadṛśyaṃ hi tadyataḥ // MandUpK_4.77 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "buddhvā nimittatāṃ satyāṃ hetuṃ pṛthag anāpnuvan /"
            },
            {
              "tag": "l",
              "attributes": {},
              "text": "vītaśokaṃ tathākāmam abhayaṃ padam aśnute // MandUpK_4.78 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "abhūtābhiniveśād dhi sadṛśe tat pravartate /"
            },
            {
              "tag": "l",
              "attributes": {},
              "text": "vastvabhāvaṃ sa budhvaiva niḥsaṅgaṃ vinivartate // MandUpK_4.79 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "nivṛttasyāpravṛttasya niścalā hi tathā sthitiḥ /"
            },
            {
              "tag": "l",
              "attributes": {},
              "text": "viṣayaḥ sa hi buddhānāṃ tat sāmyam ajam advayam // MandUpK_4.80 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ajam anidram asvapnaṃ prabhātaṃ bhavati svayam /"
            },
            {
              "tag": "l",
              "attributes": {},
              "text": "sakṛdvibhāto hy evaiṣa dharma dhātusvabhāvataḥ // MandUpK_4.81 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sukham āvriyate nityaṃ duḥkhaṃ vivriyate sadā /"
            },
            {
              "tag": "l",
              "attributes": {},
              "text": "yasya kasya ca dharmasya graheṇa bhagavān asau // MandUpK_4.82 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "asti nāsty asti nāstīti nāsti nāstīti vā punaḥ /"
            },
            {
              "tag": "l",
              "attributes": {},
              "text": "calasthirobhayābhāvair āvṛṇotye va bāliśaḥ // MandUpK_4.83 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "koṭhyaś catasra etās tu grahair yāsāṃ sadā vṛtaḥ /"
            },
            {
              "tag": "l",
              "attributes": {},
              "text": "bhagavān ābhir aspṛṣṭo yena dṛṣṭaḥ sa sarvadṛk // MandUpK_4.84 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "prāpya sarvajñatāṃ kṛtsnāṃ brāhmaṇyaṃ padam advayam /"
            },
            {
              "tag": "l",
              "attributes": {},
              "text": "anāpannādimadhyāntaṃ kim ataḥ param īhate // MandUpK_4.85 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "viprāṇāṃ vinayo hy eṣa śamaḥ prākṛta ucyate /"
            },
            {
              "tag": "l",
              "attributes": {},
              "text": "damaḥ prakṛtidāntatvād evaṃ vidvāñ śamaṃ vrajet // MandUpK_4.86 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "savastu sopalambhaṃ ca dvayaṃ laukikam iṣyate /"
            },
            {
              "tag": "l",
              "attributes": {},
              "text": "avastu sopalambhaṃ ca śuddhaṃ laukikam iṣyate // MandUpK_4.87 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "avastv anupalambhaṃ ca lokottaram iti smṛtam /"
            },
            {
              "tag": "l",
              "attributes": {},
              "text": "jñānaṃ jñeyaṃ ca vijñeyaṃ sadā buddhaiḥ prakīrtitam // MandUpK_4.88 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jñāne ca trividhe jñeye krameṇa vidite svayam /"
            },
            {
              "tag": "l",
              "attributes": {},
              "text": "sarvajñatā hi sarvatra bhavatīha mahādhiyaḥ // MandUpK_4.89 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "heyajñeyāpyapākyāni vijñeyāny agrayāṇataḥ /"
            },
            {
              "tag": "l",
              "attributes": {},
              "text": "teṣām anyatra vijñeyād upalambhas triṣu smṛtaḥ // MandUpK_4.90 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "prakṛtyākāśavaj jñeyāḥ sarve dharmā anādayaḥ /"
            },
            {
              "tag": "l",
              "attributes": {},
              "text": "vidyate na hi nānātvaṃ teṣāṃ kvacana kiñcanaḥ // MandUpK_4.91 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ādibuddhāḥ prakṛtyaiva sarve dharmāḥ suniścitāḥ /"
            },
            {
              "tag": "l",
              "attributes": {},
              "text": "yasyaivaṃ bhavati kṣāntiḥ so 'mṛtatvāya kalpate // MandUpK_4.92 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ādiśāntā hy anutpannāḥ prakṛtyaiva sunirvṛtāḥ /"
            },
            {
              "tag": "l",
              "attributes": {},
              "text": "sarve dharmāḥ samābhinnā ajaṃ sāmyaṃ viśāradam // MandUpK_4.93 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vaiśāradyaṃ tu vai nāsti bhede vicaratāṃ sadā /"
            },
            {
              "tag": "l",
              "attributes": {},
              "text": "bhedanimnāḥ pṛthagvādās tasmāt te kṛpaṇāḥ smṛtāḥ // MandUpK_4.94 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "aje sāmye tu ye kecid bhaviṣyanti suniścitāḥ /"
            },
            {
              "tag": "l",
              "attributes": {},
              "text": "te hi loke mahājñānās tac ca loko na gāhate // MandUpK_4.95 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ajeṣv ajam asaṃkrāntaṃ dharmeṣu jñānam iṣyate /"
            },
            {
              "tag": "l",
              "attributes": {},
              "text": "yato na kramate jñānam asaṅgaṃ tena kīrtitam // MandUpK_4.96 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "aṇumātre 'pi vaidharmye jāyamāne 'vipaścitaḥ /"
            },
            {
              "tag": "l",
              "attributes": {},
              "text": "asaṅgatā sadā nāsti kimutāvaraṇacyutiḥ // MandUpK_4.97 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "alabdhāvaraṇāḥ sarve dharmāḥ prakṛtinirmalāḥ /"
            },
            {
              "tag": "l",
              "attributes": {},
              "text": "ādau buddhās tathā muktā budhyanta iti nāyakāḥ // MandUpK_4.98 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "kramate na hi buddhasya jñānaṃ dharmeṣu tāyinaḥ /"
            },
            {
              "tag": "l",
              "attributes": {},
              "text": "sarve dharmās tathā jñānaṃ naitad buddhena bhāṣitam // MandUpK_4.99 //"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "durdarśam atigambhīram ajaṃ sāmyaṃ viśāradam /"
            },
            {
              "tag": "l",
              "attributes": {},
              "text": "buddhvā padam anānātvaṃ namaskurmo yathābalam // MandUpK_4.100 //"
            }
          ]
        }
      ]
    }
  ]
}