{
  "file_title": "sabhikasaugataśāsanapravrajyāvratacaraṇaparivarta",
  "file_title_normal": "sabhikasaugatasasanapravrajyavratacaranaparivarta",
  "metadata": {
    "original_title": "Sabhikasaugataśāsanapravrajyāvratacaraṇaparivarta",
    "contributors": [
      {
        "role": "data entry",
        "name": "Klaus Wille",
        "when": ""
      },
      {
        "role": "contribution to GRETIL",
        "name": "Klaus Wille",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31",
    "source": "Tilak Raj Chopra. \"BHS triyantara and Hindi teṃtara ḥ Notes on a Folk-belief in the Mahāvastu and Some Other Buddhist Sanskrit Texts (Supplement: Text of the Sabhika-Parivarta, edited for the First Time from Manuscripts)\". In: Frank-Richard Hamm Memorial Volume, October 8, 1990, ed. H. Eimer. Bonn 1990 (Indica et Tibetica, 21), pp. 19-46."
  },
  "body": [
    {
      "tag": "p",
      "attributes": {},
      "text": "Sabhikasaugataśāsanapravrajyāvratacaraṇaparivarta"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "(SAM 4Ob4: additional verses)"
        },
        {
          "tag": "l",
          "attributes": {},
          "text": "athāśoko mahārājaḥ śrotuṃ subhāṣitaṃ punaḥ /"
        },
        {
          "tag": "l",
          "attributes": {},
          "text": "upaguptaṃ yatiṃ natvā sāñjalir evam abravīt // Svp_*1* //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhadanta śrotum icchāmi punas tasya jagadguroḥ /"
        },
        {
          "tag": "l",
          "attributes": {},
          "text": "munīndrasyānubhāvatvaṃ tat samādeṣṭum arhati // Svp_*2* //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti saṃprārthitaṃ rājñā śrutvā so 'rhan yatiḥ sudhīḥ /"
        },
        {
          "tag": "l",
          "attributes": {},
          "text": "taṃ narendraṃ samāmantrya saṃpaśyann evam ādiśat // Svp_*3* //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "(SAM 40b6; BKA C 99b4; BKA T 71b8)"
        },
        {
          "tag": "l",
          "attributes": {},
          "text": "atha śṛṇu samādhāya yathā me guruṇoditaṃ /"
        },
        {
          "tag": "l",
          "attributes": {},
          "text": "tathāhaṃ saṃpravakṣyāmi tava puṇyapravṛddhaye // Svp_1 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tad yathābhūn mahāpuryāṃ mathurāyāṃ mahājanaḥ /"
        },
        {
          "tag": "l",
          "attributes": {},
          "text": "sādhubhogābhidhaḥ śreṣṭhī sarvadravyasamṛddhimān // Svp_2 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tasya bhāryā subhadrāṃgī sundarī ratisaṃnibhā /"
        },
        {
          "tag": "l",
          "attributes": {},
          "text": "sādhvī śrīsadṛśākārā priyaṃvadābhidhā varā // Svp_3 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tasyās triyaṃtrikā jātā dārikā vyaṃgikāśrayā /"
        },
        {
          "tag": "l",
          "attributes": {},
          "text": "tāṃ dṛṣṭvā dārikāṃ mātā babhūva vyāhatāśayā // Svp_4 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "janako 'pi samālokya dārikāṃ tāṃ triyantrikāṃ /"
        },
        {
          "tag": "l",
          "attributes": {},
          "text": "lajjāvidaritasvāntas tasthau niśvāsatatparaḥ // Svp_5 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataḥ sa janakaḥ śreṣṭhī nimittajñān vicakṣaṇān /"
        },
        {
          "tag": "l",
          "attributes": {},
          "text": "tīrthikān sahasāmantrya dārikāṃ tām adarśayat // Svp_6 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "triyantritāṃ śiśuṃ dṛṣṭvā nimittajñaḥ sa tīrthikaḥ /"
        },
        {
          "tag": "l",
          "attributes": {},
          "text": "dārikeyam abhadreti śreṣṭhino 'gre nyavedayat // Svp_7 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tac chrutvā janakaḥ śreṣṭhī duḥkhaśaṃkākulāśayaḥ /"
        },
        {
          "tag": "l",
          "attributes": {},
          "text": "snehaśokāgnitaptātmā tasthau saṃmohitendriyaḥ // Svp_8 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tāṃ dṛṣṭvā sā satī bhāryā śrutvā tat tīrthikoditaṃ /"
        },
        {
          "tag": "l",
          "attributes": {},
          "text": "snehaśokāgnisaṃtaptā babhūva vyāhatāśayā // Svp_9 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tasmin kaṇe supuṇyātmā sarvavidyāvicakṣaṇā /"
        },
        {
          "tag": "l",
          "attributes": {},
          "text": "sā parivrājikā tatra śreṣṭhigṛha upācarat // Svp_10 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tāṃ dṛṣṭvā samupāyātāṃ śreṣṭhī sa sahasotthitaḥ /"
        },
        {
          "tag": "l",
          "attributes": {},
          "text": "sādaraṃ samupāmantrya śuddhāsane nyaveśayat // Svp_11 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sādhubhogas tataḥ śreṣṭhī tāṃ parivrājikāṃ mudā /"
        },
        {
          "tag": "l",
          "attributes": {},
          "text": "abhyarcya bhojayitvā ca saṃprasādyaivam abravīt // Svp_12 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhadrike dārikā jātā mamātmajā triyantrikā /"
        },
        {
          "tag": "l",
          "attributes": {},
          "text": "imāṃ te dātum icchāmi samanvāhartum arhasi // Svp_13 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti nivedya sa śreṣṭhī samādāya nijāṃ sutāṃ /"
        },
        {
          "tag": "l",
          "attributes": {},
          "text": "tāṃ tasyāḥ purataḥ sthāpya bahu dravyaṃ ca prabravīt // Svp_14 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iyaṃ me dārikā bhadre bhavatyai saṃkalpitā mayā /"
        },
        {
          "tag": "l",
          "attributes": {},
          "text": "tad bhavatyā samādāya saṃpālyā svātmajā yathā // Svp_15 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tvaṃ putraputrīhīnāsi nirbhartṛkā nirākulā /"
        },
        {
          "tag": "l",
          "attributes": {},
          "text": "tasmāt tvayā pālanīyā svātmajeva śiśur iyaṃ // Svp_16 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti nivedya sa śreṣṭhī sadhātrīṃ tāṃ sutāṃ mudā /"
        },
        {
          "tag": "l",
          "attributes": {},
          "text": "bahudravyānvitāṃ tasyai datvaivaṃ punar abravīt // Svp_17 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yadeyaṃ saṃpravṛddhā syāt tadā te dāsikā bhavet /"
        },
        {
          "tag": "l",
          "attributes": {},
          "text": "tasmād yāvad iyaṃ bālā tāvat pālyā tvayā sadā // Svp_18 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataḥ pravrājya sve dharme saṃcārayasva sanmate /"
        },
        {
          "tag": "l",
          "attributes": {},
          "text": "adhyāpaya ca sarvāṇi śāstrāṇy api yathākramaṃ // Svp_19 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ity uktvā sa pitā putrīṃ vastrālaṃkāramaṇḍitām /"
        },
        {
          "tag": "l",
          "attributes": {},
          "text": "tāṃ tasyai brahmacāriṇyai saṃkalpya pradadau muda // Svp_20 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tat pradattāṃ samādāya sadhātrīṃ sopacārikāṃ /"
        },
        {
          "tag": "l",
          "attributes": {},
          "text": "datvā bhadrāśiṣaṃ tasmai śirī nāmā tato 'carat* // Svp_21 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatra sā svāśrame gatvā sadhātrīṃ tāṃ pramoditā /"
        },
        {
          "tag": "l",
          "attributes": {},
          "text": "svātmajām iva saṃpālya sahasā samapoṣayat // Svp_22 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evaṃ saṃpālyamānā sā dine dine 'bhivardhitā /"
        },
        {
          "tag": "l",
          "attributes": {},
          "text": "paripuṣṭendriyā kāntā sarvamanoharābhavat // Svp_23 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatas tayānuśāsinyā pravrājitā yathāvidhiṃ /"
        },
        {
          "tag": "l",
          "attributes": {},
          "text": "sā yatisaṃvaraṃ dhṛtvā kāṣāyacīvarācarat // Svp_24 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataḥ sā sumatī kanyā sarvā lipīr aśikṣata /"
        },
        {
          "tag": "l",
          "attributes": {},
          "text": "tataḥ krameṇa sarvāṇi śāstrāṇi samaśikṣata // Svp_25 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evam adhītya sā vijñā sarvavidyāntapāragā /"
        },
        {
          "tag": "l",
          "attributes": {},
          "text": "mahādhīr iti nāmābhūt subuddhitvāt triyantrikā // Svp_26 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "krameṇa kuṭilāṃgī sā śālaproccābhavat sudhīḥ /"
        },
        {
          "tag": "l",
          "attributes": {},
          "text": "nijadharmānubhāvena pūrvapāpakṣayaṃ gate // Svp_27 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "catuḥṣaṣṭi kalādhītā vedādhyayanacāturī /"
        },
        {
          "tag": "l",
          "attributes": {},
          "text": "sarvavādimanotrāsaṃ saṃharantī vyarājata // Svp_28 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarve 'pi vādino vijñās tāṃ jetuṃ naiva śekire /"
        },
        {
          "tag": "l",
          "attributes": {},
          "text": "saiva pravādinaḥ sarvān vinirjityābhyarājata // Svp_29 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tat kīrtisurabhis tasyāḥ samantataḥ prasāritā /"
        },
        {
          "tag": "l",
          "attributes": {},
          "text": "tat sumatiṃ samakarṇya sarve 'tivismayaṃ yayuḥ // Svp_30 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tadā tatra dvijo vidvān sarvavedāntapāragaḥ /"
        },
        {
          "tag": "l",
          "attributes": {},
          "text": "vidyākarābhidho mānī dakṣiṇātaḥ samāgataḥ // Svp_31 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sa pārśvaṃ tāmrapaṭṭena veṣṭayitvā samunmanāḥ /"
        },
        {
          "tag": "l",
          "attributes": {},
          "text": "ulkām ujvālitāṃ dhṛtvā pure tatra mudāviśat // Svp_32 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yo mayā saha saṃvādaṃ kartum atra samicchati /"
        },
        {
          "tag": "l",
          "attributes": {},
          "text": "tasyāham upagaccheyam iti mānī mudācarat // Svp_33 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tam āyātaṃ samālokya māthurikā mahājanāḥ /"
        },
        {
          "tag": "l",
          "attributes": {},
          "text": "taṃ dvijaṃ samupāmantrya sarve py evaṃ babhāṣire // Svp_34 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sādho mātra samāgaccha dhṛtvolkāṃ jvalitām imāṃ /"
        },
        {
          "tag": "l",
          "attributes": {},
          "text": "yā parivrājikā sādhvī sā prājñā vidyate satī // Svp_35 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti tair gaditaṃ śrutvā vidyākaro 'timānikaḥ /"
        },
        {
          "tag": "l",
          "attributes": {},
          "text": "māthurikān upāsṛtya sāhaṃkāraḥ samabravīt // Svp_36 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kā parivrājikā prājñā vidyate 'tra kuhāśritā /"
        },
        {
          "tag": "l",
          "attributes": {},
          "text": "tām ahaṃ draṣṭum icchāmi tad darśayitum arhathaḥ // Svp_37 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti taduktam ākarṇya sarve 'pi te mahājanāḥ /"
        },
        {
          "tag": "l",
          "attributes": {},
          "text": "brāhmaṇaṃ taṃ samālokya saṃpraṣṭum evam abravīt // Svp_38 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sādho yadi tayā sārdhaṃ saṃvādaṃ kartum icchasi /"
        },
        {
          "tag": "l",
          "attributes": {},
          "text": "tāṃ kāntāṃ sumatiṃ vijñāṃ darśayiṣyāmahe vayaṃ // Svp_39 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti sarvair api proktaṃ śrutvā sa brāhmaṇo mudā /"
        },
        {
          "tag": "l",
          "attributes": {},
          "text": "saṃpaśyans tān janān sarvān puraḥ sthitvaivam abravīt // Svp_40 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bho bhavantas tayā sārdhaṃ saṃvādaṃ kartum utsahe /"
        },
        {
          "tag": "l",
          "attributes": {},
          "text": "tad enāṃ samupānīya darśayantu puro mama // Svp_41 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti tena samākhyātaṃ śrutvā tatheti te janāḥ /"
        },
        {
          "tag": "l",
          "attributes": {},
          "text": "sahasā tatrāśrame gatvā tasyā yater upāśrayan // Svp_42 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tān vīkṣya samupāsīnān sā parivrājikā mudā /"
        },
        {
          "tag": "l",
          "attributes": {},
          "text": "kimartham āgatā yūyam iti saṃparyapṛcchata // Svp_43 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tac chrutvā te janāḥ sarve natvā sāṃjalayo mudā /"
        },
        {
          "tag": "l",
          "attributes": {},
          "text": "tāṃ mahādhiyam āpaśyan māthurā evam abruvan // Svp_44 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "eko 'tra brāhmaṇo vidvān sarvaśāstravicakṣaṇaḥ /"
        },
        {
          "tag": "l",
          "attributes": {},
          "text": "vedāntapārago vijño dakṣiṇātaḥ samāgataḥ // Svp_45 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tat tena saha saṃvādaṃ kartuṃ yadi tvam icchasi /"
        },
        {
          "tag": "l",
          "attributes": {},
          "text": "sarvalokasabhāmadhye svaguṇaṃ saṃprakāśaya // Svp_46 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śaknosi yadi vijñena saṃvādaṃ kuru mānini /"
        },
        {
          "tag": "l",
          "attributes": {},
          "text": "parājitā cet tena tvaṃ vayam apy upahāsyatāṃ // Svp_47 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti tair uktam ākarṇya sā parivrājikā sudhīḥ /"
        },
        {
          "tag": "l",
          "attributes": {},
          "text": "vāḍham icchāmi saṃvādaṃ kartuṃ tena dvijena hi // Svp_48 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvalokasabhāmadhye darśayiṣyāmi madguṇaṃ /"
        },
        {
          "tag": "l",
          "attributes": {},
          "text": "iti tayā samuditaṃ śrutvā sarve savismayāḥ // Svp_49 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarveme tat pravṛttāntaṃ rājñaḥ puro nyavedayan /"
        },
        {
          "tag": "l",
          "attributes": {},
          "text": "tat samākarṇya rājā sa yathāmūbhyāṃ prabhāṣitaṃ // Svp_50 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kārayata tathā yūyam iti tān avadaj janān /"
        },
        {
          "tag": "l",
          "attributes": {},
          "text": "tadanujñāṃ samāsādya sarve te muditā janāḥ // Svp_51 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "āmantrya tajjanān etad vṛttaṃ proktvaivam ūcire /"
        },
        {
          "tag": "l",
          "attributes": {},
          "text": "parivrājikayā sārdham amuyāpy ativijñayā // Svp_52 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "amuko brāhmaṇo vidvān saṃvādaṃ kartum icchati /"
        },
        {
          "tag": "l",
          "attributes": {},
          "text": "tac chrotuṃ ye 'bhivāñcchanti jñātuṃ caitad viśeṣatāṃ // Svp_53 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarve tatra samāyāntu pure 'taḥ saptame dine /"
        },
        {
          "tag": "l",
          "attributes": {},
          "text": "iti rājñā samādiṣṭaṃ prabhāṣantaḥ samantataḥ // Svp_54 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ghaṇṭāghoṣaṃ samuccārya codayata sato janān /"
        },
        {
          "tag": "l",
          "attributes": {},
          "text": "iti tatkathitaṃ śrutvā sarve 'pi sajjanā mudā // Svp_55 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatra te muditāḥ sarve yathādiṣṭaṃ mahībhṛtā /"
        },
        {
          "tag": "l",
          "attributes": {},
          "text": "tathā ghaṇṭāṃ samunnādya sarvāṃl lokān vyanodayan // Svp_*55* //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tathāhīti pratijñāya ghaṇṭāghoṣam acārayan /"
        },
        {
          "tag": "l",
          "attributes": {},
          "text": "tat samākarṇya sarve 'pi sajjanā mathurāśritāḥ // Svp_56 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tadvivādaṃ samicchantaḥ śrotuṃ draṣṭuṃ pracerire /"
        },
        {
          "tag": "l",
          "attributes": {},
          "text": "tadā vidyākaro mānī manasaivaṃ vyacintayat // Svp_57 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sā parivrājikā vijñā kīdṛgvidyāvicakṣaṇā /"
        },
        {
          "tag": "l",
          "attributes": {},
          "text": "iti vicintya satrasthas tāṃ parivrājikāṃ satīṃ // Svp_58 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "draṣṭuṃ tatrāśrame gatvā lokān evam apṛcchata /"
        },
        {
          "tag": "l",
          "attributes": {},
          "text": "yā parivrājikā prājñā sā kā kuhasamāśritā // Svp_59 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tāṃ bhavantaḥ samāmantrya saṃdarśayantu me drutaṃ /"
        },
        {
          "tag": "l",
          "attributes": {},
          "text": "iti tat kathitaṃ śrutvā tatrāntikasamāśritāḥ // Svp_60 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tāṃ parivrājikāṃ sādhvīṃ samāmantryaivam abruvan /"
        },
        {
          "tag": "l",
          "attributes": {},
          "text": "bho bhadre brāhmaṇo vidvān bhavatīṃ draṣṭum icchati // Svp_61 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tad bhavatī tam āmantrya saṃdarśayatu sādaraṃ /"
        },
        {
          "tag": "l",
          "attributes": {},
          "text": "iti taduktam ākarṇya sā parivrājikā mudā // Svp_62 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "taṃ vidvāṃsaṃ samāmantrya purataḥ samupāśrayat /"
        },
        {
          "tag": "l",
          "attributes": {},
          "text": "tāṃ parivrājikāṃ kāntāṃ manoramātisundarīṃ // Svp_63 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "samīkṣya suciraṃ tasthau rāgāgnijvalitāśayaḥ /"
        },
        {
          "tag": "l",
          "attributes": {},
          "text": "sā parivrājikā cāpi dṛṣṭvā taṃ sundaraṃ dvijaṃ // Svp_64 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "saṃrāgavyākulasvāntā paśyanty eva samāśrayat /"
        },
        {
          "tag": "l",
          "attributes": {},
          "text": "tayor dvayor daivayogād rāgavahniḥ samutthitaḥ // Svp_65 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tenābhidravitasvāntau sneharaktau babhūvatuḥ /"
        },
        {
          "tag": "l",
          "attributes": {},
          "text": "tataḥ sa brāhmaṇaḥ kānto yuvā rāgākulendriyaḥ // Svp_66 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tāṃ kāntāṃ yauvanīṃ rāmāṃ saṃpaśyan raha abravīt /"
        },
        {
          "tag": "l",
          "attributes": {},
          "text": "ayi bhadre subhadrāṃgi tvāṃ dṛṣṭvā mama mānasaṃ // Svp_67 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rāgāgnir dīpyate dagdhuṃ tac chamīkartum arhati /"
        },
        {
          "tag": "l",
          "attributes": {},
          "text": "yadi te 'sti dayā bhadre brāhmaṇe 'smin vicakṣaṇe // Svp_68 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tat sudṛṣṭyā samālokya mām āśvāsyābhinandaya /"
        },
        {
          "tag": "l",
          "attributes": {},
          "text": "iti taduktam ākarṇya sā parivrājikā api // Svp_69 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kāmarāgāvilasvāntā tasthau saṃmohitā yathā /"
        },
        {
          "tag": "l",
          "attributes": {},
          "text": "evaṃ saṃmohitasvāntāṃ tāṃ vīkṣya brāhmaṇo 'pi saḥ // Svp_70 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "āliṃgya sudṛśāpaśyan samāśvāsyaivam abravīt /"
        },
        {
          "tag": "l",
          "attributes": {},
          "text": "ayi bhadre yadi te 'sti snehamaitramano mayi // Svp_71 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrutvā me 'bhihitaṃ vākyaṃ cittaṃ samabhinandaya /"
        },
        {
          "tag": "l",
          "attributes": {},
          "text": "sumate yan mayā sārdhaṃ vivādaṃ kartum icchasi // Svp_72 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aham api tvayā sārdhaṃ vivādaṃ kartum utsahe /"
        },
        {
          "tag": "l",
          "attributes": {},
          "text": "tad yadi te mayi snehas tan me hitaṃ vacaḥ śṛṇu // Svp_73 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tan manasā samādhāya samabhikartum arhati /"
        },
        {
          "tag": "l",
          "attributes": {},
          "text": "iti taduktam ākarṇya kāmāturā mahāsudhīḥ // Svp_74 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vidyākaraṃ samālokya vihasaṃty evam abravīt /"
        },
        {
          "tag": "l",
          "attributes": {},
          "text": "bho dvijendra mahāprājña samādiṣṭaṃ tvayā yathā // Svp_75 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tathāhaṃ kartum icchāmi satyam iti pravakṣyatāṃ /"
        },
        {
          "tag": "l",
          "attributes": {},
          "text": "iti tayā samākhyātaṃ śrutvāsau cāturo mudā // Svp_76 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tāṃ smitānanaḥ prāha manojarasavihvalaḥ /"
        },
        {
          "tag": "l",
          "attributes": {},
          "text": "yady evaṃ kriyate rāme tathāvayoḥ samāgamaṃ // Svp_77 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yāvaj jīvaṃ sukhaṃ bhuktvā ramamāṇau caremahi /"
        },
        {
          "tag": "l",
          "attributes": {},
          "text": "tad abhisamayaṃ kṛtvā guptam āvāṃ vidhāya tat // Svp_78 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evaṃ tatra sabhāmadhye saṃlapiṣyāvahe kila /"
        },
        {
          "tag": "l",
          "attributes": {},
          "text": "yo 'tra vivādite jetā tasya sa hatamānikaḥ // Svp_79 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śaraṇe prāpya śiṣyatvaṃ saṃcareta sadānugaḥ /"
        },
        {
          "tag": "l",
          "attributes": {},
          "text": "ity abhisamayaṃ kṛtvā sākṣīkṛtvā mahājanān // Svp_80 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatra sarvasabhāmadhye saṃvadiṣyāmahe mithaḥ /"
        },
        {
          "tag": "l",
          "attributes": {},
          "text": "mayā cen nirjitā tvaṃ strī tadā loke na ninditā // Svp_81 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kim āścaryaṃ jitā bālā puṃsā sateti vakṣyate /"
        },
        {
          "tag": "l",
          "attributes": {},
          "text": "yadi tatra sabhāmadhye nirjito 'haṃ tvayā striyā // Svp_82 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tadā loke bhaviṣyāmi nindyamānaḥ samantataḥ /"
        },
        {
          "tag": "l",
          "attributes": {},
          "text": "pumān api dvijaḥ prājño bālayāpi striyā jitaḥ // Svp_83 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti hāsyapathaṃ yāsye vidyākaro 'tiviśrutaḥ /"
        },
        {
          "tag": "l",
          "attributes": {},
          "text": "iti tvayā tadā tatra saṃvāde nau pravartite // Svp_84 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ante pratyuttaraṃ naiva dātavyam api kiṃcana /"
        },
        {
          "tag": "l",
          "attributes": {},
          "text": "tathā jitvā mayā tvaṃ strī śiṣyāpi me bhaves tadā // Svp_85 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evaṃ samāgamaṃ nau syād vāvaj jīvaṃ sukhaṃ mahat /"
        },
        {
          "tag": "l",
          "attributes": {},
          "text": "iti taduktam ākarṇya sā kāmarāgadāhitā // Svp_86 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatheti patibhāṣitvā brāhmaṇaṃ taṃ vyanodayat /"
        },
        {
          "tag": "l",
          "attributes": {},
          "text": "evaṃ sa brāhmaṇas tatra kṛtvābhisamayaṃ tayā /"
        },
        {
          "tag": "l",
          "attributes": {},
          "text": "lokāsamīkṣyamāṇaś ca svālaye prācaran mudā // Svp_87 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tato 'nyasmin dine prātaḥ vidvān kāmasamutsukaḥ /"
        },
        {
          "tag": "l",
          "attributes": {},
          "text": "mahājanasabhāmadhye gatvāmantryaivam abravīt // Svp_88 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhavanto 'dya tayā sārdhaṃ parivrājikayā saha /"
        },
        {
          "tag": "l",
          "attributes": {},
          "text": "saṃvādaṃ kartum icchāmi tad ānayantu tāṃ drutaṃ // Svp_89 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti tenoditaṃ śrutvā sarve 'pi te mahājanāḥ /"
        },
        {
          "tag": "l",
          "attributes": {},
          "text": "tatheti samupāmantrya tāṃ yatim evam abruvan // Svp_90 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhavati yad ayaṃ vipraḥ sarvaśāstravicakṣaṇaḥ /"
        },
        {
          "tag": "l",
          "attributes": {},
          "text": "bhavatyā saha saṃvādaṃ kartum adya samicchati // Svp_91 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tad bhavantī sahānena vivadituṃ yadīcchati /"
        },
        {
          "tag": "l",
          "attributes": {},
          "text": "tatra raṃge sabhāmadhye samāgatyābhitiṣṭhatu // Svp_92 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti taduktam ākarṇya sā parivrājikā mudā /"
        },
        {
          "tag": "l",
          "attributes": {},
          "text": "taṃ bhartāram abhīcchantī raṃgabhūmyāṃ samāśrayat // Svp_93 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vidyākaro 'pi āgatya tatra raṃge sabhāśraye /"
        },
        {
          "tag": "l",
          "attributes": {},
          "text": "mahādhīmukhain ālokya pramanāḥ samupāśrayat // Svp_94 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatra raṃge sabhāmadhye tāv ubhau samupāśritau /"
        },
        {
          "tag": "l",
          "attributes": {},
          "text": "dṛṣṭvā śrutvāpi te sarve mahājanā upāśrayan // Svp_95 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tad draṣṭuṃ kautukākrāntaṃ viprāś ca brahmacāriṇaḥ /"
        },
        {
          "tag": "l",
          "attributes": {},
          "text": "nṛpatipramukhā lokāḥ sarve tatra samāgatāḥ // Svp_96 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tathānye 'pi janāḥ santaḥ śilpivaṇikprajādayaḥ /"
        },
        {
          "tag": "l",
          "attributes": {},
          "text": "sarve 'tra samupāyātās tad draṣṭuṃ samupāśrayan // Svp_*96* //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tān draṣṭuṃ samupāsīnān sarvāṃl lokān samīkṣya saḥ /"
        },
        {
          "tag": "l",
          "attributes": {},
          "text": "brāhmaṇa utthitaḥ paśyan sāñjalir evam abravīt // Svp_97 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhavanto 'tra yad asmābhiḥ svam atimadamānikaṃ /"
        },
        {
          "tag": "l",
          "attributes": {},
          "text": "kṛtaṃ vaṭukacāpalyaṃ kartum arhantu tat kṣamāṃ // Svp_98 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yadi mayā vivāde 'tra nārīyaṃ nirjitā tadā /"
        },
        {
          "tag": "l",
          "attributes": {},
          "text": "kim āścaryaṃ vadel lokaḥ puṃsā nārī jiteti ca // Svp_99 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yady etayā striyāpy atra vivāde 'haṃ vinirjitaḥ /"
        },
        {
          "tag": "l",
          "attributes": {},
          "text": "pumān api jito nāryā hīti syāṃ sarvaninditaḥ // Svp_100 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tad atra samayaṃ kṛtvā vivādaṃ kartum utsahe /"
        },
        {
          "tag": "l",
          "attributes": {},
          "text": "tad bhavanto 'pi madhyasthā draṣṭum arhantu sādhavaḥ // Svp_101 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yady eṣātra vivāde māṃ parājetuṃ hi śaknuyāt /"
        },
        {
          "tag": "l",
          "attributes": {},
          "text": "asyāḥ śiṣyatvam āsādya bhaveyāhaṃ sadānugaḥ // Svp_102 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yady atrāham imāṃ jitvā jayaśriyaṃ samāpnuyāṃ /"
        },
        {
          "tag": "l",
          "attributes": {},
          "text": "mama śiṣyatvam āsādya bhaved eṣā sadānugā // Svp_103 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti saṃprārthya vipro 'sau tāṃ parivrājikāṃ satīṃ /"
        },
        {
          "tag": "l",
          "attributes": {},
          "text": "paśyan vyākaraṇapṛśnaṃ pṛṣṭvā samabhyacodayat // Svp_104 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatpratyuttaram uddiśya sā parivrājikā sudhīḥ /"
        },
        {
          "tag": "l",
          "attributes": {},
          "text": "brāhmaṇaṃ taṃ vinirjitya vyasmāyayan sabhājanān // Svp_105 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tac chrutvā te janāḥ sarve vismayāpannamānasāḥ /"
        },
        {
          "tag": "l",
          "attributes": {},
          "text": "prājñeyaṃ yatir ity uktvā svasvālayam upācaram // Svp_106 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tat paredyus tathā tatra sā parivrājikāgatā /"
        },
        {
          "tag": "l",
          "attributes": {},
          "text": "te 'pi santo janāḥ sarve samāgatya samāśrayan // Svp_107 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataḥ sa brāhmaṇas tatra sabhāmadhye samāśritaḥ /"
        },
        {
          "tag": "l",
          "attributes": {},
          "text": "tāṃ parivrājikāṃ paśyañ cchāstrārthaṃ paryapṛcchata // Svp_108 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tac chāstrārthaṃ samākhyāya yuvatir api sā sudhīḥ /"
        },
        {
          "tag": "l",
          "attributes": {},
          "text": "vidvāṃsam api taṃ jitvā sarvān sato 'nvamodayat // Svp_109 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evaṃ ca tṛtīye 'py ahni sā yoṣid api sanmatiḥ /"
        },
        {
          "tag": "l",
          "attributes": {},
          "text": "sarvakalābhisaṃvāde vispaṣṭārtham udāharat // Svp_110 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evaṃ turyadine cāpi pañcame divase tathā /"
        },
        {
          "tag": "l",
          "attributes": {},
          "text": "ṣaṣṭhe 'pi vāsare saivaṃ yathārthaṃ samupādiśat // Svp_111 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evaṃ sa brāhmaṇas tatra saptame 'hni samāśrite /"
        },
        {
          "tag": "l",
          "attributes": {},
          "text": "kriyābandhaṃ taya kṛtvā raṃgabhūmim upāsarat // Svp_112 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "trapākulacitta iva janān āha sucāturaḥ /"
        },
        {
          "tag": "l",
          "attributes": {},
          "text": "adyāpy ahaṃ yadi jitas tasyāḥ syām anugo nanu // Svp_113 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jeṣyati pratyahaṃ saivam ekasminn apy ahaṃ kimu /"
        },
        {
          "tag": "l",
          "attributes": {},
          "text": "vāṇīcchalāj jitā sā tu yato yoṣit sarasvatī // Svp_114 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti proktvā dvijaḥ kāmī kāmāturīṃ mahādhiyaṃ /"
        },
        {
          "tag": "l",
          "attributes": {},
          "text": "pragalbhavacasā nāriṃ vedāntaṃ samapṛcchata // Svp_115 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatra vijñāpi sā sādhvī smṛtvābhisamayaṃ sudhīḥ /"
        },
        {
          "tag": "l",
          "attributes": {},
          "text": "api pratyuttaraṃ kiñcid asamarthaiva no dadau // Svp_116 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataḥ sa brāhmaṇaḥ paśyan mahājanān sabhāśritān /"
        },
        {
          "tag": "l",
          "attributes": {},
          "text": "sānandasuprasannāsyaḥ sāñjalir evam abravīt // Svp_117 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhavanto dṛśyatām atra labhate ko jayaśriyaṃ /"
        },
        {
          "tag": "l",
          "attributes": {},
          "text": "iti samīkṣya prākhyātum arhanti mānyathā khalu // Svp_118 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti tat prārthitaṃ śrutvā sarve 'pi te sabhājanāḥ /"
        },
        {
          "tag": "l",
          "attributes": {},
          "text": "vidyānidhiṃ mahāprājñaṃ saṃpraśaṃsyaivam abruvan // Svp_119 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kovidātra bhavāñ jetā yatir eṣā parājitā /"
        },
        {
          "tag": "l",
          "attributes": {},
          "text": "tad iyaṃ bhavataḥ śiṣyā bhaveta sarvadānugā // Svp_120 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ekasminn eva divase mahādhīs tena nirjitā /"
        },
        {
          "tag": "l",
          "attributes": {},
          "text": "katham atra saṃdeha iti sarve savismayāḥ // Svp_121 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti sarvaiḥ samākhyātaṃ śrutvā sa brāhmaṇo mudā /"
        },
        {
          "tag": "l",
          "attributes": {},
          "text": "tāṃ parivrājikāṃ paśyan vihasann evam abravīt // Svp_122 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ayi bhadre samāyāhi yathābhisamayaṃ kṛtam /"
        },
        {
          "tag": "l",
          "attributes": {},
          "text": "tathānugatvam āsādya cara dharmaṃ mamānugā // Svp_123 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti taduktam ākarṇya sā parivrājikā smitā /"
        },
        {
          "tag": "l",
          "attributes": {},
          "text": "lajjābhihatacitteva tasthāv abhinatānanā // Svp_124 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataḥ sa mudito vipro daṇḍaṃ cchatram upānahaṃ /"
        },
        {
          "tag": "l",
          "attributes": {},
          "text": "datvā tāṃ sahasāmantrya samāśvāsyaivam abravīt // Svp_125 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ayi bhadre tathā siddhaṃ yathā mayā samīhitaṃ /"
        },
        {
          "tag": "l",
          "attributes": {},
          "text": "tat tvaṃ mudā mayā sārdhaṃ sukhaṃ cara samāvraja // Svp_126 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti tat kathitaṃ śrutvā sā parivrājikā tataḥ /"
        },
        {
          "tag": "l",
          "attributes": {},
          "text": "daṇḍam upānahau cchatraṃ gṛhītvā prasthitā śanaiḥ // Svp_127 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataḥ sa brāhmaṇo dhṛtvā tāṃ parivrājikāṃ mudā /"
        },
        {
          "tag": "l",
          "attributes": {},
          "text": "vijayaśrīmahotsāhair vāsālayam upācarat // Svp_128 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatra vāse samāśritya vidvān so 'tyabhinanditaḥ /"
        },
        {
          "tag": "l",
          "attributes": {},
          "text": "tayā sārdhaṃ yathākāmaṃ bhuṃjamāno 'ramat sukhaṃ // Svp_129 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatraivaṃ ramyamāṇāsau tena bhartrātirāginā /"
        },
        {
          "tag": "l",
          "attributes": {},
          "text": "kāla āpannasatvābhūt prāvṛṣīva ghano 'mbubhṛt // Svp_130 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataḥ krameṇa sā nārī saṃpravardhitagarbhiṇī /"
        },
        {
          "tag": "l",
          "attributes": {},
          "text": "kṛśāṃgī pāṇḍuvarṇābhūn mṛduvāg mandagāminī // Svp_131 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "garbhiṇī sā parijñāya nindyamānā mahājanaiḥ /"
        },
        {
          "tag": "l",
          "attributes": {},
          "text": "lajjāsaṃkocitasvāntā bhartāram āha taṃ dvijaṃ // Svp_132 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "svāmin bhavān vijānātu yad ahaṃ garbhiṇī bhave /"
        },
        {
          "tag": "l",
          "attributes": {},
          "text": "tal lokair nindyamānātra kathaṃ careya sāṃprataṃ // Svp_133 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tad anyaviṣaye gatvā sthātum icchati me manaḥ /"
        },
        {
          "tag": "l",
          "attributes": {},
          "text": "yadīcchasi mayā sārdhaṃ rantuṃ prehi vrajevahi // Svp_134 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti tayā samākhyātaṃ śrutvā sa brāhmaṇas tathā /"
        },
        {
          "tag": "l",
          "attributes": {},
          "text": "anyatra viṣaye gantuṃ tayā sārdhaṃ samaicchata //135 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatas tau mathurāṃ tyaktvā jagmatur dakṣiṇāpathaṃ /"
        },
        {
          "tag": "l",
          "attributes": {},
          "text": "janapadacārikāṃ tatra caritvā sukham āpatuḥ // Svp_136 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatra śvetavalākākhye pure tau dampatī mudā /"
        },
        {
          "tag": "l",
          "attributes": {},
          "text": "gatvā rātrau samāśritya nyūṣatuḥ parikheditau // Svp_137 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatra sā navamāsānām atyayāt samayāgate /"
        },
        {
          "tag": "l",
          "attributes": {},
          "text": "maṭhe lokasabhonānte prāsūta laghudārakam // Svp_138 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ātmajaṃ taṃ samālokya suvarṇam abhisundaraṃ /"
        },
        {
          "tag": "l",
          "attributes": {},
          "text": "sā mātā vismitasvāntā tasthau lajjānatānanā // Svp_139 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "janako' pi tam ālokya vijño 'yaṃ hi bhaved api /"
        },
        {
          "tag": "l",
          "attributes": {},
          "text": "iti matvā ciraṃ paśyans tasthau saṃharṣitāśayaḥ // Svp_140 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataḥ sa janakas tasya kṛtvā jātimahaṃ svayaṃ /"
        },
        {
          "tag": "l",
          "attributes": {},
          "text": "nāmāsya kiṃ kariṣye 'ham iti dhyātvaivam abravīt // Svp_141 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yat sabhāyāṃ prajāto 'yaṃ tenāsya nandanasya me /"
        },
        {
          "tag": "l",
          "attributes": {},
          "text": "sabhika iti vikhyātaṃ nāma bhavatu sarvataḥ // Svp_142 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ity ākhyāya pitā tasya dārakasya yathārthataḥ /"
        },
        {
          "tag": "l",
          "attributes": {},
          "text": "sabhika iti prakhyātaṃ nāma kṛtvātyasārayat // Svp_143 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataḥ sa dārako mātrā pitrāpi saṃprapālitaḥ /"
        },
        {
          "tag": "l",
          "attributes": {},
          "text": "paripuṣṭendriyo vṛddho babhūvāśu manoharaḥ // Svp_144 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataḥ sa sabhiko dhīmān aśikṣata lipīḥ kramāt /"
        },
        {
          "tag": "l",
          "attributes": {},
          "text": "sarvaśāstrāṇy adhītyāśu mahāvāditvam āyayau // Svp_145 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evaṃ sa vādijid vijñaḥ sarvavidyāvicakṣaṇaḥ /"
        },
        {
          "tag": "l",
          "attributes": {},
          "text": "vidyābhimāninaḥ sarvān parājetuṃ samaicchata // Svp_146 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tato 'nujñāṃ samāsādya pitroḥ so 'tyatimānikaḥ /"
        },
        {
          "tag": "l",
          "attributes": {},
          "text": "pravrajitvā guror ājñāṃ dhṛtvācarad yativrataṃ // Svp_147 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yasya mātā mahāprājñā vidyākaraḥ pitā tathā /"
        },
        {
          "tag": "l",
          "attributes": {},
          "text": "ato 'timānī sabhikaḥ svayaṃ vidyāvicakṣaṇaḥ // Svp_148 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataḥ sa mānino jetuṃ samudrāntika āśrame /"
        },
        {
          "tag": "l",
          "attributes": {},
          "text": "maharṣīn brāhmaṇān vijñān saṃdraṣṭuṃ samupācarat // Svp_149 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatra sa vādinaḥ sarvān sarvaśāstrapravādite /"
        },
        {
          "tag": "l",
          "attributes": {},
          "text": "jitvā vijayam āsādya samabhyānandito 'carat // Svp_150 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tato 'nyatrāśrame gatvā sa sabhiko vyalokayat /"
        },
        {
          "tag": "l",
          "attributes": {},
          "text": "tathā pravādinaḥ sarvāñ jitvā jayaṃ samāyayau // Svp_151 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evaṃ sa sabhiko gatvā ṣoḍaśanagareṣv api /"
        },
        {
          "tag": "l",
          "attributes": {},
          "text": "sarvān pravādino jitvā jayakīrtiśriyaṃ yayau // Svp_152 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataḥ sa sabhikaḥ sarvavidyāmadābhimānikaḥ /"
        },
        {
          "tag": "l",
          "attributes": {},
          "text": "sarvān pravādino jetuṃ manasaivaṃ vyacintayat // Svp_153 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "saṃbuddho 'sau mahābhijñaḥ sarvajño 'rhan munīśvaraḥ /"
        },
        {
          "tag": "l",
          "attributes": {},
          "text": "sarvavādivijeteti prathitaṃ sarvato 'dhunā // Svp_154 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tad ahaṃ tasya munīndrasya jagacchāstur mahāmateḥ /"
        },
        {
          "tag": "l",
          "attributes": {},
          "text": "prajñāviśeṣam ājñātuṃ gamiṣyāmi tadāśrame // Svp_155 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jetuṃ na śakyate buddhaḥ kṣatriyātmaja eva saḥ /"
        },
        {
          "tag": "l",
          "attributes": {},
          "text": "raṇakāle tu vīrās te kṣatriyāḥ śāstravaimukhāḥ // Svp_156 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vidyākaro mama pitā mahādhīr jananī punaḥ /"
        },
        {
          "tag": "l",
          "attributes": {},
          "text": "svayaṃ vidyābdhipāraś ca sarvavādimadāpahaḥ // Svp_157 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti sa sabhiko dhyātvā vārāṇasyāṃ jināśrame /"
        },
        {
          "tag": "l",
          "attributes": {},
          "text": "mṛgadāve bhraman gatvā samīkṣya samupācarat // Svp_138 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatra sabhāsanāsīnaṃ sarvalokasamāvṛtaṃ /"
        },
        {
          "tag": "l",
          "attributes": {},
          "text": "dadarśa sa munīndraṃ taṃ pūrṇendum iva bhāskaraṃ // Svp_159 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "taṃ dṛṣṭvā sa mahāmānī vismayākrāntamānasaḥ /"
        },
        {
          "tag": "l",
          "attributes": {},
          "text": "vibhinnavadanas tasthau paśyan niścalitendriyaḥ // Svp_160 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tato dhairyaṃ samālambya madamānaṃ vihāya saḥ /"
        },
        {
          "tag": "l",
          "attributes": {},
          "text": "praṇatvā sāñjalis tatra saṃpaśyan samupācarat // Svp_161 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatra sa samupāśritya tasya śāstur mahāmuneḥ /"
        },
        {
          "tag": "l",
          "attributes": {},
          "text": "praṇatvā caraṇāmbhoje sāñjaliḥ samupāśrayat // Svp_162 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tatra sa suprasannātmā sāñjaliḥ sa puraḥ sthitaḥ /"
        },
        {
          "tag": "l",
          "attributes": {},
          "text": "saṃbuddhaṃ taṃ mahābhijñaṃ saṃpaśyann evam abravīt // Svp_163 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhagavans tad vijānīyād yadarthe 'ham ihāvraje /"
        },
        {
          "tag": "l",
          "attributes": {},
          "text": "tad bhavān me manovāñchāṃ saṃpūrayitum arhati // Svp_164 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti saṃprārthitaṃ tena śrutvā sa bhagvāñ jinaḥ /"
        },
        {
          "tag": "l",
          "attributes": {},
          "text": "taṃ sabhikaṃ samālokya vihasann evam ādiśat // Svp_165 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śṛṇu sādho mahābhāga yadarthe tvam ihāgataḥ /"
        },
        {
          "tag": "l",
          "attributes": {},
          "text": "tat te saṃpūrayiṣyāmi samākhyāhi samīhitaṃ // Svp_166 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ity ādiṣṭaṃ munīndreṇa śrutvā sa sabhiko mudā /"
        },
        {
          "tag": "l",
          "attributes": {},
          "text": "bhagavantaṃ tam ālokya sāñjalir evam abravīt // Svp_167 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhagavan bhavatā prāptaṃ kiṃ jñānaṃ kiṃ ca te vrataṃ /"
        },
        {
          "tag": "l",
          "attributes": {},
          "text": "yat saṃbuddho bhavān khyāta etad ādeṣṭum arhati // Svp_168 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti tat prārthitaṃ śrutvā sarvamānimadāpahaḥ /"
        },
        {
          "tag": "l",
          "attributes": {},
          "text": "bhagavān sabhikaṃ drṣṭvā tad uttaram upādiśat // Svp_169 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "uttaraṃ pratipṛcchasva tadarthaṃ sabhika madī /"
        },
        {
          "tag": "l",
          "attributes": {},
          "text": "śiṣyāṇām agrato 'jño 'yaṃ svalpaśikṣāparigrahāt // Svp_170 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti sarvajñavacanaṃ śrutvā sabhika mānikaḥ /"
        },
        {
          "tag": "l",
          "attributes": {},
          "text": "nirmada uttaraṃ vijñaṃ papraccha sāñjaliḥ smitaḥ // Svp_171 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhagavatājñapitas tvaṃ tadarthaṃ me samādiśa /"
        },
        {
          "tag": "l",
          "attributes": {},
          "text": "vinayād arthitas tena tadartham uttarādiśat // Svp_172 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "katham ajño 'si sabhika sarvavidyāvicakṣaṇa /"
        },
        {
          "tag": "l",
          "attributes": {},
          "text": "śrūyatāṃ kathayiṣyāmi saṃkṣepāt sāvadhānataḥ // Svp_173 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bodhicaryāvrataṃ dhṛtvā saṃprāpya bodhim uttamāṃ /"
        },
        {
          "tag": "l",
          "attributes": {},
          "text": "saṃbodhayati yaḥ sarvaṃ sa saṃbuddho nigadyate // Svp_174 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mārāśrayaṃ gṛhaṃ tyaktvā niṣkleśo vijitendriyaḥ /"
        },
        {
          "tag": "l",
          "attributes": {},
          "text": "sarvasatvahitārthena carate yas tapovrataṃ // Svp_175 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "so 'rhan bhikṣur viśuddhātmā caturbrahmavihārikaḥ /"
        },
        {
          "tag": "l",
          "attributes": {},
          "text": "saddharmaśrāvakaḥ saṃghaḥ sa yogī yatir ucyate // Svp_176 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "māyābhavaṃ jagan matvā svaparātmahitārthabhṛt /"
        },
        {
          "tag": "l",
          "attributes": {},
          "text": "bodhicaryāvrataṃ dhṛtvā carate yo jagaddhite // Svp_177 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sa śramaṇo mahābhijño bhadraśrīsadguṇāśrayaḥ /"
        },
        {
          "tag": "l",
          "attributes": {},
          "text": "bodhisatvo mahāsatvaḥ sarvadharmārthabhṛt smṛtaḥ // Svp_178 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ity uttareṇa saṃdiṣṭaṃ śrutvā sa sabhikaḥ punaḥ /"
        },
        {
          "tag": "l",
          "attributes": {},
          "text": "sāścarya uttaraṃ vijñaṃ praṇatvā ca nyavedayat // Svp_179 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "uttarabrāhmaṇāḥ ke ca snātakāś ca kathaṃ dvijāḥ /"
        },
        {
          "tag": "l",
          "attributes": {},
          "text": "vaidikāś ca kathaṃ viprāḥ śrotriyāś cāpi te kathaṃ // Svp_180 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kṣetrajñāś ca kathaṃ te 'pi kathaṃ ca brahmacārinaḥ /"
        },
        {
          "tag": "l",
          "attributes": {},
          "text": "ṛṣayaś ca parivrājā munayaś ca tapasvinaḥ // Svp_181 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yatayo yoginaś cāpi kathaṃ kenāpi karmataḥ /"
        },
        {
          "tag": "l",
          "attributes": {},
          "text": "etat karma samākhyāya saṃbodhayatu me manaḥ // Svp_182 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti saṃprārthitaṃ tena uttaro viprabhikṣukaḥ /"
        },
        {
          "tag": "l",
          "attributes": {},
          "text": "taṃ sabhikaṃ samālokya vihasann evam ādiśat // Svp_183 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ye ca śuddhātmano 'hiṃsā dharmāśritās tapasvinaḥ /"
        },
        {
          "tag": "l",
          "attributes": {},
          "text": "śuddhasaṃvarasaṃdhānā yogābhyāse sucāturāḥ // Svp_184 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sādhu śṛṇu samādhāya yad etat praṣṭum icchasi /"
        },
        {
          "tag": "l",
          "attributes": {},
          "text": "tat te mano'bhituṣṭaye vakṣyāmy ahaṃ samāsataḥ // Svp_*184A* //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yo viśvaṃ sṛjati brahmā svayaṃbhūr vedabhṛd vidhiḥ /"
        },
        {
          "tag": "l",
          "attributes": {},
          "text": "tasyātmajahāḥ samācāraḥ sātvikā nirmalendriyāḥ // Svp_*184B* //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "svaparātmasamācārāś caturbrahmavihāriṇaḥ /"
        },
        {
          "tag": "l",
          "attributes": {},
          "text": "vedadharmārthabhartāraḥ santas te brāhmaṇāḥ smṛtāḥ // Svp_185 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "snātvā tīrtheṣu nityaṃ ye śuddhaśīlā jitendriyāḥ /"
        },
        {
          "tag": "l",
          "attributes": {},
          "text": "brahmavrataṃ carantas te niṣkāṃkṣāḥ snātakāḥ smṛtāḥ // Svp_186 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "saṃskārapariśuddhā ye vedadharmasamācarāḥ /"
        },
        {
          "tag": "l",
          "attributes": {},
          "text": "brahmacaryāvrataṃ dhṛtvā carante te dvijāḥ smṛtāḥ // Svp_187 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śuddhaśīlāḥ samācārā vedadharmārthasādhakāḥ /"
        },
        {
          "tag": "l",
          "attributes": {},
          "text": "brahmavṛttisamādhānā dhīrās te vaidikāḥ smṛtāḥ // Svp_188 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ye brahmasaṃvaraṃ dhṛtvā saṃcarantaḥ sadā śubhe /"
        },
        {
          "tag": "l",
          "attributes": {},
          "text": "sadvidheḥ pūrayanty arthaṃ te viprāḥ kathitā budhaiḥ // Svp_189 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ye sudhīrā mahāvīrāḥ sarvasatvahitodyatāḥ /"
        },
        {
          "tag": "l",
          "attributes": {},
          "text": "vedabhadrārthabhartāraḥ prājñās te śrotriyāḥ smṛtāḥ // Svp_190 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarveṣām indriyāṇāṃ yat kṣetram ātmā samāśrayet /"
        },
        {
          "tag": "l",
          "attributes": {},
          "text": "tadviśuddhiṃ vijānīte sa tu kṣetrajña ucyate // Svp_191 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ye maitrīmuditātmānaḥ kāruṇyārdritamānasāḥ /"
        },
        {
          "tag": "l",
          "attributes": {},
          "text": "upekṣya saṃcarante 'rthe bhadra te brahmacārinaḥ // Svp_l92 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "saṃsāraviratotsāhā nirvṛtisukhalālasāḥ /"
        },
        {
          "tag": "l",
          "attributes": {},
          "text": "pravrajyāvratasaṃcārās te parivrājakāḥ smṛtāḥ // Svp_193 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ye ca brahmasamācārā mahāsatvā mahardhikāḥ /"
        },
        {
          "tag": "l",
          "attributes": {},
          "text": "ṛṣayas te samākhyātā svargābhipadasādhinaḥ // Svp_194 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ye bhavagatisaṃcāraniḥsaṃgāḥ susthitendriyāḥ /"
        },
        {
          "tag": "l",
          "attributes": {},
          "text": "maunacaryāsamācārāḥ santas te munayaḥ smṛtāḥ // Svp_195 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nirapekṣāḥ svakāye 'pi ye carante tapovrataṃ /"
        },
        {
          "tag": "l",
          "attributes": {},
          "text": "tapasvinas ta ākhyātā bhadraśrīsadguṇārthinaḥ // Svp_196 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ye māyāratiniṣkāṃkṣa niṣkleśā vijitendriyāḥ /"
        },
        {
          "tag": "l",
          "attributes": {},
          "text": "nirmamāḥ saṃyatātmāno yatayas te nirañjanāḥ // Svp_197 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ye viśvāsasamācārā nirvikalpā nirāśrayāḥ /"
        },
        {
          "tag": "l",
          "attributes": {},
          "text": "samādhinihitātmāno yoginas te nirañjanāḥ // Svp_198 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ete bhavavinirmuktāḥ pravrajyāvratacāriṇaḥ /"
        },
        {
          "tag": "l",
          "attributes": {},
          "text": "pariśuddhendriyātmānaḥ saṃyāyuḥ paramāṃ gatiṃ // Svp_199 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "etat svalpatarārthe 'pi kathaṃ na jñāyate tvayā /"
        },
        {
          "tag": "l",
          "attributes": {},
          "text": "vidyābhimāninā sarvāñ jeṣyāmīti madoddhataḥ // Svp_200 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mānaṃ tyaja tvaṃ sabhika bhajainaṃ śāstrapāragaṃ /"
        },
        {
          "tag": "l",
          "attributes": {},
          "text": "bodhiṃ cara mokṣakāmin pravrajyāvratam ādadha // Svp_201 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ity uktvā nijavṛttāntaṃ kathayāmāsa vistaraṃ /"
        },
        {
          "tag": "l",
          "attributes": {},
          "text": "nālakasyānujasyāpi sarvajñasyānubhāvatāṃ // Svp_202 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ayam eva trilokeṣu sarvavidyādhipaḥ sudhīḥ /"
        },
        {
          "tag": "l",
          "attributes": {},
          "text": "sarvadharmādhipaḥ śāstā sarvavādimadāpahaḥ // Svp_203 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yasya smaraṇamātreṇa mamānujo mahāsudhīḥ /"
        },
        {
          "tag": "l",
          "attributes": {},
          "text": "sarvavādivijetābhūc chrutidharaḥ supāragaḥ //204 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "etādṛśasya sarvajñasya darśane śravaṇe punaḥ /"
        },
        {
          "tag": "l",
          "attributes": {},
          "text": "kā kathā cara tasmāt tvaṃ śāsane 'sya susaṃvaraṃ // Svp_205 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ity uttaragiraṃ śrutvā sabhikaḥ so 'tisāhasaḥ /"
        },
        {
          "tag": "l",
          "attributes": {},
          "text": "pravrajyāvratam ādhātuṃ samabhūt pramanāḥ kṛtī // Svp_206 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti tena jagacchāstrā samādiṣṭaṃ niśamya saḥ /"
        },
        {
          "tag": "l",
          "attributes": {},
          "text": "sabhikaḥ suprasannātmā prābhyanandat prabodhitaḥ // Svp_*206* //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tataḥ sa sabhiko vijñaḥ saṃbuddhaguṇalālasaḥ /"
        },
        {
          "tag": "l",
          "attributes": {},
          "text": "taṃ munīndraṃ mudā natvā sāñjalir evam abravīt // Svp_207 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhagavan sarvavid vijña sarvavidyāntapāraga /"
        },
        {
          "tag": "l",
          "attributes": {},
          "text": "kṣamasva me 'parādhaṃ yan madotthita dayānidhe // Svp_208 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tvam eva bhagavān nāthaḥ sarvadharmādhipo jinaḥ /"
        },
        {
          "tag": "l",
          "attributes": {},
          "text": "bhavān eva jagacchāstā mahābhijño munīśvaraḥ // Svp_209 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "caturmāravinirjetā vināyakas tathāgataḥ /"
        },
        {
          "tag": "l",
          "attributes": {},
          "text": "virājate bhavān eva traidhātukādhipeśvaraḥ // Svp_210 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kleśadhvāntābhinirhantā saddharmajñānabhāskaraḥ /"
        },
        {
          "tag": "l",
          "attributes": {},
          "text": "yad ahaṃ bhagavan pātuṃ dharmāmṛtaṃ samutsahe // Svp_211 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tad bhavān māṃ samālokya samanvāhartum arhati /"
        },
        {
          "tag": "l",
          "attributes": {},
          "text": "sadāhaṃ bhavatā śāstaḥ śaraṇe samupasthitaḥ // Svp_212 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dhṛtvānujñāṃ samādhādya cariṣye saugataṃ padaṃ /"
        },
        {
          "tag": "l",
          "attributes": {},
          "text": "tad bhavān saugate dharme bhadraśrībodhisādhane // Svp_213 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kṛpāya māṃ samāyujya saṃcārayitum arhati /"
        },
        {
          "tag": "l",
          "attributes": {},
          "text": "iti saṃprārthitaṃ tena śrutvā sa karuṇāmbudhiḥ // Svp_214 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "apamadaṃ parivrājaṃ taṃ samīkṣyaivam ādiśat /"
        },
        {
          "tag": "l",
          "attributes": {},
          "text": "ehi bhadrāsti te vāṃcchā saugate saṃvare yadi // Svp_215 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bodhicaryāṃ samādhāya niṣkleśaṃ saṃcara vrataṃ /"
        },
        {
          "tag": "l",
          "attributes": {},
          "text": "ity ādiśya sa saṃbuddho dakṣiṇapāṇinā svayaṃ // Svp_216 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śirasi saṃspṛśans tasya trikāyam abhyaśodhayat /"
        },
        {
          "tag": "l",
          "attributes": {},
          "text": "bhagavatā śiraḥ spṛṣṭe muṇḍitaḥ sa jitendriyaḥ // Svp_217 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "khiṣkhirīpātrabhṛd bhikṣur babhūva cīvarāvṛtaḥ /"
        },
        {
          "tag": "l",
          "attributes": {},
          "text": "tataḥ sa suprasannātmā prāpyānujñāṃ jagadguroḥ // Svp_218 //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bodhicaryāvrataṃ dhṛtvā samācarat samāhitaḥ /"
        },
        {
          "tag": "l",
          "attributes": {},
          "text": "tataḥ samādhiśuddhātmā pariśuddhatrimaṇḍalaḥ /"
        },
        {
          "tag": "l",
          "attributes": {},
          "text": "brahmacārī mahābhijño babhūva saugato yatiḥ // Svp_219 //"
        }
      ]
    },
    {
      "tag": "p",
      "attributes": {},
      "text": "iti śrībhadrakalpāvadāne aśokopaguptasaṃbhāṣaṇe sabhikasaugataśāsanapravrajyāvratacāraṇaparivarto nāma caturdaśo 'dhyāyaḥ //"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "(SAM 47a3ff.: additional verses):"
        },
        {
          "tag": "l",
          "attributes": {},
          "text": "etad dṛṣṭvā samākarṇya sarve lokādhipā api /"
        },
        {
          "tag": "l",
          "attributes": {},
          "text": "tad vratam anumodantaḥ saṃcerire 'bhinanditāḥ // Svp_*219* //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti me guruṇādiṣṭaṃ śrutaṃ mayā tathocyate /"
        },
        {
          "tag": "l",
          "attributes": {},
          "text": "tvam apīdaṃ mahārāja śrutvānumodya cāraya // Svp_*22O* //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrutvedaṃ me 'numodanti sarve te nirmalendriyāḥ /"
        },
        {
          "tag": "l",
          "attributes": {},
          "text": "bodhisatvā mahābhijñāḥ bhaveyur bodhilābhinaḥ // Svp_*221* //"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "iti śāstrārhatādiṣṭaṃ śrutvā 'śoko nṛpo mudā /"
        },
        {
          "tag": "l",
          "attributes": {},
          "text": "tathety abhyanumoditvā prābhyanandat sapārṣadaḥ // Svp_*222* //"
        }
      ]
    },
    {
      "tag": "p",
      "attributes": {},
      "text": "iti sabhikasaugataśāsanapravrajyāvratacaraṇaparivarto nāma navamo 'dhyāyaḥ samāptaḥ //"
    }
  ]
}