{
  "title": "sa_nāgārjuna-śālistambakakārikā",
  "body": "<body xmlns='http://www.tei-c.org/ns/1.0'>\n\n<p>Nāgārjuna: Āryaśālistambakakārikā</p>\n\n<p>āryamañjuśriye namaḥ</p>\n\n<p>anantācintyaguṇyaṃ hi sambuddhaṃ karuṇātmakam /\n<l>praṇipatya pravakṣyāmi śālistambakakārikām / 1 //</l></p>\n\n<lg>\n<l>munī rājagṛhasyaiva gṛdhranāmakaparvate /</l>\n<l>bhikṣūṇāṃ bodhisattvānāṃ saṃghaiḥ sārdhaṃ vyavasthitaḥ // 2 //</l>\n</lg>\n\n<lg>\n<l>hetupratyayasaṃbhūtaṃ śālistambaṃ vilokya ca /</l>\n<l>hetupratyayajaṃ tadvad dvādaśāṅkakramodgatam // 3 //</l>\n</lg>\n\n<lg>\n<l>pratītyamiti yaḥ praśyet dharmaṃ buddhaṃ ca paśyati /</l>\n<l>ityuktvā nāyakā bhikṣūn tūṣṇībhāvamavasthitaḥ // 4 //</l>\n</lg>\n\n<lg>\n<l>bhikṣuḥ śārisutraḥ śrutvā gatvā maitreyasannidhau /</l>\n<l>tathāgato 'dya maitreya uktyarthaṃ na vibhajya ca // 5 //</l>\n</lg>\n\n<lg>\n<l>tūṣṇīṃ bhāve sthitaścātra tadartho gamyate katham /</l>\n<l>kiṃ pratītyaṃ ca ko dharmo buddho 'pi katamastathā // 6 //</l>\n</lg>\n\n<lg>\n<l>pratītyaṃ tu kathaṃ dṛṣṭvā dharma buddhaṃ ca paśyati /</l>\n<l>sandeho me 'tra brūhīti ūce śārisuto 'jitam // 7 //</l>\n</lg>\n\n<lg>\n<l>bhāvātmikā hi maitrī syāt maitreyo 'brūt nirṇayam /</l>\n<l>dvādaśāṅgamavidyādi maraṇāntaṃ yathākramam // 8 //</l>\n</lg>\n\n<lg>\n<l>tasmāttarhibhavantyeva duḥkhaskandhā hi kevalam /</l>\n<l>dharmaścāṣṭāṅgiko mārgaḥ phalaṃ nirvāṇamucyate // 9 //</l>\n</lg>\n\n<lg>\n<l>sarvasyādhigamādevaṃ dharmajaṃ buddhameva ca /</l>\n<l>tathoktamāryaṃ duṣṭatvāt yaḥ paśyati sa paśyati // 10 //</l>\n</lg>\n\n<lg>\n<l>prāṇādirahitād yaśca vyupaśāntyantasaṃyutam /</l>\n<l>pratītyaṃ dharmabuddhau ca śuddhabuddhayā vi paśyati // 11 //</l>\n</lg>\n\n<lg>\n<l>pratītyalakṣaṇaṃ tāvat sahetvādipadānvitam /</l>\n<l>buddhotpādo bhavenno vā sthiteyaṃ dharmatā yataḥ // 12 //</l>\n</lg>\n\n<lg>\n<l>bāhya ādhyātmikaścāpi dvividho hetupratyayaḥ /</l>\n<l>bāhyo hetustu bījādiḥ pratyayaḥ ṣaḍvidho mataḥ // 13 //</l>\n</lg>\n\n<lg>\n<l>bījāṅkuraprakāṇḍādiḥ phale yadvat pravartate /</l>\n<l>pratyayastu pṛthivyādikālānto hi yathākramam // 14 //</l>\n</lg>\n\n<lg>\n<l>dhāraṇaṃ snehanaṃ pāko dhānyavṛddhiranāvṛtiḥ /</l>\n<l>pariṇāmastathā teṣāṃ kāryaṃ tadvat pravartate // 15 //</l>\n</lg>\n\n<lg>\n<l>no cet pratyayasāmagrī bīje bhūte 'pi nāṅkuraḥ /</l>\n<l>bījābhāve tu satyeva pratyayabhāvo 'pi tādṛśaḥ // 16 //</l>\n</lg>\n\n<lg>\n<l>hetavaḥ pratyayāstadvad ātmagrāhādivarjitā /</l>\n<l>hetupratyayasamagryā na naśyet karmaṇaḥ phalam // 17 //</l>\n</lg>\n\n<lg>\n<l>na svato parato nāpi na dvayoḥ kartṛkālataḥ /</l>\n<l>īśvarādikṛtaṃ naivaṃ svabhāvānnāpyahetutaḥ // 18 //</l>\n</lg>\n\n<p>hetupratyayayorvṛttirbhāsate 'nādikālataḥ //</p>\n\n<l>pañcabhirhetubhirbāhyaḥ pratītyotpāda iṣyate // 19 //</l>\n\n<lg>\n<l>śāśvatato na coccedān na saṃkranteḥ parīttataḥ /</l>\n<l>hertormahāphalāvāptiḥ sadṛśānuprabodhataḥ // 20 //</l>\n</lg>\n\n<lg>\n<l>aṅkuro bījavaneṣṭo nirheturno 'ṅkurodbhavaḥ /</l>\n<l>samo nirodha utpādastulonnāmāvanāmavat // 21 //</l>\n</lg>\n\n<lg>\n<l>tathaivādhyātmikasyāpi hetuśca pratyayo dvidhā /</l>\n<l>ādiheturavidyāsya mṛtyurantyo yathākramam // 22 //</l>\n</lg>\n\n<lg>\n<l>samajanmakleśakarmātmā dvādaśāṅkastrikāṇḍakaḥ /</l>\n<l>hetupratyayasambhūtaḥ kartetyādivivarjitaḥ // 23 //</l>\n</lg>\n\n<lg>\n<l>avidyā yadi nādau syādante mṛtyurna saṃbhaved /</l>\n<l>tebhyo bhinno na kutrāpi hyātmātmīyaśca vidyate // 24 //</l>\n</lg>\n\n<lg>\n<l>avidyāsaṃbhavādādāvante mṛtyuśca bhāsate /</l>\n<l>hetorādhyātmikasyaivaṃ pratyayāḥ ṣaḍprakārakaḥ // 25 //</l>\n</lg>\n\n<lg>\n<l>pratyayo 'dhyātmikastvante vijñānaṃ cādike dharā /</l>\n<l>kāṭhinyaṃ saṃgrahaḥ pākaḥ śvāsavṛddhiranāvṛtiḥ // 26 //</l>\n</lg>\n\n<lg>\n<l>jñānarūpānuvṛttiśca pañcavijñānasaṃyutam /</l>\n<l>tasmāt kliṣṭaṃ manaścāpi hīme 'dhyātmikapratyayāḥ // 27 //</l>\n</lg>\n\n<lg>\n<l>dhātūnāṃ sannipātādvai śarīrotpāda iṣyate /</l>\n<l>ātmātmīyavikalpānāmutpādastairna manyate // 28 //</l>\n</lg>\n\n<lg>\n<l>teṣu satsu samutpādasteṣvasatsu na saṃbhavaḥ /</l>\n<l>naivātmādimayāste hi nāpyanyaccāpi kiñcana // 29 //</l>\n</lg>\n\n<lg>\n<l>yaikapiṇḍādisaṃjñā sāvidyātribhavachādikā /</l>\n<l>rāgo dveṣaśca mohādiḥ pravṛttāḥ santyavidyayā // 30 //</l>\n</lg>\n\n<lg>\n<l>tataḥ saṃskṛtabhāvānāṃ jñaptirvijñānasaṃbhavā /</l>\n<l>vijñānena sahodbhūtāścatuskandhā arūpiṇaḥ // 31 //</l>\n</lg>\n\n<lg>\n<l>nāmarūpamupādāya cendriyāyatanodbhavaḥ /</l>\n<l>viṣayenriyavijñānasaṃghātāt sparśasambhavaḥ // 32 //</l>\n</lg>\n\n<lg>\n<l>vedanā sparśajā jñeyā tṛṣṇā ca vedanodgatā /</l>\n<l>tṛṣṇāvṛddhirupādānam upādānodgato bhavaḥ // 33 //</l>\n</lg>\n\n<lg>\n<l>skandhotpādo bhavājjātirjāterevaṃ jarāpi ca /</l>\n<l>skandhābhāvo jarāyā yaḥ sa mṛtyuścetyudīryate // 34 //</l>\n</lg>\n\n<lg>\n<l>mūḍhe tu maraṇācchokaḥ satṛṣṇe dāha āntaraḥ /</l>\n<l>śokataścāpalāpo yo daurmanasyaṃ sa ucyate // 35 //</l>\n</lg>\n\n<lg>\n<l>daurmanasyasamudbhūtaṃ pañcavijñānakāyikam /</l>\n<l>āsātaduḥkhamityuktaṃ kāyasaukhyavighātakam // 36 //</l>\n</lg>\n\n<lg>\n<l>duḥkhaṃ manasikārākhyaṃ manasastūpadhātakam /</l>\n<l>daurmanasyaṃ ca tajjñeyamanyopakleśahetukram // 37 //</l>\n</lg>\n\n<lg>\n<l>tamo 'bhijñānāmarūpāyatasparśavittarṣataḥ /</l>\n<l>tṛṣṇādānabhavotpāda pākanāśaviśokataḥ // 38 //</l>\n</lg>\n\n<lg>\n<l>vacanādikāyasaṃpīḍācittadurmānasāstathā /</l>\n<l>kleśādanvarthakaṃ nāma yathākramamudīritam // 39 //</l>\n</lg>\n\n<lg>\n<l>punastattvaparijñānādavidyādeśca yathākramam /</l>\n<l>pūrvapūrvebhya utpādo 'pyākhyātaścottarottaraḥ // 40 //</l>\n</lg>\n\n<lg>\n<l>dvādaśāṅgautripravṛttī nityocchedau hyanādijau /</l>\n<l>pravṛtterjaladhārāvad vartate 'nādikālataḥ // 41 //</l>\n</lg>\n\n<lg>\n<l>tathāpyete tu catvāraḥ saṃghātakarahetavaḥ /</l>\n<l>avidyā ca tṛṣā karma vijñānaṃ kramaśo matāḥ // 42 //</l>\n</lg>\n\n<lg>\n<l>hetorvijñānabījaṃ hi karmakṣetramudīritam /</l>\n<l>prathamaḥ ca tṛṣā prokte hetuḥ kleśasvabhāvataḥ // 43 //</l>\n</lg>\n\n<lg>\n<l>karmakleśāstuvijñānabījatvena vyavasthitāḥ /</l>\n<l>karma vijñānabījasya kṣetrakāryaṃ karoti ca // 44 //</l>\n</lg>\n\n<lg>\n<l>vijñānanāmakaṃ bījaṃ tṛṣṇayā snihyate param /</l>\n<l>vijñānabījaṃ cāvidyā kirati snehanena vai // 45 //</l>\n</lg>\n\n<lg>\n<l>karma tṛṣṇā tathāvidyā kṣetraṃsneho 'vakīrṇanam /</l>\n<l>vijñāne na karomīdaṃ na vijñānamito matam // 46 //</l>\n</lg>\n\n<lg>\n<l>tathāpi bījavijñāneṃ karmakleśapratiṣṭhite /</l>\n<l>vijñānaṃ bījamityuktaṃ kīrṇe 'vidyāsvavaskare // 47 //</l>\n</lg>\n\n<lg>\n<l>tṛṣṇājalena saṃsikte hetuto nāmarūpayoḥ /</l>\n<l>aṅkurotpādabhāso hi na svaparobhayāditaḥ // 48 //</l>\n</lg>\n\n<lg>\n<l>nāmarūpamidaṃjātaṃ piturmātuḥsamāgamāt /</l>\n<l>avirodhādṛtoścāpi kiñcidāsvādavedhitam // 49 //</l>\n</lg>\n\n<lg>\n<l>bījavijñānamityuktaṃ mātṛgarbhe kramāccayaḥ /</l>\n<l>nāmarūpāṅkurotpādastvavaikalyācca pratyayaiḥ // 50 //</l>\n</lg>\n\n<lg>\n<l>avirodhatvāccahetūnāṃ māyānairātmyanigrahe /</l>\n<l>utpādo 'pi na saṃbhāvyaḥ cakṣurvijñānamapyataḥ // 51 //</l>\n</lg>\n\n<lg>\n<l>pañcabhirhetubhirjātaṃ cakṣūrūpāvabhāsanaiḥ /</l>\n<l>nabhastajjamanaskāraiḥ pañcavaikalyatastathā // 52 //</l>\n</lg>\n\n<lg>\n<l>cakṣurvijñānamudbhūtaṃ mayā te janitā iti /</l>\n<l>vikalpo na yathodeti śrotrajñānādikākhilam // 53 //</l>\n</lg>\n\n<lg>\n<l>utpādasya kramaścaivaṃ hetupratyayasaṅgrahāt /</l>\n<l>kartrādīnāṃ ca vaikalyād ahaṅkāraviyogataḥ // 54 //</l>\n</lg>\n\n<lg>\n<l>utpādo 'pi yathāpūrva tatha cāpi pratītyajam /</l>\n<l>hetumatsaṃvijānīyād asmāllokāt paraṃ nahi // 55 //</l>\n</lg>\n\n<lg>\n<l>kaściddhamaḥ kvacid gantā hetupratyayatastathā /</l>\n<l>karmaṇaḥ phalamabhyeti, yathā darśe viśodhite // 56 //</l>\n</lg>\n\n<lg>\n<l>dṛśyante mukhabimbāni darpaṇe 'pi ca bimbakam /</l>\n<l>saṃkrāmitaṃ bhavetraiva tadanyonyāvikalpanam // 57 //</l>\n</lg>\n\n<lg>\n<l>kartṛkriyāvihīnaṃ tat tathotpādāvabhāsanam /</l>\n<l>pūrvavṛddhikramācca syād dūrasthaścandramā yathā // 58 //</l>\n</lg>\n\n<lg>\n<l>parīttodakapātrānte dṛśyate na ca krāmati /</l>\n<l>asti kriyā ca karmāpi tathā cāsmāccyutirna hi // 59 //</l>\n</lg>\n\n<lg>\n<l>janmābhāso 'pyasaṃlloke nopādānaṃ vinānalaḥ /</l>\n<l>jvalet sakala ujjvālo hīnopādānahānitaḥ // 60 //</l>\n</lg>\n\n<lg>\n<l>skandhatvapratisandhiḥsyāt, santi te kalpanātmakāḥ /</l>\n<l>bāhyaṃ karma kriyā heturadhyātmaparatantrataḥ // 61 //</l>\n</lg>\n\n<lg>\n<l>pañcavijñānasaṃbhavāḥparamārtho 'vicāryataḥ /</l>\n<l>pariniṣpanna ākhyātaḥsahetupratyayodbhavaḥ // 62 //</l>\n</lg>\n\n<lg>\n<l>sarvadā dvividho jñeyaḥ kartrādirahitastathā /</l>\n<l>tucchaśūnyāditiḥsāraḥprajñayaivaṃ ya īkṣitaḥ // 63 //</l>\n</lg>\n\n<lg>\n<l>kiṃ kathaṃ vā kuto kena kalpavādādihānitaḥ /</l>\n<l>udacandrasya yathā bimbaṃ tataḥ kaścicca na cyutaḥ // 64 //</l>\n</lg>\n\n<lg>\n<l>loke janmāpi cābhāti yathā pādapasaṅgataḥ /</l>\n<l>vahnistrotaḥ pravṛtiḥsyād hetuvaikalpatastathā // 65 //</l>\n</lg>\n\n<lg>\n<l>nānupravartate hyagnitadvatsaṃkleśabījake /</l>\n<l>dagdhe jñānāgninā hetorabhāvānnaphalaṃ tathā // 66 //</l>\n</lg>\n\n<lg>\n<l>kriyā karmāpi naivāstianantācintyaguṇyakam /</l>\n<l>śāntadharmātmakaṃ kāyamādimadhyāntavarjitam // 67 //</l>\n</lg>\n\n<lg>\n<l>jñātvā prāpnoti buddhatvaṃ ya evaṃ tathatākṣamaḥ /</l>\n<l>tasmai vyākriyate nūnaṃ maitreyastu svayaṃ tathā // 68 //</l>\n</lg>\n\n<lg>\n<l>uvāca śāriputrāya śālistambopamā kṛtā /</l>\n<l>śāriputrastu tacchruttvā devasaṃghānumoditaḥ // 69 //</l>\n</lg>\n\n<lg>\n<l>saṃstuto dhṛtasāraśca gatvotthāya praharṣitaḥ /</l>\n<l>ākhyātavāṃśca bhiksubhyaḥ // 70 //</l>\n</lg>\n\n<p>āryānāgārjunaviracitā āryaśālistambakasūtrakārikā samāptā /</p>\n\n<lg>\n<l>bhāvatīyopādhyāyena dharmaśrībhadreṇa mahāsaṃśodhakalokacakṣussādhumatijñānakumārābhyām cānūditaḥ /</l>\n<l>paścāt śrīkuṭīrakṣitena saṃśodhya nirṇītaḥ //</l>\n</lg>\n\n  </body>\n\n"
}