{
  "title": "sa_āryadeva-caryāmelāvaṇapradīpa",
  "body": "<body xmlns='http://www.tei-c.org/ns/1.0'>\n\n<p>Caryāmelāvaṇapradīpaḥ</p>\n\n<p>1. prathamaḥ paricchedaḥ</p>\n\n<p>om namaḥ śrīvajrasattvāya /</p>\n\n<lg>\n<l>namata khasamaniḥsvabhāvaśuddhaṃ namatāśeṣamanakṣaramavācyam /</l>\n<l>namatānāgatasarvagaṃ sugataṃ namata samastāśeṣasarvaśūnyam //</l>\n</lg>\n\n<p>'arthapratiśaraṇena bhavitavyaṃ śabdastu yathā tathā' iti /</p>\n\n<p>tantre-\ncaturaśītisāhasre dharmaskandhe mahāmuneḥ /\ntattvaṃ vai ye na jānanti sarve te niṣphalāya vai // iti /</p>\n\n<p>ata āha-\nādikarmikasandhānaṃ paramārthāvatāraṇe /\nupāyaścaiva saṃbuddhaiḥ sopānamiva nirmitaḥ // iti /</p>\n\n<l>prabodhanamelāvaṇasaṃśayaparicchedaḥ prathamaḥ // 1 //</l>\n\n<p>2. dvitīyaḥ paricchedaḥ</p>\n\n<lg>\n<l>pañcaskandhāḥ samāsena pañcabuddhāḥ prakīrtitāḥ /</l>\n<l>vajra-āyatanānyeva bodhisattvāgryamaṇḍalam //</l>\n</lg>\n\n<lg>\n<l>pṛthivī locanā khyātā abdhāturmāmakī smṛtā /</l>\n<l>pāṇḍarākhyā bhavettejastārā vāyuḥ prakīrtitā //</l>\n</lg>\n\n<p>rūpaśabdādibhirmantrī devatāṃ bhāvayet sadā //</p>\n\n<p>ityuktaṃ bhagavatā śrīguhyasamājamahāyogatantre /</p>\n\n<lg>\n<l>kulāḥ śatavidhāḥ proktāḥ saṃkṣepeṇa tu pañcadhā /</l>\n<l>punastrividhatāṃ yānti kāyavākcittabhedataḥ //</l>\n</lg>\n\n<p>'pañcaskandhāḥ samāsena pañcabuddhāḥ prakīrtitāḥ / '</p>\n\n<p>pañcahṛdayamāśritya pañcatanuvinirgatam /\npañcavāyusamāyuktaṃ pañcakāmopabhogakṛta // iti /</p>\n\n<lg>\n<l>prakramaṇāt prāṇāyāmāccendriyadvāraistantubhiḥ /</l>\n<l>prakramate sadā kālaṃ prāṇa ityabhidhīyate //</l>\n</lg>\n\n<lg>\n<l>vātamūtrapurīṣāṇāṃ śukrādīnāṃ tathaiva ca /</l>\n<l>apanayanādapāno 'yaṃ yogibhirlakṣyate sadā //</l>\n</lg>\n\n<lg>\n<l>aśitaṃ khāditaṃ lehyaṃ peyaṃ coṣyañca sarvataḥ /</l>\n<l>samānayati yo nityaṃ samāna iti cocyate //</l>\n</lg>\n\n<lg>\n<l>ūrdhvagamāt saṃharaṇād bhakṣyabhojyādibhakṣaṇāt /</l>\n<l>udānakarmavijño 'yaṃ jñānena sahayogataḥ //</l>\n</lg>\n\n<lg>\n<l>vyāpanaṃ dhāraṇaṃ caiva gamanāgamanādikam /</l>\n<l>sarvasandhiṣu vyāptatvād vyāna ityabhidhīyate //</l>\n</lg>\n\n<lg>\n<l>pṛthivī locanā khyātā abdhāturmāmakī smṛtā /</l>\n<l>tejaḥ pāṇḍarā khyātā vāyustārā prakīrtitā //</l>\n</lg>\n\n<lg>\n<l>skandhaśca dhātuśca tathaivendriyaṃ ca pañcaiva pañcaiva kṛtaprabhedāḥ /</l>\n<l>tathāgatādhiṣṭhita ekaikaśaḥ saṃsārakarmāṇi kuto bhavanti //</l>\n</lg>\n\n<lg>\n<l>tathā sabāhyā viṣayāśca pañca ekaikaśaḥ pañcatathāgataiśca /</l>\n<l>svakasvakā nityamadhiṣṭhitāste jñānatrayaṃ pañcasamāśritaṃ ca //</l>\n</lg>\n\n<p>khadhātumadhyagataṃ cintenmaṇḍalaṃ sarvavajrajam /\nsaṃhāraṃ ca prakurvīta yadīcchecchāntavajradhṛg // iti /\npañcātmakaṃ pañcabhireva bhūtairdṛṣṭaṃ narāṇāṃ niyataṃ śarīram /\ntabhdāvabhāvairniyataṃ svacittaṃ prabhāvayantaḥ prabhavanti buddhāḥ // iti /</p>\n\n<p>khasamatantre 'pyāha-\npañcabuddhātmaku sarvajago 'yaṃ paśyasu citraku nāṭaku divyam /\nyatra hi eku mahāsuhanāmā nṛtyati eku aneka rasena // iti /</p>\n\n<p>'saṃkṣepeṇa tu pañcadhā'</p>\n\n<lg>\n<l>kāyavākcittanidhyaptaiḥ svabhāvo nopalabhyate /</l>\n<l>mantramūrtiprayogeṇa na bodhirna ca bhāvanā //</l>\n</lg>\n\n<p>vicāryedaṃ samāsena kāyavākcittalakṣaṇam /\nbhāvayedvidhisaṃyogaṃ samādhiṃ mantrakalpitam // iti /\n<lg>\n<l>na yogaḥ pratibimbeṣu niṣiktādiṣu jāyate /</l>\n<l>bodhicittamahāyogayoginastena devatāḥ //</l>\n</lg></p>\n\n<p>ātmā vai sarvabuddhatvaṃ sattvasauritvameva ca /\nsvādhidaivadya(ta)yogena tasmādātmaiva sādhayet // iti /\n<lg>\n<l>mantranidhyaptikāyena vācā manasi coditaḥ /</l>\n<l>sādhayet pravarāṃ siddhiṃ manaḥsantoṣaṇapriyām //</l>\n</lg></p>\n\n<l>kāyavivekamelāvaṇasaṃśayaparicchedo dvitīyaḥ // 2 //</l>\n\n<p>3. tṛtīyaḥ paricchedaḥ</p>\n\n<p>pañcavarṇaṃ mahāratnaṃ sarṣapasthūlamātrakam /\nnāsikāgre prayatnena bhāvayedyogataḥ sadā // iti /\npañcajñānamayaṃ śvāsaṃ pañcabhūtasvabhāvakam //</p>\n\n<lg>\n<l>niścārya padmanāsāgre piṇḍarūpeṇa kalpayet /</l>\n<l>pañcavarṇaṃ mahāratnaṃ prāṇāyāmamiti smṛtam //</l>\n</lg>\n\n<lg>\n<l>atha bhagavān mahāvajrī vajrajāpārthabhāṣiṇam /</l>\n<l>pratyuvāca tataḥ samyakpraṇamyaikaṃ jagadruruḥ //</l>\n</lg>\n\n<p>laukikāgamamevedaṃ bodhicittaṃ prakāśitam //</p>\n\n<p>lokottaraṃ kathaṃ nāma pratipatsyantyāgāmikāḥ //</p>\n\n<lg>\n<l>sarvadṛṣṭiprahāṇāya tvayā dharmo hi deśitaḥ /</l>\n<l>tat kathaṃ bodhicittaṃ tu sā dṛṣṭiḥ sudṛḍhīkṛtā //</l>\n</lg>\n\n<lg>\n<l>uktamarthaṃ na budhyanti saṃdhyāyavākyamohitāḥ /</l>\n<l>yathārutaṃ te gṛṇhanti tathaiva hi pacanti ca //</l>\n</lg>\n\n<lg>\n<l>atha bhagavān viśvo vajrapāṇiṃ vadet tataḥ /</l>\n<l>sādhu sādhu ca guhyeśa vyākṛtāgāmikā tvayā //</l>\n</lg>\n\n<lg>\n<l>bodhicittaṃ bhavedvāyurambare ca vyavasthitaḥ /</l>\n<l>prāṇabhūtaśca sattvānāṃ pañcātmā daśasaṃjñakaḥ //</l>\n</lg>\n\n<lg>\n<l>pratītyadvādaśāṅgākhyaṃ svabhāvāt tritayaṃ bhavet /</l>\n<l>sarvendriyapradhānedaṃ vāyvākhyaṃ bodhicittakam //</l>\n</lg>\n\n<lg>\n<l>avyaktaṃ sūkṣmamityevaṃ vyaktamityucyate sadā /</l>\n<l>tadāśrayāttu karmāṇi kuryādviṣayādikaṃ janaḥ //</l>\n</lg>\n\n<lg>\n<l>śāntikaṃ pauṣṭikaṃ caiva vaśyābhicārakaṃ tathā /</l>\n<l>bodhicittātu tatsarvaṃ tritattvanilayāśrayā[t] //</l>\n</lg>\n\n<lg>\n<l>yāvaccālokasaṃketāḥ kalpitā vividhāstathā /</l>\n<l>bhavanti bodhicittāttu vikalpā vāyutaḥ sadā //</l>\n</lg>\n\n<lg>\n<l>sukhaduḥkhādiko dharmo bījādeva vidhīyate /</l>\n<l>bodhicittasvabhāvo 'sau skandhādyadvayakopamaḥ //</l>\n</lg>\n\n<p>prajñopāyaikayogena bodhicittaṃ jagad bhavet //</p>\n\n<p>svayaṃ samuccaretsvāmī dhyānādhyayanavarjitaḥ //</p>\n\n<lg>\n<l>divārātrivibhāgena candrasūryaprayogataḥ /</l>\n<l>niśvāso [hi] jagadvyāpī bodhicittaikamārutaḥ //</l>\n</lg>\n\n<p>śubhāśubhaphalaṃ tyaktvā bhavatyeva nabhopamaḥ // iti /\n<lg>\n<l>prāṇāpānasamānākhyānudānavyānasaṃjñakān /</l>\n<l>nāgakūrmakṛkarāṃśca devadattadhanañjayān //</l>\n</lg></p>\n\n<p>kṛtvaitadātmano bimbaṃ strītattvaṃ nirmāya te punaḥ // iti /\n<lg>\n<l>koṭākṣaḥ koṭavaḥ koṭāḥ koṭābhaśca koṭīrakaḥ /</l>\n<l>kolākṣaḥ kolāvaḥ kolaḥ kolābhaśca kalistathā //</l>\n</lg></p>\n\n<lg>\n<l>nāsikācchidrasaṃbhūtaḥ pañcabuddhakulasthitaḥ /</l>\n<l>pañcavāyurdhvasañcāro dehe carati nityaśaḥ //</l>\n</lg>\n\n<lg>\n<l>saṃvṛtighrāṇasañcārād dvārāttasya vinisṛtāḥ /</l>\n<l>vāmadakṣiṇadvandvāśca stabdhaścaite caturvidhāḥ //</l>\n</lg>\n\n<lg>\n<l>dakṣiṇāt prasaro dhāturhutabhuṅmaṇḍalañca vai /</l>\n<l>raktavarṇamidaṃ vaktraṃ padmanāthasya sañcaret //</l>\n</lg>\n\n<lg>\n<l>vāmācca prasaro dhāturvāyumaṇḍalaniḥsṛtaḥ /</l>\n<l>haritaḥ śyāmasaṃkāśaḥ karmanāthasya sañcaret //</l>\n</lg>\n\n<lg>\n<l>dvandvasya prasaro dhātuḥ kanakavarṇasya satribhaḥ /</l>\n<l>māhendramaṇḍalañcaiva ratnanāthasya sañcaret //</l>\n</lg>\n\n<lg>\n<l>stabdho na prasaro dhātuḥ kṣaṇādvāruṇamaṇḍalaḥ /</l>\n<l>śuddhasphaṭikasaṃkāśaṃ vajranāthasya sañcaret //</l>\n</lg>\n\n<lg>\n<l>sarvadhātuṃ samuddhṛtya hyādhārādheyadhāritaḥ /</l>\n<l>vairocanamahākāyo maraṇānte viniścaret //</l>\n</lg>\n\n<lg>\n<l>caturmaṇḍalametaddhi japennityaṃ samāhitaḥ /</l>\n<l>ahorātraṃ sadā jāpo mantriṇāṃ japasaṃkṣa(khya)yā //</l>\n</lg>\n\n<lg>\n<l>ekādirnavamadhye tu daśabhiryo na badhyate /</l>\n<l>tamabaddhaṃ vijānīyāt sa vetti paramaṃ padam //</l>\n</lg>\n\n<lg>\n<l>svaravyañjanavarṇāṃśca navasaṃkhyānuvartinaḥ /</l>\n<l>abaddhānyonyasaṃyogā yo vetti sa jagadruruḥ //</l>\n</lg>\n\n<lg>\n<l>yo buddhā(ddhvā)vāñcchayet siddhiṃ vimuktiphalasampadam /</l>\n<l>sa tadeva samāpnoti arūpo rūpavarjitam //</l>\n</lg>\n\n<lg>\n<l>bhūtāntena samāyuktaṃ kalādiṣoḍaśe sthitam /</l>\n<l>pañcapañcakasaṃyuktaṃ catusrayaniyojitam //</l>\n</lg>\n\n<lg>\n<l>sānusvāraṃ sadīrghaṃ ca guṇasaṃyogalopavat /</l>\n<l>hrasvaṃ samastavākyaṃ syānna cānekaṃ na caikakam //</l>\n</lg>\n\n<lg>\n<l>yakārārthena yatkiñcit kartavyaṃ siddhimicchatā /</l>\n<l>rephāditritayenaiva jagatkāryaṃ pravartate //</l>\n</lg>\n\n<lg>\n<l>ye varṇāḥ pṛṣṭhataḥ proktā abhimukhāśca ye punaḥ /</l>\n<l>strīpunnapuṃsakāste ca dhātvādiparikalpitāḥ //</l>\n</lg>\n\n<lg>\n<l>adha ūrdhvasamāyuktā jñātvā buddhyā niyojitāḥ /</l>\n<l>ṣaḍbhiruktaṃ catustrai(stryai)kānniḥsvabhāvaikabhāvajām //</l>\n</lg>\n\n<lg>\n<l>trā(tryā)dyādyarthe samāyoja(jya) tryadhvajñānaṃ tu jāyate /</l>\n<l>svapnendrajālava dvidhvā kuryājjagat tridhātuke //</l>\n</lg>\n\n<lg>\n<l>pratyāhāramidaṃ mantraṃ niḥsvabhāvasvabhāvajam /</l>\n<l>tataḥ pariṇataṃ rūpaṃ yad daivatopalambhakam //</l>\n</lg>\n\n<lg>\n<l>sāṃketikaṃ tritattvasthaṃ prakṛtijāpalakṣaṇam /</l>\n<l>anākhyeyamanuccāryaṃ bodhicittamidaṃ param //</l>\n</lg>\n\n<lg>\n<l>tadeva tritayaikaṃ syādanirgamamanāgamam /</l>\n<l>anirodhaḥ praśāntaśca śāśvatocchedavarjitam //</l>\n</lg>\n\n<lg>\n<l>trayadhvavidākṛtasaṃkalpamākāśābhedalakṣaṇam /</l>\n<l>pāramārthikamevedaṃ pratyātmavedyalakṣaṇam //</l>\n</lg>\n\n<lg>\n<l>sarvāsvapi kriyāścai(svai)va niṣadyādiṣu yogavit /</l>\n<l>anākhyeyamanuccāryaṃ tryadhvātītaṃ japet sadā //</l>\n</lg>\n\n<lg>\n<l>pāṇḍarādi japaḥ(pāḥ) proktāḥ pañcaviṃśacchatadvayam /</l>\n<l>caturbhirguṇitaṃ samyak caturyogaṃ śataṃ nava //</l>\n</lg>\n\n<lg>\n<l>navaśataṃ tu yad dṛṣṭaṃ caturviśatiparikramaiḥ /</l>\n<l>pratyutpādād bhavettatu dvyayutaṃ śataṣoḍaśam //</l>\n</lg>\n\n<lg>\n<l>taditthaṃ guhyasandhyāyāṃ sūkṣmayogaṃ prakāśitam /</l>\n<l>dhyānādhyayanavītaṃ tu tathāpi japa ucyate //</l>\n</lg>\n\n<p>akāraḥ sarvavarṇāgryo mahārthaḥ paramākṣaraḥ /\nmahāprāṇo hyanutpādo vāgudāhāravarjitaḥ /\nsarvābhilāpahetvagryaḥ sarvavāksuprabhāsvaraḥ // iti /\njvalantaṃ dīpasadṛśaṃ hṛdi madhyamanāhatam /\nakṣaraṃ paramaṃ sūkṣmam akāraṃ paramaṃ prabhum // iti /\ndharmā ime śabdarutena vyākṛtā\ndharmaśca śabdaśca hi nātra labhyate /\nna caikatāṃ cāpyavatīrya dharmatām\nanuttarāṃ kṣāntivarāṃ spṛśiṣyate // iti /</p>\n\n<l>vāgvivekamelāvaṇasaṃśayaparicchedastṛtīyaḥ // 3 //</l>\n\n<p>4. caturthaḥ paricchedaḥ</p>\n\n<p>dūraṅgamekacaramaśarīraṃ guhāśayam /\nye cittaṃ sanniveśayanti mucyante mārabandhanād // iti /\npratītyotpadyate yadyadindriyairviṣayairmanaḥ //</p>\n\n<p>tanmanastvaśītikhyātasrakārastrāṇanārthataḥ // iti /</p>\n\n<lg>\n<l>saṃvittimātrakaṃ jñānamākāśavadalakṣaṇam /</l>\n<l>kintu tasya prabhedo 'sti sandhyārātridivātmanā //</l>\n</lg>\n\n<lg>\n<l>ālokālokabhāsau ca tathālokopalabdhakam /</l>\n<l>cittaṃ trividhamityuktamādhārastasya kathyate //</l>\n</lg>\n\n<p>vāyunā sūkṣmarūpeṇa jñānaṃ sanmiśratāṃ gatam //</p>\n\n<p>niḥsṛtyendriyamārgebhyo viṣayānavalambate //</p>\n\n<lg>\n<l>ābhāsena yadā yukto vāyurvāhanatāṃ gataḥ /</l>\n<l>tadā tatprakṛtiḥ sarvā astavyastā pravartate //</l>\n</lg>\n\n<p>yatra yatra sthito vāyustāṃ tāṃ prakṛtimudvaheta // iti /</p>\n\n<l>cittavivekasaṃśayamelāvaṇaparicchedaścaturthaḥ // 4 //</l>\n\n<p>5. pañcamaḥ paricchedaḥ</p>\n\n<lg>\n<l>payodharā yathā naike nānāsaṃsthānavarṇakāḥ /</l>\n<l>ubhdūtā gaganābhogāllayaṃ gacchanti tatra vai //</l>\n</lg>\n\n<lg>\n<l>evaṃprakṛtayaḥ sarvā ābhāsatrayahetukāḥ /</l>\n<l>nirviśya viṣayān kṛtsnān praviśanti prabhāsvaram //</l>\n</lg>\n\n<lg>\n<l>evaṃsvabhāvā vijñānādajñāna[paṭalāvṛtāḥ /</l>\n<l>kṛtvā śubhāśubhaṃ karma bhra]manti gatipañcake //</l>\n</lg>\n\n<lg>\n<l>ānantaryādikaṃ kṛtvā narakeṣu vipacyate /</l>\n<l>śubhaṃ dānādikaṃ kṛtvā [svargādiṣu mahīyate //</l>\n</lg>\n\n<lg>\n<l>ānantajanmasāhasraṃ] prāpya caivaṃ punaḥ punaḥ /</l>\n<l>pūrvakarmavipāko 'yamiti śocati mohataḥ //</l>\n</lg>\n\n<p>prakṛtyābhā[savidhinā kleśavantaśca ye janāḥ /\netajjñātvā vimu]cyanti jñānino bhavapañjarāt // iti /\n<lg>\n<l>yadi śūnyamidaṃ sarvamanutpannasvabhāvakam /</l>\n<l>kathaṃ karmātra saṃsāre sukhaduḥkhaṃ pravartate //</l>\n</lg></p>\n\n<lg>\n<l>ahaṅkāramamakāraistathārāgādibhirmalaiḥ /</l>\n<l>kalpitaṃ paratantreṇa duḥkhāt kliśyanti bāliśāḥ //</l>\n</lg>\n\n<p>cittamātramidaṃ sarvaṃ māyākārasamutthitam /\ntataḥ śubhāśubhaṃ karma tato janma śubhāśubham // iti /</p>\n\n<l>karmāntavibhāgamelāvaṇasaṃśayaparicchedaḥ pañcamaḥ // 5 //</l>\n\n<p>6. ṣaṣṭhaḥ paricchedaḥ /</p>\n\n<p>indrāyudhanibhaṃ kāyaṃ labhate tattvabhāvanāt // iti /</p>\n\n<lg>\n<l>skandhe ca dhātvāyatanendriyādau jñānadvaye tatra samaṃ sthite 'smin /</l>\n<l>śūnye mahattve sati yaḥ prasuptaḥ svapnaṃ prapaśyet khalu vātavegāt //</l>\n</lg>\n\n<lg>\n<l>svapne prabuddhe ca na cānyabhedaḥ saṃkalpayet svapnaphalābhilāṣī /</l>\n<l>rātriṃdivā svapnamupaiti jantuṃ mahīghanatve sucireṇa suptaḥ //</l>\n</lg>\n\n<lg>\n<l>phale na pakve kṛtakarmaṇaśca vāyuḥ punaḥ krāmati janmanīha /</l>\n<l>pakvaṃ phalaṃ syād gata eva vāyuḥ paratra śīghraṃ maraṇaṃ hi loke //</l>\n</lg>\n\n<lg>\n<l>yatha jinendro daśadigvyavasthito majjāsthimāṃsaṃ na ca tasya kāye /</l>\n<l>praveśayet sattvahitāya dhātunirmāṇakalpena karoti kṛtyam //</l>\n</lg>\n\n<p>evaṃ kramājjāgrati suptacittaḥ phalaṃ ca vāñchet savikalpajālam /\nsvapnopamāste khalu sarvadharmā mṛṣāmṛṣāścāpyubhayorabhāvaḥ // iti /</p>\n\n<l>saṃvṛtisatyamelāvaṇasaṃśayaparicchedaḥ ṣaṣṭhaḥ // 6 //</l>\n\n<p>7. saptamaḥ paricchedaḥ</p>\n\n<lg>\n<l>yathā dīpo ghaṭāntaḥstho bāhyo naivāvabhāsate /</l>\n<l>bhinne tu taddhaṭe paścād dīpajvālābhibhāsate //</l>\n</lg>\n\n<lg>\n<l>svakāya eva hi ghaṭo dīpa eva hi tattvakam /</l>\n<l>guruvaktreṇa saṃbhinne buddhajñānaṃ sphuṭaṃ bhavet //</l>\n</lg>\n\n<p>gaganaṃ gaganobhdūtamākāśākāśaṃ sa paśyati /\ntathaiva hi gurorvaktrātprayogo 'yaṃ pradarśitaḥ // iti /\ndharmā ime śabdarutena vyākṛtā dharmaśca śabdaśca hi nātra labhyate /\nna caikatāṃ cāpyavatīrya dharmatāmanuttarāṃ kṣāntivarāṃ spṛśiṣyate // iti /\n<lg>\n<l>namaste varadavajrāgrya bhūtakoṭe namo 'stu te /</l>\n<l>namaste śūnyatāgarbha buddhabodhe namo 'stu te //</l>\n</lg></p>\n\n<lg>\n<l>dadasva me mahācārya abhisaṃbodhidarśanam /</l>\n<l>sarvabuddhamahājñānaṃ sarvaśūnyamanuttaram //</l>\n</lg>\n\n<lg>\n<l>dadasva me mahāsattva svānubhāvaikalakṣaṇam /</l>\n<l>karmajanmavinirmuktamihaiva bodhimavāpnuyām //</l>\n</lg>\n\n<lg>\n<l>ta(tva)tpādapaṅkajaṃ muktvā nāstyanyaccharaṇaṃ prabho /</l>\n<l>tasmātprasīda buddhāgrya jagadvīra mahāmune //</l>\n</lg>\n\n<lg>\n<l>evaṃ stutvā tu taṃ divyamadhyeṣaṇavidhiṃ param /</l>\n<l>śiṣye kāruṇyamutpādya guruḥ śrīmān guṇodadhiḥ //</l>\n</lg>\n\n<lg>\n<l>prasannavadano bhūtvā sānukampaḥ praharṣitaḥ /</l>\n<l>śrāvayetsamayaṃ divyaṃ yogatantrobhdavaṃ param //</l>\n</lg>\n\n<lg>\n<l>tataḥ samāhitācāryo bodhicittaṃ niṣpādayet /</l>\n<l>kalaśe vātha śaṃkhe vā bodhicittaṃ nidhāya ca //</l>\n</lg>\n\n<lg>\n<l>tatastaṃ śiṣyamāhūya sarvabuddhairadhiṣṭhitam /</l>\n<l>arpayetsamayaṃ tasya jinamudrāsamanvitam //</l>\n</lg>\n\n<lg>\n<l>abhiṣeko hi dātavyo dvitīyenaiva vajriṇā /</l>\n<l>māṅgalyovduṣṭaśabdena vāditravividhasvanaiḥ //</l>\n</lg>\n\n<lg>\n<l>traidhātukābhiṣekeṇa śiṣyaḥ kṛtanatāñjaliḥ /</l>\n<l>anujñātaṃ tatastasya dadyāttatrapracoditaḥ //</l>\n</lg>\n\n<lg>\n<l>mālāsalilasaṃbuddhavajraghaṇṭātha darpaṇam /</l>\n<l>nāmācāryamanujñāta abhiṣekakramo hyayam //</l>\n</lg>\n\n<p>tataḥ samarpayet tasya bāhyābhisaṃbodhilakṣaṇam /\nsaṃpradāye yadāvāptaṃ guruparvakramāgatam // iti /\n<lg>\n<l>toye nirmalake nadīsarasi vā binduśca yo līnakaḥ /</l>\n<l>śuddhaṃ tatkramaśo 'nubhedagaditaṃ yogī smarennityaśaḥ /</l>\n<l>ādarśe hyanilakṣayaḥ kramagatastadvanna saṃprekṣyate</l>\n<l>piṇḍagrāha iti kramo vidhimatāmevaṃ samutprekṣyate //</l>\n</lg></p>\n\n<lg>\n<l>sarvāṅgabhāvanātītaṃ kalpanākalpavarjitam /</l>\n<l>mātrābindusamātītaṃ etanmaṇḍalamuttamam //</l>\n</lg>\n\n<lg>\n<l>viśatī(ti) yaḥ sarvabhāvānāṃ rūpārūpeṣu nirmalam /</l>\n<l>bodhitaścoditaṃ cittaṃ maṇḍalaṃ maṇḍalākṛtim //</l>\n</lg>\n\n<p>astīti nāstīti ubhe 'pi antā śuddhī aśuddhīti ime 'pi antā /\ntasmādubhe antavivarjayitvā madhye 'pi sthānaṃ na karoti paṇḍitaḥ // iti /\n<lg>\n<l>ākāśānantamityarthaṃ sarvabhūtamahālayam /</l>\n<l>vibhūtiḥ śrīvibho rājā sarvāśāparipūrakaḥ //</l>\n</lg></p>\n\n<lg>\n<l>aho buddha aho buddha aho dharmasya deśanā /</l>\n<l>śuddhatattvārthaśuddhārtha bodhicitta namo 'stu te //</l>\n</lg>\n\n<l>paramārthasatyamelāvaṇasaṃśayaparicchedaḥ saptamaḥ // 7 //</l>\n\n<p>8. aṣṭamaḥ paricchedaḥ</p>\n\n<p>sthūlaṃ śabdamayaṃ prāhuḥ sūkṣmaṃ cittāmayantathā /\ncittayā rahitaṃ yat tad yogināṃ paramaṃ padam // iti /\n<lg>\n<l>svasaṃvedyaṃ tu tattattvaṃ vaktuṃ nānyasya pāryate /</l>\n<l>bhaktibhāvanayā gamyaṃ na gamyaṃ cānyathā nu tat //</l>\n</lg></p>\n\n<lg>\n<l>jñātvā tattvaṃ tataḥ kṛtvā bhaktibhāvamaharniśam /</l>\n<l>tasmin paramanirvāṇe pade śānte hyanuttare //</l>\n</lg>\n\n<lg>\n<l>tatastadbhaktisāmarthyād bhāvanābalanirmitam /</l>\n<l>tasminnutpadyate rūpaṃ kimapyānandajaṃ param //</l>\n</lg>\n\n<lg>\n<l>dhagityākārasaṃbhūtaṃ sphuratsaṃhārākārakam /</l>\n<l>bhūrbhuvaḥsvaridaṃ sarvaṃ dyotayat sacarācaram //</l>\n</lg>\n\n<lg>\n<l>bhāvanābalasāmarthyāt prajñopāyātmakaṃ śivam /</l>\n<l>sarvakleśavinirmuktaṃ sarvalakṣaṇabhūṣitam //</l>\n</lg>\n\n<lg>\n<l>śūnyatājñānasaṃbhūtaṃ nirdvandvaṃ paramaṃ śivam /</l>\n<l>sarvākāravaropetaṃ grāhyagrāhakavarjitam //</l>\n</lg>\n\n<lg>\n<l>jñānaṃ māyopamaṃ śuddhaṃ svacchaṃ prakṛtinirmalam /</l>\n<l>śabdagandharasātītaṃ tathā sparśavivarjitam //</l>\n</lg>\n\n<lg>\n<l>dṛśyate paramekena samādhau jñānacakṣuṣā /</l>\n<l>chāyāmāyopamaṃ divyaṃ divyasaṃsthānasayutam //</l>\n</lg>\n\n<lg>\n<l>sphurajjñānormimālābhirvividhānekavigraham /</l>\n<l>indrāyudhanibhaṃ kāyaṃ labhante tattvabhāvakāḥ //</l>\n</lg>\n\n<lg>\n<l>bhāvanāyogasāmarthyāt samayānāṃ ca pālanāt /</l>\n<l>īdṛśaṃ prāpyate rūpaṃ na vācyaṃ yajjinairapi //</l>\n</lg>\n\n<lg>\n<l>yatra kāyo na vākcittaṃ sthānaṃ yatsarvagaṃ param /</l>\n<l>saṃpradāyavaśāt tatra svasya rūpaṃ vibhāvyate //</l>\n</lg>\n\n<p>aho suvismayakaramaho śāntamatīndriyam /\naho paramagambhīraṃ buddhatvaṃ padamuttamam // iti /\naho vajra aho vajra aho vajrasya deśanā /\nyatra na kāyavākcittaṃ tatra rūpaṃ vibhāvyate // iti /</p>\n\n<lg>\n<l>bhaṭṭārakapādenāpyuktam-</l>\n<l>śauśīryaṃ nāsti te kāye māṃsāsthirudhiraṃ na ca /</l>\n<l>indrāyudhamivākāśe kāyaṃ darśitavānasi //</l>\n</lg>\n\n<p>nāmayo nāśuciḥ kāye kṣuttṛṣṇāsaṃbhavau na ca /\ntvayā lokānuvṛttyarthaṃ darśitā laukikī kriyā // iti /</p>\n\n<p>sarvakalpasamuccaye 'pyāha-</p>\n\n<p>gṛhītvā hṛdayaṃ śuddhaṃ vajradehavibhāvanā /\ndṛḍhaṃ sāramasauśīryaṃ vajrakāyaṃ sa labdhavān // iti /\nkhasamā virajā vararūpadharā aśarīra alakṣaṇa prajñasutā /\nsugambhīraguṇodadhi kāruṇikā dada mūrdhni pāṇi mama apratimā // iti /</p>\n\n<l>apratiṣṭhitanirvāṇadhātumelāvaṇasaṃśayaparicchedo 'ṣṭamaḥ // 8 //</l>\n\n<p>9. navamaḥ paricchedaḥ</p>\n\n<p>phalena hetumāmudrya phalamāmudrya hetunā /\nvibhāvyamanyathāsiddhiṃ kalpakoṭirna jāyate // iti /\nvajrasattvo mahārājaścodanīyo muhurmuhuḥ // iti /\n<lg>\n<l>pādaprasārikaṃ muktvā tyaktvā saṃsārapeṭakam /</l>\n<l>sādhayed vajrasattvāgraṃ nityamudyuktamānasaḥ //</l>\n</lg></p>\n\n<p>kaukṛtyastyānamiddhādīn parityajya prayatnataḥ /\nanyathā naiva siddhiḥ syāt kalpakoṭiśatairapi // iti /\nbhikṣubhāve sthitā ye 'tra ye tu tarkaratā narāḥ /\nvṛddhabhāve sthitā ye tu teṣāṃ tattvaṃ na deśayet // iti /\n<lg>\n<l>upāyarahitaṃ jñānaṃ śikṣā cāpi hi deśitā /</l>\n<l>śrāvakāṇāṃ mahāvīra avatā(dhā)raya teṣu vai //</l>\n</lg></p>\n\n<p>mūlasūtre 'pyāha-\ndaśakuśalān karmapathānicchanti jñānavarjitāḥ // iti /\nśrāvakayānamaśikṣatha bhikṣo bodhicariyata tatra carīye /\nbodhicarīṃ cara buddhaguṇeṣu eṣa nidānabhaviṣya svayaṃbhūḥ // iti /\nduṣkarairniyamaistīrvrairmūrtiḥ śuṣyati duḥkhitā /\nduḥkhād vikṣipyate cittaṃ vikṣepāt siddhiranyathā // iti /</p>\n\n<p>mūlasūtre 'pyāha-\nduṣkarairniyamaistīvraiḥ sevyamāno na siddhyati /\nsarvakāmopabhogaistu sevayaṃścāśu siddhyati // iti /\n<lg>\n<l>rāgo dveṣaśca mohaśca traya ete viṣaṅgatāḥ /</l>\n<l>viṣatvamupayāntyeva viṣameṇa tu sevitā //</l>\n</lg></p>\n\n<p>amṛtatvaṃ punaryānti, amṛtena tu sevitāḥ // iti /\n<lg>\n<l>badhyati yena jaḍaḥ parimucyati tena budhaḥ /</l>\n<l>bodhivibhāvanayā viparītamidaṃ sakalam //</l>\n</lg></p>\n\n<p>yena mūḍhāḥ prabadhyante śīryante rauravāntike /\ntaireva hi vimucyante sukhaṃ prajñābalena tu // iti /\n<lg>\n<l>athātaḥ saṃpravakṣyāmi sarvato viśvamuttamam /</l>\n<l>sarvabuddhasamāyogaḍākinījālasaṃvaram //</l>\n</lg></p>\n\n<lg>\n<l>rahasye parame ramye sarvātmani sadā sthitaḥ /</l>\n<l>sarvabuddhamayaḥ śrīmān vajrasattvodayaḥ sukhaḥ //</l>\n</lg>\n\n<lg>\n<l>tathāgatamahādivyaratnajālādyalaṅkṛtam /</l>\n<l>tato ghaṇṭāvasaṃsaktavitānavitatojjvale //</l>\n</lg>\n\n<lg>\n<l>vajragītiṃ ca pūjāṃ ca gītavādyairvikurvitam /</l>\n<l>puṣpadhūpādiyogena dīpagandhādibhistathā //</l>\n</lg>\n\n<lg>\n<l>prasādhayanti bhavane sodyānādiṣu vā punaḥ /</l>\n<l>sarvabuddhasamāyogaḍākinījālasaṃvaram //</l>\n</lg>\n\n<lg>\n<l>tatrāsanaṃ niveśyādau mṛdusaṃsparśajaṃ sukham /</l>\n<l>viśvapadmapaṭacchannaṃ sarvaśuddhāsanaṃ hi tat //</l>\n</lg>\n\n<lg>\n<l>sarvabuddhasamāyogaṃ yogeśvaravikurvitam /</l>\n<l>śrīvajrasattvarūpāstu vikurvanti hi yatra(tattu) vai //</l>\n</lg>\n\n<lg>\n<l>sarvadhātumayī(yo) vāpi jīvamūlamayastathā /</l>\n<l>svādhidaivatpratimukhaiḥ siddhimudrāpravartanam //</l>\n</lg>\n\n<lg>\n<l>niṣiktāṃ ghaṭitāṃ vāpi(bhi)saṃskṛtāṃ vā sucitritām /</l>\n<l>vicitrapratibimbāṃ ca cinhamudrāṃ prakalpayet //</l>\n</lg>\n\n<lg>\n<l>tadāsaneṣu prāṇasarvān yathāsthānaṃ hi vinyaset /</l>\n<l>caturasraṃ caturdvāraṃ catustoraṇamaṇḍitam /</l>\n<l>vajraratnapadmādi tu dvārapālena yojayet //</l>\n</lg>\n\n<lg>\n<l>svādhidaivatpratimukhaiḥ suprasādhitayoṣitam /</l>\n<l>svamudrācinhasubhagāṃ kalpayed gaṇamaṇḍalam //</l>\n</lg>\n\n<lg>\n<l>caturasraṃ caturdvāraṃ catustoraṇamaṇḍitam /</l>\n<l>catuḥsūtrasamāyuktamaṣṭastambhopaśobhitam //</l>\n</lg>\n\n<lg>\n<l>hārārddhahāraracitaṃ paṭṭasragdāmabhūṣitam /</l>\n<l>ghaṇṭāpatākasaṃśobhaṃ cāmarādivibhūṣitam //</l>\n</lg>\n\n<lg>\n<l>candrārddhavajrakoṇaṃ ca dvāraniryūhasandhiṣu /</l>\n<l>patvi(kṣi)ṇīkramaśīrṣādivicitra paṭamaṇḍitam //</l>\n</lg>\n\n<lg>\n<l>sarvadevyupabhogaistu sevyamānairyathāsukham /</l>\n<l>svādhidaivatayogena svamātmānaṃ prapūjayet //</l>\n</lg>\n\n<lg>\n<l>pūjyate 'nuyogena sarvayogasukhena tu /</l>\n<l>samāsvādayamānastvatiyogena siddhyati //</l>\n</lg>\n\n<lg>\n<l>anena sarvabuddhātmā rasāyanasukhena tu /</l>\n<l>siddhyet śrīvajrasattvāyuryauvanārogyasatsukham //</l>\n</lg>\n\n<lg>\n<l>sarvabuddhamahākāyaḥ sarvabuddhasarasvatī /</l>\n<l>sarvabuddhamahācittaḥ sarvabuddhamahāmahaḥ //</l>\n</lg>\n\n<lg>\n<l>sarvabuddhamahārājā sarvavajradharādhipaḥ /</l>\n<l>sarvalokeśvarapatiḥ sarvaratnādhipeśvaraḥ //</l>\n</lg>\n\n<p>tābhiḥ saṃramyamāṇastu yātyutpattiṃ tu gacchataḥ /\nsarvadevīmahāsidhya(ddha)ścakravartī prasidhyati // iti /\npratyahaṃ pratimāsaṃ vā pratisaṃvatsaraṃ tathā /\nyathādhiṣṭhānato vāpi nāṭayed buddhasaṃvaram // iti /\n<lg>\n<l>utthito vā niṣaṇṇo vā caṃkraman vā yathāsthitaḥ /</l>\n<l>praharṣan vā jalpan vā yatra tatra yathā tathā //</l>\n</lg></p>\n\n<lg>\n<l>yadyadindriyamārgatvaṃ yāyāttattatsvabhāvataḥ /</l>\n<l>asamāhitayogena sarvabuddhamayaṃ vahet //</l>\n</lg>\n\n<lg>\n<l>khasamaṃ khasamākāramaparyantasāgaropamam /</l>\n<l>rāgadharmanayo dveṣo vilāsaḥ krīḍāvistaraḥ //</l>\n</lg>\n\n<lg>\n<l>gṛhītaṃ vastumātraṃ ca śiṣyabodhanakāraṇāt /</l>\n<l>kati janmāntaraṃ vaktuṃ sahyate rāgadeśanā //</l>\n</lg>\n\n<l>śrīsarvabuddhasamāyogaḍākinījālasaṃvaranyāyena bodhisattvacaritadharmodayābhisaṃbodhiprapañcatāmelāvaṇa-saṃśayaparicchedo navamaḥ // 9 //</l>\n\n<p>10. daśamaḥ paricchedaḥ</p>\n\n<lg>\n<l>mahāṭavīpradeśeṣu phalapuṣpādyalaṅkṛte /</l>\n<l>parvate vijane sādhyamidaṃ dhyānasamuccayam //</l>\n</lg>\n\n<p>sevayan kāmaguṇān pañca jñānārthirāgiṇaḥ sadā // iti /\n<lg>\n<l>kāyavākcittavajrāṇāṃ kāyavākcittabhāvanam /</l>\n<l>svarūpeṇaiva tatkāryaṃ laghusiddhiravāpyate //</l>\n</lg></p>\n\n<lg>\n<l>jaṭāmukuṭadharaṃ bimbaṃ sitavarṇanibhaṃ mahat /</l>\n<l>kārayed vidhivat sarvaṃ mantrasaṃvarasaṃvṛtam //</l>\n</lg>\n\n<lg>\n<l>ṣoḍaśābdikāṃ gṛhya sarvālaṅkārabhūṣitām /</l>\n<l>cāruvaktrāṃ viśālākṣīṃ prāpya vidyāvrataṃ caret //</l>\n</lg>\n\n<lg>\n<l>locanāpadasaṃbhogairvajracinhaistu bhāvayet /</l>\n<l>mudrāmantravidhānajñāṃ mantratantrasuśikṣitām //</l>\n</lg>\n\n<lg>\n<l>kuryāt tāthāgatīṃ bhāryāṃ buddhabodhipratiṣṭhitām /</l>\n<l>guhyapūjāṃ prakurvīta catuḥsattvāṃ(sandhyaṃ) mahāvratī //</l>\n</lg>\n\n<lg>\n<l>kandamūlaphalaiḥ sarvaṃ bhojyabhakṣyaṃ samārabhet /</l>\n<l>evaṃ buddho bhavecchīghraṃ mahājñānodadhiḥ prabhuḥ //</l>\n</lg>\n\n<lg>\n<l>ṣaṇmāsenaiva tatsarvaṃ prāpnuyānnātra saṃśayaḥ /</l>\n<l>vane bhikṣāṃ bhramennityaṃ sādhako dṛḍhaniścayaḥ //</l>\n</lg>\n\n<lg>\n<l>dadanti te bhaya[tra]stā bhojanaṃ divyamaṇḍitam /</l>\n<l>atikramanti yadi vajrātmā nāśaṃ vajrākṣaraṃ bhavet //</l>\n</lg>\n\n<p>surīṃ nāgīṃ mahāyakṣīmasurīṃ mānuṣīmapi /\nprāpya vidyāvrataṃ kāryaṃ trivajrajñānasevitam // iti /\n<lg>\n<l>dvayendriyasamāpattyā vyāyāmavidhirantare /</l>\n<l>harṣacittaṃ muneḥ siddhau mahāsukhamiti smṛtam //</l>\n</lg></p>\n\n<l>niṣprapañcacaryāmelāvaṇasaṃśayaparicchedo daśamaḥ // 10 //</l>\n\n<p>11. ekādaśaḥ paricchedaḥ</p>\n\n<lg>\n<l>parvateṣu vivikteṣu nadīprasravaṇeṣu ca /</l>\n<l>śmaśānādiṣvapi kāryamidaṃ dhyānasamuccayam //</l>\n</lg>\n\n<lg>\n<l>prayogādīṃśca tattvena varjayet tattvavit sadā /</l>\n<l>vajrasattvadahaṃkāraṃ muktvā nānyatra kārayet //</l>\n</lg>\n\n<lg>\n<l>prayogā api na budhyante śuddhatattve vyavasthite /</l>\n<l>nairātmyapadayogena yāvattat pratyavekṣyate //</l>\n</lg>\n\n<lg>\n<l>niḥsvabhāvapadasthasya divyopāyayutasya ca /</l>\n<l>siddhyate nirvicāreṇa yatkiñcit kalpacoditam //</l>\n</lg>\n\n<lg>\n<l>bhāvanāyogasāmarthyāt svayamevopatiṣṭhate /</l>\n<l>tatsarvaṃ kṣaṇamātreṇa yatkiñcit siddhilakṣaṇam //</l>\n</lg>\n\n<lg>\n<l>rūpādyādhyātmikān dharmān paśyet vipaśyanocyate /</l>\n<l>akṣobhyādiyathāsaṃkhyaṃ kalpayet śamatho bhavet //</l>\n</lg>\n\n<p>anayorniḥsvabhāvatvāt tathatāśāntasaṃjñakam /\ntathatāmaṇḍale yogī sarvabuddhān praveśayed // iti /\n<lg>\n<l>nirvāṇāgnimahāgore bhasmaśo 'pi na mucyate /</l>\n<l>na tatra vidyate tattvaṃ nendriyārthā na dhātavaḥ //</l>\n</lg></p>\n\n<lg>\n<l>nirvikalpo yadā viraḥ sthitiṃ hitvā tu laukikīm /</l>\n<l>ācaret sarvakāryāṇi buddhāḥ paśyanti tat tadā //</l>\n</lg>\n\n<lg>\n<l>bālavadvicaredyuktyā sarvataśchinnasaṃśayaḥ /</l>\n<l>nirābhogo yadā yogī tadā varṣanti saṃpadaḥ //</l>\n</lg>\n\n<lg>\n<l>aśeṣapāpayuktānāṃ mohāvaraṇasusthitāḥ /</l>\n<l>unmattavratayogena ṣaṇmāsādamoghasiddhayaḥ //</l>\n</lg>\n\n<lg>\n<l>sarvabuddhāna svayaṃ paśyet sarvakāmaiḥ prapūryate /</l>\n<l>na kṣīṇo na ca hānitvaṃ svecchāyurjāyate vapuḥ //</l>\n</lg>\n\n<lg>\n<l>anuttarāṃ parāṃ bodhiṃ saṃprāpnotyaprayatnataḥ /</l>\n<l>vinā yatnena sidhyanti sarvakāmasukhotsukāḥ //</l>\n</lg>\n\n<lg>\n<l>gambhīrapadaṃ nityaṃ gacchet tiṣṭhan niṣaṇṇakaḥ /</l>\n<l>prabhāsvarajñānakauśalyād yogināṃ lakṣaṇaṃ sadā //</l>\n</lg>\n\n<lg>\n<l>anena dhyānayogena cittaratnaṃ dṛḍhībhavet /</l>\n<l>adhiṣṭhānaṃ ca kurvanti buddhā bodhipratiṣṭhitāḥ //</l>\n</lg>\n\n<lg>\n<l>evaṃ bhūtvā niviṣṭastu bhāvayed bhāvatatparaḥ /</l>\n<l>yāvanna khidyate cittaṃ samāhitamanāḥ sudhīḥ //</l>\n</lg>\n\n<lg>\n<l>khinnastu paryaṭet paścādyathārucitaceṣṭitaḥ /</l>\n<l>bhāvayedvipulāṃ bodhimīṣadunmīlitekṣaṇaḥ //</l>\n</lg>\n\n<p>hasan jalpan kvacittiṣṭhan kvacitkuryāt pravartanam //</p>\n\n<p>bhāvanāsaktacittastu yathā khedo na jāyate //</p>\n\n<p>evaṃ samādhiyuktasya nirvikalpasya mantriṇaḥ /\nkālāvadhiṃ parityajya siddhyate 'nuttaraṃ padam // iti /\nsūkṣmarūpaṃ laghusparśaṃ vyāptisaṃprāptimeva ca /\nprakāśaṃ caiva sthairyaṃ ca vaśitvaṃ kāmāvasānikam // iti /\n<lg>\n<l>bodhijñānāgrasaṃprāptaṃ paśyati buddhasuprabham /</l>\n<l>buddhasaṃbhogakāyaṃ ca ātmānaṃ laghu paśyati //</l>\n</lg></p>\n\n<lg>\n<l>traidhātukamahāsattvaiḥ pūjyamānaṃ sa paśyati /</l>\n<l>buddhaiśca bodhisattvaiśca pañcakāmaguṇairdhruvam //</l>\n</lg>\n\n<lg>\n<l>pūjitaṃ paśyate nityaṃ mahajñānā grasambhavam /</l>\n<l>vajrasattvaṃ mahābimbaṃ vajradharmaṃ mahāyaśam //</l>\n</lg>\n\n<lg>\n<l>svabimbaṃ paśyate svapne guhyavajramahāyaśāḥ /</l>\n<l>praṇamanti mahābuddhā bodhisattvāśca vajriṇaḥ //</l>\n</lg>\n\n<lg>\n<l>drakṣyanti īdṛśān svapnān kāyavākcittasiddhidān /</l>\n<l>sarvalaṅkārasampūrṇāṃ surakanyāṃ manoramām //</l>\n</lg>\n\n<lg>\n<l>dārakaṃ dārikāṃ paśyan sa siddhimadhigacchati /</l>\n<l>daśadiksarvabuddhānāṃ kṣetrasthaṃ paśyati dhruvam //</l>\n</lg>\n\n<lg>\n<l>dadanti hṛṣṭacittātmā dharmagañjaṃ manoramam /</l>\n<l>dharmacakragataṃ kāyaṃ sarvasattvaparivṛtam //</l>\n</lg>\n\n<p>paśyate yogasamaye dhyānavajrapratiṣṭhitaḥ // iti /\nnāpaneyamataḥ kiñcit prakṣeptavyaṃ na kiñcan /\ndraṣṭavyaṃ bhūtato bhūtaṃ bhūtadarśī vimucyate // iti /\nuktaṃ ca suvarṇaprabhāsasūtre-</p>\n\n<lg>\n<l>na buddhaḥ parinirvāti na dharmaḥ parihīyate /</l>\n<l>sattvānāṃ paripākāya parinirvāṇaṃ nidarśayet //</l>\n</lg>\n\n<lg>\n<l>laṅkāvatārasūtre 'pyuktam-</l>\n<l>na hyatrotpadyate kiñcit pratyayairna nirudhyate /</l>\n<l>utpadyante nirudhyante pratyayā eva kalpitāḥ //</l>\n</lg>\n\n<lg>\n<l>ata uktam-</l>\n<l>yena yena hi bhāvena manaḥ saṃyujyate nṛṇām /</l>\n<l>tena tanmayatāṃ yāti viśvarūpo maṇiryathā //</l>\n</lg>\n\n<lg>\n<l>utpattiryat saṃvṛtisatyametad mṛtyurhi nāma paramārthasatyam /</l>\n<l>kramadvayasyāsya gurukṛpāto jñātā bhaved yaḥ sa bhaviṣyabuddhaḥ //</l>\n</lg>\n\n<lg>\n<l>satyadvayasyādvayavatpraveśo 'nucchedarūpo 'pyaviśeṣa eva /</l>\n<l>ekatvamevāstyanayordvayoriti vijñāyate yena vimukta eṣaḥ //</l>\n</lg>\n\n<lg>\n<l>girīndramūrdhnaḥ prapatet tu kaścid neccheccyutiṃ sa cyavate tathāpi /</l>\n<l>guruprasādādvihitopadeśād necchedvimuktiṃ sa tathāpi muktaḥ //</l>\n</lg>\n\n<lg>\n<l>matvā sattveṣu tattvādhigamakṣamatābhāvamālokya loke</l>\n<l>uttālābdhitaraṅgabhaṅgavikalāddīpasphuliṅgādiva /</l>\n<l>kiñcit kiñcidupetya saṃcitavatā grantho mayāyaṃ kṛto</l>\n<l>ye vai saṃvṛtisatyabhītasubhagāsteṣāmalāto bhavet //</l>\n</lg>\n\n<p>atyantaniṣprapañcacaryāmelāvaṇasaṃśayapariccheda ekādaśaḥ //</p>\n\n<p>samāpto 'yaṃ caryāmelāvaṇapradīpaḥ //</p>\n\n<p>kṛtirīyaṃ mahācārya-āryadevapādānām //</p>\n\n  </body>\n\n"
}