{
  "file_title": "vijñānabhairava",
  "file_title_normal": "vijnanabhairava",
  "metadata": {
    "original_title": "Vijñānabhairava",
    "contributors": [
      {
        "role": "data entry",
        "name": "Marino Faliero",
        "when": "July 1998"
      },
      {
        "role": "contribution to GRETIL",
        "name": "Marino Faliero",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31"
  },
  "body": [
    {
      "tag": "p",
      "attributes": {},
      "text": "śrī devy uvāca |"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śrutaṃ deva mayā sarvaṃ rudrayāmalasambhavam |"
        },
        {
          "tag": "l",
          "attributes": {},
          "text": "trikabhedam aśeṣeṇa sārāt sāravibhāgaśaḥ || 1 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "adyāpi na nivṛtto me saṃśayaḥ parameśvara |"
        },
        {
          "tag": "l",
          "attributes": {},
          "text": "kiṃ rūpaṃ tattvato deva śabdarāśikalāmayam || 2 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kiṃ vā navātmabhedena bhairave bhairavākṛtau |"
        },
        {
          "tag": "l",
          "attributes": {},
          "text": "triśirobhedabhinnaṃ vā kiṃ vā śaktitrayātmakam || 3 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nādabindumayaṃ vāpi kiṃ candrārdhanirodhikāḥ |"
        },
        {
          "tag": "l",
          "attributes": {},
          "text": "cakrārūḍham anackaṃ vā kiṃ vā śaktisvarūpakam || 4 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "parāparāyāḥ sakalam aparāyāś ca vā punaḥ |"
        },
        {
          "tag": "l",
          "attributes": {},
          "text": "parāyā yadi tadvat syāt paratvaṃ tad virudhyate || 5 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na hi varṇavibhedena dehabhedena vā bhavet |"
        },
        {
          "tag": "l",
          "attributes": {},
          "text": "paratvaṃ niṣkalatvena sakalatve na tad bhavet || 6 ||"
        }
      ]
    },
    {
      "tag": "p",
      "attributes": {},
      "text": "prasādaṃ kuru me nātha niḥśeṣaṃ chinddhi saṃśayam |"
    },
    {
      "tag": "p",
      "attributes": {},
      "text": "bhairava uvāca |"
    },
    {
      "tag": "l",
      "attributes": {},
      "text": "sādhu sādhu tvayā pṛṣṭaṃ tantrasāram idam priye || 7 ||"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "gūhanīyatamam bhadre tathāpi kathayāmi te |"
        },
        {
          "tag": "l",
          "attributes": {},
          "text": "yatkiṃcit sakalaṃ rūpaṃ bhairavasya prakīrtitam || 8 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tad asāratayā devi vijñeyaṃ śakrajālavat |"
        },
        {
          "tag": "l",
          "attributes": {},
          "text": "māyāsvapnopamaṃ caiva gandharvanagarabhramam || 9 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dhyānārtham bhrāntabuddhīnāṃ kriyāḍambaravartinām |"
        },
        {
          "tag": "l",
          "attributes": {},
          "text": "kevalaṃ varṇitam puṃsāṃ vikalpanihatātmanām || 10 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tattvato na navātmāsau śabdarāśir na bhairavaḥ |"
        },
        {
          "tag": "l",
          "attributes": {},
          "text": "na cāsau triśirā devo na ca śaktitrayātmakaḥ || 11 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nādabindumayo vāpi na candrārdhanirodhikāḥ |"
        },
        {
          "tag": "l",
          "attributes": {},
          "text": "na cakrakramasambhinno na ca śaktisvarūpakaḥ || 12 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "aprabuddhamatīnāṃ hi etā balavibhīṣikāḥ |"
        },
        {
          "tag": "l",
          "attributes": {},
          "text": "mātṛmodakavat sarvaṃ pravṛttyarthaṃ udāhṛtam || 13 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dikkālakalanonmuktā deśoddeśāviśeṣinī |"
        },
        {
          "tag": "l",
          "attributes": {},
          "text": "vyapadeṣṭum aśakyāsāv akathyā paramārthataḥ || 14 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "antaḥsvānubhavānandā vikalponmuktagocarā |"
        },
        {
          "tag": "l",
          "attributes": {},
          "text": "yāvasthā bharitākārā bhairavī bhairavātmanaḥ || 15 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tad vapus tattvato jñeyaṃ vimalaṃ viśvapūraṇam |"
        },
        {
          "tag": "l",
          "attributes": {},
          "text": "evaṃvidhe pare tattve kaḥ pūjyaḥ kaś ca tṛpyati || 16 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evaṃvidhā bhairavasya yāvasthā parigīyate |"
        },
        {
          "tag": "l",
          "attributes": {},
          "text": "sā parā pararūpeṇa parā devī prakīrtitā || 17 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śaktiśaktimator yadvad abhedaḥ sarvadā sthitaḥ |"
        },
        {
          "tag": "l",
          "attributes": {},
          "text": "atas taddharmadharmitvāt parā śaktiḥ parātmanaḥ || 18 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na vahner dāhikā śaktir vyatiriktā vibhāvyate |"
        },
        {
          "tag": "l",
          "attributes": {},
          "text": "kevalaṃ jñānasattāyām prārambho 'yam praveśane || 19 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śaktyavasthāpraviṣṭasya nirvibhāgena bhāvanā |"
        },
        {
          "tag": "l",
          "attributes": {},
          "text": "tadāsau śivarūpī syāt śaivī mukham ihocyate || 20 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yathālokena dīpasya kiraṇair bhāskarasya ca |"
        },
        {
          "tag": "l",
          "attributes": {},
          "text": "jñāyate digvibhāgādi tadvac chaktyā śivaḥ priye || 21 ||"
        }
      ]
    },
    {
      "tag": "p",
      "attributes": {},
      "text": "śrī devy uvāca |"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "devadeva triśūlāṅka kapālakṛtabhūṣaṇa |"
        },
        {
          "tag": "l",
          "attributes": {},
          "text": "digdeśakālaśūnyā ca vyapadeśavivarjitā || 22 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yāvasthā bharitākārā bhairavasyopalabhyate |"
        },
        {
          "tag": "l",
          "attributes": {},
          "text": "kair upāyair mukhaṃ tasya parā devi katham bhavet |"
        },
        {
          "tag": "l",
          "attributes": {},
          "text": "yathā samyag ahaṃ vedmi tathā me brūhi bhairava || 23 ||"
        }
      ]
    },
    {
      "tag": "p",
      "attributes": {},
      "text": "bhairava uvāca |"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ūrdhve prāṇo hy adho jīvo visargātmā paroccaret |"
        },
        {
          "tag": "l",
          "attributes": {},
          "text": "utpattidvitayasthāne bharaṇād bharitā sthitiḥ || 24 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "maruto 'ntar bahir vāpi viyadyugmānivartanāt |"
        },
        {
          "tag": "l",
          "attributes": {},
          "text": "bhairavyā bhairavasyettham bhairavi vyajyate vapuḥ || 25 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na vrajen na viśec chaktir marudrūpā vikāsite |"
        },
        {
          "tag": "l",
          "attributes": {},
          "text": "nirvikalpatayā madhye tayā bhairavarūpatā || 26 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kumbhitā recitā vāpi pūritā vā yadā bhavet |"
        },
        {
          "tag": "l",
          "attributes": {},
          "text": "tadante śāntanāmāsau śaktyā śāntaḥ prakāśate || 27 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "āmūlāt kiraṇābhāsāṃ sūkṣmāt sūkṣmatarātmikam |"
        },
        {
          "tag": "l",
          "attributes": {},
          "text": "cintayet tāṃ dviṣaṭkānte śyāmyantīm bhairavodayaḥ || 28 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "udgacchantīṃ taḍitrūpām praticakraṃ kramāt kramam |"
        },
        {
          "tag": "l",
          "attributes": {},
          "text": "ūrdhvaṃ muṣṭitrayaṃ yāvat tāvad ante mahodayaḥ || 29 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kramadvādaśakaṃ samyag dvādaśākṣarabheditam |"
        },
        {
          "tag": "l",
          "attributes": {},
          "text": "sthūlasūkṣmaparasthityā muktvā muktvāntataḥ śivaḥ || 30 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tayāpūryāśu mūrdhāntaṃ bhaṅktvā bhrūkṣepasetunā |"
        },
        {
          "tag": "l",
          "attributes": {},
          "text": "nirvikalpaṃ manaḥ kṛtvā sarvordhve sarvagodgamaḥ || 31 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śikhipakṣaiś citrarūpair ma.ṅdalaiḥ śūnyapañcakam |"
        },
        {
          "tag": "l",
          "attributes": {},
          "text": "dhyāyato 'nuttare śūnye praveśo hṛdaye bhavet || 32 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "īdṛśena krameṇaiva yatra kutrāpi cintanā |"
        },
        {
          "tag": "l",
          "attributes": {},
          "text": "śūnye kuḍye pare pātre svayaṃ līnā varapradā || 33 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kapālāntar mano nyasya tiṣṭhan mīlitalocanaḥ |"
        },
        {
          "tag": "l",
          "attributes": {},
          "text": "krameṇa manaso dārḍhyāt lakṣayet laṣyam uttamam || 34 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "madhyanāḍī madhyasaṃsthā bisasūtrābharūpayā |"
        },
        {
          "tag": "l",
          "attributes": {},
          "text": "dhyātāntarvyomayā devyā tayā devaḥ prakāśate || 35 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kararuddhadṛgastreṇa bhrūbhedād dvārarodhanāt |"
        },
        {
          "tag": "l",
          "attributes": {},
          "text": "dṛṣṭe bindau kramāl līne tanmadhye paramā sthitiḥ || 36 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dhāmāntaḥkṣobhasambhūtasūkṣmāgnitilakākṛtim |"
        },
        {
          "tag": "l",
          "attributes": {},
          "text": "binduṃ śikhānte hṛdaye layānte dhyāyato layaḥ || 37 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "anāhate pātrakarṇe 'bhagnaśabde sariddrute |"
        },
        {
          "tag": "l",
          "attributes": {},
          "text": "śabdabrahmaṇi niṣṇātaḥ param brahmādhigacchati || 38 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "praṇavādisamuccārāt plutānte śūnyabhāvānāt |"
        },
        {
          "tag": "l",
          "attributes": {},
          "text": "śūnyayā parayā śaktyā śūnyatām eti bhairavi || 39 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yasya kasyāpi varṇasya pūrvāntāv anubhāvayet |"
        },
        {
          "tag": "l",
          "attributes": {},
          "text": "śūnyayā śūnyabhūto 'sau śūnyākāraḥ pumān bhavet || 40 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tantryādivādyaśabdeṣu dīrgheṣu kramasaṃsthiteḥ |"
        },
        {
          "tag": "l",
          "attributes": {},
          "text": "ananyacetāḥ pratyante paravyomavapur bhavet || 41 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pi.ṅdamantrasya sarvasya sthūlavarṇakrameṇa tu |"
        },
        {
          "tag": "l",
          "attributes": {},
          "text": "ardhendubindunādāntaḥ śūnyoccārād bhavec chivaḥ || 42 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nijadehe sarvadikkaṃ yugapad bhāvayed viyat |"
        },
        {
          "tag": "l",
          "attributes": {},
          "text": "nirvikalpamanās tasya viyat sarvam pravartate || 43 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pṛṣṭaśūnyaṃ mūlaśūnyaṃ yugapad bhāvayec ca yaḥ |"
        },
        {
          "tag": "l",
          "attributes": {},
          "text": "śarīranirapekṣiṇyā śaktyā śūnyamanā bhavet || 44 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pṛṣṭaśūnyaṃ mūlaśūnyaṃ hṛcchūnyam bhāvayet sthiram |"
        },
        {
          "tag": "l",
          "attributes": {},
          "text": "yugapan nirvikalpatvān nirvikalpodayas tataḥ || 45 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tanūdeśe śūnyataiva kṣaṇamātraṃ vibhāvayet |"
        },
        {
          "tag": "l",
          "attributes": {},
          "text": "nirvikalpaṃ nirvikalpo nirvikalpasvarūpabhāk || 46 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvaṃ dehagataṃ dravyaṃ viyadvyāptaṃ mṛgekṣaṇe |"
        },
        {
          "tag": "l",
          "attributes": {},
          "text": "vibhāvayet tatas tasya bhāvanā sā sthirā bhavet || 47 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dehāntare tvagvibhāgam bhittibhūtaṃ vicintayet |"
        },
        {
          "tag": "l",
          "attributes": {},
          "text": "na kiṃcid antare tasya dhyāyann adhyeyabhāg bhavet || 48 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "hṛdyākāśe nilīnākṣaḥ padmasampuṭamadhyagaḥ |"
        },
        {
          "tag": "l",
          "attributes": {},
          "text": "ananyacetāḥ subhage paraṃ saubhāgyam āpnuyāt || 49 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvataḥ svaśarīrasya dvādaśānte manolayāt |"
        },
        {
          "tag": "l",
          "attributes": {},
          "text": "dṛḍhabuddher dṛḍhībhūtaṃ tattvalakṣyam pravartate || 50 ||"
        }
      ]
    },
    {
      "tag": "p",
      "attributes": {},
      "text": "yathā tathā yatra tatra dvādaśānte manaḥ kṣipet ||"
    },
    {
      "tag": "l",
      "attributes": {},
      "text": "pratikṣaṇaṃ kṣīṇavṛtter vailakṣaṇyaṃ dinair bhavet || 51 ||"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kālāgninā kālapadād utthitena svakam puram |"
        },
        {
          "tag": "l",
          "attributes": {},
          "text": "pluṣṭam vicintayed ante śāntābhāsas tadā bhavet || 52 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evam eva jagat sarvaṃ dagdhaṃ dhyātvā vikalpataḥ |"
        },
        {
          "tag": "l",
          "attributes": {},
          "text": "ananyacetasaḥ puṃsaḥ pumbhāvaḥ paramo bhavet || 53 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "svadehe jagato vāpi sūkṣmasūkṣmatarāṇi ca |"
        },
        {
          "tag": "l",
          "attributes": {},
          "text": "tattvāni yāni nilayaṃ dhyātvānte vyajyate parā || 54 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pināṃ ca durbalāṃ śaktiṃ dhyātvā dvādaśagocare |"
        },
        {
          "tag": "l",
          "attributes": {},
          "text": "praviśya hṛdaye dhyāyan muktaḥ svātantryam āpnuyāt || 55 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhuvanādhvādirūpeṇa cintayet kramaśo 'khilam |"
        },
        {
          "tag": "l",
          "attributes": {},
          "text": "sthūlasūkṣmaparasthityā yāvad ante manolayaḥ || 56 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "asya sarvasya viśvasya paryanteṣu samantataḥ |"
        },
        {
          "tag": "l",
          "attributes": {},
          "text": "adhvaprakriyayā tattvaṃ śaivaṃ dhyatvā mahodayaḥ || 57 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "viśvam etan mahādevi śūnyabhūtaṃ vicintayet |"
        },
        {
          "tag": "l",
          "attributes": {},
          "text": "tatraiva ca mano līnaṃ tatas tallayabhājanam || 58 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ghatādibhājane dṛṣṭim bhittis tyaktvā vinikṣipet |"
        },
        {
          "tag": "l",
          "attributes": {},
          "text": "tallayaṃ tatkṣaṇād gatvā tallayāt tanmayo bhavet || 59 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nirvṛkṣagiribhittyādideśe dṛṣṭiṃ vinikṣipet |"
        },
        {
          "tag": "l",
          "attributes": {},
          "text": "vilīne mānase bhāve vṛttikṣiṇaḥ prajāyate || 60 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ubhayor bhāvayor jñāne dhyātvā madhyaṃ samāśrayet |"
        },
        {
          "tag": "l",
          "attributes": {},
          "text": "yugapac ca dvayaṃ tyaktvā madhye tattvam prakāśate || 61 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhāve tyakte niruddhā cin naiva bhāvāntaraṃ vrajet |"
        },
        {
          "tag": "l",
          "attributes": {},
          "text": "tadā tanmadhyabhāvena vikasatyati bhāvanā || 62 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvaṃ dehaṃ cinmayaṃ hi jagad vā paribhāvayet |"
        },
        {
          "tag": "l",
          "attributes": {},
          "text": "yugapan nirvikalpena manasā paramodayaḥ || 63 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vāyudvayasya saṃghaṭṭād antar vā bahir antataḥ |"
        },
        {
          "tag": "l",
          "attributes": {},
          "text": "yogī samatvavijñānasamudgamanabhājanam || 64 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvaṃ jagat svadehaṃ vā svānandabharitaṃ smaret |"
        },
        {
          "tag": "l",
          "attributes": {},
          "text": "yugapat svāmṛtenaiva parānandamayo bhavet || 65 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kuhanena prayogeṇa sadya eva mṛgekṣaṇe |"
        },
        {
          "tag": "l",
          "attributes": {},
          "text": "samudeti mahānando yena tattvaṃ prakāśate || 66 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvasrotonibandhena prāṇaśaktyordhvayā śanaiḥ |"
        },
        {
          "tag": "l",
          "attributes": {},
          "text": "pipīlasparśavelāyām prathate paramaṃ sukham || 67 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vahner viṣasya madhye tu cittaṃ sukhamayaṃ kṣipet |"
        },
        {
          "tag": "l",
          "attributes": {},
          "text": "kevalaṃ vāyupūrṇaṃ vā smarānandena yujyate || 68 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "śaktisaṃgamasaṃkṣubdhaśaktyāveśāvasānikam |"
        },
        {
          "tag": "l",
          "attributes": {},
          "text": "yat sukham brahmatattvasya tat sukhaṃ svākyam ucyate || 69 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "lehanāmanthanākoṭaiḥ strīsukhasya bharāt smṛteḥ |"
        },
        {
          "tag": "l",
          "attributes": {},
          "text": "śaktyabhāve 'pi deveśi bhaved ānandasamplavaḥ || 70 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ānande mahati prāpte dṛṣṭe vā bāndhave cirāt |"
        },
        {
          "tag": "l",
          "attributes": {},
          "text": "ānandam udgataṃ dhyātvā tallayas tanmanā bhavet || 71 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jagdhipānakṛtollāsarasānandavijṛmbhaṇāt |"
        },
        {
          "tag": "l",
          "attributes": {},
          "text": "bhāvayed bharitāvasthāṃ mahānandas tato bhavet || 72 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "gitādiviṣayāsvādāsamasaukhyaikatātmanaḥ |"
        },
        {
          "tag": "l",
          "attributes": {},
          "text": "yoginas tanmayatvena manorūḍhes tadātmatā || 73 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yatra yatra manas tuṣṭir manas tatraiva dhārayet |"
        },
        {
          "tag": "l",
          "attributes": {},
          "text": "tatra tatra parānandasvārūpaṃ sampravartate || 74 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "anāgatāyāṃ nidrāyām praṇaṣṭe bāhyagocare |"
        },
        {
          "tag": "l",
          "attributes": {},
          "text": "sāvasthā manasā gamyā parā devī prakāśate || 75 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "tejasā sūryadīpāder ākāśe śabalīkṛte |"
        },
        {
          "tag": "l",
          "attributes": {},
          "text": "dṛṣṭir niveśyā tatraiva svātmarūpam prakāśate || 76 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "karaṅkiṇyā krodhanayā bhairavyā lelihānayā |"
        },
        {
          "tag": "l",
          "attributes": {},
          "text": "khecaryā dṛṣṭikāle ca parāvāptiḥ prakāśate || 77 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mṛdvāsane sphijaikena hastapādau nirāśrayam |"
        },
        {
          "tag": "l",
          "attributes": {},
          "text": "nidhāya tatprasaṅgena parā pūrṇā matir bhavet || 78 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "upaviśyāsane samyag bāhū kṛtvārdhakuñcitau |"
        },
        {
          "tag": "l",
          "attributes": {},
          "text": "kakṣavyomni manaḥ kurvan śamam āyāti tallayāt || 79 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sthūlarūpasya bhāvasya stabdhāṃ dṛṣṭiṃ nipātya ca |"
        },
        {
          "tag": "l",
          "attributes": {},
          "text": "acireṇa nirādhāraṃ manaḥ kṛtvā śivaṃ vrajet || 80 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "madhyajihve sphāritāsye madhye nikṣipya cetanām |"
        },
        {
          "tag": "l",
          "attributes": {},
          "text": "hoccāraṃ manasā kurvaṃs tataḥ śānte pralīyate || 81 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "āsane śayane sthitvā nirādhāraṃ vibhāvayan |"
        },
        {
          "tag": "l",
          "attributes": {},
          "text": "svadehaṃ manasi kṣiṇe kṣaṇāt kṣīṇāśayo bhavet || 82 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "calāsane sthitasyātha śanair vā dehacālanāt |"
        },
        {
          "tag": "l",
          "attributes": {},
          "text": "praśānte mānase bhāve devi divyaugham āpnuyāt || 83 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ākāśaṃ vimalam paśyan kṛtvā dṛṣṭiṃ nirantarām |"
        },
        {
          "tag": "l",
          "attributes": {},
          "text": "stabdhātmā tatkṣaṇād devi bhairavaṃ vapur āpnuyāt || 84 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "līnaṃ mūrdhni viyat sarvam bhairavatvena bhāvayet |"
        },
        {
          "tag": "l",
          "attributes": {},
          "text": "tat sarvam bhairavākāratejastattvaṃ samāviśet || 85 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kiñcij jñātaṃ dvaitadāyi bāhyālokas tamaḥ punaḥ |"
        },
        {
          "tag": "l",
          "attributes": {},
          "text": "viśvādi bhairavaṃ rūpaṃ jñātvānantaprakāśabhṛt || 86 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evam eva durniśāyāṃ kṛṣṇapakṣāgame ciram |"
        },
        {
          "tag": "l",
          "attributes": {},
          "text": "taimiram bhāvayan rūpam bhairavaṃ rūpam eṣyati || 87 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evam eva nimīlyādau netre kṛṣṇābham agrataḥ |"
        },
        {
          "tag": "l",
          "attributes": {},
          "text": "prasārya bhairavaṃ rūpam bhāvayaṃs tanmayo bhavet || 88 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yasya kasyendriyasyāpi vyāghātāc ca nirodhataḥ |"
        },
        {
          "tag": "l",
          "attributes": {},
          "text": "praviṣṭasyādvaye śūnye tatraivātmā prakāśate || 89 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "abindum avisargaṃ ca akāraṃ japato mahān |"
        },
        {
          "tag": "l",
          "attributes": {},
          "text": "udeti devi sahasā jñānaughaḥ parameśvaraḥ || 90 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "varṇasya savisargasya visargāntaṃ citiṃ kuru |"
        },
        {
          "tag": "l",
          "attributes": {},
          "text": "nirādhāreṇa cittena spṛśed brahma sanātanam || 91 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vyomākāraṃ svam ātmānaṃ dhyāyed digbhir anāvṛtam |"
        },
        {
          "tag": "l",
          "attributes": {},
          "text": "nirāśrayā citiḥ śaktiḥ svarūpaṃ darśayet tadā || 92 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kiṃcid aṅgaṃ vibhidyādau tīkṣṇasūcyādinā tataḥ |"
        },
        {
          "tag": "l",
          "attributes": {},
          "text": "tatraiva cetanāṃ yuktvā bhairave nirmalā gatiḥ || 93 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "cittādyantaḥkṛtir nāsti mamāntar bhāvayed iti |"
        },
        {
          "tag": "l",
          "attributes": {},
          "text": "vikalpānām abhāvena vikalpair ujjhito bhavet || 94 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "māyā vimohinī nāma kalāyāḥ kalanaṃ sthitam |"
        },
        {
          "tag": "l",
          "attributes": {},
          "text": "ityādidharmaṃ tattvānāṃ kalayan na pṛthag bhavet || 95 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jhagitīcchāṃ samutpannām avalokya śamaṃ nayet |"
        },
        {
          "tag": "l",
          "attributes": {},
          "text": "yata eva samudbhūtā tatas tatraiva līyate || 96 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yadā mamecchā notpannā jñānaṃ vā kas tadāsmi vai |"
        },
        {
          "tag": "l",
          "attributes": {},
          "text": "tattvato =B9haṃ tathābhūtas tallīnas tanmanā bhavet || 97 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "icchāyām athavā jñāne jāte cittaṃ niveśayet |"
        },
        {
          "tag": "l",
          "attributes": {},
          "text": "ātmabuddhyānanyacetās tatas tattvārthadarśanam || 98 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nirnimittam bhavej jñānaṃ nirādhāram bhramātmakam |"
        },
        {
          "tag": "l",
          "attributes": {},
          "text": "tattvataḥ kasyacin naitad evambhāvī śivaḥ priye || 99 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ciddharmā sarvadeheṣu viśeṣo nāsti kutracit |"
        },
        {
          "tag": "l",
          "attributes": {},
          "text": "ataś ca tanmayaṃ sarvam bhāvayan bhavajij janaḥ || 100 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kāmakrodhalobhamohamadamātsaryagocare |"
        },
        {
          "tag": "l",
          "attributes": {},
          "text": "buddhiṃ nistimitāṃ kṛtvā tat tattvam avaśiṣyate || 101 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "indrajālamayaṃ viśvaṃ vyastaṃ vā citrakarmavat |"
        },
        {
          "tag": "l",
          "attributes": {},
          "text": "bhramad vā dhyāyataḥ sarvam paśyataś ca sukhodgamaḥ || 102 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na cittaṃ nikṣiped duḥkhe na sukhe vā parikṣipet |"
        },
        {
          "tag": "l",
          "attributes": {},
          "text": "bhairavi jñāyatāṃ madhye kiṃ tattvam avaśiṣyate || 103 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vihāya nijadehasthaṃ sarvatrāsmīti bhāvayan |"
        },
        {
          "tag": "l",
          "attributes": {},
          "text": "dṛḍhena manasā dṛṣṭyā nānyekṣiṇyā sukhī bhavet || 104 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ghaṭādau yac ca vijñānam icchādyaṃ vā mamāntare |"
        },
        {
          "tag": "l",
          "attributes": {},
          "text": "naiva sarvagataṃ jātam bhāvayan iti sarvagaḥ || 105 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "grāhyagrāhakasaṃvittiḥ sāmānyā sarvadehinām |"
        },
        {
          "tag": "l",
          "attributes": {},
          "text": "yogināṃ tu viśeṣo =B9sti sambandhe sāvadhānatā || 106 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "svavad anyaśarīre =B9pi saṃvittim anubhāvayet |"
        },
        {
          "tag": "l",
          "attributes": {},
          "text": "apekṣāṃ svaśarīrasya tyaktvā vyāpī dinair bhavet || 107 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nirādhāraṃ manaḥ kṛtvā vikalpān na vikalpayet |"
        },
        {
          "tag": "l",
          "attributes": {},
          "text": "tadātmaparamātmatve bhairavo mṛgalocane || 108 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvajñaḥ sarvakartā ca vyāpakaḥ parameśvaraḥ |"
        },
        {
          "tag": "l",
          "attributes": {},
          "text": "sa evāhaṃ śaivadharmā iti dārḍhyāc chivo bhavet || 109 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jalasyevormayo vahner jvālābhaṅgyaḥ prabhā raveḥ |"
        },
        {
          "tag": "l",
          "attributes": {},
          "text": "mamaiva bhairavasyaitā viśvabhaṅgyo vibheditāḥ || 110 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhrāntvā bhrāntvā śarīreṇa tvaritam bhuvi pātanāt |"
        },
        {
          "tag": "l",
          "attributes": {},
          "text": "kṣobhaśaktivirāmeṇa parā saṃjāyate daśā || 111 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ādhāreṣv athavā 'śaktyā 'jñānāc cittalayena vā |"
        },
        {
          "tag": "l",
          "attributes": {},
          "text": "jātaśaktisamāveśakṣobhānte bhairavaṃ vapuḥ || 112 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sampradāyam imam devi śṛṇu samyag vadāmy aham |"
        },
        {
          "tag": "l",
          "attributes": {},
          "text": "kaivalyaṃ jāyate sadyo netrayoḥ stabdhamātrayoḥ || 113 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "saṃkocaṃ karṇayoḥ kṛtvā hy adhodvāre tathaiva ca |"
        },
        {
          "tag": "l",
          "attributes": {},
          "text": "anackam ahalaṃ dhyāyan viśed brahma sanātanam || 114 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kūpādike mahāgarte sthitvopari nirīkṣaṇāt |"
        },
        {
          "tag": "l",
          "attributes": {},
          "text": "avikalpamateḥ samyak sadyas cittalayaḥ sphuṭam || 115 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yatra yatra mano yāti bāhye vābhyantare 'pi vā |"
        },
        {
          "tag": "l",
          "attributes": {},
          "text": "tatra tatra śivāvāsthā vyāpakatvāt kva yāsyati || 116 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yatra yatrākṣamārgeṇa caitanyaṃ vyajyate vibhoḥ |"
        },
        {
          "tag": "l",
          "attributes": {},
          "text": "tasya tanmātradharmitvāc cillayād bharitātmatā || 117 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kṣutādyante bhaye śoke gahvare vā raṇād drute |"
        },
        {
          "tag": "l",
          "attributes": {},
          "text": "kutūhalekṣudhādyante brahmasattāmayī daśā || 118 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vastuṣu smaryamāṇeṣu dṛṣṭe deśe manas tyajet |"
        },
        {
          "tag": "l",
          "attributes": {},
          "text": "svaśarīraṃ nirādhāraṃ kṛtvā prasarati prabhuḥ || 119 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kvacid vastuni vinyasya śanair dṛṣṭiṃ nivartayet |"
        },
        {
          "tag": "l",
          "attributes": {},
          "text": "taj jñānaṃ cittasahitaṃ devi śūnyālāyo bhavet ||120 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhaktyudrekād viraktasya yādṛśī jāyate matiḥ |"
        },
        {
          "tag": "l",
          "attributes": {},
          "text": "sā śaktiḥ śāṅkarī nityam bhavayet tāṃ tataḥ śivaḥ || 121 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vastvantare vedyamāne sarvavastuṣu śūnyatā |"
        },
        {
          "tag": "l",
          "attributes": {},
          "text": "tām eva manasā dhyātvā vidito 'pi praśāmyati || 122 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "kiṃcijjñair yā smṛtā śuddhiḥ sā śuddhiḥ śambhudarśane |"
        },
        {
          "tag": "l",
          "attributes": {},
          "text": "na śucir hy aśucis tasmān nirvikalpaḥ sukhī bhavet || 123 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvatra bhairavo bhāvaḥ sāmānyeṣv api gocaraḥ |"
        },
        {
          "tag": "l",
          "attributes": {},
          "text": "na ca tadvyatirekteṇa paro 'stīty advayā gatiḥ || 124 ||"
        }
      ]
    },
    {
      "tag": "p",
      "attributes": {},
      "text": "samaḥ śatrau ca mitre ca samo mānāvamānayoḥ ||"
    },
    {
      "tag": "l",
      "attributes": {},
      "text": "brahmaṇaḥ paripūrṇatvāt iti jñātvā sukhī bhavet || 125 ||"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na dveṣam bhāvayet kvāpi na rāgam bhāvayet kvacit |"
        },
        {
          "tag": "l",
          "attributes": {},
          "text": "rāgadveṣavinirmuktau madhye brahma prasarpati || 126 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yad avedyaṃ yad agrāhyaṃ yac chūnyaṃ yad abhāvagam |"
        },
        {
          "tag": "l",
          "attributes": {},
          "text": "tat sarvam bhairavam bhāvyaṃ tadante bodhasambhavaḥ || 127 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nitye nirāśraye śūnye vyāpake kalanojjhite |"
        },
        {
          "tag": "l",
          "attributes": {},
          "text": "bāhyākāśe manaḥ kṛtvā nirākāśaṃ samāviśet || 128 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yatra yatra mano yāti tat tat tenaiva tatkṣaṇam |"
        },
        {
          "tag": "l",
          "attributes": {},
          "text": "parityajyānavasthityā nistaraṅgas tato bhavet || 129 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhayā sarvaṃ ravayati sarvado vyāpako 'khile |"
        },
        {
          "tag": "l",
          "attributes": {},
          "text": "iti bhairavaśabdasya santatoccāraṇāc chivaḥ || 130 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ahaṃ mamedam ityādi pratipattiprasaṅgataḥ |"
        },
        {
          "tag": "l",
          "attributes": {},
          "text": "nirādhāre mano yāti taddhyānapreraṇāc chamī || 131 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nityo vibhur nirādhāro vyāpakaś cākhilādhipaḥ |"
        },
        {
          "tag": "l",
          "attributes": {},
          "text": "śabdān pratikṣaṇaṃ dhyāyan kṛtārtho 'rthānurūpataḥ || 132 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "atattvam indrajālābham idaṃ sarvam avasthitam |"
        },
        {
          "tag": "l",
          "attributes": {},
          "text": "kiṃ tattvam indrajālasya iti dārḍhyāc chamaṃ vrajet || 133 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ātmano nirvikārasya kva jñānaṃ kva ca vā kriyā |"
        },
        {
          "tag": "l",
          "attributes": {},
          "text": "jñānāyattā bahirbhāvā ataḥ śūnyam idaṃ jagat || 134 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "na me bandho na mokṣo me bhītasyaitā vibhīṣikāḥ |"
        },
        {
          "tag": "l",
          "attributes": {},
          "text": "pratibimbam idam buddher jaleṣv iva vivasvataḥ || 135 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "indriyadvārakaṃ sarvaṃ sukhaduḥkhādisaṃgamam |"
        },
        {
          "tag": "l",
          "attributes": {},
          "text": "itīndriyāṇi saṃtyajya svasthaḥ svātmani vartate || 136 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "jñānaprakāśakaṃ sarvaṃ sarveṇātmā prakāśakaḥ |"
        },
        {
          "tag": "l",
          "attributes": {},
          "text": "ekam ekasvabhāvatvāt jñānaṃ jñeyaṃ vibhāvyate || 137 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mānasaṃ cetanā śaktir ātmā ceti catuṣṭayam |"
        },
        {
          "tag": "l",
          "attributes": {},
          "text": "yadā priye parikṣīṇaṃ tadā tad bhairavaṃ vapuḥ || 138 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "nistaraṅgopadeśānāṃ śatam uktaṃ samāsataḥ |"
        },
        {
          "tag": "l",
          "attributes": {},
          "text": "dvādaśābhyadhikaṃ devi yaj jñātvā jñānavij janaḥ || 139 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "atra caikatame yukto jāyate bhairavaḥ svayam |"
        },
        {
          "tag": "l",
          "attributes": {},
          "text": "vācā karoti karmāṇi śāpānugrahakārakaḥ || 140 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ajarāmaratām eti so 'ṇimādiguṇānvitaḥ |"
        },
        {
          "tag": "l",
          "attributes": {},
          "text": "yoginīnām priyo devi sarvamelāpakādhipaḥ || 141 ||"
        }
      ]
    },
    {
      "tag": "p",
      "attributes": {},
      "text": "jīvann api vimukto 'sau kurvann api na lipyate |"
    },
    {
      "tag": "p",
      "attributes": {},
      "text": "śrī devī uvāca |"
    },
    {
      "tag": "l",
      "attributes": {},
      "text": "idaṃ yadi vapur deva parāyāś ca maheśvara || 142 ||"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "evamuktavyavasthāyāṃ japyate ko japaś ca kaḥ |"
        },
        {
          "tag": "l",
          "attributes": {},
          "text": "dhyāyate ko mahānātha pūjyate kaś ca tṛpyati || 143 ||"
        }
      ]
    },
    {
      "tag": "p",
      "attributes": {},
      "text": "hūyate kasya vā homo yāgaḥ kasya ca kiṃ katham |"
    },
    {
      "tag": "p",
      "attributes": {},
      "text": "śrī bhairava uvāca |"
    },
    {
      "tag": "l",
      "attributes": {},
      "text": "eṣātra prakriyā bāhyā sthūleṣv eva mṛgekṣaṇe || 144 ||"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhūyo bhūyaḥ pare bhāve bhāvanā bhāvyate hi yā |"
        },
        {
          "tag": "l",
          "attributes": {},
          "text": "japaḥ so 'tra svayaṃ nādo mantrātmā japya īdṛśaḥ || 145 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "dhyānaṃ hi niścalā buddhir nirākārā nirāśrayā |"
        },
        {
          "tag": "l",
          "attributes": {},
          "text": "na tu dhyānaṃ śarīrākṣimukhahastādikalpanā || 146 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "pūjā nāma na puṣpādyair yā matiḥ kriyate dṛḍhā |"
        },
        {
          "tag": "l",
          "attributes": {},
          "text": "nirvikalpe mahāvyomni sā pūjā hy ādarāl layaḥ || 147 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "atraikatamayuktisthe yotpadyeta dinād dinam |"
        },
        {
          "tag": "l",
          "attributes": {},
          "text": "bharitākāratā sātra tṛptir atyantapūrṇatā || 148 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "mahāśūnyālaye vahnau bhūtākṣaviṣayādikam |"
        },
        {
          "tag": "l",
          "attributes": {},
          "text": "hūyate manasā sārdhaṃ sa homaś cetanāsrucā || 149 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yāgo 'tra parameśāni tuṣṭir ānandalakṣaṇā |"
        },
        {
          "tag": "l",
          "attributes": {},
          "text": "kṣapaṇāt sarvapāpānāṃ trāṇāt sarvasya pārvati || 150 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "rudraśaktisamāveśas tat kṣetram bhāvanā parā |"
        },
        {
          "tag": "l",
          "attributes": {},
          "text": "anyathā tasya tattvasya kā pūjā kāś ca tṛpyati || 151 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "svatantrānandacinmātrasāraḥ svātmā hi sarvataḥ |"
        },
        {
          "tag": "l",
          "attributes": {},
          "text": "āveśanaṃ tatsvarūpe svātmanaḥ snānam īritam || 152 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yair eva pūjyate dravyais tarpyate vā parāparaḥ |"
        },
        {
          "tag": "l",
          "attributes": {},
          "text": "yaś caiva pūjakaḥ sarvaḥ sa evaikaḥ kva pūjanam || 153 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "vrajet prāṇo viśej jīva icchayā kuṭilākṛtiḥ |"
        },
        {
          "tag": "l",
          "attributes": {},
          "text": "dīrghātmā sā mahādevī parakṣetram parāparā || 154 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "asyām anucaran tiṣṭhan mahānandamaye 'dhvare |"
        },
        {
          "tag": "l",
          "attributes": {},
          "text": "tayā devyā samāviṣṭaḥ param bhairavam āpnuyāt || 155 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ṣaṭśatāni divā rātrau sahasrāṇyekaviṃśatiḥ |"
        },
        {
          "tag": "l",
          "attributes": {},
          "text": "japo devyāḥ samuddiṣṭaḥ sulabho durlabho jaḍaiḥ || 156 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ity etat kathitaṃ devi paramāmṛtam uttamam |"
        },
        {
          "tag": "l",
          "attributes": {},
          "text": "etac ca naiva kasyāpi prakāśyaṃ tu kadācana || 157 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "paraśiṣye khale krūre abhakte gurupādayoḥ |"
        },
        {
          "tag": "l",
          "attributes": {},
          "text": "nirvikalpamatīnāṃ tu vīrāṇām unnatātmanām || 158 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "bhaktānāṃ guruvargasya dātavyaṃ nirviśaṅkayā |"
        },
        {
          "tag": "l",
          "attributes": {},
          "text": "grāmo rājyam puraṃ deśaḥ putradārakuṭumbakam || 159 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvam etat parityajya grāhyam etan mṛgekṣaṇe |"
        },
        {
          "tag": "l",
          "attributes": {},
          "text": "kim ebhir asthirair devi sthiram param idaṃ dhanam |"
        },
        {
          "tag": "l",
          "attributes": {},
          "text": "prāṇā api pradātavyā na deyaṃ paramāmṛtam || 160 ||"
        }
      ]
    },
    {
      "tag": "p",
      "attributes": {},
      "text": "śrī devī uvāca |"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "devadeva māhadeva paritṛptāsmi śaṅkara |"
        },
        {
          "tag": "l",
          "attributes": {},
          "text": "rudrayāmalatantrasya sāram adyāvadhāritam || 161 ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "sarvaśaktiprabhedānāṃ hṛdayaṃ jñātam adya ca |"
        },
        {
          "tag": "l",
          "attributes": {},
          "text": "ity uktvānanditā devi ka.ṅthe lagnā śivasya tu || 162 ||"
        }
      ]
    },
    {
      "tag": "note",
      "attributes": {},
      "text": "Gandharva-nagaram / DSO Sanskrit Archive"
    }
  ]
}