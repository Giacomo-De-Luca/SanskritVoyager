{
  "title": "sa_yamasmṛti-99v",
  "body": "<body xmlns='http://www.tei-c.org/ns/1.0'>\n      <div>\n\t<head>oṃ tatsadbrahmaṇe namaḥ |\n\t<lb/>yamasmṛtiḥ |</head>\n\n\t<lg xml:id='YamS-99v_1 '>\n\t  <l><seg type='pāda' n='a'>śrutismṛtyuditaṃ dharmaṃ</seg> <seg type='pāda' n='b'>varṇānām anupūrvaśaḥ</seg> /</l>\n\t  <l><seg type='pāda' n='c'>prābravīd ṛṣibhiḥ pṛṣṭo</seg> <seg type='pāda' n='d'>munīnām agraṇīr yamaḥ</seg> //</l>\n\t</lg>\n\n\t<lg xml:id='YamS-99v_2 '>\n\t  <l><seg type='pāda' n='a'>yo bhuñjāno 'śucir vāpi</seg> <seg type='pāda' n='b'>caṇḍālaṃ patitaṃ spṛśet</seg> /</l>\n\t  <l><seg type='pāda' n='c'>krodhād ajñānato vāpi</seg> <seg type='pāda' n='d'>tasya vakṣyāmi niṣkṛtim</seg> //</l>\n\t</lg>\n\n\t<lg xml:id='YamS-99v_3 '>\n\t  <l><seg type='pāda' n='a'>ṣaḍrātraṃ vā trirātraṃ vā</seg> <seg type='pāda' n='b'>yathāsaṃkhyaṃ samācaret</seg> /</l>\n\t  <l><seg type='pāda' n='c'>snātvā triṣavaṇaṃ vipraḥ</seg> <seg type='pāda' n='d'>pañcagavyena śudhyati</seg> //</l>\n\t</lg>\n\n\t<lg xml:id='YamS-99v_4 '>\n\t  <l><seg type='pāda' n='a'>bhuñjānasya tu viprasya</seg> <seg type='pāda' n='b'>kadācit sravate gudam</seg> /</l>\n\t  <l><seg type='pāda' n='c'>ucchiṣṭatve 'śucitve ca</seg> <seg type='pāda' n='d'>tasya śaucaṃ vinirdiśet</seg> //</l>\n\t</lg>\n\n\t<lg xml:id='YamS-99v_5 '>\n\t  <l><seg type='pāda' n='a'>pūrvaṃ kṛtvā dvijaḥ śaucaṃ</seg> <seg type='pāda' n='b'>paścād apa upaspṛśet</seg> /</l>\n\t  <l><seg type='pāda' n='c'>ahorātroṣito bhūtvā</seg> <seg type='pāda' n='d'>pañcagavyena śudhyati</seg> //</l>\n\t</lg>\n\n\t<lg xml:id='YamS-99v_6 '>\n\t  <l><seg type='pāda' n='a'>nigiranyadi meheta</seg> <seg type='pāda' n='b'>bhuktvā vā mehane kṛte</seg> /</l>\n\t  <l><seg type='pāda' n='c'>ahorātroṣito bhūtvā</seg> <seg type='pāda' n='d'>juhuyāt sarpiṣāhutīḥ</seg> //</l>\n\t</lg>\n\n\t<lg xml:id='YamS-99v_7 '>\n\t  <l><seg type='pāda' n='a'>yadā bhojanakāle syād</seg> <seg type='pāda' n='b'>aśucir brāhmaṇaḥ kvacit</seg> /</l>\n\t  <l><seg type='pāda' n='c'>bhūmau nidhāya tad grāsaṃ</seg> <seg type='pāda' n='d'>snātvā śuddhim avāpnuyāt</seg> //</l>\n\t</lg>\n\n\t<lg xml:id='YamS-99v_8 '>\n\t  <l><seg type='pāda' n='a'>bhakṣayitvā tu tad grāsam</seg> <seg type='pāda' n='b'>upavāsena śudhyati</seg> /</l>\n\t  <l><seg type='pāda' n='c'>aśitvā caiva tat sarvaṃ</seg> <seg type='pāda' n='d'>trirātreṇaiva śudhyati</seg> //</l>\n\t</lg>\n\n\t<lg xml:id='YamS-99v_9 '>\n\t  <l><seg type='pāda' n='a'>aśnataś ced virekaḥ syād</seg> <seg type='pāda' n='b'>asvasthas triśataṃ japet</seg> /</l>\n\t  <l><seg type='pāda' n='c'>svasthas trīṇi sahasrāṇi</seg> <seg type='pāda' n='d'>gāyatryāḥ śodhanaṃ param</seg> //</l>\n\t</lg>\n\n\t<lg xml:id='YamS-99v_10 '>\n\t  <l><seg type='pāda' n='a'>caṇḍālaiḥ śvapacaiḥ spṛṣṭo</seg> <seg type='pāda' n='b'>viṇmūtre tu kṛte dvijaḥ</seg> /</l>\n\t  <l><seg type='pāda' n='c'>trirātraṃ tu prakurvīta</seg> <seg type='pāda' n='d'>bhuktvocchiṣṭaḥ ṣaḍ ācaret</seg> //</l>\n\t</lg>\n\n\t<lg xml:id='YamS-99v_11 '>\n\t  <l><seg type='pāda' n='a'>udakyāṃ sūtikāṃ vāpi</seg> <seg type='pāda' n='b'>saṃspṛśed antyajo yadi</seg> /</l>\n\t  <l><seg type='pāda' n='c'>trirātreṇa viśuddhiḥ syād</seg> <seg type='pāda' n='d'>iti śātātapo 'bravīt</seg> //</l>\n\t</lg>\n\n\t<lg xml:id='YamS-99v_12 '>\n\t  <l><seg type='pāda' n='a'>rajasvalā tu saṃspṛṣṭā</seg> <seg type='pāda' n='b'>śvamātaṅgādivāyasaiḥ</seg> /</l>\n\t  <l><seg type='pāda' n='c'>nirāhārā śucis tiṣṭhet</seg> <seg type='pāda' n='d'>kālasnānena śudhyati</seg> //</l>\n\t</lg>\n\n\t<lg xml:id='YamS-99v_13 '>\n\t  <l><seg type='pāda' n='a'>rajasvale yadā nāryāv</seg> <seg type='pāda' n='b'>anyonyaṃ spṛśate(taḥ) kvacit</seg> /</l>\n\t  <l><seg type='pāda' n='c'>śudhyataḥ pañcagavyena</seg> <seg type='pāda' n='d'>brahmakūrcena copari</seg> //</l>\n\t</lg>\n\n\t<lg xml:id='YamS-99v_14 '>\n\t  <l><seg type='pāda' n='a'>ucchiṣṭena ca saṃspṛṣṭā</seg> <seg type='pāda' n='b'>kadācit strī rajasvalā</seg> /</l>\n\t  <l><seg type='pāda' n='c'>kṛcchreṇa śuddhim āpnoti</seg> <seg type='pāda' n='d'>śūdrā dānopavāsataḥ</seg> //</l>\n\t</lg>\n\n\t<lg xml:id='YamS-99v_15 '>\n\t  <l><seg type='pāda' n='a'>anucchiṣṭena saṃspṛṣṭe</seg> <seg type='pāda' n='b'>snānaṃ yena vidhīyate</seg> /</l>\n\t  <l><seg type='pāda' n='c'>tenaivocchiṣṭasaṃspṛṣṭaḥ</seg> <seg type='pāda' n='d'>prājāpatyaṃ samācaret</seg> //</l>\n\t</lg>\n\n\t<lg xml:id='YamS-99v_16 '>\n\t  <l><seg type='pāda' n='a'>ṛtau tu garbhaśaṅkitvāt</seg> <seg type='pāda' n='b'>snānaṃ maithuninaḥ smṛtam</seg> /</l>\n\t  <l><seg type='pāda' n='c'>anṛtau tu striyaṃ gatvā</seg> <seg type='pāda' n='d'>śaucaṃ mūtrapurīṣavat</seg> //</l>\n\t</lg>\n\n\t<lg xml:id='YamS-99v_17 '>\n\t  <l><seg type='pāda' n='a'>ubhāv apy aśucī syātāṃ</seg> <seg type='pāda' n='b'>daṃpatī śayanaṃ gatau</seg> /</l>\n\t  <l><seg type='pāda' n='c'>śayanād utthitā nārī</seg> <seg type='pāda' n='d'>śuciḥ syād aśuciḥ pumān</seg> //</l>\n\t</lg>\n\n\t<lg xml:id='YamS-99v_18 '>\n\t  <l><seg type='pāda' n='a'>bhartuḥ śarīraṃ śuśrūṣāṃ</seg> <seg type='pāda' n='b'>daurātmyād aprakurvatī</seg> /</l>\n\t  <l><seg type='pāda' n='c'>daṇḍyā dvādaśakaṃ nārī</seg> <seg type='pāda' n='d'>varṣaṃ tyājyā dhanaṃ vinā</seg> //</l>\n\t</lg>\n\n\t<lg xml:id='YamS-99v_19 '>\n\t  <l><seg type='pāda' n='a'>tyajanto 'patitān bandhūn</seg> <seg type='pāda' n='b'>daṇḍyā uttamasāhasam</seg> /</l>\n\t  <l><seg type='pāda' n='c'>pitā hi patitaḥ kāmaṃ</seg> <seg type='pāda' n='d'>na tu mātā kadācana</seg> //</l>\n\t</lg>\n\n\t<lg xml:id='YamS-99v_20 '>\n\t  <l><seg type='pāda' n='a'>ātmānaṃ ghātayed yas tu</seg> <seg type='pāda' n='b'>rajjvādibhir upakramaiḥ</seg> /</l>\n\t  <l><seg type='pāda' n='c'>mṛto 'medhyena leptavyo</seg> <seg type='pāda' n='d'>jīvato dviśataṃ damaḥ</seg> //</l>\n\t</lg>\n\n\t<lg xml:id='YamS-99v_21 '>\n\t  <l><seg type='pāda' n='a'>daṇḍyās tat putramitrāṇi</seg> <seg type='pāda' n='b'>pratyekaṃ paṇikaṃ damam</seg> /</l>\n\t  <l><seg type='pāda' n='c'>prāyaścittaṃ tataḥ kuryur</seg> <seg type='pāda' n='d'>yathā śāstrapracoditam</seg> //</l>\n\t</lg>\n\n\t<lg xml:id='YamS-99v_22 '>\n\t  <l><seg type='pāda' n='a'>jalādyudbandhanabhraṣṭāḥ</seg> <seg type='pāda' n='b'>pravrajyānāśakacyutāḥ</seg> /</l>\n\t  <l><seg type='pāda' n='c'>viṣaprapatanaprāya</seg><seg type='pāda' n='d'>śastraghātahatāś ca ye</seg> //</l>\n\t</lg>\n\n\t<lg xml:id='YamS-99v_23 '>\n\t  <l><seg type='pāda' n='a'>navaite pratyavasitāḥ</seg> <seg type='pāda' n='b'>sarvalokabahiṣkṛtāḥ</seg> /</l>\n\t  <l><seg type='pāda' n='c'>cāndrāyaṇena śudhyanti</seg> <seg type='pāda' n='d'>taptakṛcchradvayena vā</seg> //</l>\n\t</lg>\n\n\t<lg xml:id='YamS-99v_24 '>\n\t  <l><seg type='pāda' n='a'>ubhayāvasitaḥ pāpaḥ</seg> <seg type='pāda' n='b'>śyāmāc chabalakāc cyutaḥ</seg> /</l>\n\t  <l><seg type='pāda' n='c'>cāndrāyaṇābhyāṃ śudhyeta</seg> <seg type='pāda' n='d'>dattvā dhenuṃ tathā vṛṣam</seg> //</l>\n\t</lg>\n\n\t<lg xml:id='YamS-99v_25 '>\n\t  <l><seg type='pāda' n='a'>śvaśṛgālaplavaṅgādyair</seg> <seg type='pāda' n='b'>mānuṣaiś ca ratiṃ vinā</seg> /</l>\n\t  <l><seg type='pāda' n='c'>daṣṭaḥ snātvā śuciḥ sadyo</seg> <seg type='pāda' n='d'>divā saṃdhyāsu rātriṣu</seg> //</l>\n\t</lg>\n\n\t<lg xml:id='YamS-99v_26 '>\n\t  <l><seg type='pāda' n='a'>ajñānād brāhmaṇo bhuktvā</seg> <seg type='pāda' n='b'>caṇḍālānnaṃ kadācana</seg> /</l>\n\t  <l><seg type='pāda' n='c'>gomūtrayāvakāhāro</seg> <seg type='pāda' n='d'>māsārdhena viśudhyati</seg> //</l>\n\t</lg>\n\n\t<lg xml:id='YamS-99v_27 '>\n\t  <l><seg type='pāda' n='a'>gobrāhmaṇagṛhaṃ dagdhā</seg> <seg type='pāda' n='b'>mṛtaṃ codbandhanādinā</seg> /</l>\n\t  <l><seg type='pāda' n='c'>pāśāṃś chittvā tathā tasya</seg> <seg type='pāda' n='d'>kṛcchram ekaṃ cared dvijaḥ</seg> //</l>\n\t</lg>\n\n\t<lg xml:id='YamS-99v_28 '>\n\t  <l><seg type='pāda' n='a'>caṇḍālapukkasānāṃ ca</seg> <seg type='pāda' n='b'>bhuktvā gatvā ca yoṣitam</seg> /</l>\n\t  <l><seg type='pāda' n='c'>kṛcchrābdam ācarej jñānād</seg> <seg type='pāda' n='d'>ajñānād aindavadvayam</seg> //</l>\n\t</lg>\n\n\t<lg xml:id='YamS-99v_29 '>\n\t  <l><seg type='pāda' n='a'>kāpālikānnabhoktṝṇāṃ</seg> <seg type='pāda' n='b'>tannārīgāmināṃ tathā</seg> /</l>\n\t  <l><seg type='pāda' n='c'>kṛcchrābdam ācarej jñānād</seg> <seg type='pāda' n='d'>ajñānād aindavadvayam</seg> //</l>\n\t</lg>\n\n\t<lg xml:id='YamS-99v_30 '>\n\t  <l><seg type='pāda' n='a'>agamyāgamane vipro</seg> <seg type='pāda' n='b'>madyagomāṃsabhaksaṇe</seg> /</l>\n\t  <l><seg type='pāda' n='c'>taptakṛcchraparikṣipto</seg> <seg type='pāda' n='d'>mauñjī homena śudhyati</seg> //</l>\n\t</lg>\n\n\t<lg xml:id='YamS-99v_31 '>\n\t  <l><seg type='pāda' n='a'>mahāpātakakartāraś</seg> <seg type='pāda' n='b'>catvāro 'py aviśeṣataḥ</seg> /</l>\n\t  <l><seg type='pāda' n='c'>agniṃ praviśya śudhyanti</seg> <seg type='pāda' n='d'>sthitvā vā mahati kratau</seg> //</l>\n\t</lg>\n\n\t<lg xml:id='YamS-99v_32 '>\n\t  <l><seg type='pāda' n='a'>rahasyakaraṇe 'py evaṃ</seg> <seg type='pāda' n='b'>māsam abhyasya pūruṣaḥ</seg> /</l>\n\t  <l><seg type='pāda' n='c'>aghamarṣaṇasūktaṃ vā</seg> <seg type='pāda' n='d'>śudhyed antarjale sthitaḥ</seg> //</l>\n\t</lg>\n\n\t<lg xml:id='YamS-99v_33 '>\n\t  <l><seg type='pāda' n='a'>rajakaś carmakāraś ca</seg> <seg type='pāda' n='b'>naṭo buruḍa eva ca</seg> /</l>\n\t  <l><seg type='pāda' n='c'>kaivartamedabhillāś ca</seg> <seg type='pāda' n='d'>saptaite antyajāḥ smṛtāḥ</seg> //</l>\n\t</lg>\n\n\t<lg xml:id='YamS-99v_34 '>\n\t  <l><seg type='pāda' n='a'>bhuktvā caiṣāṃ striyo gatvā</seg> <seg type='pāda' n='b'>pītvāpaḥ pratigṛhya ca</seg> /</l>\n\t  <l><seg type='pāda' n='c'>kṛcchrābdam ācarej jñānād</seg> <seg type='pāda' n='d'>ajñānād aindavadvayam</seg> //</l>\n\t</lg>\n\n\t<lg xml:id='YamS-99v_35 '>\n\t  <l><seg type='pāda' n='a'>mātaraṃ gurupatnīṃ ca</seg> <seg type='pāda' n='b'>svasṛduhitarau snuṣām</seg> /</l>\n\t  <l><seg type='pāda' n='c'>gatvaitāḥ praviśed agniṃ</seg> <seg type='pāda' n='d'>nānyā śuddhir vidhīyate</seg> //</l>\n\t</lg>\n\n\t<lg xml:id='YamS-99v_36 '>\n\t  <l><seg type='pāda' n='a'>rājñāṃ pravrajitāṃ dhātrīṃ</seg> <seg type='pāda' n='b'>tathā varṇottamām api</seg> /</l>\n\t  <l><seg type='pāda' n='c'>kṛcchradvayaṃ prakurvīta</seg> <seg type='pāda' n='d'>sa gotrām abhigamya ca</seg> //</l>\n\t</lg>\n\n\t<lg xml:id='YamS-99v_37 '>\n\t  <l><seg type='pāda' n='a'>anyāsu pitṛgotrāsu</seg> <seg type='pāda' n='b'>mātṛgotragatāsv api</seg> /</l>\n\t  <l><seg type='pāda' n='c'>paradāreṣu sarveṣu</seg> <seg type='pāda' n='d'>kṛcchraṃ sāṃtapanaṃ caret</seg> //</l>\n\t</lg>\n\n\t<lg xml:id='YamS-99v_38 '>\n\t  <l><seg type='pāda' n='a'>veśyābhigamane pāpaṃ</seg> <seg type='pāda' n='b'>vyapohanti dvijātayaḥ</seg> /</l>\n\t  <l><seg type='pāda' n='c'>pītvā sakṛt sutaptaṃ ca</seg> <seg type='pāda' n='d'>pañcarātraṃ kuśodakam</seg> //</l>\n\t</lg>\n\n\t<lg xml:id='YamS-99v_39 '>\n\t  <l><seg type='pāda' n='a'>gurutalpavrataṃ kecit</seg> <seg type='pāda' n='b'>kecid brahmahaṇo vratam</seg> /</l>\n\t  <l><seg type='pāda' n='c'>goghnasya kecid icchanti</seg> <seg type='pāda' n='d'>kecic caivāvakīrṇinaḥ</seg> //</l>\n\t</lg>\n\n\t<lg xml:id='YamS-99v_40 '>\n\t  <l><seg type='pāda' n='a'>daṇḍād ūrdhvaprahāreṇa</seg> <seg type='pāda' n='b'>yas tu gāṃ vinipātayet</seg> /</l>\n\t  <l><seg type='pāda' n='c'>dviguṇaṃ go vrataṃ tasya</seg> <seg type='pāda' n='d'>prāyaścittaṃ vinirdiśet</seg> //</l>\n\t</lg>\n\n\t<lg xml:id='YamS-99v_41 '>\n\t  <l><seg type='pāda' n='a'>aṅguṣṭhamātrasthūlas tu</seg> <seg type='pāda' n='b'>bāhumātrapramāṇakaḥ</seg> /</l>\n\t  <l><seg type='pāda' n='c'>sārdraś ca sa palāśaś ca</seg> <seg type='pāda' n='d'>godaṇḍaḥ parikīrtitaḥ</seg> //</l>\n\t</lg>\n\n\t<lg xml:id='YamS-99v_42 '>\n\t  <l><seg type='pāda' n='a'>gavāṃ nipātane caiva</seg> <seg type='pāda' n='b'>garbho 'pi saṃpated yadi</seg> /</l>\n\t  <l><seg type='pāda' n='c'>ekaikaśaś caret kṛcchraṃ</seg> <seg type='pāda' n='d'>yathā pūrvaṃ tathā punaḥ</seg> //</l>\n\t</lg>\n\n\t<lg xml:id='YamS-99v_43 '>\n\t  <l><seg type='pāda' n='a'>pādam utpannamātre tu</seg> <seg type='pāda' n='b'>dvau pādau gātrasaṃbhave</seg> /</l>\n\t  <l><seg type='pāda' n='c'>pādonaṃ kṛcchram ācaṣṭe</seg> <seg type='pāda' n='d'>hatvā garbham acetanam</seg> //</l>\n\t</lg>\n\n\t<lg xml:id='YamS-99v_44 '>\n\t  <l><seg type='pāda' n='a'>aṅgapratyaṅgasaṃpūrṇe</seg> <seg type='pāda' n='b'>garbhe retaḥ samanvite</seg> /</l>\n\t  <l><seg type='pāda' n='c'>ekaikaśaś caret kṛcchram</seg> <seg type='pāda' n='d'>eṣā goghnasya niṣkṛtiḥ</seg> //</l>\n\t</lg>\n\n\t<lg xml:id='YamS-99v_45 '>\n\t  <l><seg type='pāda' n='a'>bandhane rodhane caiva</seg> <seg type='pāda' n='b'>pāṣāṇe vā gavāṃ rujā</seg> /</l>\n\t  <l><seg type='pāda' n='c'>saṃpadyate cen maraṇaṃ</seg> <seg type='pāda' n='d'>nimittī naiva lipyate</seg> //</l>\n\t</lg>\n\n\t<lg xml:id='YamS-99v_46 '>\n\t  <l><seg type='pāda' n='a'>mūrchitaḥ patito vāpi</seg> <seg type='pāda' n='b'>daṇḍenābhihatas tathā</seg> /</l>\n\t  <l><seg type='pāda' n='c'>utthāya ṣaṭpadaṃ gacchet</seg> <seg type='pāda' n='d'>sapta pañca daśāpi vā</seg> //</l>\n\t</lg>\n\n\t<lg xml:id='YamS-99v_47 '>\n\t  <l><seg type='pāda' n='a'>grāsaṃ vā yadi gṛhṇīyāt</seg> <seg type='pāda' n='b'>toyaṃ vāpi pibed yadi</seg> /</l>\n\t  <l><seg type='pāda' n='c'>pūrvavyādhipranaṣṭānāṃ</seg> <seg type='pāda' n='d'>prāyaścittaṃ na vidyate</seg> //</l>\n\t</lg>\n\n\t<lg xml:id='YamS-99v_48 '>\n\t  <l><seg type='pāda' n='a'>kāṣṭhaloṣṭāśmabhir gāvaḥ</seg> <seg type='pāda' n='b'>śastrair vā nihatā yadi</seg> /</l>\n\t  <l><seg type='pāda' n='c'>prāyaścittaṃ kathaṃ tatra</seg> <seg type='pāda' n='d'>śāstre śāstre nigadyate</seg> //</l>\n\t</lg>\n\n\t<lg xml:id='YamS-99v_49 '>\n\t  <l><seg type='pāda' n='a'>kāṣṭhe sāṃtapanaṃ kuryāt</seg> <seg type='pāda' n='b'>prājāpatyaṃ tu loṣṭake</seg> /</l>\n\t  <l><seg type='pāda' n='c'>taptakṛcchraṃ tu pāṣāṇe</seg> <seg type='pāda' n='d'>śastre cāpy atikṛcchrakam</seg> //</l>\n\t</lg>\n\n\t<lg xml:id='YamS-99v_50 '>\n\t  <l><seg type='pāda' n='a'>auṣadhaṃ sneham āhāraṃ</seg> <seg type='pāda' n='b'>dadad gobrāhmaṇeṣu tu</seg> /</l>\n\t  <l><seg type='pāda' n='c'>dīyamāne vipattiḥ syāt</seg> <seg type='pāda' n='d'>prāyaścittaṃ na vidyate</seg> //</l>\n\t</lg>\n\n\t<lg xml:id='YamS-99v_51 '>\n\t  <l><seg type='pāda' n='a'>tailabhaiṣajyapāne ca</seg> <seg type='pāda' n='b'>bheṣajānāṃ ca bhakṣaṇe</seg> /</l>\n\t  <l><seg type='pāda' n='c'>niḥśalyakaraṇe caiva</seg> <seg type='pāda' n='d'>prāyaścittaṃ na vidyate</seg> //</l>\n\t</lg>\n\n\t<lg xml:id='YamS-99v_52 '>\n\t  <l><seg type='pāda' n='a'>vatsānāṃ kaṇṭhabandhena</seg> <seg type='pāda' n='b'>kriyayā bheṣajena tu</seg> /</l>\n\t  <l><seg type='pāda' n='c'>sāyaṃ saṃgopanārthaṃ ca</seg> <seg type='pāda' n='d'>na doṣo rodha bandhayoḥ</seg> //</l>\n\t</lg>\n\n\t<lg xml:id='YamS-99v_53 '>\n\t  <l><seg type='pāda' n='a'>pāde caivāsya romāṇi</seg> <seg type='pāda' n='b'>dvi pāde śmaśrukevalam</seg> /</l>\n\t  <l><seg type='pāda' n='c'>tripāde tu śikhāvarjaṃ</seg> <seg type='pāda' n='d'>mūle sarvaṃ samācaret</seg> //</l>\n\t</lg>\n\n\t<lg xml:id='YamS-99v_54 '>\n\t  <l><seg type='pāda' n='a'>sarvān keśān samuddhṛtya</seg> <seg type='pāda' n='b'>cchedayed aṅguladvayam</seg> /</l>\n\t  <l><seg type='pāda' n='c'>evam eva hi nārīṇāṃ</seg> <seg type='pāda' n='d'>muṇḍamuṇḍāpanaṃ smṛtam</seg> //</l>\n\t</lg>\n\n\t<lg xml:id='YamS-99v_55 '>\n\t  <l><seg type='pāda' n='a'>na striyā vapanaṃ kāryaṃ</seg> <seg type='pāda' n='b'>na ca vīrāsanaṃ tathā</seg> /</l>\n\t  <l><seg type='pāda' n='c'>na ca goṣṭhe nivāsaṃ ca</seg> <seg type='pāda' n='d'>na gacchantīm anuvrajet</seg> //</l>\n\t</lg>\n\n\t<lg xml:id='YamS-99v_56 '>\n\t  <l><seg type='pāda' n='a'>rājā vā rāja putro vā</seg> <seg type='pāda' n='b'>brāhmaṇo vā bahuśrutaḥ</seg> /</l>\n\t  <l><seg type='pāda' n='c'>akṛtvā vapanaṃ teṣāṃ</seg> <seg type='pāda' n='d'>prāyaścittaṃ vinirdiśet</seg> //</l>\n\t</lg>\n\n\t<lg xml:id='YamS-99v_57 '>\n\t  <l><seg type='pāda' n='a'>keśānāṃ rakṣaṇārthaṃ ca</seg> <seg type='pāda' n='b'>dviguṇaṃ vratam ādiśet</seg> /</l>\n\t  <l><seg type='pāda' n='c'>dviguṇe tu vrate cīrṇe</seg> <seg type='pāda' n='d'>dviguṇaiva tu dakṣiṇā</seg> //</l>\n\t</lg>\n\n\t<lg xml:id='YamS-99v_58 '>\n\t  <l><seg type='pāda' n='a'>dviguṇaṃ cen na dattaṃ ca</seg> <seg type='pāda' n='b'>keśāṃś ca parirakṣayet</seg> /</l>\n\t  <l><seg type='pāda' n='c'>pāpaṃ na kṣīyate hantur</seg> <seg type='pāda' n='d'>dātā ca narakaṃ vrajet</seg> //</l>\n\t</lg>\n\n\t<lg xml:id='YamS-99v_59 '>\n\t  <l><seg type='pāda' n='a'>aśrautasmārtavihitaṃ</seg> <seg type='pāda' n='b'>prāyaścittaṃ vadanti ye</seg> /</l>\n\t  <l><seg type='pāda' n='c'>tān dharmavighnakartṝṃś ca</seg> <seg type='pāda' n='d'>rājā daṇḍena pīḍayet</seg> //</l>\n\t</lg>\n\n\t<lg xml:id='YamS-99v_60 '>\n\t  <l><seg type='pāda' n='a'>na cet tān pīḍayed rājā</seg> <seg type='pāda' n='b'>kathañcit kāmamohitaḥ</seg> /</l>\n\t  <l><seg type='pāda' n='c'>tat pāpaṃ śatadhā bhūtvā</seg> <seg type='pāda' n='d'>tam eva parisarpati</seg> //</l>\n\t</lg>\n\n\t<lg xml:id='YamS-99v_61 '>\n\t  <l><seg type='pāda' n='a'>prāyaścitte tataś cīrṇe</seg> <seg type='pāda' n='b'>kuryād brāhmaṇabhojanam</seg> /</l>\n\t  <l><seg type='pāda' n='c'>viṃśatiṃ gāvṛṣaṃ caiva</seg> <seg type='pāda' n='d'>dadyāt teṣāṃ ca dakṣiṇām</seg> //</l>\n\t</lg>\n\n\t<lg xml:id='YamS-99v_62 '>\n\t  <l><seg type='pāda' n='a'>kṛmibhir vraṇasaṃbhūtair</seg> <seg type='pāda' n='b'>makṣikābhiś ca pātitaiḥ</seg> /</l>\n\t  <l><seg type='pāda' n='c'>kṛcchrārdhaṃ saṃprakurvīta</seg> <seg type='pāda' n='d'>śaktyā dadyāc ca dakṣiṇām</seg> //</l>\n\t</lg>\n\n\t<lg xml:id='YamS-99v_63 '>\n\t  <l><seg type='pāda' n='a'>prāyaścittaṃ ca kṛtvā vai</seg> <seg type='pāda' n='b'>bhojayitvā dvijottamān</seg> /</l>\n\t  <l><seg type='pāda' n='c'>suvarṇam āṣakaṃ dadyāt</seg> <seg type='pāda' n='d'>tataḥ śuddhir vidhīyate</seg> //</l>\n\t</lg>\n\n\t<lg xml:id='YamS-99v_64 '>\n\t  <l><seg type='pāda' n='a'>caṇḍālaśvapacaiḥ spṛṣṭe</seg> <seg type='pāda' n='b'>niśi snānaṃ vidhīyate</seg> /</l>\n\t  <l><seg type='pāda' n='c'>na vaset tatra rātrau tu</seg> <seg type='pāda' n='d'>sadyaḥ snānena śudhyati</seg> //</l>\n\t</lg>\n\n\t<lg xml:id='YamS-99v_65 '>\n\t  <l><seg type='pāda' n='a'>atha vased yadā rātrāv</seg> <seg type='pāda' n='b'>ajñānād avicakṣaṇaḥ</seg> /</l>\n\t  <l><seg type='pāda' n='c'>tadā tasya tu tat pāpaṃ</seg> <seg type='pāda' n='d'>śatadhā parivartate</seg> //</l>\n\t</lg>\n\n\t<lg xml:id='YamS-99v_66 '>\n\t  <l><seg type='pāda' n='a'>udgacchanti hi nakṣatrāṇy</seg> <seg type='pāda' n='b'>upariṣṭāc ca ye grahāḥ</seg> /</l>\n\t  <l><seg type='pāda' n='c'>saṃspṛṣṭe raśmibhis teṣām</seg> <seg type='pāda' n='d'>udake snānam ācaret</seg> //</l>\n\t</lg>\n\n\t<lg xml:id='YamS-99v_67 '>\n\t  <l><seg type='pāda' n='a'>kuḍyāntarjalavalmīka</seg><seg type='pāda' n='b'>mūṣikotkaravartmasu</seg> /</l>\n\t  <l><seg type='pāda' n='c'>śmaśāne śaucaśeṣe ca</seg> <seg type='pāda' n='d'>na grāhyāḥ sapta mṛttikāḥ</seg> //</l>\n\t</lg>\n\n\t<lg xml:id='YamS-99v_68 '>\n\t  <l><seg type='pāda' n='a'>iṣṭāpūrtaṃ tu kartavyaṃ</seg> <seg type='pāda' n='b'>brāhmaṇena prayatnataḥ</seg> /</l>\n\t  <l><seg type='pāda' n='c'>iṣṭena labhate svargaṃ</seg> <seg type='pāda' n='d'>pūrte mokṣaṃ samaśnute</seg> //</l>\n\t</lg>\n\n\t<lg xml:id='YamS-99v_69 '>\n\t  <l><seg type='pāda' n='a'>vittāpekṣaṃ bhaved iṣṭaṃ</seg> <seg type='pāda' n='b'>taḍāgaṃ pūrtam ucyate</seg> /</l>\n\t  <l><seg type='pāda' n='c'>ārāmaś ca viśeṣeṇa</seg> <seg type='pāda' n='d'>devadroṇyas tathaiva ca</seg> //</l>\n\t</lg>\n\n\t<lg xml:id='YamS-99v_70 '>\n\t  <l><seg type='pāda' n='a'>vāpī kūpataḍāgāni</seg> <seg type='pāda' n='b'>devatāyatanāni ca</seg> /</l>\n\t  <l><seg type='pāda' n='c'>patitāny uddhared yas tu</seg> <seg type='pāda' n='d'>sa pūrtaphalam aśnute</seg> //</l>\n\t</lg>\n\n\t<lg xml:id='YamS-99v_71 '>\n\t  <l><seg type='pāda' n='a'>śuklāyā mūtraṃ gṛhṇīyāt</seg> <seg type='pāda' n='b'>kṛṣṇāyā goḥ śakṛt tathā</seg> /</l>\n\t  <l><seg type='pāda' n='c'>tāmrāyāś ca payo grāhyaṃ</seg> <seg type='pāda' n='d'>śvetāyā dadhi cocyate</seg> //</l>\n\t</lg>\n\n\t<lg xml:id='YamS-99v_72 '>\n\t  <l><seg type='pāda' n='a'>kapilāyā ghṛtaṃ grāhyaṃ</seg> <seg type='pāda' n='b'>mahāpātakanāśanam</seg> /</l>\n\t  <l><seg type='pāda' n='c'>sarvatīrthe nadī toye</seg> <seg type='pāda' n='d'>kuśair dravyaṃ pṛthak pṛthak</seg> //</l>\n\t</lg>\n\n\t<lg xml:id='YamS-99v_73 '>\n\t  <l><seg type='pāda' n='a'>āhṛtya praṇavenaiva hy</seg> <seg type='pāda' n='b'>utthāpya praṇavena ca</seg> /</l>\n\t  <l><seg type='pāda' n='c'>praṇavena samāloḍya</seg> <seg type='pāda' n='d'>praṇavena tu saṃpibet</seg> //</l>\n\t</lg>\n\n\t<lg xml:id='YamS-99v_74 '>\n\t  <l><seg type='pāda' n='a'>pālāśe madhyame parṇe</seg> <seg type='pāda' n='b'>bhāṇḍe tāmramaye tathā</seg> /</l>\n\t  <l><seg type='pāda' n='c'>pibet puṣkaraparṇe vā</seg> <seg type='pāda' n='d'>tāmre vā mṛnmaye śubhe</seg> //</l>\n\t</lg>\n\n\t<lg xml:id='YamS-99v_75 '>\n\t  <l><seg type='pāda' n='a'>sūtake tu samutpanne</seg> <seg type='pāda' n='b'>dvitīye samupasthite</seg> /</l>\n\t  <l><seg type='pāda' n='c'>dvitīye nāsti doṣas tu</seg> <seg type='pāda' n='d'>prathamenaiva śudhyati</seg> //</l>\n\t</lg>\n\n\t<lg xml:id='YamS-99v_76 '>\n\t  <l><seg type='pāda' n='a'>jātena śudhyate jātaṃ</seg> <seg type='pāda' n='b'>mṛtena mṛtakaṃ tathā</seg> /</l>\n\t  <l><seg type='pāda' n='c'>garbhasaṃsravaṇe māse</seg> <seg type='pāda' n='d'>trīṇy ahāni vinirdiśet</seg> //</l>\n\t</lg>\n\n\t<lg xml:id='YamS-99v_77 '>\n\t  <l><seg type='pāda' n='a'>rātribhir māsatulyābhir</seg> <seg type='pāda' n='b'>garbhasrāve viśudhyati</seg> /</l>\n\t  <l><seg type='pāda' n='c'>rajasy uparate sādhvī</seg> <seg type='pāda' n='d'>snānena strī rajasvalā</seg> //</l>\n\t</lg>\n\n\t<lg xml:id='YamS-99v_78 '>\n\t  <l><seg type='pāda' n='a'>svagotrād bhraśyate nārī</seg> <seg type='pāda' n='b'>vivāhāt saptame pade</seg> /</l>\n\t  <l><seg type='pāda' n='c'>svāmigotreṇa kartavyās</seg> <seg type='pāda' n='d'>tasyāḥ piṇḍodakaṃ kriyāḥ</seg> //</l>\n\t</lg>\n\n\t<lg xml:id='YamS-99v_79 '>\n\t  <l><seg type='pāda' n='a'>dve pituḥ piṇḍadānaṃ syāt</seg> <seg type='pāda' n='b'>piṇḍe piṇḍe dvināmatā</seg> /</l>\n\t  <l><seg type='pāda' n='c'>ṣaṇṇāṃ deyās trayaḥ piṇḍā</seg> <seg type='pāda' n='d'>evaṃ dātā na muhyati</seg> //</l>\n\t</lg>\n\n\t<lg xml:id='YamS-99v_80 '>\n\t  <l><seg type='pāda' n='a'>svena bhartrā saha śrāddhaṃ</seg> <seg type='pāda' n='b'>mātā bhuktvā sa daivatam</seg> /</l>\n\t  <l><seg type='pāda' n='c'>pitāmahy api svenaiva</seg> <seg type='pāda' n='d'>svenaiva prapitāmahī</seg> //</l>\n\t</lg>\n\n\t<lg xml:id='YamS-99v_81 '>\n\t  <l><seg type='pāda' n='a'>varṣe varṣe tu kurvīta</seg> <seg type='pāda' n='b'>mātāpitros tu satkṛtim</seg> /</l>\n\t  <l><seg type='pāda' n='c'>adaivaṃ bhojayec chrāddhaṃ</seg> <seg type='pāda' n='d'>piṇḍam ekaṃ tu nirvapet</seg> //</l>\n\t</lg>\n\n\t<lg xml:id='YamS-99v_82 '>\n\t  <l><seg type='pāda' n='a'>nityaṃ naimittikaṃ kāmyaṃ</seg> <seg type='pāda' n='b'>vṛddhiśrāddham athāparam</seg> /</l>\n\t  <l><seg type='pāda' n='c'>pārvaṇaṃ ceti vijñeyaṃ</seg> <seg type='pāda' n='d'>śrāddhaṃ pañcavidhaṃ budhaiḥ</seg> //</l>\n\t</lg>\n\n\t<lg xml:id='YamS-99v_83 '>\n\t  <l><seg type='pāda' n='a'>grahoparāge saṃkrāntau</seg> <seg type='pāda' n='b'>parvotsavamahālaye</seg> /</l>\n\t  <l><seg type='pāda' n='c'>nirvapet trīn naraḥ piṇḍān</seg> <seg type='pāda' n='d'>ekam eva mṛte 'hani</seg> //</l>\n\t</lg>\n\n\t<lg xml:id='YamS-99v_84 '>\n\t  <l><seg type='pāda' n='a'>anūḍhā na pṛthak kanyā</seg> <seg type='pāda' n='b'>piṇḍe gotre ca sūtake</seg> /</l>\n\t  <l><seg type='pāda' n='c'>pāṇigrahaṇamantrābhyāṃ</seg> <seg type='pāda' n='d'>svagotrād bhraśyate tataḥ</seg> //</l>\n\t</lg>\n\n\t<lg xml:id='YamS-99v_85 '>\n\t  <l><seg type='pāda' n='a'>yena yena tu varṇena</seg> <seg type='pāda' n='b'>yā kanyā pariṇīyate</seg> /</l>\n\t  <l><seg type='pāda' n='c'>tat samaṃ sūtakaṃ yāti</seg> <seg type='pāda' n='d'>tathā piṇḍodake 'pi ca</seg> //</l>\n\t</lg>\n\n\t<lg xml:id='YamS-99v_86 '>\n\t  <l><seg type='pāda' n='a'>vivāhe caiva saṃvṛtte</seg> <seg type='pāda' n='b'>caturthe 'hani rātriṣu</seg> /</l>\n\t  <l><seg type='pāda' n='c'>ekatvaṃ sā vrajed bhartuḥ</seg> <seg type='pāda' n='d'>piṇḍe gotre ca sūtake</seg> //</l>\n\t</lg>\n\n\t<lg xml:id='YamS-99v_87 '>\n\t  <l><seg type='pāda' n='a'>prathame 'hni dvitīye vā</seg> <seg type='pāda' n='b'>tṛtīye vā caturthake</seg> /</l>\n\t  <l><seg type='pāda' n='c'>asthi saṃcayanaṃ kāryaṃ</seg> <seg type='pāda' n='d'>bandhubhir hitabuddhibhiḥ</seg> //</l>\n\t</lg>\n\n\t<lg xml:id='YamS-99v_88 '>\n\t  <l><seg type='pāda' n='a'>caturthe pañcame caiva</seg> <seg type='pāda' n='b'>saptame navame tathā</seg> /</l>\n\t  <l><seg type='pāda' n='c'>asthisaṃcayanaṃ proktaṃ</seg> <seg type='pāda' n='d'>varṇānām anupūrvaśaḥ</seg> //</l>\n\t</lg>\n\n\t<lg xml:id='YamS-99v_89 '>\n\t  <l><seg type='pāda' n='a'>ekādaśāhe pretasya</seg> <seg type='pāda' n='b'>yasya cotsṛjyate vṛṣaḥ</seg> /</l>\n\t  <l><seg type='pāda' n='c'>mucyate pretalokāt sa</seg> <seg type='pāda' n='d'>svargaloke mahīyate</seg> //</l>\n\t</lg>\n\n\t<lg xml:id='YamS-99v_90 '>\n\t  <l><seg type='pāda' n='a'>gaṅgā toyeṣu yasyāsthi</seg> <seg type='pāda' n='b'>plavate śubhakarmaṇaḥ</seg> /</l>\n\t  <l><seg type='pāda' n='c'>na tasya punar āvṛttir</seg> <seg type='pāda' n='d'>brahmalokāt kathañcana</seg> //</l>\n\t</lg>\n\n\t<lg xml:id='YamS-99v_91 '>\n\t  <l><seg type='pāda' n='a'>yāvadasthi manuṣyāṇāṃ</seg> <seg type='pāda' n='b'>gaṅgātoyeṣu tiṣṭhati</seg> /</l>\n\t  <l><seg type='pāda' n='c'>tāvadvarṣasahasrāṇi</seg> <seg type='pāda' n='d'>svargaloke mahīyate</seg> //</l>\n\t</lg>\n\n\t<lg xml:id='YamS-99v_92 '>\n\t  <l><seg type='pāda' n='a'>nābhimātre jale sthitvā</seg> <seg type='pāda' n='b'>hṛdayenānucintayet</seg> /</l>\n\t  <l><seg type='pāda' n='c'>āgacchantu me pitaro</seg> <seg type='pāda' n='d'>gṛhṇantv etāñ jalāñjalīn</seg> //</l>\n\t</lg>\n\n\t<lg xml:id='YamS-99v_93 '>\n\t  <l><seg type='pāda' n='a'>hastau kṛtvā susaṃyuktau</seg> <seg type='pāda' n='b'>pūrayitvā jalena ca</seg> /</l>\n\t  <l><seg type='pāda' n='c'>gośṛṅgamāṭram uddhṛtya</seg> <seg type='pāda' n='d'>jalamadhye jalaṃ kṣipet</seg> //</l>\n\t</lg>\n\n\t<lg xml:id='YamS-99v_94 '>\n\t  <l><seg type='pāda' n='a'>ākāśe ca kṣiped vāri</seg> <seg type='pāda' n='b'>vāristho dakṣiṇāmukhaḥ</seg> /</l>\n\t  <l><seg type='pāda' n='c'>pitṝṇāṃ sthānam ākāśaṃ</seg> <seg type='pāda' n='d'>dakṣiṇā dik tathaiva ca</seg> //</l>\n\t</lg>\n\n\t<lg xml:id='YamS-99v_95 '>\n\t  <l><seg type='pāda' n='a'>āpo devagaṇāḥ proktā</seg> <seg type='pāda' n='b'>āpaḥ pitṛgaṇās tathā</seg> /</l>\n\t  <l><seg type='pāda' n='c'>tasmād apsu jalaṃ deyaṃ</seg> <seg type='pāda' n='d'>pitṝṇāṃ hitam icchatā</seg> //</l>\n\t</lg>\n\n\t<lg xml:id='YamS-99v_96 '>\n\t  <l><seg type='pāda' n='a'>divā sūryāṃśubhis taptaṃ</seg> <seg type='pāda' n='b'>rātrau nakṣatramārutaiḥ</seg> /</l>\n\t  <l><seg type='pāda' n='c'>saṃdhyayor apy ubhābhyāṃ ca</seg> <seg type='pāda' n='d'>pavitraṃ sarvadā jalam</seg> //</l>\n\t</lg>\n\n\t<lg xml:id='YamS-99v_97 '>\n\t  <l><seg type='pāda' n='a'>svabhāvayuktam avyāptam</seg> <seg type='pāda' n='b'>amedhyena sadā śuci</seg> /</l>\n\t  <l><seg type='pāda' n='c'>bhāṇḍasthaṃ dharaṇīsthaṃ vā</seg> <seg type='pāda' n='d'>pavitraṃ sarvadā jalam</seg> //</l>\n\t</lg>\n\n\t<lg xml:id='YamS-99v_98 '>\n\t  <l><seg type='pāda' n='a'>devatānāṃ pitṝṇāṃ ca</seg> <seg type='pāda' n='b'>jale dadyāj jalāñjalīn</seg> /</l>\n\t  <l><seg type='pāda' n='c'>asaṃskṛtapramītānāṃ</seg> <seg type='pāda' n='d'>sthale dadyāj jalāñjalīn</seg> //</l>\n\t</lg>\n\n\t<lg xml:id='YamS-99v_99 '>\n\t  <l><seg type='pāda' n='a'>śrāddhe havanakāle ca</seg> <seg type='pāda' n='b'>dadyād ekena pāṇinā</seg> /</l>\n\t  <l><seg type='pāda' n='c'>ubhābhyāṃ tarpaṇe dadyād</seg> <seg type='pāda' n='d'>iti dharmo vyavasthitaḥ</seg> //</l>\n\t</lg>\n\t\n\t<p>iti yamapraṇītaṃ dharmaśāstraṃ samāptam ||</p>\n\t<p>samāpteyaṃ yamasmṛtiḥ ||</p>\n      </div>\n    </body>\n  \n"
}