{
  "title": "sa_ālambanaparīkṣā",
  "body": "<body xmlns='http://www.tei-c.org/ns/1.0'>\n\n<p>Ālambanaparīkṣā (Āp)</p>\n\n<p>ācāryadiṅnāgakṛtā</p>\n\n<p>namaḥ sarvabuddhabodhisattvebhyaḥ</p>\n\n<p>yadyapīndriyavijñaptergrāhyāṃśaḥ(=aṇavaḥ) kāraṇaṃ bhavet|\n<l>atadābhatayā tasyā nākṣavadviṣayaḥ sa tu(aṇavaḥ) // Āp_1 //</l></p>\n\n<lg>\n<l>yadābhāsā na tasmāt sā dravyābhāvāt dvicandravat /</l>\n<l>evaṃ bāhyadvayañcaiva na yuktaṃ matigocaraḥ // Āp_2 //</l>\n</lg>\n\n<lg>\n<l>sādhanaṃ sañcitākāramicchanti kila kecana /</l>\n<l>aṇvākāro na vijñapterarthaḥ kaṭhinatādivat // Āp_3 //</l>\n</lg>\n\n<lg>\n<l>bhaveddhaṭaśarāvādestathā sati samā matiḥ /</l>\n<l>ākārabhedādbhedaścet, nāsti tu dravyasatyaṇau // Āp_4 //</l>\n</lg>\n\n<lg>\n<l>pramāṇabhedābhāvāt saḥ, adravye 'sti tataḥ sa hi /</l>\n<l>aṇūnāṃ parihāre hi tadābhajñānaviplavāt // Āp_5 //</l>\n</lg>\n\n<lg>\n<l>yadantarjñeyarūpaṃ tu vahirvadavabhāsate /</l>\n<l>so 'rtho vijñānarūpatvāttatpratyayatayāpi ca // Āp_6 //</l>\n</lg>\n\n<lg>\n<l>ekāṃśaḥ pratyayo 'vītāt śaktyarpaṇātkrameṇa[vā] /</l>\n<l>sahakārivaśādyaddhi śaktirūpaṃ [tat] indriyam // Āp_7 //</l>\n</lg>\n\n<lg>\n<l>sā cāviruddhā vijñapterevaṃ viṣayarūpakam /</l>\n<l>pravartate 'nādikālaṃ śaktiścānyonyahetuke // Āp_8 //</l>\n</lg>\n\n<p>ityācāryadiṅnāgakṛtā ālambanaparīkṣāprakaraṇakārikā samāptā</p>\n\n  </body>\n\n"
}