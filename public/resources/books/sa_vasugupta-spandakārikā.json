{
  "title": "sa_vasugupta-spandakārikā",
  "body": "<body xmlns='http://www.tei-c.org/ns/1.0'>\n<div>\n<p>prathamo niḥṣyandaḥ</p>\n\n<lg>\n<l>yasyonmeṣanimeṣābhyāṃ jagataḥ pralayodayau |</l>\n<l>taṃ śakticakravibhavaprabhavaṃ śaṅkaraṃ stumaḥ || 1 ||</l>\n</lg>\n\n<lg>\n<l>yatra sthitam idaṃ sarvaṃ kāryaṃ yasmāc ca nirgataṃ |</l>\n<l>tasyānāvṛtarūpatvān na nirodho 'sti kutracit || 2 ||</l>\n</lg>\n\n<lg>\n<l>jāgradādi vibhede 'pi tadabhinne prasarpati |</l>\n<l>nivartate nijānnaiva svabhāvād upalabdhṛtaḥ || 3 ||</l>\n</lg>\n\n<lg>\n<l>ahaṃ sukhī ca duḥkhī ca raktaś ca ityadisamvidaḥ |</l>\n<l>sukhādyavasthānusyūte vartante 'nyatra tāḥ sphuṭam || 4 ||</l>\n</lg>\n\n<lg>\n<l>na duḥkhaṃ na sukhaṃ yatra na grāhyam grāhakaṃ na ca |</l>\n<l>na cāsti mūḍhabhāvo 'pi tad asti paramārthataḥ || 5 ||</l>\n</lg>\n\n<lg>\n<l>yataḥ karaṇavargo 'yaṃ vimūḍho 'mūḍhavat svayam |</l>\n<l>sahāntareṇa cakreṇa pravṛttisthitisaṃhṛtiḥ || 6 ||</l>\n</lg>\n\n<lg>\n<l>labhate tatprayatnena parīkṣyaṃ tattvam ādarāt |</l>\n<l>yataḥ svatantratā tasya sarvatreyam akṛtrimā || 7 ||</l>\n</lg>\n\n<lg>\n<l>na hīcchānodanasyāyam prerakatvena vartate |</l>\n<l>api tv ātmabalasparśāt puruṣas tatsamo bhavet || 8 ||</l>\n</lg>\n\n<lg>\n<l>nijāśuddhyāsamarthasya kartavyeṣv abhilāṣiṇaḥ |</l>\n<l>yadā kṣobhaḥ pralīyeta tadā syāt paramam padam || 9 ||</l>\n</lg>\n\n<lg>\n<l>tadāsyākṛtrimo dharmo jñatvakartṛtvalakṣaṇah |</l>\n<l>yatas tadepsitaṃ sarvaṃ jānāti ca karoti ca || 10 ||</l>\n</lg>\n\n<lg>\n<l>tam adhiṣṭhātṛbhāvena svabhāvam avalokayan |</l>\n<l>smayamāna ivāste yas tasyeyaṃ kusṛtiḥ kutaḥ || 11 ||</l>\n</lg>\n\n<lg>\n<l>nābhāvo bhāvyatām eti na ca tatrāsty amūḍhatā |</l>\n<l>yato 'bhiyogasaṃsparśāt tadāsid iti niścayah || 12 ||</l>\n</lg>\n\n<lg>\n<l>atas tatkṛtrimaṃ jñeyaṃ sauṣuptapadavat sadā |</l>\n<l>na tv evaṃ smaryamāṇatvaṃ tat tattvam pratipadyate || 13 ||</l>\n</lg>\n\n<lg>\n<l>avasthāyugalaṃ cātra kāryakartṛtvaśabditam |</l>\n<l>kāryatā kṣayiṇī tatra kartṛtvam punar akṣayam || 14 ||</l>\n</lg>\n\n<lg>\n<l>kāryonmukhaḥ prayatno yaḥ kevalaṃ so 'tra lupyate |</l>\n<l>tasmin lupte vilupto 'smīty abudhaḥ pratipadyate || 15 ||</l>\n</lg>\n\n<lg>\n<l>na tu yo 'ntarmukho bhāvah sarvajñātvaguṇāspadam |</l>\n<l>tasya lopaḥ kadācit syād anyasyānupalambhanāt || 16 ||</l>\n</lg>\n\n<lg>\n<l>tasyopalabdhiḥ satataṃ tripadāvyabhicāriṇī |</l>\n<l>nityaṃ syāt suprabuddhasya tadādyante parasya tu || 17 ||</l>\n</lg>\n\n<lg>\n<l>jñānajñeyasvarūpiṇyā śaktyā paramayā yutaḥ |</l>\n<l>padadvaye vibhur bhāti tadanyatra tu cinmayaḥ || 18 ||</l>\n</lg>\n\n<lg>\n<l>guṇādispandaniḥṣyandāḥ sāmānyaspandasaṃśrayāt |</l>\n<l>labdhātmalābhaḥ satataṃ syur jñasyāparipanthinaḥ || 19 ||</l>\n</lg>\n\n<lg>\n<l>aprabudhadhiyas tv ete svasthitisthaganodyatāḥ |</l>\n<l>pātayanti duruttāre ghore saṃsāravartmani || 20 ||</l>\n</lg>\n\n<lg>\n<l>ataḥ satatam udyuktaḥ spandatattvaviviktaye |</l>\n<l>jāgrad eva nijam bhāvam acireṇādhigacchati || 21 ||</l>\n</lg>\n\n<lg>\n<l>atikruddhaḥ prahṛṣṭo vā kiṃ karomīti vā mṛśan |</l>\n<l>dhāvan va yat padaṃ gacchet tatra spandaḥ pratiṣṭhitaḥ || 22 ||</l>\n</lg>\n\n<lg>\n<l>yām avasthāṃ samālambya yad ayam mama vakṣyati |</l>\n<l>tadavaśyaṃ kariṣye 'ham iti saṃkalpya tiṣṭhati || 23 ||</l>\n</lg>\n\n<lg>\n<l>tām aśrityordhvamārgeṇa candrasūryāv ubhāv api |</l>\n<l>sauṣumne 'dhvanyastamito hitvā brahmā.ṅdagocaram || 24 ||</l>\n</lg>\n\n<lg>\n<l>tadā tasmin mahāvyomni pralīnaśaśibhāskare |</l>\n<l>sauṣuptapadavan mūḍhaḥ prabuddhaḥ syād anāvṛtaḥ || 25 ||</l>\n</lg>\n\n<p>dvitīyo niḥṣyandaḥ</p>\n\n<lg>\n<l>tadākramya balam mantrāḥ sarvajñābalaśālinaḥ |</l>\n<l>pravartante 'dhikārāya karaṇānīva dehinām || 1 ||</l>\n</lg>\n\n<lg>\n<l>tatraiva sampralīyante śāntarūpā nirañjanāḥ |</l>\n<l>sahārādhakacittena tenaite śivadharmiṇaḥ || 2 ||</l>\n</lg>\n\n<lg>\n<l>yasmāt sarvamayo jīvaḥ sarvabhāvasamudbhavāt |</l>\n<l>tatsaṃvedanarūpeṇa tādātmyapratipattitaḥ || 3 ||</l>\n</lg>\n\n<lg>\n<l>tasmāc chabdārthacintāsu na sāvasthā na yā śivaḥ |</l>\n<l>bhoktaiva bhogyabhāvena sadā sarvatra saṃsthitaḥ || 4 ||</l>\n</lg>\n\n<lg>\n<l>iti vā yasya saṃvittiḥ krīḍātvenākhilaṃ jagat |</l>\n<l>sa paśyan satataṃ yukto jīvanmukto na saṃśayaḥ || 5 ||</l>\n</lg>\n\n<lg>\n<l>ayam evodayas tasya dhyeyasya dhyāyicetasi |</l>\n<l>tadātmatāsamāpattir icchataḥ sādhakasya yā || 6 ||</l>\n</lg>\n\n<lg>\n<l>iyam evāmṛtaprāptir ayam evātmano grahaḥ |</l>\n<l>iyaṃ nirvāṇa-dīkṣā ca śivasadbhāvadāyini || 7 ||</l>\n</lg>\n\n<p>tṛtīyo niḥṣyandaḥ</p>\n\n<p>yathecchābhyarthito dhātā jāgrato 'rthān hṛdi sthitān\n<l>somasūryodayaṃ kṛtvā sampādayati dehinaḥ || 1 |</l></p>\n\n<lg>\n<l>tathā svapne 'py abhīṣṭārthān praṇayasyānatikramāt |</l>\n<l>nityaṃ sphuṭataraṃ madhye sthito 'vaśyaṃ prakāśayet || 2 ||</l>\n</lg>\n\n<lg>\n<l>anyathā tu svatantrā syāt sṛṣṭis taddharmakatvataḥ |</l>\n<l>satataṃ laukikasyeva jāgratsvapnapadadvaye || 3 ||</l>\n</lg>\n\n<lg>\n<l>yathā hi artho 'sphuṭo dṛṣṭaḥ sāvadhāne 'pi cetasi |</l>\n<l>bhūyaḥ sphuṭataro bhāti svabalodyogabhāvitaḥ || 4 ||</l>\n</lg>\n\n<lg>\n<l>tathā yat paramārthena yena yatra yathā sthitam |</l>\n<l>tat tathā balam ākramya na cirāt sampravartate || 5 ||</l>\n</lg>\n\n<lg>\n<l>durbalo 'pi tadākramya yataḥ kārye pravartate |</l>\n<l>ācchādayed bubhukṣāṃ ca tathā yo 'ti bubhukṣitaḥ || 6 ||</l>\n</lg>\n\n<lg>\n<l>anenādhiṣṭhite dehe yathā sarvajñatādayaḥ |</l>\n<l>tathā svātmany adhiṣṭhānāt sarvatraivam bhaviṣyati || 7 ||</l>\n</lg>\n\n<lg>\n<l>glānir vilu.ṅthikā dehe tasyāścājñānataḥ sṛtiḥ |</l>\n<l>tad unmeṣaviluptaṃ cet kutaḥ sā syād ahetukā || 8 ||</l>\n</lg>\n\n<lg>\n<l>ekacintāprasaktasya yataḥ syād aparodayaḥ |</l>\n<l>unmeṣaḥ sa tu vijñeyaḥ svayaṃ tam upalakṣayet || 9 ||</l>\n</lg>\n\n<lg>\n<l>ato bindur ato nādo rūpam asmād ato rasaḥ |</l>\n<l>pravartante 'cireṇaiva kṣobhakatvena dehinaḥ || 10 ||</l>\n</lg>\n\n<lg>\n<l>didṛkṣayeva sarvārthān yadā vyāpyāvatiṣṭhate |</l>\n<l>tadā kiṃ bahunoktena svayam eva avabhotsyate || 11 ||</l>\n</lg>\n\n<lg>\n<l>prabuddhaḥ sarvadā tiṣṭhej jñānenālokya gocaram |</l>\n<l>ekatrāropayet sarvaṃ tato 'nyena na pīḍyate || 12 ||</l>\n</lg>\n\n<lg>\n<l>śabdarāśisamutthasya śaktivargasya bhogyatām |</l>\n<l>kalāviluptavibhavo gataḥ san sa paśuḥ smṛtaḥ || 13 ||</l>\n</lg>\n\n<lg>\n<l>parāmṛtarasāpāyas tasya yaḥ pratyayodbhavaḥ |</l>\n<l>tenāsvatantratām eti sa ca tanmātragocaraḥ || 14 ||</l>\n</lg>\n\n<lg>\n<l>svarūpāvaraṇe cāsya śaktayaḥ satatotthitāḥ |</l>\n<l>yataḥ śabdānuvedhena na vinā pratyayodbhavaḥ || 15 ||</l>\n</lg>\n\n<lg>\n<l>seyaṃ kriyātmikā śaktiḥ śivasya paśuvartinī |</l>\n<l>bandhayitrī svamārgasthā jñāta siddhyupapādikā || 16 ||</l>\n</lg>\n\n<lg>\n<l>tanmātrodayarūpena mano 'haṃbuddhivartinā |</l>\n<l>puryaṣṭakena saṃruddhas taduttham pratyayodbhavam || 17 ||</l>\n</lg>\n\n<lg>\n<l>bhuṅkte paravaśo bhogaṃ tadbhāvāt saṃsared ataḥ |</l>\n<l>saṃsṛtipralayasyāsya kāraṇaṃ sampracakṣmahe || 18 ||</l>\n</lg>\n\n<lg>\n<l>yadā tv ekatra saṃrūḍhas tadā tasya layodayau |</l>\n<l>niyacchan bhoktṛtām eti tataś cakreśvaro bhavet || 19 ||</l>\n</lg>\n\n<p>caturtho niḥṣyandaḥ</p>\n\n<lg>\n<l>agādhasaṃśayāmbhodhisamuttaraṇatārinīm |</l>\n<l>vande vicitrārthapadāṃ citrāṃ tāṃ gurubhāratīm || 1 ||</l>\n</lg>\n\n<lg>\n<l>labdhvāpy alabhyam etaj jñānadhanaṃ hṛdguhāntakṛtanihiteḥ |</l>\n<l>vasuguptavac chivāya hi bhavati sadā sarvalokasya || 2 ||</l>\n</lg>\n\n</div>\n<div>\n\n<note>Gandharva-nagaram / DSO Sanskrit Archive</note>\n\n  </div>\n</body>\n\n"
}