{
  "file_title": "kauśikaprajñāpāramitāsūtra",
  "file_title_normal": "kausikaprajnaparamitasutra",
  "metadata": {
    "original_title": "Kauśikaprajñāpāramitāsūtra",
    "contributors": [
      {
        "role": "data entry",
        "name": "members of the Digital Sanskrit Buddhist Canon Input Project",
        "when": ""
      },
      {
        "role": "contribution to GRETIL",
        "name": "members of the Digital Sanskrit Buddhist Canon Input Project",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31",
    "source": "P.L. Vaidya in: Mahayana-sutra-samgrahah, Part 1. Darbhanga: The Mithila Institute 1961 (Buddhist Sanskrit Texts, 17)"
  },
  "body": [
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "Vaidya 95"
        }
      ]
    },
    {
      "tag": "l",
      "attributes": {
        "rend": "bold"
      },
      "text": "Kauśikaprajñāpāramitāsūtram |"
    },
    {
      "tag": "p",
      "attributes": {},
      "text": "namo sarvabuddhabodhisattvebhyaḥ ||"
    },
    {
      "tag": "p",
      "attributes": {},
      "text": "evaṃ mayā śrutam | ekasmin samaye bhagavān rājagṛhe viharati sma gṛdhrakūṭe parvate mahatā bhikṣusaṃghena sārdhamanekaiśca bodhisattvaśatasahasraiḥ sarvaiḥ kumārabhūtaiḥ | tatra khalu bhagavān śakraṃ devānāmindramāmantrayate sma ||"
    },
    {
      "tag": "p",
      "attributes": {},
      "text": "ayaṃ kauśika prajñāpāramitāyāḥ arthaḥ - prajñāpāramitā na dvayena draṣṭavyā na advayena | na nimittato na animittataḥ | na āyūhato na nirāyūhataḥ | notkṣepato na prakṣepataḥ | na saṃkleśato na asaṃkleśataḥ | na vyavadānato na avyavadānataḥ | notsargato na anutsargataḥ | na sthānato na asthānataḥ | na yogato na ayogataḥ | na saṃbandhato na asaṃbandhataḥ | na pratyayato na apratyayataḥ | na dharmato na adharmataḥ | na tathata(yā) na atathata(yā) na bhūtakoṭyā na abhūtakoṭyā(vedi)tavyā ||"
    },
    {
      "tag": "p",
      "attributes": {},
      "text": "evamevāyaṃ sa kauśika prajñāpāramitāyāḥ arthaḥ | tadyathā sarvadharmasamatvāt prajñāpāramitā samā | sarvadharmaviviktatvāt prajñāpāramitā viviktā | sarvadharmācalatvāt prajñāpāramitā acalā | sarvadharmāmanyatvāt prajñāpāramitā amanyatā | sarvadharmābhīrutvāt prajñāpāramitā abhīru | sarvadharmācchambhitatayā prajñāpāramitā acchambhī | sarvadharmaikarasatvāt prajñāpāramitā ekarasā | sarvadharmānutpādatvāt prajñāpāramitā anutpādā | sarvadharmānirodhatvāt prajñāpāramitā anirodhā | gaganakalpatvāt sarvadharmāṇāṃ prajñāpāramitā gaganakalpā | rūpāparyantatvāt prajñāpāramitā aparyantā | evaṃ vedanāsaṃjñāsaṃskāravijñānāparyantatvāt prajñāpāramitā aparyantā | pṛthivīdhātvaparyantatvāt prajñāpāramitā aparyantā | evamabdhātu - tejodhātu - vāyudhātu - ākāśadhātu - vijñānadhātvaparyantatvāt prajñāpāramitā aparyantā | sumervaparyantatvāt prajñāpāramitā aparyantā | samudrāparyantatvāt prajñāpāramitā aparyantā | vajrasamatvāt prajñāpāramitā samā | sarvadharmābhedatvāt prajñāpāramitā abhedā | sarvadharma(svabhāvā)nupalabdhitvāt prajñāpāramitā anupalabdhiḥ | sarvadharmavibhāva(nā) - samatvāt prajñāpāramitā(a)vibhāva(nā) - samā | sarvadharmaniśceṣṭatvāt prajñāpāramitā niśceṣṭā | sarvadharmācintyatvāt prajñāpāramitā acintyeti ||"
    },
    {
      "tag": "p",
      "attributes": {},
      "text": "evaṃ dānapāramitā - śīlapāramitā - kṣāntipāramitā - vīryapāramitā - dhyānapāramitā - prajñāpāramitātrimaṇḍalapariśuddhyaparyantatvāt prajñāpāramitā aparyantā iti ||"
    },
    {
      "tag": "p",
      "attributes": {},
      "text": "prajñāpāramitā ucyate yaduta aṣṭādaśaśūnyatā | tadyathā - ādhyātmaśūnyatā bahirdhāśūnyatā ādhyātmābahirdhāśūnyatā śūnyatāśūnyatā mahāśūnyatā paramā(rtha)śūnyatā saṃskṛtaśūnyatā asaṃskṛtaśūnyatā atyantaśūnyatā anādyagraśūnyatā (ana)pakāraśūnyatā prakṛtiśūnyatā svalakṣaṇaśūnyatā sarvadharmaśūnyatā anupalambhaśūnyatā abhāvaśūnyatā svabhāvaśūnyatā abhāvasvabhāvaśūnyatā iti | ayamucyate saṃkṣiptena prajñāpāramiteti ||"
    },
    {
      "tag": "p",
      "attributes": {},
      "text": "(",
      "children": [
        {
          "tag": "hi",
          "attributes": {
            "rend": "bold"
          },
          "text": "Kauś, Vaidya 96"
        },
        {
          "tag": "text",
          "text": ") tārakā timiraṃ dīpo māyāvaśyāya buddhudam |\nsupinaṃ vidyudabhraṃ ca evaṃ draṣṭavya saṃskṛtamiti ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "anirodhamanutpādamanucchedamaśāśvatam |"
        },
        {
          "tag": "l",
          "attributes": {},
          "text": "anekārthamanānārthamanāgamamanirgamam ||"
        }
      ]
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "yaḥ pratītyasamutpādaṃ prapañcopaśamaṃ śivam |"
        },
        {
          "tag": "l",
          "attributes": {},
          "text": "deśayāmāsa saṃbuddhastaṃ vande vadatāṃ varam ||"
        }
      ]
    },
    {
      "tag": "p",
      "attributes": {},
      "text": "namo daśasu dikṣu sarveṣāmatītānāgatapratyutpannānāṃ trayāṇāṃ ratnānām | namo bhagavatyai prajñāpāramitāyai sarvatathāgatasunibhāyai sarvatathāgatānujñātavijñātāyai |(oṃ) prajñe mahāprajñe prajñāvabhāse prajñālokakāri ajñānavidhamane siddhe susiddhe siddhyamane(bha)gavate sarvāṅgasundari(bha)ktivatsale prasārahaste samāśvāsakare sidhya sidhya, budhya budhya, kampa kampa, cala cala, rāva rāva, āgaccha bhagavate mā vilamba svāhā ||"
    },
    {
      "tag": "p",
      "attributes": {},
      "text": "namo dharmodgatasya bodhisattvasya mahāsattvasya mahākāruṇakasya ||"
    },
    {
      "tag": "p",
      "attributes": {},
      "text": "namo prajñāpāramitāyai | tadyathā - munidharme saṃgrahadharme anugrahadharme vimokṣadharme sattvānugrahadharme vaiśramaṇadharme samantanuparivartanadharme guṇigrahasaṃgrahadharme sarvatrānugatadharme sarvakālaparipūrṇadharme svāhā ||"
    },
    {
      "tag": "p",
      "attributes": {},
      "text": "namo prajñāpāramitāyai | tadyathā - akhane nikhane mukhana nekhane(avaravandane) paṭane paṭane paṭare svāhā ||"
    },
    {
      "tag": "p",
      "attributes": {},
      "text": "namo prajñāpāramitāyai | tadyathā - gaṅgā gaṅgā na tīrāvabhāsa gaṅgā svāhā ||"
    },
    {
      "tag": "p",
      "attributes": {},
      "text": "namo prajñāpāramitāyai | tadyathā śrīye śrīye muni śrīye śrīyase svāhā ||"
    },
    {
      "tag": "p",
      "attributes": {},
      "text": "namo prajñāpāramitāyai | tadyathā - oṃ vajrabale svāhā ||"
    },
    {
      "tag": "p",
      "attributes": {},
      "text": "namo prajñāpāramitāyai | tadyathā - oṃ hrī śrī dhī śruti smṛti mati gati vijaye svāhā ||"
    },
    {
      "tag": "p",
      "attributes": {},
      "text": "namo prajñāpāramitāyai | tadyathā - bambari bambari mahābambari būru būru mahābūru svāhā ||"
    },
    {
      "tag": "p",
      "attributes": {},
      "text": "namaḥ prajñāpāramitāyai | tadyathā - hūte hūte hūvitāśane sarva - karmāvaraṇane svāhā"
    },
    {
      "tag": "p",
      "attributes": {},
      "text": "|| namaḥ prajñāpāramitāyai | tadyathā - oṃ orolik svāhā ||"
    },
    {
      "tag": "p",
      "attributes": {},
      "text": "namo prajñāpāramitāyai | tadyathā - oṃ sarvavit svāhā ||"
    },
    {
      "tag": "p",
      "attributes": {},
      "text": "namaḥ prajñāpāramitāyai | tadyathā - gate gate pāragate pārasaṃgate bodhi svāhā ||"
    },
    {
      "tag": "p",
      "attributes": {},
      "text": "idamavocadbhagavān | āttamanā āyuṣmān sāriputraḥ śakro devānāmindraste ca bodhisattvā mahāsattvāḥ sā ca sarvāvatī parṣad sadevagandharvamānuṣāsuraśca loko bhagavato bhāṣitamabhyanandan ||"
    },
    {
      "tag": "p",
      "attributes": {},
      "text": "kauśikanāma prajñāpāramitā samāptā ||"
    }
  ]
}