{
  "file_title": "pārivāsikavastu",
  "file_title_normal": "parivasikavastu",
  "metadata": {
    "original_title": "Pārivāsikavastu",
    "contributors": [
      {
        "role": "data entry",
        "name": "Klaus Wille",
        "when": ""
      },
      {
        "role": "contribution to GRETIL",
        "name": "Klaus Wille",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31",
    "source": "N. Dutt: Gilgit Manuscript, vol. III: Mūlasarvāstivādavinayavastu, part 3 (Srinagar 1943), pp. 89-103: Pārivāsikavastu (second edition: Delhi 1984)."
  },
  "body": [
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 89"
        }
      ]
    },
    {
      "tag": "p",
      "attributes": {},
      "text": "vastutrayasya piṇḍoddānam* /"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "abhivādanaṃ ca ṣaṣṭiś ca aśuddhaś codanāhi ca /"
        },
        {
          "tag": "l",
          "attributes": {},
          "text": "adhārmikaś ca śākyaś ca glānakaḥ kalahena ca //"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 91"
        }
      ]
    },
    {
      "tag": "p",
      "attributes": {},
      "text": "Pārivāsikavastu"
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 93"
        }
      ]
    },
    {
      "tag": "p",
      "attributes": {},
      "text": "pārivāsikavastūddānam* /"
    },
    {
      "tag": "p",
      "attributes": {},
      "text": "abhivādanaṃ caṃkramaṇamāsanāni kulāni ca /\nekacchadane na saṃvasen na pravrājayed api /\nna gacched api abhikṣukam (",
      "children": [
        {
          "tag": "hi",
          "attributes": {
            "rend": "bold"
          },
          "text": "309v1 = GBM 6.931"
        },
        {
          "tag": "text",
          "text": ") āvāsam adhodeśañ ca sarvalābhikam* //"
        }
      ]
    },
    {
      "tag": "p",
      "attributes": {},
      "text": "buddho bhagavān śrāvastyāṃ viharati jetavane anāthapiṇḍadasyārāme / asati vairāgye bhikṣavaḥ saṃghāvaśeṣām āpattim āpadyante / te vipratisārajātāḥ saṃlakṣayanti / katham idānīṃ vayaṃ sāpattikāḥ santaḥ sakaukṛtyāḥ savilolāḥ sakaraṇīyāḥ khaṇḍakāriṇaḥ śavalakāriṇaḥ kalmaṣakāriṇaḥ āpattimūlād avyutthitāḥ prakṛtisthakānāṃ bhikṣūṇām antikād abhivādanavandanapratyutthānāṃjalisāmīcīkarma svīkariṣyāmaḥ / śrāddhānāṃ ca brāhmaṇagṛhapatīnāṃ sakāśād agrāsanam agrodakam agrapiṇḍapātaṃ paribhokṣyāmaḥ / alpakālikasya ca sukhasyārthāya bahukālikaṃ duḥkham āviśāmo narakatīryakpretebhyaḥ paribhramantaḥ / yan nu vayaṃ śikṣāṃ pratyākhyāya hānāyāvartāmaha iti te śikṣāṃ pratyākhyāya hānāyāvartante / pravrajyābhilaṣitaṃ ca janaṃ vipralambhayanti / bhavanto duścaraṃ brahmacaryam alaṃ pravrajyayeti / teṣām apravrajitā",
      "children": [
        {
          "tag": "hi",
          "attributes": {
            "rend": "it"
          },
          "text": "nā"
        },
        {
          "tag": "text",
          "text": "m apravrāja"
        },
        {
          "tag": "hi",
          "attributes": {
            "rend": "it"
          },
          "text": "ya"
        },
        {
          "tag": "text",
          "text": "tāṃ cālpībhūtā bhikṣavaḥ / kṣayam ("
        },
        {
          "tag": "hi",
          "attributes": {
            "rend": "bold"
          },
          "text": "MSV III 94"
        },
        {
          "tag": "text",
          "text": ") āpannaś chidrībhūtas tanubhūto bhikṣusaṃghaḥ / jānakāḥ pṛcchakā buddhā bhagavantaḥ pṛcchanti / buddho bhagavān āyuṣmantam ānanadam* / ka ānanda hetuḥ kaḥ pratyayaḥ yenetarhy alpībhūtā bhikṣavaḥ / kṣayam āpannaś chidrībhūtas tanubhūto bhikṣusaṃgha iti / sa etat prakaraṇaṃ bhagavato vistareṇārocayati /"
        }
      ]
    },
    {
      "tag": "p",
      "attributes": {},
      "text": "atha bhagavata etad abhavat* / yanv ahaṃ saṃghāvaśeṣām āpattim āpannānāṃ bhikṣūṇāṃ hastoddhāram anupradadyām anugraham aneneti viditvā",
      "children": [
        {
          "tag": "hi",
          "attributes": {
            "rend": "it"
          },
          "text": "bhikṣu"
        },
        {
          "tag": "text",
          "text": "saṃghaṃ saṃnipātya purastād bhikṣusaṃghasya prajñapta evāsane niṣaṇṇaḥ / niṣadya bhagavān bhikṣūn āmantrayate sma / śrutaṃ mayā bhikṣavaḥ saṃghāvaśeṣām āpattim āpannā vipratisārajātāḥ śikṣāṃ pratyākhyāya hānāyāvṛttā iti / tasmād yuṣmābhiḥ śāsanasthitaye teṣāṃ cānukampayā saṃghāvaśeṣām āpattim āpannānāṃ bhikṣūṇāṃ parivāso deyo mūlāpakarṣo mānāpyaṃ mūlamānāpyaṃ mūlāpakarṣamānāpyam āvarhitavyaś ca /"
        }
      ]
    },
    {
      "tag": "p",
      "attributes": {},
      "text": "evaṃ ca punar deyaḥ / śayanāsanaprajñaptiṃ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṃghe saṃniṣaṇṇe saṃnipatite apaścimakena bhikṣuṇā parivāso deyaś caturvargamaṇḍalakena / saṃghāvaśeṣakeṇa bhikṣuṇā yathāvṛddhikayā sāmīcīṃ kṛtvā vṛddhānte utkuṭukena sthitvāñjaliṃ pragṛhya parivāso yācitavyaḥ / evaṃ ca punar yācitavyaḥ /"
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 95"
        }
      ]
    },
    {
      "tag": "p",
      "attributes": {},
      "text": "śṛṇotu bhadantaḥ saṃghaḥ / aham evaṃnāmā bhikṣuḥ saṃbahulāḥ saṃghāvaśeṣā āpattīr āpannaḥ saṃcintyaśukravisṛṣṭisamutthitām ardhamāsapraticchannām* / so 'ham evaṃnāmā bhikṣus tāsāṃ saṃbahulānāṃ saṃghāvaśeṣāṇāṃ āpattīnāṃ saṃcintyaśukravisṛṣṭisamutthitām ardhamāsapraticchannāṃ saṃghād ardhamāsaṃ parivāsaṃ yāce / dadātu me bhadantaḥ saṃgho mamaivaṃnāmno bhikṣor āsāṃ saṃbahulānāṃ saṃghāvaśeṣāṇāṃ āpattīnāṃ saṃcintyaśukravisṛṣṭisamutthitānām ardhamāsapraticchannānām ardhamāsaṃ parivāsam anukaṃpayānukaṃpām upādāya / evaṃ dvir api trir api / tataḥ paścād ekena bhikṣuṇā jñaptiṃ kṛtvā karma kartavyam* /"
    },
    {
      "tag": "p",
      "attributes": {},
      "text": "śṛṇotu bhadantaḥ saṃghaḥ / ayam evaṃnāmā bhikṣuḥ saṃbahulāḥ saṃghāvaśeṣā (",
      "children": [
        {
          "tag": "hi",
          "attributes": {
            "rend": "bold"
          },
          "text": "310r1 = GBM 6.932"
        },
        {
          "tag": "text",
          "text": ") āpattīr āpannaḥ saṃcintyaśukravisṛṣṭisamutthitām ardhamāsapraticchannām* / so 'yam evaṃnāmā bhikṣur āsāṃ"
        },
        {
          "tag": "hi",
          "attributes": {
            "rend": "it"
          },
          "text": "saṃ"
        },
        {
          "tag": "text",
          "text": "bahulānāṃ saṃghāvaśeṣāṇām āpattīnāṃ saṃcintyaśukravisṛṣṭisamutthitānām ardhamāsapraticchannānāṃ saṃghād ardhamāsaṃ parivāsaṃ yācate / sacet saṃghasya prāptakālaṃ kṣametānujānīyāt saṃgho yat saṃghaḥ evaṃnāmnor bhikṣor āsāṃ saṃbahulānāṃ saṃghāvaśeṣāṇāṃ āpattīnāṃ saṃcintyaśukravisṛṣṭisamutthitānām ardhamāsapraticchannānām ardhamāsaṃ parivāsaṃ dadyāt* / ity eṣā jñaptiḥ / karma kartavyam* /"
        }
      ]
    },
    {
      "tag": "p",
      "attributes": {},
      "text": "śṛṇotu bhadantaḥ saṃghaḥ / ayam evaṃnāmā bhikṣuḥ saṃbahulāḥ saṃghāvaśeṣā āpattīr āpannaḥ saṃcintyaśukravisṛṣṭisamutthitā ardhamāsapraticchannāḥ / so 'yam evaṃnāmā bhikṣur āsāṃ saṃbahulānāṃ saṃghāvaśeṣāṇām āpattīnāṃ saṃcintyaśukravisṛṣṭisamutthitānām ardhamāsapraticchannānāṃ (",
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 96"
        },
        {
          "tag": "text",
          "text": ") saṃghād ardhamāsaṃ parivāsaṃ yācate / tat saṃghaḥ evaṃnāmnor bhikṣor āsāṃ"
        },
        {
          "tag": "hi",
          "attributes": {
            "rend": "it"
          },
          "text": "saṃ"
        },
        {
          "tag": "text",
          "text": "bahulānāṃ saṃghāvaśeṣāṇām āpattīnāṃ saṃcintyaśukravisṛṣṭisamutthitānām ardhamāsaṃ parivāsaṃ dadāti / eṣām āyuṣmatāṃ kṣāmante evaṃnāmnor bhikṣor āsāṃ saṃbahulānāṃ saṃghāvaśeṣāṇām āpattīnāṃ saṃcintyaśukravisṛṣṭisamutthitānām ardhamāsapraticchannānām ardhamāsaṃ parivāsaṃ dātuṃ te tūṣṇīm* / na kṣamante bhāṣantām* / iyaṃ prathamā karmavācanā vaktavyā / dattaḥ saṃghena evaṃnāmnor bhikṣor āsāṃ saṃbahulānāṃ saṃghāvaśeṣāṇām āpattīnāṃ saṃcintyaśukravisṛṣṭisamutthitānām ardhamāsapraticchannānām ardhamāsaṃ parivāsaḥ / kṣāntam anujñātaṃ saṃghena yasmāt tūṣṇīm evam etad dhārayāmi / uktaṃ bhagavatā / parivāso dātavyo mūlaparivāsa iti vistaraḥ /"
        }
      ]
    },
    {
      "tag": "p",
      "attributes": {},
      "text": "ṣaḍvargikā bhikṣavaḥ pārivāsikamānāpyacārikāḥ santaḥ prakṛtisthakānāṃ bhikṣūṇām antikād abhivādanavandanapratyutthānāṃjalisāmīcīkarma svīkurvanti / alpārthā bhikṣavo 'vadhyāyanti kṣipanti vivācayanti tad idaṃ na cchekaṃ na pratirūpaṃ yatredānīṃ pārivāsikamānāpyacārikā bhikṣavaḥ prakṛtisthakānāṃ bhikṣūṇām antikād abhivādanavandanapratyutthānāṃjalisāmīcīkarma svīkurvanti / etat prakaraṇaṃ bhikṣavo bhagavata ārocayanti / bhagavān āha / pārivāsikamānāpyacārikāṇām ahaṃ bhikṣavo bhikṣūṇām āsamudācārikān dharmān prajñapayāmi / pārivāsikamānāpyacārikair bhikṣubhiḥ prakṛtisthakānāṃ bhikṣūṇām antikād abhivādanavandana",
      "children": [
        {
          "tag": "hi",
          "attributes": {
            "rend": "it"
          },
          "text": "pratyu"
        },
        {
          "tag": "text",
          "text": "tthānāṃjalisāmīcīkarma"
        },
        {
          "tag": "hi",
          "attributes": {
            "rend": "it"
          },
          "text": "na"
        },
        {
          "tag": "text",
          "text": "svīkartavyam* / naikāsane niṣattavyam* ("
        },
        {
          "tag": "hi",
          "attributes": {
            "rend": "bold"
          },
          "text": "MSV III 97"
        },
        {
          "tag": "text",
          "text": ") / nāpi samāsane / sacen niṣīdanti nīcataram āsanaṃ gṛhītvā niṣattavyam* / na caṃkrame yugapac chaṃkramitavyam* / nāpy agrataḥ / sacec caṃkrame caṃkramanti padaparihāṇikayā / na brāhmaṇakulāni upasaṃkramitavyam* / saced upasaṃkramanti paścācchramaṇanyāyena / naikac chadane vastavyam* / na pravrājayitavyam* / nopasaṃpādayitavyam* / na niśrayo deyaḥ / na śramaṇoddeśī upasthāpayitavyaḥ / na karma kartavyam* / na karmakārakaḥ saṃmantavyaḥ / na bhikṣuṇyo 'vavaditavyāḥ / na bhikṣuṇyavavādakaḥ saṃmantavyaḥ / na pūrvasaṃmatena bhikṣuṇyo 'vavaditavyāḥ / na bhikṣuś codayitavyaḥ ("
        },
        {
          "tag": "hi",
          "attributes": {
            "rend": "bold"
          },
          "text": "310v1 = GBM 6.933"
        },
        {
          "tag": "text",
          "text": ") smārayitavyaḥ śīlavipattyā dṛṣṭivipattyā ācāravipattyā ājīvavipattyā / nānenāvavādaḥ sthāpayitavyaḥ / na poṣadho na pravāraṇā na jñaptir na jñaptidvitīyaṃ na jñapticaturthaṃ karma / kālyam evotthāya dvāraṃ bhoktavyam* / dīpasthālaka udvartavyaḥ / vihāraḥ sektavyaḥ / saṃmārṣṭavyaḥ / sukumārī gomayakārṣī anupradātavyā / prasrāvoccārakuṭī dhāvayitavyā / mṛttikā upasthāpayitavyā pātrāṇi pānīyaṃ śītalaṃ vā kālānurūpataḥ / praṇāḍikāmukhāni dhāvayitavyāni / kālaṃ jñātvāsanaprajñaptiṃ kṛtvā dhūpakaṭacchūke dhūpaś copasthāpayitavaḥ / sacet pratibalo bhavati śāstur guṇasaṃkīrtanaṃ kartuṃ svayam eva kartavyam* / noced bhāṣaṇakaḥ praṣṭavyaḥ upānvāhāraṃ pratyavekṣyopānvāhṛtaṃ cec charaṇapṛṣṭham abhiruhya gaṇḍīr ("
        },
        {
          "tag": "hi",
          "attributes": {
            "rend": "bold"
          },
          "text": "MSV III 98"
        },
        {
          "tag": "text",
          "text": ") dātavyā / nidāghakāle bhikṣūṇāṃ vyajanaṃ grahītavyam* / tataḥ sarvopasaṃpannānāṃ copariṣṭāc chānteneryāpathavartinā bhikṣusaṃgham upasthāpya bhoktavyam* / kṛtabhaktakṛtyena śayanāsanaṃ channe gopayitavyam* / pātrādhiṣṭhānaṃ chorayitavyam* / kālaṃ jñātvā tathāgatakeśanakhastūpāḥ saṃmārṣṭavyāḥ sukumārī gomayakārṣī anupradātavyā / sāmagrīvelāyāṃ punaḥ śayanāsanaprajñaptiḥ kartavyā / dhūpakaṭacchuke"
        },
        {
          "tag": "hi",
          "attributes": {
            "rend": "it"
          },
          "text": "dhūpa"
        },
        {
          "tag": "text",
          "text": "upasthāpayitavyaḥ / śastur guṇasaṃkīrtanaṃ pūrvavat kartavyam* / divasa ārocayitavyaḥ / śṛṇotu bhadantaḥ saṃghaḥ / adya pakṣaya daśamīty evamādi yathā upadhivārikā ārocayanti / tataḥ parivāsa ārocayitavyaḥ / śṛṇotu bhadantaḥ saṃghaḥ / aham evaṃnāmā bhikṣur evaṃrūpāṃ caivaṃrūpāṃ ca saṃghāvaśeṣām āpattim āpanna iyatkālapraticchannām* / tasya mama saṃghena iyatkālaṃ parivāso dattaḥ / tato mayā iyaccaritaṃ śiṣṭaṃ caritavyam* / pārivāsikaṃ māṃ bhadantaḥ saṃgho dhārayatu mānāpyacārikaṃ ceti /"
        }
      ]
    },
    {
      "tag": "p",
      "attributes": {},
      "text": "uktaṃ bhagavatā / parivāsa ārocayitavyaḥ / ity āgantukānāṃ nārocayati / bhagavān āha / āgantukānām ārocayitavyam iti / uktaṃ bhagavatā / āgantukānām apy ārocayitavyam iti / anyatamaś ca bhikṣur āgantuka āgataḥ / sa yāvan na pātracīvaraṃ sthāpayati tāvat pārivāsiko 'sya purataḥ sthitvā kathayati / samanvāhara mām āyuṣmann (",
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 99"
        },
        {
          "tag": "text",
          "text": ") aham evaṃnāmā bhikṣuḥ saṃghāvaśeṣām āpattim āpannaḥ / pūrvavad yāvat pārivāsikaṃ mām āyuṣmān dharayatv iti /"
        }
      ]
    },
    {
      "tag": "p",
      "attributes": {},
      "text": "sa tasyāntike paryavasthitaḥ kathayati / apehi mama purastān mohapuruṣa mā parivāso mā tvam iti / sa lajjāparigatahṛdayo 'vāṅmukho mandagatipracāratayā tasya bhikṣoḥ sakāśāt prakrāntaḥ / etat prakaraṇaṃ bhikṣavo bhagavata ārocayanti / bhagavān āha / āgantukasya bhikṣoḥ pātracīvare apratiśāmite nārocayitavyam* / api tu na ekaikasyārocayitavyam* / kiṃ tu sarvasaṃghe saṃniṣaṇṇe saṃnipatita iti / bhagavān āha / gaṇḍyām ākoṭitāyāṃ yathā saṃnihitānām ārocayitavyam* /"
    },
    {
      "tag": "p",
      "attributes": {},
      "text": "na cānenābhikṣukaṃ vihāraṃ gantavyam* / saced gacchati na tatra vastavyam* /"
    },
    {
      "tag": "p",
      "attributes": {},
      "text": "vikāle bhikṣūṇām uṣṇena śītāmbunā vā yathākālaṃ pādāḥ śocitavyāḥ / mrakṣayitavyāḥ / na ced icchanti / snehalābhopasaṃhāraḥ kartavyaḥ / tataḥ smṛtim upasthāpya utthānasaṃjñinā śayyā kalpayitavyā /"
    },
    {
      "tag": "p",
      "attributes": {},
      "text": "pārivāsikamānāpyacārikā (",
      "children": [
        {
          "tag": "hi",
          "attributes": {
            "rend": "bold"
          },
          "text": "311r1 = GBM 6.934"
        },
        {
          "tag": "text",
          "text": ") bhikṣavo yathā prajñaptān āsamudācārikān dharmān na samādāya vartante sātisārā bhavanti /"
        }
      ]
    },
    {
      "tag": "p",
      "attributes": {},
      "text": "tasya vihāraṃ noddiśanti / lābhaṃ nānuprayacchanti / bhagavān āha / sarvapaścāt tasya vihāra uddeṣṭavyaḥ / sarvapaścāc ca lābho deyaḥ /"
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 100"
        }
      ]
    },
    {
      "tag": "p",
      "attributes": {},
      "text": "uddānam* /"
    },
    {
      "tag": "lg",
      "attributes": {},
      "children": [
        {
          "tag": "l",
          "attributes": {},
          "text": "ṣaṣṭiśataṃ kuryāt pudgalaś caiva viṃśikāt* /"
        },
        {
          "tag": "l",
          "attributes": {},
          "text": "saṃghe mānāpyaṃ caritavyam āgatāḥ prativaikārikāḥ //"
        }
      ]
    },
    {
      "tag": "p",
      "attributes": {},
      "text": "ṣaḍvargikāḥ pārivāsikamānāpyacārikāḥ santo bhikṣūṇāṃ",
      "children": [
        {
          "tag": "hi",
          "attributes": {
            "rend": "it"
          },
          "text": "parivāsaṃ"
        },
        {
          "tag": "text",
          "text": "pradadati / etat prakaraṇaṃ bhikṣavo bhagavata ārocayanti / bhagavān āha / na caturbhiḥ pārivāsikair bhikṣoḥ parivāso dātavyaḥ / na tribhiḥ pārivāsikair ekena prakṛtisthena / na dvābhyāṃ pārivāsikābhyāṃ dvābhyāṃ prakṛtisthakābhyām* / naikena pārivāsikena na tribhiḥ prakṛtisthakaiḥ / kin tu sarvaiḥ pariśuddhaiḥ samānadṛṣṭibhir bhikṣoḥ parivāso dātavyaḥ /"
        }
      ]
    },
    {
      "tag": "p",
      "attributes": {},
      "text": "yathā pārivāsikair evaṃ mūlapārivāsikair mānāpyacārikaiś caritamānāpyaiḥ /"
    },
    {
      "tag": "p",
      "attributes": {},
      "text": "yathā parivāsam evaṃ mūlaparivāsaṃ mūlāpakarṣaṃ mānāpyaṃ mūlamānāpyaṃ mūlāpakarṣamānāpyaṃ ca /"
    },
    {
      "tag": "p",
      "attributes": {},
      "text": "ṣaḍvargikā bhikṣavaḥ pārivāsikamānāpyacārikāḥ santo bhikṣūn āvarhanti / etat prakaraṇaṃ bhikṣavo bhagavata ārocayanti / bhagavān āha / na viṃśatyā pārivāsikair bhikṣur āvarhitavyaḥ / na ekonaviṃśatyā pārivāsikair ekena prakṛtisthakena / nāṣṭādaśabhiḥ pārivāsikair dvābhyāṃ prakṛtisthakābhyām evaṃ yāvan na ekonaviṃśatyā prakṛtisthakair ekena",
      "children": [
        {
          "tag": "hi",
          "attributes": {
            "rend": "it"
          },
          "text": "pārivāsikena"
        },
        {
          "tag": "text",
          "text": "/"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 101"
        }
      ]
    },
    {
      "tag": "p",
      "attributes": {},
      "text": "yathā pārivāsikair evaṃ paryuṣitaparivāsair mānāpyaiś cāritamānāpyaiḥ śikṣādattakaiś ca /"
    },
    {
      "tag": "p",
      "attributes": {},
      "text": "ṣaḍvargikā bhikṣavaḥ pārivāsikamānāpyacārikāḥ santaḥ pārivāsikānāṃ bhikṣūṇām antike parivāsaṃ caranti / etat prakaraṇaṃ bhikṣavo bhagavata ārocayanti / bhagavān āha / na bhikṣuṇā caturṇāṃ pārivāsikānām antikāt parivāsaś caritavyaḥ / na trayāṇāṃ pārivāsikānām ekasya prakṛtisthakasya / na dvayoḥ pārivāsikayor dvayoḥ prakṛtistha",
      "children": [
        {
          "tag": "hi",
          "attributes": {
            "rend": "it"
          },
          "text": "ka"
        },
        {
          "tag": "text",
          "text": "yoḥ / na trayāṇāṃ prakṛtisthakānām ekasya pārivāsikasya / api tu sarveṣāṃ pariśuddhānāṃ samānadṛṣṭikānām antikāt parivāsaś caritavyaḥ /"
        }
      ]
    },
    {
      "tag": "p",
      "attributes": {},
      "text": "yathā pārivāsikānām evaṃ paryuṣitapārivāsikānāṃ mānāpyacārikāṇāṃ cāritamānāpyānāṃ śikṣādattakānāṃ ca /"
    },
    {
      "tag": "p",
      "attributes": {},
      "text": "yathā parivāsam evaṃ mūlaparivāsaṃ mūlāpakarṣaṃ mānāpyaṃ mūlamānāpyaṃ mūlāpakarṣamānāpyaṃ caranti /"
    },
    {
      "tag": "p",
      "attributes": {},
      "text": "ṣaḍvargikā bhikṣavaḥ pārivāsikamānāpyacārikāḥ santaḥ śūnyavihāraṃ gatvā parivāsaṃ caranti / te bhikṣubhir dṛṣṭā uktāś ca / āyuṣmantaḥ kim eṣa vihāro yuṣmābhir āvāsitaḥ / te kathayanti / nāyam asmābhir āvāsitaḥ / kiṃ tu parivāsaṃ carāma iti / te kathayanti / yūyaṃ parivāsaṃ carathā / kiṃ tarhi pracchādyanti / tair abhyāhatās tūṣṇīm avasthitāḥ / etat prakaraṇaṃ bhikṣavo bhagavata ārocayanti / bhagavān āha / na bhikṣavaḥ śūnyāgāre parivāsaś caritavyo nāpi yatraiko bhikṣur dvau trayo vā / api tu yatra (",
      "children": [
        {
          "tag": "hi",
          "attributes": {
            "rend": "bold"
          },
          "text": "MSV III 102"
        },
        {
          "tag": "text",
          "text": ") catvāro bhikṣavaḥ pariśuddhāḥ samānadṛṣṭayaḥ prativasanti tatra parivāsaś caritavyaḥ /"
        }
      ]
    },
    {
      "tag": "note",
      "attributes": {},
      "children": [
        {
          "tag": "hi",
          "attributes": {
            "rend": "bold"
          },
          "text": "311v1 = GBM 6.935"
        }
      ]
    },
    {
      "tag": "p",
      "attributes": {},
      "text": "yathā parivāsa evaṃ mūlaparivāso mūlāpakarṣo mānāpyaṃ mūlamānāpyaṃ mūlāpakarṣamānāpyaṃ ca /"
    },
    {
      "tag": "p",
      "attributes": {},
      "text": "athāyuṣmān upālī buddhaṃ bhagavantaṃ pṛcchati / yathāpi tad bhadanta pārivāsikamānāpyacārikaiḥ",
      "children": [
        {
          "tag": "hi",
          "attributes": {
            "rend": "it"
          },
          "text": "śrutaṃ"
        },
        {
          "tag": "text",
          "text": "bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikāḥ / te 'smāṃś codayiṣyanti alajjitena vā vaitarikeṇa vā iti / tais teṣāṃ kathaṃ pratipattavyam iti / bhagavān āha / pārivāsikamānāpyacārikair upālin bhikṣubhiḥ kalahakārakā bhikṣava āgacchantīti śrutvā sa parivāso bhikṣoḥ purastāt pratinisraṣṭavyaḥ / evaṃ ca punaḥ pratinisraṣṭavyaḥ / samīcīṃ kṛtvā utkuṭukena sthitvāñjaliṃ pragṛhya idaṃ syād vacanīyam* / samanvāharāyuṣmann aham evaṃnāmā evaṃrūpāṃ caivaṃrūpāṃ ca saṃghāvaśeṣām āpattim āpannaḥ iyaccirakālapraticchannām* / tasya mama saṃghena iyantaṃ kālaṃ parivāso dattaḥ / tena mayā pārivāsikena satā śrutaṃ bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikās te māṃ codayiṣyanti smārayiṣyanti alajjitena vā vaitarikeṇa vā / so 'ham evaṃnāmā pārivāsiko bhikṣus taṃ parivāsam āyuṣmataḥ purastāt pratinisṛjāmi / iyatkālaṃ me caritam iyatkālaṃ tu caritavyam* / prakṛtisthakaṃ ("
        },
        {
          "tag": "hi",
          "attributes": {
            "rend": "bold"
          },
          "text": "MSV III 103"
        },
        {
          "tag": "text",
          "text": ") māmāyuṣman dhārayatv iti / tataḥ punar api gatavegair hatavegair gatapratyarthikais tathaiva prakṛtisthakasya bhikṣoḥ purastāt parivāsaḥ samādātavyaḥ / evam ca punaḥ samādātavyaḥ / samīcīṃ kṛtvā utkuṭukena sthitvāñjaliṃ pragṛhya idaṃ syād vacanīyam* / samanvāharāyuṣmann aham evaṃnāmā bhikṣur evaṃrūpāṃ caivaṃrūpāṃ ca saṃghāvaśeṣām āpattim āpannaḥ iyaccirakālapraticchannām* / tasya mama saṃghena iyantaṃ kālaṃ parivāso dattaḥ / tena mayā pārivāsikena śrutaṃ bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikās te māṃ codayiṣyanti smārayiṣyanti alajjitena vā vaitarikeṇeti / tan mayā pārivāsikavṛttaṃ bhikṣoḥ purastāt pratinisṛṣṭam* / so 'ham evaṃnāmā bhikṣus taṃ parivāsam āyuṣmataḥ purastāt samādade / iyatkālaṃ me caritam iyatkālaṃ me kartavyaṃ bhaviṣyati / pārivāsikaṃ māmāyuṣman dhārayatu /"
        }
      ]
    },
    {
      "tag": "p",
      "attributes": {},
      "text": "yathā parivāsa evaṃ mūlaparivāso mūlāpakarṣo mānāpyaṃ ca /"
    },
    {
      "tag": "p",
      "attributes": {},
      "text": "pārivāsikavastu samāptam* //"
    }
  ]
}