{
  "file_title": "nāgārjuna-ratnāvali1,2,4",
  "file_title_normal": "nagarjuna-ratnavali1,2,4",
  "metadata": {
    "original_title": "Ratnāvali, 1,2,4",
    "author": "Nāgārjuna",
    "contributors": [
      {
        "role": "data entry",
        "name": "Richard Mahoney",
        "when": ""
      },
      {
        "role": "contribution to GRETIL",
        "name": "Richard Mahoney",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31",
    "source": "Giuseppe Tucci: Journal of the Royal Asiatic Society of Great Britain and Ireland, 1934, pp. 307-325; 1936, pp. 237-252, 423-435."
  },
  "body": [
    {
      "tag": "div",
      "attributes": {
        "type": "ratna",
        "n": "1"
      },
      "children": [
        {
          "tag": "p",
          "attributes": {},
          "text": "|| namo ratnatrayāya ||"
        },
        {
          "tag": "p",
          "attributes": {},
          "text": "sarvadoṣavinirmuktaṃ guṇaiḥ sarvair alaṃkṛtaṃ |"
        },
        {
          "tag": "l",
          "attributes": {},
          "text": "praṇamya sarvajñam ahaṃ sarvasattvaikabāndhavaṃ || RATNA_01.01"
        },
        {
          "tag": "p",
          "attributes": {},
          "text": "dharmam ekāntakalyāṇaṃ rāja [ n dha ] rmodayāya te |"
        },
        {
          "tag": "l",
          "attributes": {},
          "text": "vakṣyāmi dharmaḥ siddhiṃ hi yāti saddharmabhājane || RATNA_01.02"
        },
        {
          "tag": "p",
          "attributes": {},
          "text": "prāg dharmābhyudayo yatra paścān naiḥśreyasodayaḥ |"
        },
        {
          "tag": "l",
          "attributes": {},
          "text": "samprāpyābhyudayaṃ yasmād eti naiḥśreyasaṃ kramāt || RATNA_01.03"
        },
        {
          "tag": "p",
          "attributes": {},
          "text": "sukham abhyudaya [ s tatra mokṣo ] naiḥśreyaso mataḥ |"
        },
        {
          "tag": "l",
          "attributes": {},
          "text": "asya sādhanasaṃkṣepaḥ śraddhāprajñe samāsataḥ || RATNA_01.04"
        },
        {
          "tag": "p",
          "attributes": {},
          "text": "śrāddhatvād bhajate dharmaṃ prājñatvād vetti tattvataḥ |"
        },
        {
          "tag": "l",
          "attributes": {},
          "text": "prajñā pradhānaṃ tv anayoḥ śraddhā pūrvaṅgamāsya tu || RATNA_01.05"
        },
        {
          "tag": "p",
          "attributes": {},
          "text": "chandād dveṣād bhayān mohād yo dharmaṃ nātivartate |"
        },
        {
          "tag": "l",
          "attributes": {},
          "text": "sa śrāddha iti vijñeyaḥ śreyaso bhājanaṃ param || RATNA_01.06"
        },
        {
          "tag": "p",
          "attributes": {},
          "text": "kāyavāṅmānasaṃ karma sarvaṃ samyak parīkṣya yaḥ |"
        },
        {
          "tag": "l",
          "attributes": {},
          "text": "parātmahitam ājñāya sadā kuryāt sa paṇḍitaḥ || RATNA_01.07"
        },
        {
          "tag": "p",
          "attributes": {},
          "text": "ahiṃsā cauryaviratiḥ paradāravivarjanam |"
        },
        {
          "tag": "l",
          "attributes": {},
          "text": "mithyāpaiśunyapāruṣyābaddhavādeṣu saṃyamaḥ || RATNA_01.08"
        },
        {
          "tag": "p",
          "attributes": {},
          "text": "lobhavyāpādanāstik [ yadṛṣṭīnāṃ parivarjanaṃ |"
        },
        {
          "tag": "l",
          "attributes": {},
          "text": "ete karmapathā ] śuklā daśa kṛṣṇā viparyayāt || RATNA_01.09"
        },
        {
          "tag": "p",
          "attributes": {},
          "text": "amadyapānaṃ svājīvo 'vihiṃsā dānam ādarāt |"
        },
        {
          "tag": "l",
          "attributes": {},
          "text": "pūjyapūjā ca maitrī ca dharmaś caiṣa samāsataḥ || RATNA_01.10"
        },
        {
          "tag": "p",
          "attributes": {},
          "text": "śarīratāpanād dharmaḥ kevalān [ nāsti tena hi ] |"
        },
        {
          "tag": "p",
          "attributes": {},
          "text": "[ 2,a ] na paradrohaviratir na pareṣām anugrahaḥ || RATNA_01.11"
        },
        {
          "tag": "p",
          "attributes": {},
          "text": "dānaśīlakṣamāspaṣṭaṃ yaḥ saddharmamahāpatham |"
        },
        {
          "tag": "l",
          "attributes": {},
          "text": "anādṛtya vrajet kāyakleśago daṇḍakotpathaiḥ || RATNA_01.12"
        },
        {
          "tag": "p",
          "attributes": {},
          "text": "sa saṃsārāṭavīṃ ghorām anantajanapādapām |"
        },
        {
          "tag": "l",
          "attributes": {},
          "text": "kleśavyālāvalīḍhāṅgaḥ sudīrghaṃ pratipadyate || RATNA_01.13"
        },
        {
          "tag": "p",
          "attributes": {},
          "text": "hiṃsayā jāyate 'lpāyuḥ bahvābādho vihiṃsayā |"
        },
        {
          "tag": "l",
          "attributes": {},
          "text": "cauryeṇa bhogavyasanī saśa [ truḥ ] paradārikaḥ || RATNA_01.14"
        },
        {
          "tag": "p",
          "attributes": {},
          "text": "pratyākhyānaṃ mṛṣāvādāt paiśunyāt mitrabhedanam |"
        },
        {
          "tag": "l",
          "attributes": {},
          "text": "apriyaśravaṇaṃ raukṣyād abāddhād durbhagaṃ vacaḥ || RATNA_01.15"
        },
        {
          "tag": "p",
          "attributes": {},
          "text": "manorathān hanty abhidhyā vyāpādo bhayadaḥ smṛtaḥ |"
        },
        {
          "tag": "l",
          "attributes": {},
          "text": "mithyādṛṣṭiḥ kudṛṣṭitvaṃ madyapānaṃ matibhramaḥ || RATNA_01.16"
        },
        {
          "tag": "p",
          "attributes": {},
          "text": "apradānena dāridryaṃ mithyājivena vañcanā |"
        },
        {
          "tag": "l",
          "attributes": {},
          "text": "stambhena duḥkuḷīnatvam alpaujaskatvam īrṣayā || RATNA_01.17"
        },
        {
          "tag": "p",
          "attributes": {},
          "text": "krodhād durvarṇatā maurkhyam apraśnena vipaścitām |"
        },
        {
          "tag": "l",
          "attributes": {},
          "text": "phalam etan manuṣyatve sarvebhyaḥ prāk ca durgatiḥ || RATNA_01.18"
        },
        {
          "tag": "p",
          "attributes": {},
          "text": "esāṃ akuśalākhyānāṃ vipāko yaḥ prakīrtitaḥ |"
        },
        {
          "tag": "l",
          "attributes": {},
          "text": "kuśalānāṃ ca sarveṣāṃ viparītaḥ phalodayaḥ || RATNA_01.19"
        },
        {
          "tag": "p",
          "attributes": {},
          "text": "lobho dveṣaś ca mohas ca tajjaṃ karmeti cāśubham |"
        },
        {
          "tag": "l",
          "attributes": {},
          "text": "alobhāmohādveṣāś ca tajjaṃ karmetarac chubhaṃ || RATNA_01.20"
        },
        {
          "tag": "p",
          "attributes": {},
          "text": "aśubhāt sarvaduḥkhāni sarvadurgatayas tathā |"
        },
        {
          "tag": "l",
          "attributes": {},
          "text": "śubhāt sugatayaḥ sarvāḥ sarvajanmasukhāni ca || RATNA_01.21"
        },
        {
          "tag": "p",
          "attributes": {},
          "text": "nivṛttir [ 2,b ] aśubhāt kṛtsnāt pravṛttis tu śubhe sadā |"
        },
        {
          "tag": "l",
          "attributes": {},
          "text": "manasā karmaṇā vācā dharmo 'yaṃ dvividhaḥ smṛtaḥ || RATNA_01.22"
        },
        {
          "tag": "p",
          "attributes": {},
          "text": "narakapretatiryagbhyo dharmād asmād vimucyate |"
        },
        {
          "tag": "l",
          "attributes": {},
          "text": "nṛṣu deveṣu cāpnoti sukhaśrīrājyavistarān || RATNA_01.23"
        },
        {
          "tag": "p",
          "attributes": {},
          "text": "dhyānāpramāṇārūpyais tu brahmādyasukham aśnute |"
        },
        {
          "tag": "l",
          "attributes": {},
          "text": "ityabhyudayadharmo 'yaṃ phalaṃ cāsya samāsataḥ || RATNA_01.24"
        },
        {
          "tag": "p",
          "attributes": {},
          "text": "naiḥśreyasaḥ punar dharmaḥ sūkṣmo gambhīradarśanaḥ |"
        },
        {
          "tag": "l",
          "attributes": {},
          "text": "bālānāṃ [ aśrotravatām ] uktas trāsakāro jinaiḥ || RATNA_01.25"
        },
        {
          "tag": "p",
          "attributes": {},
          "text": "nāsmy ahaṃ na bhaviṣyāmi na me 'sti na bhaviṣyati |"
        },
        {
          "tag": "l",
          "attributes": {},
          "text": "iti bālasya santrāsaḥ paṇḍitasya bhayakṣayaḥ || RATNA_01.26"
        },
        {
          "tag": "p",
          "attributes": {},
          "text": "ahaṃkāraprasūteyaṃ mamakāropasaṃhitā |"
        },
        {
          "tag": "l",
          "attributes": {},
          "text": "prajā prajāhitaikāntavādinā 'bhihitā khila || RATNA_01.27"
        },
        {
          "tag": "p",
          "attributes": {},
          "text": "asty ahaṃ mama cāstīti mithyaitat paramārthataḥ |"
        },
        {
          "tag": "l",
          "attributes": {},
          "text": "yathābhūtaparijñānān na bhavaty ubhayam yataḥ || RATNA_01.28"
        },
        {
          "tag": "p",
          "attributes": {},
          "text": "ahaṃkārodbhavāḥ skandhāḥ so 'haṃkāro 'nṛto 'rthataḥ |"
        },
        {
          "tag": "l",
          "attributes": {},
          "text": "bījaṃ yasyānṛtaṃ tasya prarohaḥ satyataḥ kutaḥ || RATNA_01.29"
        },
        {
          "tag": "p",
          "attributes": {},
          "text": "skandhān asatyān dṛṣṭvaivam ahaṃkāraḥ prahīyate |"
        },
        {
          "tag": "l",
          "attributes": {},
          "text": "ahaṃkāraprahāṇāc ca na punaḥ skandhasaṃbhavaḥ || RATNA_01.30"
        },
        {
          "tag": "p",
          "attributes": {},
          "text": "yathādarśam upādāya [ svamukhapratibimbakam |"
        },
        {
          "tag": "l",
          "attributes": {},
          "text": "dṛśya ] te nāma tac caivam na kiṃcid api tattvataḥ || RATNA_01.31"
        },
        {
          "tag": "p",
          "attributes": {},
          "text": "ahaṃkāras tathā skandhān upādāyopalabhyate |"
        },
        {
          "tag": "l",
          "attributes": {},
          "text": "na ca kaścit sa tattvena svamukhapratibimbavat || RATNA_01.32"
        },
        {
          "tag": "p",
          "attributes": {},
          "text": "yathādarśam anādāya svamukhapratibimbakam |"
        },
        {
          "tag": "p",
          "attributes": {},
          "text": "na dṛśyate tathā skandhān [ 3,a ] anādāyāham ity api || RATNA_01.33"
        },
        {
          "tag": "p",
          "attributes": {},
          "text": "evaṃvidhārthaśravaṇād dharmacakṣur avāptavān |"
        },
        {
          "tag": "l",
          "attributes": {},
          "text": "āryānanandaḥ svayaṃ caiva bhikṣubhyo 'bhīkṣṇam uktavān || RATNA_01.34"
        },
        {
          "tag": "p",
          "attributes": {},
          "text": "skandhagrāho yāvad asti tāvad evāham ity api |"
        },
        {
          "tag": "l",
          "attributes": {},
          "text": "ahaṃkāre sati punaḥ karma janma tataḥ punaḥ || RATNA_01.35"
        },
        {
          "tag": "p",
          "attributes": {},
          "text": "trivartmaitad anādyantamadhyaṃ saṃsāramaṇḍalaṃ |"
        },
        {
          "tag": "l",
          "attributes": {},
          "text": "alātamaṇḍalaprakhyaṃ bhramaty anyonyahetukaṃ || RATNA_01.36"
        },
        {
          "tag": "p",
          "attributes": {},
          "text": "svaparobhayatas tasya traikālyato 'py aprāptitaḥ |"
        },
        {
          "tag": "l",
          "attributes": {},
          "text": "ahaṃkāraḥ kṣayaṃ yāti tataḥ karma ca janma ca || RATNA_01.37"
        },
        {
          "tag": "p",
          "attributes": {},
          "text": "evaṃ hetuphalotpādaṃ paśyaṃs tatkṣayaṃ eva ca |"
        },
        {
          "tag": "l",
          "attributes": {},
          "text": "nāstitām astitāṃ caiva naiti lokasya tattvataḥ || RATNA_01.38"
        },
        {
          "tag": "p",
          "attributes": {},
          "text": "sarvaduḥkhakṣayaṃ dharmaṃ śrutvaivam aparīkṣakaḥ |"
        },
        {
          "tag": "l",
          "attributes": {},
          "text": "saṃkampaty aparijñānād abhayasthānakātaraḥ || RATNA_01.39"
        },
        {
          "tag": "p",
          "attributes": {},
          "text": "na bhaviṣyati nirvāṇe sarvam etan na te bhayam |"
        },
        {
          "tag": "l",
          "attributes": {},
          "text": "ucyamāna ihābhāvas tasya te kiṃ bhayaṃkaraḥ || RATNA_01.40"
        },
        {
          "tag": "p",
          "attributes": {},
          "text": "mokṣe nātmā na ca skandhā mokṣaś ced īdṛṣaḥ priyaḥ |"
        },
        {
          "tag": "l",
          "attributes": {},
          "text": "ātmaskandhāpanayanaṃ kim ihaiva tavāpriyaṃ || RATNA_01.41"
        },
        {
          "tag": "p",
          "attributes": {},
          "text": "na cābhāvo 'pi nirvāṇaṃ kuta eva tasya bhāvatā |"
        },
        {
          "tag": "l",
          "attributes": {},
          "text": "bhāvābhāvaparāmarśakṣayo nirvāṇam ucyate || RATNA_01.42"
        },
        {
          "tag": "p",
          "attributes": {},
          "text": "samāsān nāstitādṛṣṭiḥ phalaṃ nāstīti karmaṇaḥ |"
        },
        {
          "tag": "l",
          "attributes": {},
          "text": "apuṇyāpāyikī caiṣā mithyādṛṣṭir iti smṛtā || RATNA_01.43"
        },
        {
          "tag": "p",
          "attributes": {},
          "text": "samāsād astitādṛṣtiḥ phalaṃ cāstīti karmaṇām |"
        },
        {
          "tag": "l",
          "attributes": {},
          "text": "puṇyā sugatiniṣyandā samyagdṛṣṭir iti smṛtā || RATNA_01.44"
        },
        {
          "tag": "p",
          "attributes": {},
          "text": "jñāne [ 3,b ] nāstyastitāśānteḥ pāpapuṇyavyatikramaḥ |"
        },
        {
          "tag": "l",
          "attributes": {},
          "text": "durgateḥ sugateś cāsmāt sa mokṣah sadbhir ucyate || RATNA_01.45"
        },
        {
          "tag": "p",
          "attributes": {},
          "text": "sahetum udayaṃ paśyan nāstitām ativartate |"
        },
        {
          "tag": "l",
          "attributes": {},
          "text": "astitām api nopaiti nirodhaṃ saha hetunā || RATNA_01.46"
        },
        {
          "tag": "p",
          "attributes": {},
          "text": "prāgjātaḥ sahajātaś ca hetur ahetuko 'rthataḥ |"
        },
        {
          "tag": "l",
          "attributes": {},
          "text": "prajñapter apratītatvād utpatteś caiva tattvataḥ || RATNA_01.47"
        },
        {
          "tag": "p",
          "attributes": {},
          "text": "asmin satīdaṃ bhavati dīrghe hrasvaṃ yathā sati |"
        },
        {
          "tag": "l",
          "attributes": {},
          "text": "[ tasyotpādād udetīdaṃ dīpotpādād yathā ] prabhā || RATNA_01.48"
        },
        {
          "tag": "p",
          "attributes": {},
          "text": "hrasve 'sati punar dīrghaṃ na bhavati svabhāvataḥ |"
        },
        {
          "tag": "l",
          "attributes": {},
          "text": "pradīpasyāpy anutpādāt prabhāyā apy asaṃbhavaḥ || RATNA_01.49"
        },
        {
          "tag": "p",
          "attributes": {},
          "text": "evaṃ hetuphalotpādaṃ dṛṣtvā nopaiti nāstikyaṃ |"
        },
        {
          "tag": "l",
          "attributes": {},
          "text": "abhyupetyāsya lokasya yāthābhūtyaṃ prapañcajam || RATNA_01.50"
        },
        {
          "tag": "p",
          "attributes": {},
          "text": "nirodhaṃ ca prapañcotthaṃ yāthābhūtyād upāgataḥ |"
        },
        {
          "tag": "l",
          "attributes": {},
          "text": "nopayāty astitāṃ tasmān mucyate 'dvayaniśritaḥ || RATNA_01.51"
        },
        {
          "tag": "p",
          "attributes": {},
          "text": "durād ālokitaṃ rūpam āsannair dṛśyate sphuṭam |"
        },
        {
          "tag": "l",
          "attributes": {},
          "text": "marīcir yadi vāri syād āsannaiḥ kiṃ na dṛśyate || RATNA_01.52"
        },
        {
          "tag": "p",
          "attributes": {},
          "text": "dūrībhūtair yathābhūto loko 'yaṃ dṛśyate tathā |"
        },
        {
          "tag": "l",
          "attributes": {},
          "text": "na dṛśyate tadāsannair animitto marīcivat || RATNA_01.53"
        },
        {
          "tag": "p",
          "attributes": {},
          "text": "[ marīcis toyasadṛśī yathā nāmbo na ] cārthataḥ |"
        },
        {
          "tag": "l",
          "attributes": {},
          "text": "skandhās tathātmasadṛśā natmāno nāpi te 'rthataḥ || RATNA_01.54"
        },
        {
          "tag": "p",
          "attributes": {},
          "text": "mariciṃ toyam ity etad iti matvāgato 'tra san |"
        },
        {
          "tag": "l",
          "attributes": {},
          "text": "yadi nāstīti tat toyaṃ [ gṛhṇīyān mūḍha eva saḥ || RATNA_01.55"
        },
        {
          "tag": "p",
          "attributes": {},
          "text": "marīcipratimaṃ lo ] kam [ 4,a ] evam astīti gṛhṇataḥ |"
        },
        {
          "tag": "l",
          "attributes": {},
          "text": "nāstīti cāpi moho 'yaṃ sati mohe na mucyate || RATNA_01.56"
        },
        {
          "tag": "p",
          "attributes": {},
          "text": "nāstiko durgatiṃ yāti sugatiṃ yāti cāstikaḥ |"
        },
        {
          "tag": "l",
          "attributes": {},
          "text": "yathābhūtaparijñānān mokṣam advayaniśritaḥ || RATNA_01.57"
        },
        {
          "tag": "p",
          "attributes": {},
          "text": "anicchan nāstitāstitve yathābhūtaparijñayā |"
        },
        {
          "tag": "l",
          "attributes": {},
          "text": "nāstitāṃ labhate mohāt kasmān na labhate 'stitāṃ || RATNA_01.58"
        },
        {
          "tag": "p",
          "attributes": {},
          "text": "syād astidūṣaṇād asya nāstitākṣipyate 'rthataḥ |"
        },
        {
          "tag": "l",
          "attributes": {},
          "text": "nāstitādūṣanād eva kasmān nākṣipyate 'stitā || RATNA_01.59"
        },
        {
          "tag": "p",
          "attributes": {},
          "text": "na pratijñā na caritaṃ na cittaṃ bodhiniśrayāt |"
        },
        {
          "tag": "l",
          "attributes": {},
          "text": "nāstikatve 'rthato yeṣāṃ kathaṃ te nāstikāḥ smṛṭāḥ || RATNA_01.60"
        },
        {
          "tag": "p",
          "attributes": {},
          "text": "sasāṃkhyaulūkyanirgranthapudgalaskandhavādinam |"
        },
        {
          "tag": "l",
          "attributes": {},
          "text": "pṛccha lokaṃ yadi vadaty astināstivyatikramam || RATNA_01.61"
        },
        {
          "tag": "p",
          "attributes": {},
          "text": "dharmayautakam ity asmān nāstyastitvavyatikramam |"
        },
        {
          "tag": "l",
          "attributes": {},
          "text": "viddhi gaṃbhīram ity uktaṃ buddhānāṃ śāsanāmṛtam || RATNA_01.62"
        },
        {
          "tag": "p",
          "attributes": {},
          "text": "vibhavaṃ naiti nāyāti na tiṣṭhaty api cakṣaṇam |"
        },
        {
          "tag": "l",
          "attributes": {},
          "text": "traikālyavyativṛttātmā loka eva kuto 'rthataḥ || RATNA_01.63"
        },
        {
          "tag": "p",
          "attributes": {},
          "text": "dvayor apy āgatigatī prasthitiś ca na tattvataḥ |"
        },
        {
          "tag": "l",
          "attributes": {},
          "text": "lokanirvāṇayos tasmād viśeṣaḥ ka ivārthataḥ || RATNA_01.64"
        },
        {
          "tag": "p",
          "attributes": {},
          "text": "sthiter abhāvād udayo nirodhaś ca na tattvataḥ |"
        },
        {
          "tag": "l",
          "attributes": {},
          "text": "uditaḥ sthitaś ceti niruddhaś ca kuto 'rthataḥ || RATNA_01.65"
        },
        {
          "tag": "p",
          "attributes": {},
          "text": "katham aksaṇiko bhāvaḥ pariṇāmaḥ sadā yadi |"
        },
        {
          "tag": "l",
          "attributes": {},
          "text": "nāsti cet pariṇāmaḥ syād anyathātvaṃ kuto 'rthataḥ || RATNA_01.66"
        },
        {
          "tag": "p",
          "attributes": {},
          "text": "ekadeśe [ 4,b ] kṣayād vā syāt kṣaṇikaṃ sarvaśo 'pi vā |"
        },
        {
          "tag": "l",
          "attributes": {},
          "text": "vaiṣamyānupalabdheś ca dvidhāpy etad ayuktimat || RATNA_01.67"
        },
        {
          "tag": "p",
          "attributes": {},
          "text": "kṣaṇike sarvathā bhāvet kutaḥ kācit purāṇatā |"
        },
        {
          "tag": "l",
          "attributes": {},
          "text": "sthairyād akṣaṇike cāpi kutaḥ kācit purāṇatā || RATNA_01.68"
        },
        {
          "tag": "p",
          "attributes": {},
          "text": "yathānto 'sti kṣaṇasyaivam ādir madhyaṃ ca kalpyatām |"
        },
        {
          "tag": "l",
          "attributes": {},
          "text": "tryātmakatvāt kṣaṇasyaivaṃ na lokasya kṣaṇaṃ sthitiḥ || RATNA_01.69"
        },
        {
          "tag": "p",
          "attributes": {},
          "text": "ādimadhyāvasānāni c [ intyāni kṣaṇavat punaḥ |"
        },
        {
          "tag": "l",
          "attributes": {},
          "text": "ādimadhyā ] vasānatvaṃ na svataḥ parato 'pi vā || RATNA_01.70"
        },
        {
          "tag": "p",
          "attributes": {},
          "text": "naiko 'nekapradeśatvān nāpradeśaś ca kaścana |"
        },
        {
          "tag": "l",
          "attributes": {},
          "text": "vinaikam api nāneko nāstitvam api cāstitām || RATNA_01.71"
        },
        {
          "tag": "p",
          "attributes": {},
          "text": "vināśāt pratipakṣād vā syād astitvasya nāstitā |"
        },
        {
          "tag": "l",
          "attributes": {},
          "text": "vināśaḥ pratipakṣo vā kathaṃ syād astyasaṃbhavāt || RATNA_01.72"
        },
        {
          "tag": "p",
          "attributes": {},
          "text": "nirvṛtes tena lokasya nopaity ūnatvam arthataḥ |"
        },
        {
          "tag": "l",
          "attributes": {},
          "text": "antavān iti lokaś ca pṛṣṭas tuṣṇīṃ jino 'bhavat || RATNA_01.73"
        },
        {
          "tag": "p",
          "attributes": {},
          "text": "sarvajña iti sarvajño budhais tenaiva gamyate |"
        },
        {
          "tag": "l",
          "attributes": {},
          "text": "yenaitad dharmagāmbhīryaṃ novācābhājane loke || RATNA_01.74"
        },
        {
          "tag": "p",
          "attributes": {},
          "text": "iti naiḥśreyaso dharmo gambhīro niṣparigrahaḥ |"
        },
        {
          "tag": "l",
          "attributes": {},
          "text": "anālaya ity proktaḥ saṃbuddhais tattvadarśibhiḥ || RATNA_01.75"
        },
        {
          "tag": "p",
          "attributes": {},
          "text": "asmād anālayād dharmād ālayābhiratā janāḥ |"
        },
        {
          "tag": "l",
          "attributes": {},
          "text": "astināstyavyatikrantā bhītā naśyanty amedhasaḥ || RATNA_01.76"
        },
        {
          "tag": "p",
          "attributes": {},
          "text": "te naṣṭā nāśayanty anyān abhayasthānabhīravaḥ |"
        },
        {
          "tag": "l",
          "attributes": {},
          "text": "tathā kuru yathā rājan naṣṭair na vipranāśyase || RATNA_01.77"
        }
      ]
    },
    {
      "tag": "div",
      "attributes": {
        "type": "ratna",
        "n": "2"
      },
      "children": [
        {
          "tag": "p",
          "attributes": {},
          "text": "[ 6a ] kadalī pāṭitā yadvan niḥśeṣāvayavaiḥ saha |"
        },
        {
          "tag": "l",
          "attributes": {},
          "text": "na kiṃcit puruṣas tadvat pāṭitaḥ saha dhātubhiḥ || RATNA_02.01"
        },
        {
          "tag": "p",
          "attributes": {},
          "text": "sarvadharmā anātmāna ity ato bhāṣitaṃ jinaiḥ |"
        },
        {
          "tag": "l",
          "attributes": {},
          "text": "dhātuṣaṭkaṃ ca taiḥ sarvaṃ nirṇītaṃ tac ca nārthataḥ || RATNA_02.02"
        },
        {
          "tag": "p",
          "attributes": {},
          "text": "naivam ātmā na cānātmā yāthābhūtyena labhyate |"
        },
        {
          "tag": "l",
          "attributes": {},
          "text": "ātmānātmakṛtadṛṣṭī varvārāsmān mahāmuniḥ || RATNA_02.03"
        },
        {
          "tag": "p",
          "attributes": {},
          "text": "dṛṣṭaśruṭādyaṃ muninā na satyaṃ na mṛṣoditaṃ |"
        },
        {
          "tag": "l",
          "attributes": {},
          "text": "pakṣāddhi pratipakṣaḥ syād ubhayaṃ tac ca nārthataḥ || RATNA_02.04"
        },
        {
          "tag": "p",
          "attributes": {},
          "text": "iti satyānṛtātīto loko 'yaṃ paramārthataḥ |"
        },
        {
          "tag": "l",
          "attributes": {},
          "text": "asmād eva ca tattvena nopaity asti ca nāsti ca || RATNA_02.05"
        },
        {
          "tag": "p",
          "attributes": {},
          "text": "yac caivaṃ sarvathā neti sarvajñas tat kathaṃ vadet |"
        },
        {
          "tag": "l",
          "attributes": {},
          "text": "sāntam ity athavānantaṃ dvayaṃ vādvayam eva vā || RATNA_02.06"
        },
        {
          "tag": "p",
          "attributes": {},
          "text": "asaṃkhyeyā gatā buddhās tathaiṣyanty atha sāṃpratāḥ |"
        },
        {
          "tag": "l",
          "attributes": {},
          "text": "koṭyagraśaś ca sattvāntas tebhyas traikālyajo mataḥ || RATNA_02.07"
        },
        {
          "tag": "p",
          "attributes": {},
          "text": "vṛddhihetur na lokasya kṣayas traikālyasambhavaḥ |"
        },
        {
          "tag": "l",
          "attributes": {},
          "text": "sarvajñena kathaṃ tasya pūrvānto 'vyākṛtaḥ kṛtaḥ || RATNA_02.08"
        },
        {
          "tag": "p",
          "attributes": {},
          "text": "etat tu dharmagāmbhīryaṃ yat tad guhyaṃ pṛthagjane |"
        },
        {
          "tag": "l",
          "attributes": {},
          "text": "māyopamatvaṃ lokasya buddhānāṃ śāsanāmṛtaṃ || RATNA_02.09"
        },
        {
          "tag": "p",
          "attributes": {},
          "text": "māyāgajasya dṛśyeta yathā janmānta eva ca |"
        },
        {
          "tag": "l",
          "attributes": {},
          "text": "na ca kaścit sa tattvena janmāntaś caiva vidyate || RATNA_02.10"
        },
        {
          "tag": "p",
          "attributes": {},
          "text": "māyopamasyalokasya tathā janmānta eva ca |"
        },
        {
          "tag": "l",
          "attributes": {},
          "text": "dṛśyate paramārthena na ca janmānta eva ca || RATNA_02.11"
        },
        {
          "tag": "p",
          "attributes": {},
          "text": "yathā māyāgajo naiti kutaścid yāti [ 6b ] na kvacit |"
        },
        {
          "tag": "l",
          "attributes": {},
          "text": "cittamohanamātratvād bhāvatvena na tiṣṭhati || RATNA_02.12"
        },
        {
          "tag": "p",
          "attributes": {},
          "text": "tathā māyopamo loko naiti yāti na kutracit |"
        },
        {
          "tag": "l",
          "attributes": {},
          "text": "cittamohanamātratvād bhāvatvena na tiṣṭhati || RATNA_02.13"
        },
        {
          "tag": "p",
          "attributes": {},
          "text": "traikālyavyativṛttātmā loka evaṃ nu ko 'rthataḥ |"
        },
        {
          "tag": "l",
          "attributes": {},
          "text": "yo 'sti nāsty athavāpi syād anyatra vyavahārataḥ || RATNA_02.14"
        },
        {
          "tag": "p",
          "attributes": {},
          "text": "catuṣprakāram ity asmāt sānto 'nanto dvayo 'dvayaḥ |"
        },
        {
          "tag": "l",
          "attributes": {},
          "text": "buddhena hetor nānyasmād ayam avyākṛtaḥ kṛtaḥ || RATNA_02.15"
        },
        {
          "tag": "p",
          "attributes": {},
          "text": "śarīrāśucitā tāvan sthūlā pratyakṣagocarā |"
        },
        {
          "tag": "l",
          "attributes": {},
          "text": "satataṃ dṛśyamānāpi yadā citte na tiṣṭhati || RATNA_02.16"
        },
        {
          "tag": "p",
          "attributes": {},
          "text": "tadātisūkṣmo gambhīraḥ saddharmo 'yaṃ anālayaḥ |"
        },
        {
          "tag": "l",
          "attributes": {},
          "text": "apratyakṣaḥ kathaṃ citte sukhenāvatariṣyati || RATNA_02.17"
        },
        {
          "tag": "p",
          "attributes": {},
          "text": "sambudhyāsmān nirvṛtto 'bhūd dharmaṃ deśayituṃ muniḥ |"
        },
        {
          "tag": "l",
          "attributes": {},
          "text": "durjñānam atigāmbhiryāj jñātvā dharmam imaṃ janaiḥ || RATNA_02.18"
        },
        {
          "tag": "p",
          "attributes": {},
          "text": "vināśayati durjñāto dharmo 'yam avipaścitaṃ |"
        },
        {
          "tag": "l",
          "attributes": {},
          "text": "nāstitādṛṣṭisamale yasmād asmin nimajjati || RATNA_02.19"
        },
        {
          "tag": "p",
          "attributes": {},
          "text": "aparo 'py asya durjñānān mūrkhaḥ paṇḍitamānikaḥ |"
        },
        {
          "tag": "l",
          "attributes": {},
          "text": "pratikṣepavinaṣṭātmā yāty avīcim adhomukhaḥ || RATNA_02.20"
        },
        {
          "tag": "p",
          "attributes": {},
          "text": "durbhuktena yathānnena vināśam adhigacchati |"
        },
        {
          "tag": "l",
          "attributes": {},
          "text": "subhuktenāyur ārogyaṃ balaṃ saukhyāni cāśnute || RATNA_02.21"
        },
        {
          "tag": "p",
          "attributes": {},
          "text": "durjñātena tathānena vināśam adhigacchati |"
        },
        {
          "tag": "l",
          "attributes": {},
          "text": "samyagjñātenātra sukhaṃ bodhiṃ cāpnoty anuttarāṃ || RATNA_02.22"
        },
        {
          "tag": "p",
          "attributes": {},
          "text": "tasmād atra pratikṣepaṃ dṛṣṭiṃ tyaktvā ca nāstikīṃ |"
        },
        {
          "tag": "p",
          "attributes": {},
          "text": "saṃyagjñānaparaṃ yatnaṃ kuru [ 7a ] sarvārthasiddhaye || RATNA_02.23"
        },
        {
          "tag": "p",
          "attributes": {},
          "text": "dharmasyāsyāparijñānād ahaṃkāro 'nuvartate |"
        },
        {
          "tag": "l",
          "attributes": {},
          "text": "tataḥ śubhāśubhaṃ karma tato janma śubhāśubhaṃ || RATNA_02.24"
        },
        {
          "tag": "p",
          "attributes": {},
          "text": "tasmād yāvad avijñāto dharmo 'haṃkāraśātanaḥ |"
        },
        {
          "tag": "l",
          "attributes": {},
          "text": "dānaśīlakṣamādharme tāvad ādaravān bhava || RATNA_02.25"
        },
        {
          "tag": "p",
          "attributes": {},
          "text": "dharmapūrvāṇi kāryāṇi dharmamadhyāni pārthiva |"
        },
        {
          "tag": "l",
          "attributes": {},
          "text": "sādhayan dharmaniṣṭhāni neha nāmutra sīdati || RATNA_02.26"
        },
        {
          "tag": "p",
          "attributes": {},
          "text": "dharmāt kīrtiḥ sukhaṃ caiva neha bhīr na mumūrṣataḥ |"
        },
        {
          "tag": "l",
          "attributes": {},
          "text": "paralokasukhaṃ sphītaṃ tasmād dharmaṃ sadā bhaja || RATNA_02.27"
        },
        {
          "tag": "p",
          "attributes": {},
          "text": "dharma eva parā nītir dharmāl loko 'nurajyate |"
        },
        {
          "tag": "l",
          "attributes": {},
          "text": "rañjitena hi lokena neha nāmutra vañcyate || RATNA_02.28"
        },
        {
          "tag": "p",
          "attributes": {},
          "text": "adharmeṇa tu yā nītis tayā loko 'parajyate |"
        },
        {
          "tag": "l",
          "attributes": {},
          "text": "lokāparañjanāc caiva neha nāmutra nandati || RATNA_02.29"
        },
        {
          "tag": "p",
          "attributes": {},
          "text": "parātisandhānaparā kaṣṭā durgatipaddhatiḥ |"
        },
        {
          "tag": "l",
          "attributes": {},
          "text": "anarthavidyā duṣprajñair arthavidyā kathaṃ kṛtā || RATNA_02.30"
        },
        {
          "tag": "p",
          "attributes": {},
          "text": "parātisandhānaparo nītimān katham arthataḥ |"
        },
        {
          "tag": "l",
          "attributes": {},
          "text": "yena janmasahasrāṇi bahūny ātmaiva vañcyate || RATNA_02.31"
        },
        {
          "tag": "p",
          "attributes": {},
          "text": "ripor apriyam anvicchan dosāṃs tyaktvā guṇān śraya |"
        },
        {
          "tag": "l",
          "attributes": {},
          "text": "svahitāvāptir eva tu ripos cāpy apriyaṃ bhavet || RATNA_02.32"
        },
        {
          "tag": "p",
          "attributes": {},
          "text": "dānena priyavadyena hitenaikāthacaryayā |"
        },
        {
          "tag": "l",
          "attributes": {},
          "text": "ebhir ācara lokasya dharmasyaiva ca saṅgrahaṃ || RATNA_02.33"
        },
        {
          "tag": "p",
          "attributes": {},
          "text": "viśvāsaṃ janayaty ekaṃ satyaṃ rājñāṃ yathā dṛḍhaṃ |"
        },
        {
          "tag": "l",
          "attributes": {},
          "text": "tathaivābhūtam apy eṣām aviśvāsakaraṃ paraṃ || RATNA_02.34"
        },
        {
          "tag": "p",
          "attributes": {},
          "text": "nāvisaṃvādavat satyaṃ [ sattve ] [ 7b ] odgataṃ arthataḥ |"
        },
        {
          "tag": "l",
          "attributes": {},
          "text": "paraikāntahitaṃ satyam ahitatvān mṛṣetarat || RATNA_02.35"
        },
        {
          "tag": "p",
          "attributes": {},
          "text": "doṣān pracchādayaty ekas tyāgo rājñāṃ yathojjvalaḥ |"
        },
        {
          "tag": "l",
          "attributes": {},
          "text": "tathā kārpaṇyam apy eṣāṃ guṇasarvasvaghātakaṃ || RATNA_02.36"
        },
        {
          "tag": "p",
          "attributes": {},
          "text": "upaśāntasya gāmbhīryaṃ gāmbhīryād gauravaṃ paraṃ |"
        },
        {
          "tag": "l",
          "attributes": {},
          "text": "gauravād dīptir ājñā ca tasmād upaśamaṃ bhaja || RATNA_02.37"
        },
        {
          "tag": "p",
          "attributes": {},
          "text": "ahāryabuddhiḥ prājñatvād aparapratyayaḥ sthiraḥ |"
        },
        {
          "tag": "l",
          "attributes": {},
          "text": "nātisandhīyate rājā tasmāt prajñāparo bhava || RATNA_02.38"
        },
        {
          "tag": "p",
          "attributes": {},
          "text": "satyatyāgaśamaprajño caturbhadro narādhipaḥ |"
        },
        {
          "tag": "l",
          "attributes": {},
          "text": "dharmaś caturbhadra iva stūyate devamānuṣaiḥ || RATNA_02.39"
        },
        {
          "tag": "p",
          "attributes": {},
          "text": "nigṛhyavādibhiḥ śuddhaiḥ prajñākāruṇyanirmalaiḥ |"
        },
        {
          "tag": "l",
          "attributes": {},
          "text": "sahāsīnasya satataṃ prajñā dharmaś ca varddhate || RATNA_02.40"
        },
        {
          "tag": "p",
          "attributes": {},
          "text": "durlabhāḥ pathyavaktāraḥ śrotāras tv atidurlabhāḥ |"
        },
        {
          "tag": "l",
          "attributes": {},
          "text": "tebhyo 'tidurlabhatamā ye pathyasyāśu kāriṇaḥ || RATNA_02.41"
        },
        {
          "tag": "p",
          "attributes": {},
          "text": "pathyam apy apriyaṃ tasmāj jñātvā śīghraṃ samācara |"
        },
        {
          "tag": "l",
          "attributes": {},
          "text": "pibed auṣadham apy ugram ārogyāyātmavān iva || RATNA_02.42"
        },
        {
          "tag": "p",
          "attributes": {},
          "text": "jīvitārogyarājyānāṃ cintayānityatāṃ sadā |"
        },
        {
          "tag": "l",
          "attributes": {},
          "text": "tataḥ saṃvegavān dharmam ekāntena prayāsyase || RATNA_02.43"
        },
        {
          "tag": "p",
          "attributes": {},
          "text": "avaśyaṃ maraṇaṃ paśyan pāpād duḥkhaṃ mṛtasya ca |"
        },
        {
          "tag": "l",
          "attributes": {},
          "text": "aihikena sukhenāpi na pāpaṃ kṣātum arhasi || RATNA_02.44"
        },
        {
          "tag": "p",
          "attributes": {},
          "text": "kasmiṃś ced abhayaṃ dṛṣṭaṃ bhayaṃ dṛṣṭaṃ kvacit kṣaṇe |"
        },
        {
          "tag": "l",
          "attributes": {},
          "text": "yady ekasmin samāśvāsaḥ kim ekasmin na te bhayaṃ || RATNA_02.45"
        },
        {
          "tag": "p",
          "attributes": {},
          "text": "madyāt paribhavo loke kāryahānir dhanakṣayaḥ |"
        },
        {
          "tag": "l",
          "attributes": {},
          "text": "akāryakāraṇam mohāt [ madyam tyaja tataḥ sadā ] || RATNA_02.46"
        }
      ]
    },
    {
      "tag": "div",
      "attributes": {
        "type": "ratna",
        "n": "4"
      },
      "children": [
        {
          "tag": "p",
          "attributes": {},
          "text": "[ 15a ] adharmam anyāyyam api prāyo rājā 'nujīvibhiḥ |"
        },
        {
          "tag": "l",
          "attributes": {},
          "text": "ācaran stūyate tasmāt kṛcchrād vetti kṣamā 'kṣamaṃ || RATNA_04.01"
        },
        {
          "tag": "p",
          "attributes": {},
          "text": "anyo 'pi tāvad yaḥ kaścid durvacaḥ kṣamam apriyam |"
        },
        {
          "tag": "l",
          "attributes": {},
          "text": "kimu rājā mahābhaumas tvaṃ mayā bhikṣuṇā satā || RATNA_04.02"
        },
        {
          "tag": "p",
          "attributes": {},
          "text": "tvatkṛtād eva tu snehāj jagatām anukampayā |"
        },
        {
          "tag": "l",
          "attributes": {},
          "text": "aham eko vadāmi tvāṃ pathyam apy apriyaṃ bhṛśaṃ || RATNA_04.03"
        },
        {
          "tag": "p",
          "attributes": {},
          "text": "satyaṃ ślakṣṇārthavat pathyaṃ śiṣyaḥ kāle 'nukampayā |"
        },
        {
          "tag": "l",
          "attributes": {},
          "text": "vācya ity āha bhagavāṃs tad evam abhidhīyase || RATNA_04.04"
        },
        {
          "tag": "p",
          "attributes": {},
          "text": "akrodhe satyavākye ca ślāghyamāṇo yadi sthitaḥ |"
        },
        {
          "tag": "l",
          "attributes": {},
          "text": "śravyaṃ samparigṛhṇīyāt sattoyaṃ snāpyamānavat || RATNA_04.05"
        },
        {
          "tag": "p",
          "attributes": {},
          "text": "tasya me vadato vākyaṃ tvam ihāmutra ca kṣamaṃ |"
        },
        {
          "tag": "l",
          "attributes": {},
          "text": "jñātvā kuru hitāyedam ātmano jagato 'pi ca || RATNA_04.06"
        },
        {
          "tag": "p",
          "attributes": {},
          "text": "yācakebhyaḥ purā dānāt prāpyārthāṃś cen na dāsyasi |"
        },
        {
          "tag": "l",
          "attributes": {},
          "text": "akṛtajñatvalobhābhyāṃ nārthān punar avāpsyasi || RATNA_04.07"
        },
        {
          "tag": "p",
          "attributes": {},
          "text": "iha pathy adanaṃ loke na vahaty abhṛto bhṛtaḥ |"
        },
        {
          "tag": "l",
          "attributes": {},
          "text": "yācakas tv abhṛto 'mutra hīnaḥ śataguṇadvahaḥ || RATNA_04.08"
        },
        {
          "tag": "p",
          "attributes": {},
          "text": "udāracittaḥ satataṃ bhavodārakriyārataḥ |"
        },
        {
          "tag": "l",
          "attributes": {},
          "text": "udārakarmaṇaḥ sarvam udāraṃ jāyate phalam || RATNA_04.09"
        },
        {
          "tag": "p",
          "attributes": {},
          "text": "manorathair api klībair anālīḍhaṃ narādhipaiḥ |"
        },
        {
          "tag": "l",
          "attributes": {},
          "text": "kuru dharmāspadaṃ śrīmat khyātaṃ ratnatrayāspadam || RATNA_04.10"
        },
        {
          "tag": "p",
          "attributes": {},
          "text": "sāmantarājaromāñcakaraṃ dharmāspadaṃ na yat |"
        },
        {
          "tag": "l",
          "attributes": {},
          "text": "mṛtyasyāpy apraśasyatvād rājaṃs tad akṛtaṃ varam || RATNA_04.11"
        },
        {
          "tag": "p",
          "attributes": {},
          "text": "atyaudāryād [ 15b ] udārāṇāṃ vismayotsāhavardhaṇam |"
        },
        {
          "tag": "l",
          "attributes": {},
          "text": "utsāhaghnaṃ ca mandānāṃ sarvasvenāpi kāraya || RATNA_04.12"
        },
        {
          "tag": "p",
          "attributes": {},
          "text": "utsṛjyāmutra gantavyaṃ sarvasvam avaśena te |"
        },
        {
          "tag": "l",
          "attributes": {},
          "text": "dharme niyuktaṃ yāty eva purastāt sarvam eva tat || RATNA_04.13"
        },
        {
          "tag": "p",
          "attributes": {},
          "text": "sarvasvaṃ pūrvanṛpateḥ nṛpasya vaśam āgataṃ |"
        },
        {
          "tag": "l",
          "attributes": {},
          "text": "kiṃ pūrvakasya dharmāya sukhāya yaśase 'pi vā || RATNA_04.14"
        },
        {
          "tag": "p",
          "attributes": {},
          "text": "bhuktād arthād iha sukhaṃ dattāt pāratrikaṃ sukham |"
        },
        {
          "tag": "l",
          "attributes": {},
          "text": "abhuktādattanaṣṭatvād duḥkham eva kutaḥ sukhaṃ || RATNA_04.15"
        },
        {
          "tag": "p",
          "attributes": {},
          "text": "vinaśyan sacivair dātum asvātantryān na śakyasi |"
        },
        {
          "tag": "l",
          "attributes": {},
          "text": "āpatichedaniḥsnehair navarājapriyaiṣibhiḥ || RATNA_04.16"
        },
        {
          "tag": "p",
          "attributes": {},
          "text": "sarvasvenāpy ataḥ svasthaḥ śīghraṃ dharmāspadaṃ kuru |"
        },
        {
          "tag": "l",
          "attributes": {},
          "text": "mṛtyupratyayamadhyasthaḥ pravātasthapradīpavat || RATNA_04.17"
        },
        {
          "tag": "p",
          "attributes": {},
          "text": "dharmādhikārā ye cānye pūrvarājapravartitāḥ |"
        },
        {
          "tag": "l",
          "attributes": {},
          "text": "devadroṇyādayas te 'pi pravartyantāṃ yathā sthitāḥ || RATNA_04.18"
        },
        {
          "tag": "p",
          "attributes": {},
          "text": "ahiṃsakaiḥ śubhācārair vratasthair atithipriyaiḥ |"
        },
        {
          "tag": "l",
          "attributes": {},
          "text": "sarvakṣamair akalahair bhajyeraṃs taiḥ sado(dya)taiḥ || RATNA_04.19"
        },
        {
          "tag": "p",
          "attributes": {},
          "text": "andhavyādhitahīnāṅgadīnānāthavanīpakāḥ |"
        },
        {
          "tag": "l",
          "attributes": {},
          "text": "te 'py annapānaṃ sāmyena labherann avighaṭṭitāḥ || RATNA_04.20"
        },
        {
          "tag": "p",
          "attributes": {},
          "text": "anarthīnām api satāṃ dhārmikāṇāṃ anugrahān |"
        },
        {
          "tag": "l",
          "attributes": {},
          "text": "apy anyarājyasaṃsthānām anurūpān pravarttaya || RATNA_04.21"
        },
        {
          "tag": "p",
          "attributes": {},
          "text": "sarvadharmādhikāreṣu dharmādhikṛtam utthitaṃ |"
        },
        {
          "tag": "l",
          "attributes": {},
          "text": "alubdhaṃ paṇḍitaṃ dharmyaṃ kuru teṣām abādhakaṃ || RATNA_04.22"
        },
        {
          "tag": "p",
          "attributes": {},
          "text": "nītijñān dhārmikān snigdhān śucīn bhaktān akātarān |"
        },
        {
          "tag": "p",
          "attributes": {},
          "text": "kulinān śīlasampannān [ 16a ] kṛtajñān sacivān kuru || RATNA_04.23"
        },
        {
          "tag": "p",
          "attributes": {},
          "text": "akṣudrāṃs tyāginaḥ śūrān snigdhān sambhoginaḥ sthirān |"
        },
        {
          "tag": "l",
          "attributes": {},
          "text": "kuru nityāpramattāṃs ca dhārmikān daṇḍanāyakān || RATNA_04.24"
        },
        {
          "tag": "p",
          "attributes": {},
          "text": "dharmaśīlān śucīn dakṣān kāryajñān śāstrakovidān |"
        },
        {
          "tag": "l",
          "attributes": {},
          "text": "kṛtavṛttīn samān snigdhān vṛddhān adhikṛtan kuru || RATNA_04.25"
        },
        {
          "tag": "p",
          "attributes": {},
          "text": "pratimāsaṃ ca tebhyas tvaṃ sarvam āyavyayaṃ śṛṇu |"
        },
        {
          "tag": "l",
          "attributes": {},
          "text": "śrutvā dharmādhikārādyaṃ kāryaṃ sarvaṃ svayaṃ vada || RATNA_04.26"
        },
        {
          "tag": "p",
          "attributes": {},
          "text": "dharmārthaṃ yadi te rājyaṃ na kīrtyarthaṃ na kāmataḥ |"
        },
        {
          "tag": "l",
          "attributes": {},
          "text": "tataḥ saphalam atyartham anarthārtham ato 'nyathā || RATNA_04.27"
        },
        {
          "tag": "p",
          "attributes": {},
          "text": "parasparāmiṣībhūte loke 'smin prāyaśo nṛpa |"
        },
        {
          "tag": "l",
          "attributes": {},
          "text": "yathā rājyaṃ ca dharmaś ca bhavet tava tathā śṛṇu || RATNA_04.28"
        },
        {
          "tag": "p",
          "attributes": {},
          "text": "jñānavṛddhā kule jātā nyāyajñāḥ pāpabhīravaḥ |"
        },
        {
          "tag": "l",
          "attributes": {},
          "text": "sametā bahavo nityaṃ santu te kāryadarśinaḥ || RATNA_04.29"
        },
        {
          "tag": "p",
          "attributes": {},
          "text": "daṇḍabandhaprahārādīn kuryus te nyāyato 'pi cet |"
        },
        {
          "tag": "l",
          "attributes": {},
          "text": "kārunyārdraḥ sadā bhūtvā tvam anugrahavān bhava || RATNA_04.30"
        },
        {
          "tag": "p",
          "attributes": {},
          "text": "hitāyaiva tvayā cittam unnāmyaṃ sarvadehinām |"
        },
        {
          "tag": "l",
          "attributes": {},
          "text": "kāruṇyāt satataṃ rājaṃs tīvrapāpakṛtām api || RATNA_04.31"
        },
        {
          "tag": "p",
          "attributes": {},
          "text": "tīvrapāpeṣu hiṃsreṣu kṛpā kāryā viśeṣataḥ |"
        },
        {
          "tag": "l",
          "attributes": {},
          "text": "ta eva hi kṛpāsthānam hatāmāno mahātmanām || RATNA_04.32"
        },
        {
          "tag": "p",
          "attributes": {},
          "text": "pratyahaṃ pañcarātram vā baddhān kṣīnān vimocaya |"
        },
        {
          "tag": "l",
          "attributes": {},
          "text": "śeṣān api yathāyogaṃ mā kāṃścit naiva mocaya || RATNA_04.33"
        },
        {
          "tag": "p",
          "attributes": {},
          "text": "yeṣv amokṣaṇacittaṃ te jāyate teṣv asaṃvaraḥ |"
        },
        {
          "tag": "l",
          "attributes": {},
          "text": "tasmād asaṃvarāt pāpam ajasram upacīyate || RATNA_04.34"
        },
        {
          "tag": "p",
          "attributes": {},
          "text": "[ 16b ] yāvac ca na vimucyeraṃs tāvat syuḥ sukhabandhanāḥ |"
        },
        {
          "tag": "l",
          "attributes": {},
          "text": "nāpitasnānapānānnabhaiṣajyavasanānvitāḥ || RATNA_04.35"
        },
        {
          "tag": "p",
          "attributes": {},
          "text": "apātreṣv iva putreṣu pātrīkaraṇakāṅkṣayā |"
        },
        {
          "tag": "l",
          "attributes": {},
          "text": "kāruṇy [ āt tāḍanam kāryaṃ na dveṣān ] nārthalipsayā || RATNA_04.36"
        },
        {
          "tag": "p",
          "attributes": {},
          "text": "vimṛśya saṃyag vijñāya praduṣṭān ghātakān api |"
        },
        {
          "tag": "l",
          "attributes": {},
          "text": "ahatvā 'pīḍayitvā ca kuru nirviṣayān narān || RATNA_04.37"
        },
        {
          "tag": "p",
          "attributes": {},
          "text": "svatantraḥ paśya sarvaṃ ca viṣayaṃ cāracakṣuṣā |"
        },
        {
          "tag": "l",
          "attributes": {},
          "text": "nityāpramattaḥ smṛtimān kuru kāryaṃ ca dhārmikaṃ || RATNA_04.38"
        },
        {
          "tag": "p",
          "attributes": {},
          "text": "pradānamānasatkārair guṇasthān satataṃ bhaja |"
        },
        {
          "tag": "l",
          "attributes": {},
          "text": "udārair anurūpais tu śeṣān api yathāvidhi || RATNA_04.39"
        },
        {
          "tag": "p",
          "attributes": {},
          "text": "sammānasphītakusumaḥ sampradānamahāphalaḥ |"
        },
        {
          "tag": "l",
          "attributes": {},
          "text": "rājavṛkṣaḥ kṣamācchāyaḥ sevyate bhṛtyaprakṣibhiḥ || RATNA_04.40"
        },
        {
          "tag": "p",
          "attributes": {},
          "text": "tyāgaśīlamayo rājā tejasvī bhavati priyaḥ |"
        },
        {
          "tag": "l",
          "attributes": {},
          "text": "śarkarāmodako yadvad elāmaricakarkaśaḥ || RATNA_04.41"
        },
        {
          "tag": "p",
          "attributes": {},
          "text": "mātsyanyāyaś ca te naivaṃ nyāyād rājyaṃ bhaviṣyati |"
        },
        {
          "tag": "l",
          "attributes": {},
          "text": "na cānyāyo na vā 'dharmo dharmaś caivaṃ bhaviṣyati || RATNA_04.42"
        },
        {
          "tag": "p",
          "attributes": {},
          "text": "paralokāt tvayā rājyaṃ nānītaṃ nāpi neṣyasi |"
        },
        {
          "tag": "l",
          "attributes": {},
          "text": "dharmāt prāptam ato 'syārthe nādharmaṃ kartum arhasi || RATNA_04.43"
        },
        {
          "tag": "p",
          "attributes": {},
          "text": "rājyena bhāṇḍamūlyena duḥkhabhāṇḍaparamparām |"
        },
        {
          "tag": "l",
          "attributes": {},
          "text": "rājan yathā nārjayasi prayatnaḥ kriyatāṃ tathā || RATNA_04.44"
        },
        {
          "tag": "p",
          "attributes": {},
          "text": "rājyena bhāṇḍamūlyena rājyabhāṇḍaparamparāṃ |"
        },
        {
          "tag": "l",
          "attributes": {},
          "text": "rājan yathā nirviśasi prayatnaḥ kriyatāṃ tathā || RATNA_04.45"
        },
        {
          "tag": "p",
          "attributes": {},
          "text": "caturdvīpām api prāpya pṛthivīṃ cakravartinaḥ [ 17a ] |"
        },
        {
          "tag": "l",
          "attributes": {},
          "text": "śārīraṃ mānasaṃ caiva sukhadvayam idaṃ matam || RATNA_04.46"
        },
        {
          "tag": "p",
          "attributes": {},
          "text": "duḥkhapratikriyāmātraṃ śārīraṃ vedanāsukhaṃ |"
        },
        {
          "tag": "l",
          "attributes": {},
          "text": "saṃjñāmayaṃ mānasaṃ tu kevalaṃ kaplpanākṛtaṃ || RATNA_04.47"
        },
        {
          "tag": "p",
          "attributes": {},
          "text": "duḥkhapratikriyāmātraṃ kalpanāmātram eva ca |"
        },
        {
          "tag": "l",
          "attributes": {},
          "text": "lokasya sukhasarvasvaṃ vyartham etad ato 'rthataḥ || RATNA_04.48"
        },
        {
          "tag": "p",
          "attributes": {},
          "text": "dvīpadeśapurāvāsapradeśasānavāsasāṃ |"
        },
        {
          "tag": "l",
          "attributes": {},
          "text": "śayyā 'nnapānahastyastyaśvastrīṇāṃ caikaikabhogyatā || RATNA_04.49"
        },
        {
          "tag": "p",
          "attributes": {},
          "text": "yadā ca yatra cittaṃ syāt tadānena sukhaṃ kila |"
        },
        {
          "tag": "l",
          "attributes": {},
          "text": "śeṣāṇām amanaskārāt teṣāṃ vyarthatvam arthataḥ || RATNA_04.50"
        },
        {
          "tag": "p",
          "attributes": {},
          "text": "viṣayān pañcabhiḥ pañca cakṣurādibhir indriyaiḥ |"
        },
        {
          "tag": "l",
          "attributes": {},
          "text": "na kalpayati yed gṛhṇan nāsmāt teṣu tadā sukhaṃ || RATNA_04.51"
        },
        {
          "tag": "p",
          "attributes": {},
          "text": "jānīte viṣayaṃ yaṃ yaṃ yena yenendriyeṇa ca |"
        },
        {
          "tag": "l",
          "attributes": {},
          "text": "tadā na śeṣaiḥ śeṣāṇi vyarthāny eva yatas tadā || RATNA_04.52"
        },
        {
          "tag": "p",
          "attributes": {},
          "text": "indriyair upalabdhasya viṣayasyākṛtiṃ manaḥ |"
        },
        {
          "tag": "l",
          "attributes": {},
          "text": "upalabhya vyatītasya kalpayan manyate sukhaṃ || RATNA_04.53"
        },
        {
          "tag": "p",
          "attributes": {},
          "text": "ekam arthaṃ vijānāti yady apy ekam ihendriyaṃ |"
        },
        {
          "tag": "l",
          "attributes": {},
          "text": "tad apy arthaṃ vinā vyarthaṃ vyartho 'rtho 'pi ca tad vinā || RATNA_04.54"
        },
        {
          "tag": "p",
          "attributes": {},
          "text": "pratītya mātāpitarau yathoktaḥ putrasambhavaḥ |"
        },
        {
          "tag": "l",
          "attributes": {},
          "text": "cakṣūrūpe pratītyaivam ukto vijñānasaṃbhavah || RATNA_04.55"
        },
        {
          "tag": "p",
          "attributes": {},
          "text": "atītānāgatā vyarthāḥ viṣayāḥ sārdham indriyaiḥ |"
        },
        {
          "tag": "l",
          "attributes": {},
          "text": "taddvayānatiriktatvād vyarthā ye 'pi ca sāmpratāḥ || RATNA_04.56"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "alātacakraṃ gṛhṇāti yathā cakṣur viparyayāt |"
            },
            {
              "tag": "l",
              "attributes": {},
              "text": "tathendriyāṇi [ 17b ] gṛhṇanti viṣayān sāmpratān iva || RATNA_04.57"
            }
          ]
        },
        {
          "tag": "p",
          "attributes": {},
          "text": "indriyāṇīndriyārthāś ca pañcabhūtamayā matāḥ |"
        },
        {
          "tag": "l",
          "attributes": {},
          "text": "pratisvaṃ bhūtavaiyarthyād eṣāṃ vyarthatvam arthataḥ || RATNA_04.58"
        },
        {
          "tag": "p",
          "attributes": {},
          "text": "nirindhano 'gnir bhūtānāṃ vinirbhāge prasajyate |"
        },
        {
          "tag": "l",
          "attributes": {},
          "text": "saṃparke lakṣaṇābhāvaḥ śeṣeṣv apy eṣa nirṇayaḥ || RATNA_04.59"
        },
        {
          "tag": "p",
          "attributes": {},
          "text": "evaṃ dvidhāpi bhūtānāṃ vyarthatvāt saṅgatir vṛthā |"
        },
        {
          "tag": "l",
          "attributes": {},
          "text": "vyarthatvāt saṅgateś caivaṃ rūpaṃ vyartham ato 'rthataḥ || RATNA_04.60"
        },
        {
          "tag": "p",
          "attributes": {},
          "text": "vijñānavedanāsaṃjñāsaṃskārāṇām ca sarvaśaḥ |"
        },
        {
          "tag": "l",
          "attributes": {},
          "text": "pratyekam ātmavaiyarthyād vaiyarthyaṃ paramārthataḥ || RATNA_04.61"
        },
        {
          "tag": "p",
          "attributes": {},
          "text": "sukhābhimāno duḥkhasya pratīkāre yathārthataḥ |"
        },
        {
          "tag": "l",
          "attributes": {},
          "text": "tathā duhkhābhimāno 'pi sukhasya pratighātajaḥ || RATNA_04.62"
        },
        {
          "tag": "p",
          "attributes": {},
          "text": "sukhe saṃyogatṛṣṇaivaṃ naiḥsvābhāvyāt prahīyate |"
        },
        {
          "tag": "l",
          "attributes": {},
          "text": "duḥkhe viyogatṛṣṇā ca paśyatāṃ muktir ity ataḥ || RATNA_04.63"
        },
        {
          "tag": "p",
          "attributes": {},
          "text": "kaḥ paśyatīti cec cittaṃ vyavahāreṇa kathyate |"
        },
        {
          "tag": "l",
          "attributes": {},
          "text": "na hi caittaṃ vinā cittaṃ vyarthatvān na saheṣyate || RATNA_04.64"
        },
        {
          "tag": "p",
          "attributes": {},
          "text": "vyartham evaṃ jagan matvā yāthābhūtyān nirāspadaḥ |"
        },
        {
          "tag": "l",
          "attributes": {},
          "text": "nirvāti nirupādāno nirupādānavahnivat || RATNA_04.65"
        },
        {
          "tag": "p",
          "attributes": {},
          "text": "bodhisattvo 'pi dṛṣṭvaivaṃ sambodhau niyato mataḥ |"
        },
        {
          "tag": "l",
          "attributes": {},
          "text": "kevalaṃ tv asya kāruṇyād ābodher bhavasaṃtatiḥ || RATNA_04.66"
        },
        {
          "tag": "p",
          "attributes": {},
          "text": "bodhisattvasya saṃbhāro mahāyāne tathāgataiḥ |"
        },
        {
          "tag": "l",
          "attributes": {},
          "text": "nirdiṣṭaḥ sa tu sammūḍhaiḥ pradviṣṭaiś caiva nindyate || RATNA_04.67"
        },
        {
          "tag": "p",
          "attributes": {},
          "text": "guṇadoṣānabhijño vā doṣasaṃjñī guṇeṣu vā |"
        },
        {
          "tag": "l",
          "attributes": {},
          "text": "athavāpi guṇadveṣī mahāyānasya nindakaḥ || RATNA_04.68"
        },
        {
          "tag": "p",
          "attributes": {},
          "text": "paropaghātino [ 18a ] doṣān parānugrahiṇo guṇān |"
        },
        {
          "tag": "l",
          "attributes": {},
          "text": "jñātvocyate guṇadveṣī mahāyānasya nindakaḥ || RATNA_04.69"
        },
        {
          "tag": "p",
          "attributes": {},
          "text": "yat svārthanirapekṣatvāt parāthaikarasapriyaṃ |"
        },
        {
          "tag": "l",
          "attributes": {},
          "text": "guṇākaraṃ mahāyānaṃ tad dveṣī tena dahyate || RATNA_04.70"
        },
        {
          "tag": "p",
          "attributes": {},
          "text": "śrāddho 'pi durgṛhītena dviṣyāt kruddho 'thavetaraḥ |"
        },
        {
          "tag": "l",
          "attributes": {},
          "text": "śrāddho 'pi dagdha ity uktaḥ kā cintā dveṣabandhure || RATNA_04.71"
        },
        {
          "tag": "p",
          "attributes": {},
          "text": "viṣeṇāpi viṣaṃ hanyād yathaivoktaṃ cikitsakaiḥ |"
        },
        {
          "tag": "l",
          "attributes": {},
          "text": "duḥkhenāpy ahitaṃ hanyād ity ukte kiṃ virudhyate || RATNA_04.72"
        },
        {
          "tag": "p",
          "attributes": {},
          "text": "manaḥpūrvaṅgamā dharmā manaḥśreṣṭhā iti śruteḥ |"
        },
        {
          "tag": "l",
          "attributes": {},
          "text": "hitaṃ hitamanāḥ kurvan duḥkenāpy ahitaṃ kathaṃ || RATNA_04.73"
        },
        {
          "tag": "p",
          "attributes": {},
          "text": "duḥkham apy āyatīpathyaṃ kāryaṃ kimu sukhaṃ hitaṃ |"
        },
        {
          "tag": "l",
          "attributes": {},
          "text": "ātmanaś ca pareṣāṃ ca dharma eṣa sanātanaḥ || RATNA_04.74"
        },
        {
          "tag": "p",
          "attributes": {},
          "text": "mātrāsukhaparityāgāt paścāc ced vipulaṃ sukhaṃ |"
        },
        {
          "tag": "l",
          "attributes": {},
          "text": "tyajen mātrāsukhaṃ dhīraḥ saṃpaśyan vipulaṃ sukhaṃ || RATNA_04.75"
        },
        {
          "tag": "p",
          "attributes": {},
          "text": "na mṛṣyate ca yady etat kaṭubhaiṣajyadāyinaḥ |"
        },
        {
          "tag": "l",
          "attributes": {},
          "text": "tataś cikitsakādyāś ca hatā naivaṃ ca yujyate || RATNA_04.76"
        },
        {
          "tag": "p",
          "attributes": {},
          "text": "apathyam api yad dṛṣṭaṃ tat pathyaṃ paṇḍitaiḥ kvacit |"
        },
        {
          "tag": "l",
          "attributes": {},
          "text": "utsargaś cāpavādaś ca sarvaśāstreṣu śaṃsyate || RATNA_04.77"
        },
        {
          "tag": "p",
          "attributes": {},
          "text": "karuṇāpūrvakāḥ sarve niṣyandā jñānanirmalāḥ |"
        },
        {
          "tag": "l",
          "attributes": {},
          "text": "uktā yatra mahāyāne kas tan nindet sacetanaḥ || RATNA_04.78"
        },
        {
          "tag": "p",
          "attributes": {},
          "text": "atyaudāryātigāmbhīryād viṣaṇṇair akṛtātmabhiḥ |"
        },
        {
          "tag": "l",
          "attributes": {},
          "text": "nindyate 'dya mahāyānaṃ mohāt svaparavairibhiḥ || RATNA_04.79"
        },
        {
          "tag": "p",
          "attributes": {},
          "text": "dānaśīlakṣamāvīryadhyānaprajñākṛpātmakaṃ [ 18b ] |"
        },
        {
          "tag": "l",
          "attributes": {},
          "text": "mahāyānam atas tasmin kasmād durbhāṣitaṃ vacaḥ || RATNA_04.80"
        },
        {
          "tag": "p",
          "attributes": {},
          "text": "parārtho dānaśīlābhyāṃ kṣāntyā vīryeṇa cātmanaḥ |"
        },
        {
          "tag": "l",
          "attributes": {},
          "text": "dhyānaṃ prajñā ca mokṣāya mahāyānārthasaṃgrahaḥ || RATNA_04.81"
        },
        {
          "tag": "p",
          "attributes": {},
          "text": "parā [ tmahita ] mokṣārthāḥ saṃkṣepād buddhaśāsanaṃ |"
        },
        {
          "tag": "l",
          "attributes": {},
          "text": "te saṭpāramitāgarbhās tasmād bauddham idaṃ vacaḥ || RATNA_04.82"
        },
        {
          "tag": "p",
          "attributes": {},
          "text": "puṇyajñānamayo yatra buddhair bodher mahāpathaḥ |"
        },
        {
          "tag": "l",
          "attributes": {},
          "text": "deśitas tan mahāyānam ajñānād vai na dṛśyate || RATNA_04.83"
        },
        {
          "tag": "p",
          "attributes": {},
          "text": "kham ivācintyaguṇatvād ukto 'cintyaguṇo jinaḥ |"
        },
        {
          "tag": "l",
          "attributes": {},
          "text": "mahāyāne yato buddhamāhātmyaṃ kṣamyatām idam || RATNA_04.84"
        },
        {
          "tag": "p",
          "attributes": {},
          "text": "āryaśāradvatasyāpi śīlamātre 'py agocaraḥ |"
        },
        {
          "tag": "l",
          "attributes": {},
          "text": "yasmāt tad buddhamāhātmyam acintyaṃ kiṃ na mṛṣyate || RATNA_04.85"
        },
        {
          "tag": "p",
          "attributes": {},
          "text": "anutpādo mahāyāne pareṣāṃ śūnyātā kṣayaḥ |"
        },
        {
          "tag": "l",
          "attributes": {},
          "text": "kṣayānutpādāyoś caikyam arthataḥ kṣamyatāṃ yataḥ || RATNA_04.86"
        },
        {
          "tag": "p",
          "attributes": {},
          "text": "śūnyatābuddhamāhātmyam evaṃ yuktyānupaśyatāṃ |"
        },
        {
          "tag": "l",
          "attributes": {},
          "text": "mahāyānetaroktāni na sameyuḥ kathaṃ satāṃ || RATNA_04.87"
        },
        {
          "tag": "p",
          "attributes": {},
          "text": "tathāgatābhisandhyoktāny asukhaṃ jñātum ity ataḥ |"
        },
        {
          "tag": "l",
          "attributes": {},
          "text": "ekayānatriyānoktād ātmā rakṣya upekṣayā || RATNA_04.88"
        },
        {
          "tag": "p",
          "attributes": {},
          "text": "upekṣayā hi nāpuṇyam dveṣāt pāpaṃ kutaḥ śubhaṃ |"
        },
        {
          "tag": "l",
          "attributes": {},
          "text": "mahāyāne yato dveṣo nātmakāmaiḥ kṛto 'rhati || RATNA_04.89"
        },
        {
          "tag": "p",
          "attributes": {},
          "text": "na bodhisattvapraṇidhir na caryāpariṇāmanā |"
        },
        {
          "tag": "l",
          "attributes": {},
          "text": "uktāḥ śrāvakayāne 'smād bodhisattvaḥ kutas tataḥ || RATNA_04.90"
        },
        {
          "tag": "p",
          "attributes": {},
          "text": "adhiṣṭhānāni noktāni [ 19a ] bodhisattvasya bodhaye |"
        },
        {
          "tag": "l",
          "attributes": {},
          "text": "buddhair anyat pramāṇaṃ ca ko 'smin arthe jinādhikaḥ || RATNA_04.91"
        },
        {
          "tag": "p",
          "attributes": {},
          "text": "adhiṣṭānāryasatyārthabodhipakṣopasaṃhitāt |"
        },
        {
          "tag": "l",
          "attributes": {},
          "text": "mārgāc chrāvakasāmānyād bauddhaṃ kenādhikaṃ phalaṃ || RATNA_04.92"
        },
        {
          "tag": "p",
          "attributes": {},
          "text": "bodhicaryāpratiṣṭhārthaṃ na sūtre bhāṣitaṃ vacaḥ |"
        },
        {
          "tag": "l",
          "attributes": {},
          "text": "bhāṣitaṃ ca mahāyāne grāhyam asmād vicakṣaṇaiḥ || RATNA_04.93"
        },
        {
          "tag": "p",
          "attributes": {},
          "text": "yathaiva vaiyākaraṇo mātṛkām api pāṭhayet |"
        },
        {
          "tag": "l",
          "attributes": {},
          "text": "buddho 'vadat tathā dharmaṃ vineyānāṃ yathākṣamaṃ || RATNA_04.94"
        },
        {
          "tag": "p",
          "attributes": {},
          "text": "keṣāṃcid avadad dharmaṃ pāpebhyo vinivṛttaye |"
        },
        {
          "tag": "l",
          "attributes": {},
          "text": "keṣāṃcit puṇyasiddhyarthaṃ keṣāṃcid dvayaniḥśritaṃ || RATNA_04.95"
        },
        {
          "tag": "p",
          "attributes": {},
          "text": "dvayāniśritam ekeṣāṃ gāmbhīraṃ bhīrubhīṣaṇaṃ |"
        },
        {
          "tag": "l",
          "attributes": {},
          "text": "śūnyatākaruṇāgarbham ekeṣāṃ bodhisādhanaṃ || RATNA_04.96"
        },
        {
          "tag": "p",
          "attributes": {},
          "text": "iti sadbhir mahāyāne kartavyaḥ pratighakṣayaḥ |"
        },
        {
          "tag": "l",
          "attributes": {},
          "text": "prasādaś cādhikaḥ kāryaḥ saṃyaksaṃbodhisiddhaye || RATNA_04.97"
        },
        {
          "tag": "p",
          "attributes": {},
          "text": "mahāyānaprasādena taduktācaraneṇa ca |"
        },
        {
          "tag": "l",
          "attributes": {},
          "text": "prāpyate 'nuttarā bodhiḥ sarvasaukhyāni cāntarā || RATNA_04.98"
        },
        {
          "tag": "p",
          "attributes": {},
          "text": "dānaśīlakṣamāsatyaṃ gṛhasthasya viśeṣataḥ |"
        },
        {
          "tag": "l",
          "attributes": {},
          "text": "dharma uktaḥ kṛpāgarbhaḥ sa sātmīkriyatāṃ dṛḍhaṃ || RATNA_04.99"
        },
        {
          "tag": "p",
          "attributes": {},
          "text": "atha lokasya vaidharmyād rājyaṃ dharmeṇa duṣkaraṃ |"
        },
        {
          "tag": "l",
          "attributes": {},
          "text": "tato dharmayaśo 'rthaṃ te prayujyādhigamaḥ kṣamaḥ || RATNA_04.100"
        },
        {
          "tag": "p",
          "attributes": {},
          "text": "ratnāvalyām rājavṛttopadeśe nāma caturthaḥ paricchedaḥ |"
        }
      ]
    }
  ]
}