{
  "file_title": "sūryasiddhānta",
  "file_title_normal": "suryasiddhanta",
  "metadata": {
    "original_title": "Sūryasiddhānta",
    "contributors": [
      {
        "role": "data entry",
        "name": "Michio Yano",
        "when": "February 13|2002"
      },
      {
        "role": "contribution to GRETIL",
        "name": "Michio Yano",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31",
    "source": "B: The Surya-siddhanta with its commentary the Gudhartha-prakasaka, edited by Fits-Edward Hall, Bibliotheca Indica No.79, Calcutta 1854. (reprinted as volume 25 of Bibliotehca Indica, Biblio Verlag, Osnabruck 1980). C: Kasi samskrta granthamala 144, Caukhamba Sanskrit Samsthaana, Fourth edition, 1987. D: With the Commentary of Sudhakara Dvivedi, ed. by Dr. Sri Krsna Candra Dvivedii, Sampurnanand Sanskrit University, 1987."
  },
  "body": [
    {
      "tag": "p",
      "attributes": {},
      "text": "1.01a: acintyāvyaktarūpāya nirguṇāya guṇātmane/\n1.01b: samastajagadādhāramūrtaye brahmaṇe namaH//"
    },
    {
      "tag": "p",
      "attributes": {},
      "text": "1.02a: alpāvaśiṣṭe tu kṛte *mayo nāma mahāsuraH/(B mayanāma)\n1.02b: rahasyaṃ paramaṃ puṇyaṃ jijñāsur jñānam uttamam//"
    },
    {
      "tag": "p",
      "attributes": {},
      "text": "1.03a: vedāṅgam agryam akhilaṃ jyotiṣāṃ gatikāraṇam/\n1.03b: ārādhayan vivasvantaṃ tapas tepe suduścaram//"
    },
    {
      "tag": "p",
      "attributes": {},
      "text": "1.04a: toṣitas tapasā tena prītas tasmai varārthine/\n1.04b: grahāṇāṃ caritaṃ prādān mayāya savitā svayam//"
    },
    {
      "tag": "p",
      "attributes": {},
      "text": "1.05a: viditas te *mayā bhāvas toṣitas tapasā hy aham/ (ḍ mayābhāvas)\n1.05b: dadyāṃ kālāśrayaṃ jñānaṃ grahāṇāṃ caritaṃ mahat//"
    },
    {
      "tag": "p",
      "attributes": {},
      "text": "1.06a: na me tejaHsahaH kaścid ākhyātuṃ nāsti me kṣaṇaH/\n1.06b: madaṃśaH puruṣo +ayaṃ te niHśeṣaṃ kathayiṣyati//"
    },
    {
      "tag": "p",
      "attributes": {},
      "text": "1.07a: ity uktvāntardadhe devaH samādiśyāṃśam ātmanaH/\n1.07b: sa pumān mayam āhedaṃ praṇataṃ prāñjalisthitam//"
    },
    {
      "tag": "p",
      "attributes": {},
      "text": "1.08a: śṛṇuṣvaikamanāH pūrvaṃ yad uktaṃ jñānam uttamam/\n1.08b: yuge yuge maharṣīṇāṃ svayam eva vivasvatā//"
    },
    {
      "tag": "p",
      "attributes": {},
      "text": "1.09a: śāstram ādyaṃ tad evedaṃ yat pūrvaṃ prāha bhāskaraH/\n1.09b: yugānāṃ parivartena kālabhedo +atra *kevalaH//(B kevalam)"
    },
    {
      "tag": "p",
      "attributes": {},
      "text": "1.10a: lokānām antakṛt kālaH kālo +anyaH kalanātmakaH/\n1.10b: sa dvidhā sthūlasūkṣmatvān mūrtaś cāmūrta ucyate//"
    },
    {
      "tag": "p",
      "attributes": {},
      "text": "1.11a: prāṇādiH kathito mūrtas truṭyādyo +amūrtasaṃjñakaH/\n1.11b: ṣaḍbhiH prāṇair vināḍī syāt tatṣaṣṭyā nāḍikā smṛtā//"
    },
    {
      "tag": "p",
      "attributes": {},
      "text": "1.12a: nāḍīṣaṣṭyā tu nākṣatram ahorātraṃ prakīrtitam/\n1.12b: tattriṃśatā bhaven māsaH sāvano +arkodayais tathā//"
    },
    {
      "tag": "p",
      "attributes": {},
      "text": "1.13a: aindavas tithibhis tadvat saṃkrāntyā saura ucyate/\n1.13b: māsair dvādaśabhir varṣaṃ divyaṃ tad aha ucyate//"
    },
    {
      "tag": "p",
      "attributes": {},
      "text": "1.14a: surāsurāṇām anyonyam ahorātraṃ viparyayāt/\n1.14b: tatṣaṣṭiH ṣaḍguṇā divyaṃ varṣam āsuram eva ca//"
    },
    {
      "tag": "p",
      "attributes": {},
      "text": "1.15a: taddvādaśasahasrāṇi caturyugam udāhṛtam/\n1.15b: sūryābdasaṃkhyayā dvitrisāgarair ayutāhataiH//"
    },
    {
      "tag": "p",
      "attributes": {},
      "text": "1.16a: sandhyāsandhyāṃśasahitaṃ vijñeyaṃ taccaturyugam/\n1.16b: kṛtādīnāṃ vyavastheyaṃ dharmapādavyavasthayā//"
    },
    {
      "tag": "p",
      "attributes": {},
      "text": "1.17a: yugasya daśamo bhāgaś catustridvyekasaṅguṇaH/\n1.17b: kramāt kṛtayugādīnāṃ ṣaṣṭhāṃśaH sandhyayoH svakaH//"
    },
    {
      "tag": "p",
      "attributes": {},
      "text": "1.18a: yugānāṃ saptatiH saikā manvantaram ihocyate/\n1.18b: *kṛtābdasaṃkhyās tasyānte sandhiH prokto jalaplavaH//(B ṛtābdasaṃkhyā)"
    },
    {
      "tag": "p",
      "attributes": {},
      "text": "1.19a: sasandhayas te manavaH kalpe jñeyās caturdaśa/\n1.19b: kṛtapramāṇaH kalpādau sandhiH pañcadaśaH smṛtaH//"
    },
    {
      "tag": "p",
      "attributes": {},
      "text": "1.20a: ittham yugasahasreṇa bhūtasaṃhārakārakaH/\n1.20b: kalpo brāhmam ahaH proktaṃ śarvarī tasya tāvatī//"
    },
    {
      "tag": "p",
      "attributes": {},
      "text": "1.21a: paramāyuH śataṃ tasya tayāhorātrasaṃkhyayā/\n1.21b: āyuṣo +ardhamitaṃ tasya śeṣakalpo +ayam ādimaH//"
    },
    {
      "tag": "p",
      "attributes": {},
      "text": "1.22a: kalpād asmāc ca manavaH ṣaḍ vyatītāH sasandhayaH/\n1.22b: vaivasvatasya ca *manor yugānāṃ trighano gataH//(B manoyugānāṃ)"
    },
    {
      "tag": "p",
      "attributes": {},
      "text": "1.23a: aṣṭāviṃśād yugād asmād yātam etat kṛtaṃ yugam/\n1.23b: ataH kālaṃ prasaṃkhyāya saṃkhyām ekatra piṇḍayet//"
    },
    {
      "tag": "p",
      "attributes": {},
      "text": "1.24a: graharkṣadevadaityādi sṛjato +asya carācaram/\n1.24b: kṛtādrivedā divyābdāH śataghnā vedhaso gatāH//"
    },
    {
      "tag": "p",
      "attributes": {},
      "text": "1.25a: paścād vrajanto +atijavān nakṣatraiH satataṃ grahāH/\n1.25b: jīyamānās tu lambante tulyam eva svamārgagāH//"
    },
    {
      "tag": "p",
      "attributes": {},
      "text": "1.26a: prāggatitvam atas teṣāṃ bhagaṇaiH pratyahaṃ gatiH/\n1.26b: pariṇāhavaśād bhinnā tadvaśād bhāni bhuñjate//"
    },
    {
      "tag": "p",
      "attributes": {},
      "text": "1.27a: śīghragas tāny athālpena kālena mahatālpagaH/\n1.27b: teṣāṃ tu parivartena pauṣṇānte bhagaṇaH smṛtaH//"
    },
    {
      "tag": "p",
      "attributes": {},
      "text": "1.28a: vikalānāṃ kalā ṣaṣṭyā tatṣaṣṭyā bhāga ucyate/\n1.28b: tattriṃśatā bhaved rāśir bhagaṇo dvādaśaiva te//"
    },
    {
      "tag": "p",
      "attributes": {},
      "text": "1.29a: yuge sūryajñaśukrāṇām khacatuṣkaradārṇavāH/\n1.29b: kujārkiguruśīghrāṇāṃ bhagaṇāH pūrvayāyinām//"
    },
    {
      "tag": "p",
      "attributes": {},
      "text": "1.30a: indo rasāgnitritrīṣusaptabhūdharamārgaṇāH/(57753336)\n1.30b: dasratryaṣṭarasāṅkākṣilocanāni kujasya tu//(2296832) checked"
    },
    {
      "tag": "p",
      "attributes": {},
      "text": "1.31a: budhaśīghrasya śūnyartukhādritryaṅkanagendavaH/(17937060)\n1.31b: bṛhaspateH khadasrākṣivedaṣaḍvahnayas tathā//(364220)"
    },
    {
      "tag": "p",
      "attributes": {},
      "text": "1.32a: sitaśīghrasya ṣaṭsaptatriyamāśvikhabhūdharāH/(7022376)\n1.32b: śaner bhujaṅgaṣaṭpañcarasavedaniśākarāH//(146568)"
    },
    {
      "tag": "p",
      "attributes": {},
      "text": "1.33a: candroccasyāgniśūnyāśvivasusarpārṇavā yuge/(488203)\n1.33b: vāmaṃ pātasya vasvagniyamāśviśikhidasrakāH//(232238)"
    },
    {
      "tag": "p",
      "attributes": {},
      "text": "1.34a: bhānām aṣṭākṣivasvadritridvidvyaṣṭaśarendavaH/(1582237828)\n1.34b: bhodayā bhagaṇaiH svaiH svair ūnāH svasvodayā yuge//"
    },
    {
      "tag": "p",
      "attributes": {},
      "text": "1.35a: bhavanti śaśino māsāH sūryendubhagaṇāntaram/\n1.35b: ravimāsonitās te tu śeṣāH syur adhimāsakāH//"
    },
    {
      "tag": "p",
      "attributes": {},
      "text": "1.36a: sāvahāhāni cāndrebhyo dyubhyaH projjhya tithikṣayāH/\n1.36b: udayād udayaṃ bhānor bhūmisāvanavāsaraH//"
    },
    {
      "tag": "p",
      "attributes": {},
      "text": "1.37a: vasudvyaṣṭādrirūpāṅkasaptādritithayo yuge/(1577917828)\n1.37b: cāndrāH khāṣṭakhakhavyomakhāgnikhartuniśākarāH//(1603000080)"
    },
    {
      "tag": "p",
      "attributes": {},
      "text": "1.38a: ṣaḍvahnitrihutāśāṅkatithayaś cādhimāsakāH/(1593336)\n1.38b: tithikṣayā yamārthāśvidvyaṣṭavyomaśarāśvinaH//(25082252)"
    },
    {
      "tag": "p",
      "attributes": {},
      "text": "1.39a: khacatuṣkasamudrāṣṭakupañca ravimāsakāH/(51840000)\n1.39b: bhavanti bhodayā bhānubhagaṇair ūnitāH kvahāH//"
    },
    {
      "tag": "p",
      "attributes": {},
      "text": "1.40a: adhimāsonarātryārkṣacāndrasāvanavāsarāH/\n1.40b: ete sahasraguṇitāH kalpe syur bhagaṇādayaH//"
    },
    {
      "tag": "p",
      "attributes": {},
      "text": "1.41a: prāggateH sūryamandasya kalpe saptāṣṭavahnayaH/(387)\n1.41b: kaujasya vedakhayamā baudhasyāṣṭartuvahnayaH//(204, 368)"
    },
    {
      "tag": "p",
      "attributes": {},
      "text": "1.42a: khakharandhrāṇi jaivasya śaukrasyārthaguṇeṣavaH/(900, 535)\n1.42b: go +agnayaH śanimandasya pātānām atha vāmataH//(39)"
    },
    {
      "tag": "p",
      "attributes": {},
      "text": "1.43a: manudasrās tu kaujasya baudhasyāṣṭāṣṭasāgarāH/ (214, 488)\n1.43b: kṛtādricandrā jaivasya trikhāṅkāś ca tathā bhṛgos //(ḍ bhṛgos tathā)(174, 903)"
    },
    {
      "tag": "p",
      "attributes": {},
      "text": "1.44a: śanipātasya bhagaṇāH kalpe yamarasartavaH/(662)\n1.44b: bhagaṇāH pūrvam evātra proktāś candroccapātayoH//"
    },
    {
      "tag": "p",
      "attributes": {},
      "text": "1.45a: ṣaṇmanūnāṃ tu sampīḍya kālaṃ tatsandhibhiH saha/\n1.45b: kalpādisandhinā sārdhaṃ vaivasvatamanos tathā//"
    },
    {
      "tag": "p",
      "attributes": {},
      "text": "1.46a: yugānām trighanaṃ yātaṃ tathā kṛtayugaṃ tv idam/\n1.46b: projjhya sṛṣṭes tataH kālaṃ pūrvoktaṃ divyasaṃkhyayā//"
    },
    {
      "tag": "p",
      "attributes": {},
      "text": "1.47a: sūryābdasaṃkhyayā jñeyāH kṛtasyānte gatā amī/\n1.47b: khacatuṣkayamādryagniśararandhraniśākarāH//(1953720000)"
    },
    {
      "tag": "p",
      "attributes": {},
      "text": "1.48a: ata ūrdhvam amī yuktā gatakālābdasaṃkhyayā/\n1.48b: māsīkṛtā yutā māsair madhuśuklādibhir gataiH//"
    },
    {
      "tag": "p",
      "attributes": {},
      "text": "1.49a: pṛthakṣthās te +adhimāsaghnāH sūryamāsavibhājitāH/\n1.49b: labdhādhimāsakair yuktā dinīkṛtya dinānvitāH//"
    },
    {
      "tag": "p",
      "attributes": {},
      "text": "1.50a: dviṣṭhās tithikṣayābhyastāś cāndravāsarabhājitāH/\n1.50b: labdhonarātrirahitā laṅkāyām ārdharātrikaH//"
    },
    {
      "tag": "p",
      "attributes": {},
      "text": "1.51a: sāvano dyugaṇaH sūryād dinamāsābdapās tataH/\n1.51b: saptabhiH kṣayitaH śeṣaH sūryādyo vāsareśvaraH//"
    },
    {
      "tag": "p",
      "attributes": {},
      "text": "1.52a: māsābdadinasaṃkhyāptaṃ dvitrighnaṃ rūpasaṃyutam/\n1.52b: saptoddhṛtāvaśeṣau tu vijñeyau māsavarṣau//"
    },
    {
      "tag": "p",
      "attributes": {},
      "text": "1.53a: yathā svabhaganābhyasto dinarāśiH kuvāsaraiH/\n1.53b: vibhājito madhyagatyā bhagaṇādir graho bhavet//"
    },
    {
      "tag": "p",
      "attributes": {},
      "text": "1.54a: evaṃ svaśīghramandoccā ye proktāH pūrvayāyinaH/\n1.54b: vilomagatayaH pātās tadvac cakrād viśodhitāH//"
    },
    {
      "tag": "p",
      "attributes": {},
      "text": "1.55a: dvādaśaghnā guror yātā bhagaṇā vartamānakaiH/\n1.55b: rāśibhiH sahitāH śuddhāH ṣaṣṭyā syur vijayādayaH//"
    },
    {
      "tag": "p",
      "attributes": {},
      "text": "1.56a: vistareṇaitad uditaṃ saṃkṣepād vyāvahārikam/\n1.56b: madhyamānayanaṃ kāryaṃ grahāṇām iṣṭato yugāt//"
    },
    {
      "tag": "p",
      "attributes": {},
      "text": "1.57a: asmin kṛtayugasyānte sarve madhyagatā grahāH/\n1.57b: *vinā tu pātamandoccān meṣādau tulyatām itāH (ḍ vinendu)//"
    },
    {
      "tag": "p",
      "attributes": {},
      "text": "1.58a: makarādau śaśāṅkoccaṃ tatpātas tu tulādigaH/\n1.58b: niraṃśatvam gatāś cānye noktās te mandacāriṇaH//"
    },
    {
      "tag": "p",
      "attributes": {},
      "text": "1.59a: yojanāni śatāny aṣṭau bhūkarṇo dviguṇāni tu/\n1.59b: tadvargato daśaguṇāt padaṃ bhūparidhir bhavet//"
    },
    {
      "tag": "p",
      "attributes": {},
      "text": "1.60a: lambajyāghnas trijīvāptaH sphuṭo bhūparidhiH svakaH/\n1.60b: tena deśāntarābhyastā grahabhuktir vibhājitā//"
    },
    {
      "tag": "p",
      "attributes": {},
      "text": "1.61a: kalādi tat phalaṃ prācyāṃ grahebhyaH pariśodhayet/\n1.61b: rekhāpratīcīsaṃsthāne prakṣipet syuH svadeśajā//"
    },
    {
      "tag": "p",
      "attributes": {},
      "text": "1.62a: rākṣasālayadevaukaHśailayor madhyasūtragāH/\n1.62b: rohītakam avantī ca yathā sannihitaṃ saraH//"
    },
    {
      "tag": "p",
      "attributes": {},
      "text": "1.63a: atītyonmīlanād indoH paścāt tadgaṇitāgatāt/(C atītyonmīlanād indor dṛkṣiddhir gaṇitāgatāt/)\n1.63b: yadā bhavet tadā prācyāṃ svasthānaṃ madhyato bhavet//"
    },
    {
      "tag": "p",
      "attributes": {},
      "text": "1.64a: aprāpya ca bhavet paścād evaṃ vāpi nimīlanāt/\n1.64b: tayor antaranāḍībhir hanyād bhūparidhiṃ sphuṭam//"
    },
    {
      "tag": "p",
      "attributes": {},
      "text": "1.65a: ṣaṣṭyā vibhajya labdhais tu yojanaiH prāg athāparaiH/\n1.65b: svadeśaH paridhau jñeyaH kuryād deśāntaraṃ hi taiH//"
    },
    {
      "tag": "p",
      "attributes": {},
      "text": "1.66a: vārapravṛttiH prāgdeśe kṣapārdhe +abhyadhike bhavet/\n1.66b: taddeśāntaranāḍībhiH paścād ūne vinirdiśet//"
    },
    {
      "tag": "p",
      "attributes": {},
      "text": "1.67a: iṣṭanāḍīguṇā bhuktiH ṣaṣṭyā bhaktā kalādikam/\n1.67b: gate śodhyaṃ yutaṃ gamye kṛtvā tātkāliko bhavet//"
    },
    {
      "tag": "p",
      "attributes": {},
      "text": "1.68a: bhacakraliptāśītyaṃśaṃ paramaṃ dakṣiṇottaram/\n1.68b: vikṣipyate svapātena svakrāntyantād anuṣṇaguH//"
    },
    {
      "tag": "p",
      "attributes": {},
      "text": "1.69a: tannavāṃśaṃ dviguṇitaṃ jīvas triguṇitaṃ kujaH/\n1.69b: budhaśukrārkajāH pātair vikṣipyante caturguṇam//"
    },
    {
      "tag": "p",
      "attributes": {},
      "text": "1.70a: evam trighanarandhrārkarasārkārkā daśāhatāH/\n1.70b: candrādīnāṃ kramād uktā madhyavikeṣepaliptikāH//"
    },
    {
      "tag": "p",
      "attributes": {},
      "text": "[spaṣṭādhikāraH]\n2.01a: adṛśyarūpāH kālasya mūrtayo bhagaṇāśritāH/\n2.01b: śīghramandoccapātākhyā grahāṇāṃ gatihetavaH//"
    },
    {
      "tag": "p",
      "attributes": {},
      "text": "2.02a: tadvātaraśmibhir *baddhās tais savyetarapāṇibhiH/ (C naddhās)\n2.02b: prāk paścād apakṛṣyante yathāsannaṃ svadiṅmukham//"
    },
    {
      "tag": "p",
      "attributes": {},
      "text": "2.03a: pravahākhyo marut tāṃs tu svoccābhimukham īrayet/\n2.03b: pūrvāparākṛṣṭās te *gatiṃ yānti pṛthagvidhāH//(C gatīr, pṛthagvidhām)"
    },
    {
      "tag": "p",
      "attributes": {},
      "text": "2.04a: grahāt prāgbhagaṇārdhasthaH prāṅmukhaṃ karṣati graham/\n2.04b: uccasaṃjño +aparārdhasthas tadvat paścānmukhaṃ graham//"
    },
    {
      "tag": "p",
      "attributes": {},
      "text": "2.05a: svoccāpakṛṣṭā *bhagaṇaiH prāṅmukhaṃ yānti yad grahāH/ (C bhagaṇāt)\n2.05b: tat teṣu dhanam ity uktam ṛṇaṃ paścānmukheṣu *ca// (tu)"
    },
    {
      "tag": "p",
      "attributes": {},
      "text": "2.06a: *dakṣiṇottarato +apy evaṃ pāto *rāhuH svaraṃhasā/(C dakṣiṇottarayor, rāhuś ca raṃhasā)\n2.06b: vikṣipaty eṣa vikṣepaṃ candrādīnām apakramāt//"
    },
    {
      "tag": "p",
      "attributes": {},
      "text": "2.07a: uttarābhimukhaṃ pāto vikṣipaty aparārdhagaH/\n2.07b: grahaṃ prāgbhagaṇārdhastho yāmyāyām apakarṣati//"
    },
    {
      "tag": "p",
      "attributes": {},
      "text": "2.08a: budhabhārgavayoH śīghrāt tadvat pāto *yadā sthitaH/ (C yathāsthitaH)\n2.08b: tacchīghrākarṣaṇāt tau tu vikṣipyete yathoktavat//"
    },
    {
      "tag": "p",
      "attributes": {},
      "text": "2.09a: mahatvān maṇḍalasyārkaH svalpam evāpakṛṣyate/\n2.09b: maṇḍalālpatayā candras tato bahv apakṛṣyate/"
    },
    {
      "tag": "p",
      "attributes": {},
      "text": "2.10a: bhaumādayo +alpamūrtitvāc chīghramandoccasañjñakaiH/ (C saṃjñitaiH)\n2.10b: daivatair apakṛṣyante sudūram ativegitāH//"
    },
    {
      "tag": "p",
      "attributes": {},
      "text": "2.11a: ato dhanarṇaṃ sumahat teṣāṃ gativaśād bhavet/\n2.11b: ākṛṣyamāṇās tair evaṃ vyomni yānty anilāhatāH//"
    },
    {
      "tag": "p",
      "attributes": {},
      "text": "2.12a: *vakrātivakrā vikalā mandā mandatarā samā/ (C vakrānuvakrā)\n2.12b: tathā śīghratarā śīghrā grahāṇām aṣṭadhā gatiH//"
    },
    {
      "tag": "p",
      "attributes": {},
      "text": "2.13a: tatrātiśīghrā śīghrākhyā mandā mandatarā samā/\n2.13b: ṛjvīti pañcadhā jñeyā *yā vakrā sātivakragā//(C +anyā vakrādikā matā)"
    },
    {
      "tag": "p",
      "attributes": {},
      "text": "2.14a: tattadgativaśān nityaṃ yathā dṛktulyatāṃ grahāH/\n2.14b: prayānti tat pravakṣyāmi sphuṭīkaraṇam ādarāt//"
    },
    {
      "tag": "p",
      "attributes": {},
      "text": "2.15a: rāśiliptāṣṭamo bhāgaH prathamaṃ jyārdham ucyate/\n2.15b: tat tadvibhaktalabdhonamiśritaṃ tad dvitīyakam//"
    },
    {
      "tag": "p",
      "attributes": {},
      "text": "2.16a: ādyenaivaṃ kramāt piṇḍān bhaktvā *labdhonasaṃyutāH/(C labdhonitair yutaiH)\n2.16b: *khaṇḍakāH syuś caturviṃśajyārdhapiṇḍāH kramād amī//(C khaṇḍakais)"
    },
    {
      "tag": "p",
      "attributes": {},
      "text": "2.17a: tattvāśvino +aṅkābdhikṛtā rūpabhūmidharartavaH/(224, 449, 691)\n2.17b: khāṅkāṣṭau pañcaśūnyeśā bāṇarūpaguṇendavaH//(890, 1105, 1315)"
    },
    {
      "tag": "p",
      "attributes": {},
      "text": "2.18a: śūnyalocanapañcaikāś chidrarūpamunīndavaH/(1520, 1719)\n2.18b: viyaccandrātidhṛtayo guṇarandhrāmbarāśvinaH//(1910, 2093)"
    },
    {
      "tag": "p",
      "attributes": {},
      "text": "2.19a: muniṣaḍyamanetrāṇi candrāgnikṛtadasrakāH/(2267, 2431)\n2.19b: pañcāṣṭaviṣayākṣīṇi kuñjarāśvinagāśvinaH//(2585, 2728)"
    },
    {
      "tag": "p",
      "attributes": {},
      "text": "2.20a: randhrapañcāṣṭakayamā vasvadryaṅkayamās tathā/(2859, 2978)\n2.20b: kṛtāṣṭaśūnyajvalanā nagādriśaśivahnayaH//(3084, 3179)"
    },
    {
      "tag": "p",
      "attributes": {},
      "text": "2.21a: ṣaṭpañcalocanaguṇāś candranetrāgnivahnayaH/(3256, 3321)\n2.21b: yamādrivahnijvalanā randhraśūnyārnavāgnayaH//(3372), 3401)"
    },
    {
      "tag": "p",
      "attributes": {},
      "text": "2.22a: rūpāgnisāgaraguṇā vasvagnikṛtavahnayaH/(3431, 3438)\n2.22b: projjhyotkrameṇa vyāsārdhād utkramajyārdhapiṇḍikāH//"
    },
    {
      "tag": "p",
      "attributes": {},
      "text": "2.23a: munayo randhrayamalā rasaṣaṭkā munīśvarāH/(7, 29, 66, 117)\n2.23b: dvyaṣṭaikā rūpaṣaḍdasrāH sāgarārthahutāśanāH/(182, 261, 354)"
    },
    {
      "tag": "p",
      "attributes": {},
      "text": "2.24a: khartuvedā navādryarthā diṅnāgās tryarthakuñjarāH/(460, 710, 853)\n2.24b: nagāmbaraviyaccandrā rūpabhūdharaśaṅkarāH//(1007, 1171)"
    },
    {
      "tag": "p",
      "attributes": {},
      "text": "2.25a: śarārṇavahutāśaikā bhujaṅgākṣiśarendavaH/(1345, 1528)\n2.25b: navarūpamahīdhraikā gajaikāṅkaniśākarāH//1719, 1918)"
    },
    {
      "tag": "p",
      "attributes": {},
      "text": "2.26a: guṇāśvirūpanetrāṇi pāvakāgniguṇāśvinaH/(2123, 2333)\n2.26b: vasvarṇavārthayamalās turaṅgartunagāśvinaH//(2548, 2767)"
    },
    {
      "tag": "p",
      "attributes": {},
      "text": "2.27a: navāṣṭanavanetrāṇi pāvakaikayamāgnayaH/(2989, 3293)\n2.27b: gajāgnisāgaraguṇā utkramajyārdhapiṇḍakāH//(3438)"
    },
    {
      "tag": "p",
      "attributes": {},
      "text": "2.28a: paramāpakramajyā tu saptarandhraguṇendavaH/(1397)\n2.28b: tadguṇā jyā trijīvāptā taccāpaṃ krāntir ucyate//(C iṣyate)"
    },
    {
      "tag": "p",
      "attributes": {},
      "text": "2.29a: grahaṃ saṃśodhya mandoccāt tathā śīghrād viśodhya ca/\n2.29b: śeṣaṃ kendrapadaṃ tasmād bhujajyā koṭir eva ca//(C kendraṃ padaṃ)"
    },
    {
      "tag": "p",
      "attributes": {},
      "text": "2.30a: gatād bhujajyā viṣame gamyāt koṭiH pade bhavet/\n2.30b: *yugme tu gamyād bāhujyā koṭijyā tu gatād bhavet//(C same)"
    },
    {
      "tag": "p",
      "attributes": {},
      "text": "2.31a: liptās tattvayamair bhaktā *labdhaṃ jyāpiṇḍikaṃ gatām/(C labdhā jyāpiṇḍikā gatāH)\n2.31b: gatagamyāntarābhyastaṃ vibhajet tattvalocanaiH//(225)"
    },
    {
      "tag": "p",
      "attributes": {},
      "text": "2.32a: tadavāptaphalaṃ yojyaṃ jyāpiṇḍe *gatasaṃjñake/(C gatasaṃjñite)\n2.32b: syāt kramajyāvidhir ayaṃ utkramajyāsv api smṛtaH//"
    },
    {
      "tag": "p",
      "attributes": {},
      "text": "2.33a: jyāṃ *projjhya śeṣaṃ tattvāśvihataṃ tadvivaroddhṛtam/(C projjhyānyattattvayamair hatvā)(225)\n2.33b: saṃkhyātattvāśvisaṃvarge *saṃyojya dhanur ucyate//(C saṃyojyaṃ) (225)"
    },
    {
      "tag": "p",
      "attributes": {},
      "text": "2.34a: raver mandaparidhyaṃśā manavaH śītago radāH/ (14, 32)\n3.34b: yugmānte viṣamānte tu nakhaliptonitās tayoH//"
    },
    {
      "tag": "p",
      "attributes": {},
      "text": "2.35a: yugmānte +arthādrayaH *khāgnisurāH sūryā navārṇavāH/(C khāgniH surās)(75, 30, 33, 12, 49)\n2.35b: oje dvyagā vasuyamā radā rudrā gajābdayaH//"
    },
    {
      "tag": "p",
      "attributes": {},
      "text": "2.36a: kujādīnāṃ *ataH śīghrā yugmānte +arthāgnidasrakāH/(C tataś śaighryā)(235)\n2.36b: guṇāgnicandrāH *khanagā dvirasākṣīṇi go+agnayaH//(C khāgāś ca)(133, 70, 262, 39)"
    },
    {
      "tag": "p",
      "attributes": {},
      "text": "2.37a: ojānte *dvitriyamalā dviviśve yamaparvatāH/(C dvitrikayamāH)(132, 72)\n2.37b: khartudasrā viyadvedāH śīghrakarmaṇi kīrtitāH//(260,40)"
    },
    {
      "tag": "p",
      "attributes": {},
      "text": "2.38a: ojayugmāntaraguṇā bhujajyā trijyayoddhṛtā/\n2.38b: *yugme vṛtte dhanarṇaṃ syād ojād ūnādhike sphuṭam// (C yugmavṛtte)"
    },
    {
      "tag": "p",
      "attributes": {},
      "text": "2.39a: tadguṇe bhujakoṭijye bhagaṇāṃśavibhājite/\n2.39b: tadbhujajyāphaladhanur māndaṃ liptādikaṃ phalam//"
    },
    {
      "tag": "p",
      "attributes": {},
      "text": "2.40a: *śaighryaṃ koṭiphalaṃ kendre makarādau dhanaṃ smṛtam/(C śaighre)\n2.40b: saṃśodhyaṃ tu *trijīvāyāṃ karkyādau koṭijaṃ phalam//(C trijīvātaH)"
    },
    {
      "tag": "p",
      "attributes": {},
      "text": "2.41a: tadbāhuphalavargaikyān mūlaṃ karṇaś calābhidhaH/\n2.41b: trijyābhyastaṃ bhujaphalaṃ calakarṇavibhājitam//"
    },
    {
      "tag": "p",
      "attributes": {},
      "text": "2.42a: labdhasya cāpaṃ liptādiphalaṃ *śaighryam idaṃ smṛtam/ (C śaighram)\n2.42b: etad ādye kujādīnāṃ caturthe caiva karmaṇi//"
    },
    {
      "tag": "p",
      "attributes": {},
      "text": "2.43a: māndaṃ karmaikam arkendor bhaumādīnām athocyate/\n2.43b: *śaighryaṃ māndaṃ punar māndaṃ śaighryaṃ catvāry anukramāt//(C śaighraṃ)"
    },
    {
      "tag": "p",
      "attributes": {},
      "text": "2.44a: madhye śīghraphalasyārdhaṃ māndam ardhaphalaṃ tathā/\n2.44b: madhyagrahe *mandaphalaṃ sakalaṃ śaighryam eva ca//(C punar māndaṃ)"
    },
    {
      "tag": "p",
      "attributes": {},
      "text": "2.45a: ajādikendre sarveṣāṃ *śaighrye mānde ca karmaṇi/(C mānde śaighre)\n2.45b: dhanaṃ grahāṇāṃ liptādi tulādāv rṇam eva ca//"
    },
    {
      "tag": "p",
      "attributes": {},
      "text": "2.46a: arkabāhuphalābhyastā grahabhuktir vibhājitā/\n2.46b: bhacakrakalikābhis tu liptāH karyā grahe +arkavat//"
    },
    {
      "tag": "p",
      "attributes": {},
      "text": "2.47a: svamandabhuktisaṃśuddhā madhyabhuktir niśāpateH/\n2.47b: dorjyāntarādikaṃ kṛtvā bhuktāv ṛṇadhanaṃ bhavet//"
    },
    {
      "tag": "p",
      "attributes": {},
      "text": "2.48a: grahabhukteH phalaṃ kāryaṃ grahavan mandakarmaṇi/\n2.48b: dorjyāntaraguṇā bhuktis tattvanetroddhṛtā punaH// (225)"
    },
    {
      "tag": "p",
      "attributes": {},
      "text": "2.49a: svamandaparidhikṣuṇṇā bhagaṇāṃśoddhṛtā kalāH/]\n2.49b: karkyādau tu dhanaṃ tatra makarādāv ṛṇaṃ smṛtam//"
    },
    {
      "tag": "p",
      "attributes": {},
      "text": "2.50a: mandasphuṭīkṛtāṃ bhuktiṃ projjhya śīghroccabhuktitaH/\n2.50b: taccheśaṃ vivareṇātha hanyāt trijyāntyakarṇayoH//"
    },
    {
      "tag": "p",
      "attributes": {},
      "text": "2.51a: calakarṇahṛtaṃ bhuktau karṇe trijyādhike dhanam/\n2.51b: ṛṇam ūne +adhike projjhya śeṣaṃ vakragatir bhavet//"
    },
    {
      "tag": "p",
      "attributes": {},
      "text": "2.52a: dūrasthitaH svaśīghroccād grahaH śithilaraśmibhiH/\n2.52b: savyetarākṛṣtatanur bhavet vakragatis tadā//"
    },
    {
      "tag": "p",
      "attributes": {},
      "text": "2.53a: kṛtartucandrair vedendraiH śūnyatryekair guṇāṣṭabhiH/(164, 144, 130, 83)\n2.53b: śararudraiś caturtheṣu kendrāṃśair bhūsutādayaH//(115)"
    },
    {
      "tag": "p",
      "attributes": {},
      "text": "2.54a: bhavanti vakriṇas tais tu svaiH svaiś cakrād viśodhitaiH/\n2.54b: avaśiṣṭāṃśatulyaiH svaiH kendrair ujjhanti vakratām//"
    },
    {
      "tag": "p",
      "attributes": {},
      "text": "2.55a: mahattvāc chīghraparidheH saptame bhṛgubhūsutau/\n2.55b: aṣṭame jīvaśaśaijau navame tu śanaiścaraH//"
    },
    {
      "tag": "p",
      "attributes": {},
      "text": "2.56a: kujārkigurupātānāṃ grahavac chīghrajaṃ phalam/\n2.56b: vāmaṃ tṛtīyakaṃ māndaṃ budhabhārgavayoH phalam//"
    },
    {
      "tag": "p",
      "attributes": {},
      "text": "2.57a: svapātonād grahāj jīvā śīghrād bhṛgujasaumyayoH/\n2.57b: vikṣepaghny antyakarṇāptā vikṣepas trijyayā vidhoH//"
    },
    {
      "tag": "p",
      "attributes": {},
      "text": "2.58a: vikṣepāpakramaikatve krāntir vikṣepasaṃyutā/\n2.58b: digbhede viyutā spaṣṭā bhāskarasya yathāgatā//"
    },
    {
      "tag": "p",
      "attributes": {},
      "text": "2.59a: grahodayaprāṇahatā khakhāṣṭaikoddhṛtā gatiH/\n2.59b: cakrāsavo labdhayutā svāhorātrāsavaH smṛtāH//"
    },
    {
      "tag": "p",
      "attributes": {},
      "text": "2.60a: krānteH kramotkrammajye dve kṛtvā tatrotkramajyayā/\n2.60b: hīnā trijyā dinavyāsadalaṃ taddakṣiṇottaram//"
    },
    {
      "tag": "p",
      "attributes": {},
      "text": "2.61a: krāntijyā viṣuvadbhāghnī kṣitijyā dvādaśoddhṛtā/\n2.61b: trijyāguṇāhorātrārdhakarṇāptā carajāsavaH//"
    },
    {
      "tag": "p",
      "attributes": {},
      "text": "2.62a: tatkārmukam udakkrāntau *dhanaśanī pṛthakṣthite/(C dhanahānī)\n2.62b: svāhorātracaturbhāge dinarātridale smṛte//"
    },
    {
      "tag": "p",
      "attributes": {},
      "text": "2.63a: yāmyakrāntau viparyaste dviguṇe tu dinakṣape/\n2.63b: vikṣepayuktonitayā krāntyā bhānām api svake//"
    },
    {
      "tag": "p",
      "attributes": {},
      "text": "2.64a: bhabhogo +aṣṭaśatīliptāH khāśviśailās tathā titheH/\n2.64b: grahaliptābhabhogāptā bhāni bhuktyā dinādikam//"
    },
    {
      "tag": "p",
      "attributes": {},
      "text": "2.65a: ravīnduyogaliptābhyo yogā bhabhogabhājitāH/\n2.65b: gatā gamyāś ca ṣaṣṭighnyo bhuktiyogāptanāḍikāH//"
    },
    {
      "tag": "p",
      "attributes": {},
      "text": "2.66a: arkonacandraliptābhyas tithayo bhogabhājitāH/\n2.66b: gatā gamyāś ca ṣaṣṭighnyo nāḍyo bhuktyantaroddhṛtāH//"
    },
    {
      "tag": "p",
      "attributes": {},
      "text": "2.67a: dhruvāṇi śakunir nāgaṃ tṛtīyaṃ tu catuṣpadam/\n2.67b: kiṃstughnaṃ tu caturdaśyāH kṛṣṇāyāś cāparārdhataH//"
    },
    {
      "tag": "p",
      "attributes": {},
      "text": "2.68a: bavādīni tataH sapta carākhyakaraṇāni ca/\n2.68b: māse +aṣṭakṛtva ekaikaṃ karaṇānāṃ pravartate//"
    },
    {
      "tag": "p",
      "attributes": {},
      "text": "2.69a: tithyardhabhogaṃ sarveṣāṃ karaṇānāṃ prakalpayet/\n2.69b: eṣā sphutagatiH proktā sūryādīnāṃ khacāriṇām//"
    },
    {
      "tag": "p",
      "attributes": {},
      "text": "3.01a: śilātale +ambusaṃśuddhe vajralepe +api vā same/\n3.01b: tatra śaṅkvaṅgulair iṣṭaiH samaṃ maṇḍalam ālikhet//"
    },
    {
      "tag": "p",
      "attributes": {},
      "text": "3.02a: tanmadhye sthāpayec chaṅkuṃ kalpanādvādaśāṅgulam/\n3.02b: tacchāyāgraṃ spṛśed yatra vṛtte pūrvāparārdhayoH//"
    },
    {
      "tag": "p",
      "attributes": {},
      "text": "3.03a: tatra bindū vidhāyobhau vṛtte pūrvāparābhidhau/\n3.03b: tanmadhye timinā rekhā kartavyā dakṣiṇottarā//"
    },
    {
      "tag": "p",
      "attributes": {},
      "text": "3.04a: yāmyottaradiśor madhye timinā pūrvapaścimā/\n3.04b: diṅmadhyamatsyaiH saṃsādhyā vidiśas tadvad eva hi//"
    },
    {
      "tag": "p",
      "attributes": {},
      "text": "3.05a: caturasraṃ bahiH kuryāt sūtrair madhyād vinirgataiH/\n3.05b: bhujasūtrāṅgulais tatra dattair iṣṭaprabhā smṛtā//"
    },
    {
      "tag": "p",
      "attributes": {},
      "text": "3.06a: prākpaścimāśritā rekhā procyate samamaṇḍale/\n3.06b: unaṇḍale ca viṣuvanmaṇḍale parikīrtyate//"
    },
    {
      "tag": "p",
      "attributes": {},
      "text": "3.07a: rekhā prācyaparā sādhyā viṣuvadbhāgragā tathā/\n3.07b: iṣṭacchāyāviṣuvator madhyam agrābhidhīyate//"
    },
    {
      "tag": "p",
      "attributes": {},
      "text": "3.08a: śaṅkucchāyākṛtiyuter mūlaṃ karṇo +asya vargataH/\n3.08b: projjhya śaṅkukṛtiṃ mūlaṃ chāyā śaṅkur viparyayāt//"
    },
    {
      "tag": "p",
      "attributes": {},
      "text": "3.09a: triṃśatkṛtyo yuge bhānāṃ cakraṃ prāk parilambate/\n3.09b: tadguṇād bhūdinair bhaktād dyugaṇād yad avāpyate//"
    },
    {
      "tag": "p",
      "attributes": {},
      "text": "3.10a: taddos trighnā daśāptāṃśā vijñeyā ayanābhidhāH/\n3.10b: tatsaṃskṛtād grahāt krānticchāyācaradalādikam//"
    },
    {
      "tag": "p",
      "attributes": {},
      "text": "3.11a: sphuṭaṃ dṛktulyatāṃ gacched ayane viṣuvadvaye/\n3.11b: prāk cakraṃ calitaṃ hīne chāyārkāt karaṇāgate//"
    },
    {
      "tag": "p",
      "attributes": {},
      "text": "3.12a: antarāṃśair athāvṛtya paścāc cheṣais tathādhike/\n3.12b: evaṃ viṣuvatī chāyā svadeśe yā dinārdhajā//"
    },
    {
      "tag": "p",
      "attributes": {},
      "text": "3.13a: dakṣiṇottararekhāyāṃ sā tatra viṣuvatprabhā//"
    },
    {
      "tag": "p",
      "attributes": {},
      "text": "3.13b: śaṅkucchāyāhate trijye viṣuvatkarṇabhājite/"
    },
    {
      "tag": "p",
      "attributes": {},
      "text": "3.14a: lambākṣajye tayoś cāpe lambākṣau dakṣiṇau sadā/\n3.14b: madhyacchāyā bhujas tena guṇitā tribhamaurvikā//"
    },
    {
      "tag": "p",
      "attributes": {},
      "text": "3.15a: svakarṇāptā dhanurliptā natās tā dakṣiṇe bhuje/\n3.15b: uttarāś cottare yāmyās tāH sūryakrāntiliptikāH//"
    },
    {
      "tag": "p",
      "attributes": {},
      "text": "3.16a: digbhede miśritāH sāmye viśliṣṭāś cākṣaliptikāH/\n3.16b: tābhyo +akṣajyā ca tadvargaṃ projjhya trijyākṛteH padam//"
    },
    {
      "tag": "p",
      "attributes": {},
      "text": "3.17a: lambajyārkaguṇākṣajyā viṣuvadbhātha lambayā/\n3.17b: svākṣārkanatabhāgānāṃ dikṣāmye +antaram anyathā//"
    },
    {
      "tag": "p",
      "attributes": {},
      "text": "3.18a: digbhede +apakramaH śeṣas tasya jyā trijyayā hatā/\n3.18b: paramāpakramajyāptā cāpaṃ meṣādigo raviH//"
    },
    {
      "tag": "p",
      "attributes": {},
      "text": "3.19a: karkyādau projjhya cakrārdhāt tulādau bhārdhasaṃyutāt/\n3.19b: mṛgādau projjhya bhagaṇān madhyāhne +arkaH sphuṭo bhavet//"
    },
    {
      "tag": "p",
      "attributes": {},
      "text": "3.20a: tanmāndam asakṛd vāmaṃ phalaṃ madhyo divākaraH/\n3.20b: svākṣārkāpakramayutir dikṣāmye +antaram anyathā//"
    },
    {
      "tag": "p",
      "attributes": {},
      "text": "3.21a: śeṣaṃ natāṃśāH sūryasya tadbāhujyā ca koṭijyā/\n3.21b: śaṅkumānāṅgulābhyaste bhujatrijye yathākramam//"
    },
    {
      "tag": "p",
      "attributes": {},
      "text": "3.22a: koṭijyayā vibhajyāpte chāyākarṇāv ahardale/\n3.22b: krāntijyā viṣuvatkarṇaguṇāptā śaṅkujīvayā//"
    },
    {
      "tag": "p",
      "attributes": {},
      "text": "3.23a: arkāgrā sveṣṭakarṇaghnī madhyakarṇoddhṛtā svakā/\n3.23b: viṣuvadbhāyutārkāgrā yāmye syād uttaro bhujaH//"
    },
    {
      "tag": "p",
      "attributes": {},
      "text": "3.24a: viṣuvatyām viśodhyodaggole syād bāhur uttaraH/\n3.24b: viparyayād bhujo yāmyo bhavet prācyaparāntare//"
    },
    {
      "tag": "p",
      "attributes": {},
      "text": "3.25a: mādhyāhniko bhujo nityaṃ chāyā mādhyāhnikī smṛtā/\n3.25b: lambākṣajīve viṣuvacchāyādvādaśasaṅguṇe//"
    },
    {
      "tag": "p",
      "attributes": {},
      "text": "3.26a: krāntijyāpte tu tau karṇau samamaṇḍalage ravau/\n3.26b: saumyākṣonā yadā kāntiH syāt tadā dyudalaśravaH//"
    },
    {
      "tag": "p",
      "attributes": {},
      "text": "3.27a: viṣuvacchāyayābhyastaH karṇo madhyāgrayoddhṛtaH/\n3.27b: svakrāntijyā trijīvāghnī lambajyāptāgramaurvikā//"
    },
    {
      "tag": "p",
      "attributes": {},
      "text": "3.28a: sveṣṭakarṇahatā bhaktā trijyayāgrāṅgulādikā/\n3.28b: trijyāvargārdhato +agrajyāvargonād dvādaśāhatāt//"
    },
    {
      "tag": "p",
      "attributes": {},
      "text": "3.29a: punar dvādaśanighnāc ca labhyate yat phalaṃ budhaiH/\n3.29b: śaṅkuvargārdhasaṃyuktaviṣuvadvargabhājitāt//"
    },
    {
      "tag": "p",
      "attributes": {},
      "text": "3.30a: tadeva karaṇī nāma tāṃ pṛthak sthāpayed budhaH/\n3.30b: arkaghnī viṣuvacchāyāgrajyayā guṇitā tathā//"
    },
    {
      "tag": "p",
      "attributes": {},
      "text": "3.31a: bhaktā phalākhyaṃ tadvargasaṃyuktakaraṇīpadam/\n3.31b: phalena hīnasaṃyuktaṃ dakṣiṇottaragolayoH//"
    },
    {
      "tag": "p",
      "attributes": {},
      "text": "3.32a: yāmyayor vidiśoH śaṅkur evaṃ yāmyottare ravau/\n3.32b: paribhramati śaṅkos tu śaṅkur uttarayos tu saH//"
    },
    {
      "tag": "p",
      "attributes": {},
      "text": "3.33a: tattrijyāvargaviśleṣān mūlaṃ dṛgjyābhidhīyate/\n3.33b: svaśaṅkunā vibhajyāpte dṛktrijye dvādaśāhate//"
    },
    {
      "tag": "p",
      "attributes": {},
      "text": "3.34a: chāyākarṇau tu koṇeṣu yathāsvaṃ deśakālayoH/\n3.34b: trijyodakcarajāyuktā yāmyāyāṃ tadvivarjitā//"
    },
    {
      "tag": "p",
      "attributes": {},
      "text": "3.35a: antyā natotkramajyonā svahorātrārdhasaṅguṇā/\n3.35b: trijyābhaktā bhavec chedo lambajyāghno +atha bhājitaH//"
    },
    {
      "tag": "p",
      "attributes": {},
      "text": "3.36a: tribhajyayā bhavec chaṅkus tadvargaṃ pariśodhayet/\n3.36b: trijyāvargāt padaṃ dṛgjyā chāyākarṇau tu pūrvavat//"
    },
    {
      "tag": "p",
      "attributes": {},
      "text": "3.37a: abhīṣṭacchāyayābhyastā trijyā tatkarṇabhājitā/\n3.37b: dṛgjyā tadvargasaṃśuddhāt trijyāvargāc ca yat padam/"
    },
    {
      "tag": "p",
      "attributes": {},
      "text": "3.38a: śaṅkuH sa tribhajīvāghnaH svalambajyāvibhājitaH/\n3.38b: chedaH sa trijyayābhyastaH svāhorātrārdhabhājitaH//"
    },
    {
      "tag": "p",
      "attributes": {},
      "text": "3.39a: unnatajyā tayā hīnā svāntyā śeṣasya kārmukam/\n3.39b: utkramajyābhir evaṃ syuH prākpaścārdhanatāsavaH//"
    },
    {
      "tag": "p",
      "attributes": {},
      "text": "3.40a: iṣṭāgrāghnī tu lambajyā svakarṇāṅgulabhājitā/\n3.40b: krāntijyā sā trijīvāghnī paramāpakramoddhṛtā//"
    },
    {
      "tag": "p",
      "attributes": {},
      "text": "3.41a: taccāpaṃ bhādikaṃ kṣetraṃ padais tatra bhavo raviH/\n3.41b: iṣṭe +ahni madhye prākpaścād dhṛte bāhutrayāntare//"
    },
    {
      "tag": "p",
      "attributes": {},
      "text": "3.42a: matsyadvayāntarayutes trispṛkṣūtreṇa bhābhramaH/\n3.42b: tribhadyukarṇārdhaguṇāH svāhorātrārdhabhājitāH//"
    },
    {
      "tag": "p",
      "attributes": {},
      "text": "3.43a: kramād ekadvitribhajyās taccāpāni pṛthak pṛthak/\n3.43b: svādho +adhaH pariśodhyātha meṣāl laṅkodayāsavaH//"
    },
    {
      "tag": "p",
      "attributes": {},
      "text": "3.44a: khāgāṣṭayo +arthago +agaikāH śaratryaṅkahimāṃśavaH/\n3.44b: svadeśacarakhaṇḍonā bhavantīṣṭodayāsavaH//"
    },
    {
      "tag": "p",
      "attributes": {},
      "text": "3.45a: vyastā vyastair yutāH svaiH svaiH karkaṭādyās tatas trayaH/\n3.45b: utkrameṇa ṣaḍevaite bhavantīṣṭās tulādayaH//"
    },
    {
      "tag": "p",
      "attributes": {},
      "text": "3.46a: gatabhogyāsavaH kāryā bhāskarād iṣṭakālikāt/\n3.46b: svodayāsuhatā bhuktabhogyā bhaktāH khavahnibhiH//"
    },
    {
      "tag": "p",
      "attributes": {},
      "text": "3.47a: abhīṣṭaghaṭikāsubhyo bhogyāsūn praviśodhayet/\n3.47b: tadvat tadeṣyalagnāsūn evaṃ yātāt tathotkramāt//"
    },
    {
      "tag": "p",
      "attributes": {},
      "text": "3.48a: śeṣaṃ cet triṃśatābhyastam aśuddhena vibhājitam/\n3.48b: bhāgair yuktaṃ ca hīnaṃ ca tallagnaṃ kṣitije tadā// (C bhāgahīnaṃ ca yuktaṃ ca)"
    },
    {
      "tag": "p",
      "attributes": {},
      "text": "3.49a: prākpaścān natanāḍībhis tasmāl laṅkodayāsubhiH/\n3.49b: bhānau kṣayadhane kṛtvā madhyalagnaṃ tadā bhavet//"
    },
    {
      "tag": "p",
      "attributes": {},
      "text": "3.50a: bhogyāsūn ūnakasyātha bhuktāsūn adhikasya ca/\n3.50b: sampīṇḍyāntaralagnāsūn evaṃ syāt kālasādhanam//"
    },
    {
      "tag": "p",
      "attributes": {},
      "text": "3.51a: sūryād ūne niśāśeṣe lagne +arkād adhike divā/\n3.51b: bhacakrārdhayutād bhānor adhikke +astamayāt param//"
    },
    {
      "tag": "p",
      "attributes": {},
      "text": "[candragrahaṇa]\n4.01a: sārdhāni ṣaṭsahasrāṇi yojanāni vivasvataH/\n4.01b: viṣkambho maṇḍalasyendoH sahāśītyā catuśśatam//"
    },
    {
      "tag": "p",
      "attributes": {},
      "text": "4.02a: sphuṭasvabhuktyā guṇitau madhyabhuktyoddhṛtau sphuṭau/\n4.02b: raveH svabhagaṇābhyastaH śaśāṅkabhagaṇoddhṛtaH//"
    },
    {
      "tag": "p",
      "attributes": {},
      "text": "4.03a: śaśāṅkakakṣāguṇito bhājito vā +arkakakṣayā/\n4.03b: viṣkambhaś candrakakṣāyāṃ tithyāptā mānaliptikā//"
    },
    {
      "tag": "p",
      "attributes": {},
      "text": "4.04a: sphuṭendubhuktir bhūvyāsaguṇitā madhyayoddhṛtā/\n4.04b: labdhaṃ sūcī mahīvyāsasphuṭārkaśravaṇāntaram//"
    },
    {
      "tag": "p",
      "attributes": {},
      "text": "4.05a: madhyenduvyāsaguṇitaṃ madhyārkavyāsabhājitam/\n4.05b: viśodhya labdhaṃ sūcyāṃ tu tamo liptās tu pūrvavat//"
    },
    {
      "tag": "p",
      "attributes": {},
      "text": "4.06a: bhānor bhārdhe mahīcchāyā tattulye +arkasame +api/\n4.06b: śaśāṅkapāte grahaṇaṃ kiyadbhāgādhikonake//"
    },
    {
      "tag": "p",
      "attributes": {},
      "text": "4.07a: tulyau rāśyādibhiH syātām amāvāsyāntakālikau/\n4.07b: sūryendū paurṇamāsyante bhārdhe bhāgādikau samau//"
    },
    {
      "tag": "p",
      "attributes": {},
      "text": "4.08a: gataiṣyaparvanāḍīnāṃ svaphalenonasaṃyutau/\n4.08b: samaliptau bhavetāṃ tau pātas tātkāliko +anyathā//"
    },
    {
      "tag": "p",
      "attributes": {},
      "text": "4.09a: chādako bhāskarasyendur adhaHstho ghanavad bhavet/\n4.09b: bhūcchāyāṃ prāṅmukhaś candro viśaty asya bhaved asau//"
    },
    {
      "tag": "p",
      "attributes": {},
      "text": "4.10a: tātkālikenduvikṣepaṃ chādyacchādakamānayoH/\n4.10b: yogārdhāt projjhya yaccheṣaṃ tāvac channaṃ tad ucyate//"
    },
    {
      "tag": "p",
      "attributes": {},
      "text": "4.11a: yad grāhyam adhike tasmin sakalaṃ nyūnam anyathā/\n4.11b: yogārdhād adhike na syād vikṣepe grāsasambhavaH//"
    },
    {
      "tag": "p",
      "attributes": {},
      "text": "4.12a: grāhyagrāhakasaṃyogaviyogau dalitau pṛthak/\n4.12b: vikṣepavargahīnābhyāṃ tadvargābhyām ubhe pade//"
    },
    {
      "tag": "p",
      "attributes": {},
      "text": "4.13a: ṣaṣṭhyā saṃguṇya sūryendvor bhuktyantaravibhājite/\n4.13b: syātāṃ sthitivimardārdhe nāḍikādiphale tayoH//"
    },
    {
      "tag": "p",
      "attributes": {},
      "text": "4.14a: sthityardhanāḍikābhyastā gatayaH ṣaṣṭhibhājitāH/\n4.14b: liptādi pragrahe śodhyaṃ mokṣe deyaṃ punaH punaH//"
    },
    {
      "tag": "p",
      "attributes": {},
      "text": "4.15a: tadvikṣepaiH sthitidalaṃ vimardārdhe tathā +asakṛt/\n4.15b: saṃsādhyam anyathā pāte talliptādiphalaṃ svakam//"
    },
    {
      "tag": "p",
      "attributes": {},
      "text": "4.16a: sphuṭatithyavasāne tu madhyagrahaṇam ādiśet/\n4.16b: sthityardhanāḍikāhīne grāso mokṣas tu saṃyute//"
    },
    {
      "tag": "p",
      "attributes": {},
      "text": "4.17a: tadvad eva vimardārdhanāḍikāhīnasaṃyute/\n4.17b: nimīlanonmīlanākhye bhavetāṃ sakalagrahe//"
    },
    {
      "tag": "p",
      "attributes": {},
      "text": "4.18a: iṣṭanāḍīvihīnena sthityardhenārkacandrayoH/\n4.18b: bhuktyantaraṃ samāhanyāt ṣaṣṭyāptāH koṭiliptikāH//"
    },
    {
      "tag": "p",
      "attributes": {},
      "text": "4.19a: bhānor grahe koṭiliptā madhyasthityardhasaṃguṇāH/\n4.19b: sphuṭasthityardhasaṃbhaktāH sphuṭāH koṭikalāH smṛtā//"
    },
    {
      "tag": "p",
      "attributes": {},
      "text": "4.20a: kṣepo bhujas tayor vargayuter mūlaṃ śravas tu tat/\n4.20b: mānayogārdhataH projjhya grāsas tātkāliko bhavet//"
    },
    {
      "tag": "p",
      "attributes": {},
      "text": "4.21a: madhyagrahaṇataś cordhvam iṣṭanāḍīr viśodhayet/\n4.21b: sthityardhān maukṣikāc cheṣaṃ prāgvac ccheṣaṃ tu maukṣike//"
    },
    {
      "tag": "p",
      "attributes": {},
      "text": "4.22a: grāhyagrāhakayogārdhāc chodhyāH svacchannaliptikāH/\n4.22b: tādvargāt projjhya tatkālavikṣepasya kṛtiṃ padam//"
    },
    {
      "tag": "p",
      "attributes": {},
      "text": "4.23a: koṭiliptā raveH spaṣṭasthityardhenāhatā hṛtāH/\n4.23b: madhyena liptās tannāḍyaH sthitivad grāsanāḍikāH//"
    },
    {
      "tag": "p",
      "attributes": {},
      "text": "4.24a: natajyā +akṣajyayābhyastā trijyāptā tasya kārmukam/\n4.24b: valanāṃśā saumyayāmyāH pūrvāparakapālayoH//"
    },
    {
      "tag": "p",
      "attributes": {},
      "text": "4.25a: rāśitrayayutād grāhyāt krāntyaṃśair dikṣamair yutāH/\n4.25b: bhede +antarāj jyā valanā saptatyaṅgulabhājitā//"
    },
    {
      "tag": "p",
      "attributes": {},
      "text": "4.26a: sonnataṃ dinamadhyārdhaṃ dinārdhāptaṃ phalena tu/\n4.26b: chindyād vikṣepamānāni tāny eṣām aṅgulāni tu//"
    },
    {
      "tag": "p",
      "attributes": {},
      "text": "[sūryagrahaṇa]\n5.01a: madhyalagnasame bhānau harijasya na sambhavaH/\n5.01b: akṣodaṅmadhyabhakrāntisāmye nāvanater api//"
    },
    {
      "tag": "p",
      "attributes": {},
      "text": "5.02a: deśakālaviśeṣeṇa yathāvanatisambhavaH/\n5.02b: lambanasyāpi pūrvānyadigvaśāc ca tathocyate//"
    },
    {
      "tag": "p",
      "attributes": {},
      "text": "5.03a: lagnaṃ parvāntanāḍīnāṃ kuryāt svair udayāsubhiH/\n5.03b: tajjyāntyāpakramajyāghnī lambajyāptodayābhidhā//"
    },
    {
      "tag": "p",
      "attributes": {},
      "text": "5.04a: tadā laṅkodayair lagnaṃ madhyasaṃjñaṃ yathoditam/\n5.04b: tatkrāntyakṣāṃśasaṃyogo dikṣāmye +antaram anyathā//"
    },
    {
      "tag": "p",
      "attributes": {},
      "text": "5.05a: śeṣaṃ natāṃśās tanmaurvī madhyajyā sābhidhīyate/\n5.05b: madhyodayajyayābhyastā trijyāptā vargitaṃ phalam//"
    },
    {
      "tag": "p",
      "attributes": {},
      "text": "5.06a: madhyajyāvargaviśliṣṭaṃ dṛkkṣepaH śeṣataH padam/\n5.06b: tattrijyāvargaviśleṣān mūlaṃ śaṅkuH sa dṛggatiH//"
    },
    {
      "tag": "p",
      "attributes": {},
      "text": "5.07a: natāṃśabāhukoṭijye +asphuṭe dṛkkṣepadṛggatī/\n5.07b: ekajyārdhagataś chedo labdhaṃ dṛggatijīvayā//"
    },
    {
      "tag": "p",
      "attributes": {},
      "text": "5.08a: madhyalagnārkaviśleṣajyā chedena vibhājitā/\n5.08b: ravīndvor lambanaṃ jñeyaṃ prākpaścād ghaṭikādikam//"
    },
    {
      "tag": "p",
      "attributes": {},
      "text": "5.09a: madhyalagnādhike bhānau tithyantāt praviśodhayet/\n5.09b: dhanam ūne +asakṛt karma yāvat sarvaṃ sthirībhavet//"
    },
    {
      "tag": "p",
      "attributes": {},
      "text": "5.10a: dṛkkṣepaH śītatigmāṃśvor madhyabhuktyantarāhataH/\n5.10b: tithighnatrijyayā bhakto labdhaṃ sāvanatir bhavet//"
    },
    {
      "tag": "p",
      "attributes": {},
      "text": "5.11a: dṛkkṣepāt saptatihṛtād bhaved vāvanatiH phalam/\n5.11b: athavā trijyayā bhaktāt saptasaptakasaṅguṇāt//"
    },
    {
      "tag": "p",
      "attributes": {},
      "text": "5.12a: madhyajyādigvaśāt sā ca vijñeyā dakṣiṇottarā/\n5.12b: senduvikṣepadikṣāmye yuktā viśleṣitānyathā//"
    },
    {
      "tag": "p",
      "attributes": {},
      "text": "5.13a: tayā sthitivimardārdhagrāsādyaṃ tu yathoditam/\n5.13b: pramāṇaṃ valanābhīṣṭagrāsādi himaraśmivat//"
    },
    {
      "tag": "p",
      "attributes": {},
      "text": "5.14a: sthityardhonādhikāt prāgvat tithyā(?)ntalāl lambanaṃ punaH/\n5.14b: grāsamokṣodbhavaṃ sādhyaṃ tanmadhyaharijāntaram//"
    },
    {
      "tag": "p",
      "attributes": {},
      "text": "5.15a: prākkapāle +adhikaṃ madhyād bhavet prāgrahaṇaṃ yadi/\n5.15b: maukṣikaṃ lambanaṃ hīnaṃ paścārdhe tu viparyayaH//"
    },
    {
      "tag": "p",
      "attributes": {},
      "text": "5.16a: tadā mokṣasthitidale deyaṃ pragrahaṇe tathā/\n5.16b: harijāntarakaṃ śodhyaṃ yatraitat syād viparyayaH//"
    },
    {
      "tag": "p",
      "attributes": {},
      "text": "5.17a: etad uktaṃ kapālaikye tadbhede lambanaikatā/\n5.17b: sve sve sthitidale yojyā vimardārdhe +api coktavat//"
    },
    {
      "tag": "p",
      "attributes": {},
      "text": "[chedyaka]\n6.01a: na chedyakam ṛte yasmād bhedā grahaṇayoH sphuṭāH/\n6.01b: jñāyante tat pravakṣyāmi chedyakajñānam uttamam//"
    },
    {
      "tag": "p",
      "attributes": {},
      "text": "6.02a: susādhitāyām avanau binduṃ kṛtvā tato likhet/\n6.02b: saptavargāṅgulenādau maṇḍalaṃ valanāśritam//"
    },
    {
      "tag": "p",
      "attributes": {},
      "text": "6.03a: grāhyagrāhakayogārdhasammitena dvitīyakam/\n6.03b: maṇḍalaṃ tat samāsākhyaṃ grāhyārdhena tṛtīyakam//"
    },
    {
      "tag": "p",
      "attributes": {},
      "text": "6.04a: yāmyottarāprācyaparāsādhanaṃ pūrvavad diśām/\n6.04b: prāg indor grahaṇaṃ paścān mokṣo +arkasya viparyayāt//"
    },
    {
      "tag": "p",
      "attributes": {},
      "text": "6.05a: yathādiśaṃ prāgrahaṇaṃ valanaṃ himadīdhiteH/\n6.05b: maukṣikaṃ tu viparyastaṃ viparītam idaṃ raveH//"
    },
    {
      "tag": "p",
      "attributes": {},
      "text": "6.06a: valanāgrān nayen madhyaṃ sūtraṃ yady atra saṃspṛśet/\n6.06b: tatsamāse tato deyau vikṣepau grāsamaukṣikau//"
    },
    {
      "tag": "p",
      "attributes": {},
      "text": "6.07a: vikṣepāgrāt punaH sūtraṃ madhyabinduṃ praveśayet/\n6.07b: tadgrāhyabindusaṃsparśād grāsamokṣau vinirdiśet//"
    },
    {
      "tag": "p",
      "attributes": {},
      "text": "6.08a: nityaśo +arkasya vikṣepāH parilekhe yathādiśam/\n6.08b: viparītāH śaśāṅkasya tadvaśād atha madhyamam//"
    },
    {
      "tag": "p",
      "attributes": {},
      "text": "6.09a: valanaṃ prāṅmukhaṃ deyaṃ tadvikṣepaikatā yadi/\n6.09b: bhede paścān mukhaṃ deyam indor bhānor viparyayāt//"
    },
    {
      "tag": "p",
      "attributes": {},
      "text": "6.10a: valanāgrāt punaH sūtraṃ madhyabinduṃ praveśayet/\n6.10b: madhyasūtreṇa vikṣepaṃ valanābhimukhaṃ nayet//"
    },
    {
      "tag": "p",
      "attributes": {},
      "text": "6.11a: vikṣepāgrāl likhed vṛttaṃ grāhakārdhena tena yat/\n6.11b: grāhyavṛttaṃ samākrāntaṃ tadgrastaṃ tamasā bhavet//"
    },
    {
      "tag": "p",
      "attributes": {},
      "text": "6.12a: chedyakaṃ likhatā bhūmau phalake vā vipaścitā/\n6.12b: viparyayo diśāṃ kāryaH pūrvāparakapālayoH//"
    },
    {
      "tag": "p",
      "attributes": {},
      "text": "6.13a: svacchatvād dvādaśāṃśo +api grastaś candrasya dṛśyate/\n6.13b: liptātrayam api grastaṃ tīkṣṇatvān na vivasvataH//"
    },
    {
      "tag": "p",
      "attributes": {},
      "text": "6.14a: svasaṃjñitās trayaH kāryā vikṣepāgreṣu bindavaH/\n6.14b: tatra prāṅmadhyayor madhye tathā maukṣikamadhyayoH//"
    },
    {
      "tag": "p",
      "attributes": {},
      "text": "6.15a: likhen matsyau tayor madhyān mukhapucchaviniHsṛtam/\n6.15b: prasārya sūtradvitayaṃ tayor yatra yutir bhavet//"
    },
    {
      "tag": "p",
      "attributes": {},
      "text": "6.16a: tatra sūtreṇa vilikhec cāpaṃ bindutrayaspṛśā/\n6.16b: sa panthā grāhakasyoktā yenāsau samprayāsyati//"
    },
    {
      "tag": "p",
      "attributes": {},
      "text": "6.17a: grāhyagrāhakayogārdhāt projjhyeṣṭagrāsam āgatam/\n6.17b: avaśiṣṭāṅgulasamāṃ śalākāṃ madhyabindutaH//"
    },
    {
      "tag": "p",
      "attributes": {},
      "text": "6.18a: tayor mārgonmukhīṃ dadyād grāsataH prāggrahāśritām/\n6.18b: vimuñcato mokṣadiśi grāhakādhvānam eva sā//"
    },
    {
      "tag": "p",
      "attributes": {},
      "text": "6.19a: spṛśed yatra tato vṛttaṃ grāhakārdhena saṃlikhet/\n6.19b: tena grāhyaṃ yadākrāntaṃ tat tamograstam ādiśet//"
    },
    {
      "tag": "p",
      "attributes": {},
      "text": "6.20a: mānāntarārdhena mitāṃ śalākāṃ grāsadiṅmukhīm/\n6.20b: nimīlanākhyāṃ dadyāt sā tanmārge yatra saṃspṛśet//"
    },
    {
      "tag": "p",
      "attributes": {},
      "text": "6.21a: tato grāhakakhaṇḍena prāgvan maṇḍalam ālikhet/\n6.21b: tadgrāhyamaṇḍalayutir yatra tatra nimīlanam//"
    },
    {
      "tag": "p",
      "attributes": {},
      "text": "6.22a: evam unmīlane mokṣadiṅmukhīṃ samprasārayet/\n6.22b: vilikhen maṇḍalaṃ prāgvad unmīlanam athoktavat//"
    },
    {
      "tag": "p",
      "attributes": {},
      "text": "6.23a: ardhād ūne sadhūṃraṃ syāt kṛṣṇam ardhādhikaṃ bhavet/\n6.23b: vimuñcataH kṛṣṇatāṃraṃ kapilaṃ sakalagrahe//"
    },
    {
      "tag": "p",
      "attributes": {},
      "text": "6.24a: rahasyam etad devānāṃ na deyaṃ yasya kasyacit/\n6.24b: suparīkṣitaśiṣyāya deyaṃ vatsaravāsine//"
    },
    {
      "tag": "p",
      "attributes": {},
      "text": "[grahayuti]\n7.01a: tārāgrahāṇām anyonyaṃ syātāṃ yuddhasamāgamau/\n7.01b: samāgamaH śaśāṅkena sūryeṇāstamanaṃ saha//"
    },
    {
      "tag": "p",
      "attributes": {},
      "text": "7.02a: śīghre mandādhike +atītaH saṃyogo bhavitānyathā/\n7.02b: dvayoH prāgyāyinor evaṃ vakriṇos tu viparyayāt//"
    },
    {
      "tag": "p",
      "attributes": {},
      "text": "7.03a: prāgyāyiny adhike +atīto vakriṇy eṣyaH samāgamaH/\n7.03b: grahāntarakalāH svasvabhuktiliptāH samāhatāH//"
    },
    {
      "tag": "p",
      "attributes": {},
      "text": "7.04a: bhuktyantareṇa vibhajed anulomavilomayoH/\n7.04b: dvayor vakriṇy athaikasmin bhuktiyogena bhājayet//"
    },
    {
      "tag": "p",
      "attributes": {},
      "text": "7.05a: labdhaṃ liptādikaṃ śodhyaṃ gate deyaṃ bhaviṣyati/\n7.05b: viparyayād vakragatyor ekasmiṃs tu dhanavyayau//"
    },
    {
      "tag": "p",
      "attributes": {},
      "text": "7.06a: samāliptau bhavetāṃ tau grahau bhagaṇasaṃsthitau/\n7.06b: vivaraṃ tadvad uddhṛtya dinādiphalam iṣyate//"
    },
    {
      "tag": "p",
      "attributes": {},
      "text": "7.07a: kṛtvā dinakṣapāmānaṃ tathā vikṣepaliptikāH/\n7.07b: natonnataṃ sādhayitvā svakāl lagnavaśāt tayoH//"
    },
    {
      "tag": "p",
      "attributes": {},
      "text": "7.08a: viṣuvacchāyayāmyas tadvikṣepād dvādaśoddhṛtāt/\n7.08b: phalaṃ svanatanāḍīghnaṃ svadinārdhavibhājitam//"
    },
    {
      "tag": "p",
      "attributes": {},
      "text": "7.09a: labdhaṃ prācyām ṛṇaṃ saumyād vikṣepāt paścime dhanam/\n7.09b: dakṣiṇe prākkapāle svaṃ paścime tu tathā kṣamaH//"
    },
    {
      "tag": "p",
      "attributes": {},
      "text": "7.10a: satribhagrahajakrāntibhāgaghnāH kṣepaliptikāH/\n7.10b: vikalāH svam ṛṇaṃ krāntikṣepayor bhinnatulyayoH//"
    },
    {
      "tag": "p",
      "attributes": {},
      "text": "7.11a: nakṣatragrahayogeṣu grahāstodayasādhane/\n7.11b: śṛṅgonnatau tu candrasya dṛkkarmādāv idaṃ smṛtam//"
    },
    {
      "tag": "p",
      "attributes": {},
      "text": "7.12a: tātkālikau punaH kāryau vikṣepau ca tayos tataH/\n7.12b: diktulye tv antaraṃ bhede yogaH śiṣṭaṃ grahāntaram//"
    },
    {
      "tag": "p",
      "attributes": {},
      "text": "7.13a: kujārkijñāmarejyānāṃ triṃśadardhārdhavardhitāH/\n7.13b: viṣkambhāś candrakakṣāyāṃ bhṛgoH ṣaṣṭir udāhṛtā//"
    },
    {
      "tag": "p",
      "attributes": {},
      "text": "7.14a: tricatuH karṇayutyāptās te dvighnās trijyayā hatāH/\n7.14b: sphuṭāH svakarṇās tithyāptā bhaveyur mānaliptikāH//"
    },
    {
      "tag": "p",
      "attributes": {},
      "text": "7.15a: chāyābhūmau viparyaste svacchāyāgre tu darśayet/\n7.15b: grahaH svadarpaṇāntaHsthaH śaṅkvagre sampradiśyate//"
    },
    {
      "tag": "p",
      "attributes": {},
      "text": "7.16a: pañcahastocchritau śaṅkū yathādig bhramasaṃsthitau/\n7.16b: grahāntreṇa vikṣiptāv adho hastanikhātagau//"
    },
    {
      "tag": "p",
      "attributes": {},
      "text": "7.17a: chāyākarṇau tato dadyāc chāyāgrāc chaṅkumūrdhagau/\n7.17b: chāyākarṇāgrasaṃyoge saṃsthitasya pradarśayet//"
    },
    {
      "tag": "p",
      "attributes": {},
      "text": "7.18a: svaśaṅkumūrdhagau vyomni grahau dṛktulyatām itau/\n7.18b: ullekhaṃ tārakāsparśād bhede bhedaH prakīrtyate//"
    },
    {
      "tag": "p",
      "attributes": {},
      "text": "7.19a: yuddham aṃśuvimardākhyam aṃśuyoge parasparam/\n7.19b: aṃśād ūne +apasavyākhyaṃ yuddham eko +atra ced aṇuh//"
    },
    {
      "tag": "p",
      "attributes": {},
      "text": "7.20a: samāgamo +aṃśād adhike bhavataś ced valānvitau/\n7.20b: apasavye jito yuddhe pihito +aṇur adīptitān//"
    },
    {
      "tag": "p",
      "attributes": {},
      "text": "7.21a: rūkṣo vivarṇo vidhvasto vijito dakṣiṇāśritaH/\n7.21b: udakṣtho dīptimān sthūlo jayī yāmye +api yo balī//"
    },
    {
      "tag": "p",
      "attributes": {},
      "text": "7.22a: āsannāv apy ubhau dīptau bhavataś cet samāgamaH/\n7.22b: svalpau dvāv api vidhvastau bhavetāṃ kūṭavigrahau//"
    },
    {
      "tag": "p",
      "attributes": {},
      "text": "7.23a: udakṣtho dakṣiṇastho vā bhārgavaH prāyaśo jayī/\n7.23b: śaśāṅkenaivam eteṣāṃ kuryāt saṃyogasādhanam//"
    },
    {
      "tag": "p",
      "attributes": {},
      "text": "7.24a: bhāvābhāvāya lokānāṃ kalpaneyaṃ pradarśitā/\n7.24b: svamārgagāH prayānty ete dūram anyonyam āśritāH//"
    },
    {
      "tag": "p",
      "attributes": {},
      "text": "[nakṣatragrahayuti]\n8.01a: procyante liptikā bhānāṃ svabhogo +atha daśāhataH/\n8.01b: bhavanty atītadhiṣṇyānāṃ bhogaliptāyutā dhruvāH//"
    },
    {
      "tag": "p",
      "attributes": {},
      "text": "8.02a: aṣṭārṇavāH śūnyakṛtāH pañcaṣaṣṭir nageṣavaH/\n8.02b: aṣṭārthā abdhayo +aṣṭāgā aṅgāgā manavas tathā//"
    },
    {
      "tag": "p",
      "attributes": {},
      "text": "8.03a: kṛteṣavo yugarasāH śūnyavāṇā viyadrasāH/\n8.03b: khavedāH sāgaranagā gajāgāH sāgarartavaH//"
    },
    {
      "tag": "p",
      "attributes": {},
      "text": "8.04a: manavo +atha rasā vedā vaiśvam āpyārdhabhogagam/\n8.04b: āpyasyaivābhijit prānte vaiśvānte śravaṇasthitiH/"
    },
    {
      "tag": "p",
      "attributes": {},
      "text": "8.05a: tricatuH pādayoH sandhau śraviṣṭhā śravaṇasya tu/\n8.05b: svabhogato viyan nāgāH ṣaṭkṛtir yamalāśvinaH//"
    },
    {
      "tag": "p",
      "attributes": {},
      "text": "8.06a: randhrādrayaH kramād eṣāṃ vikṣepāH svād apakramāt/\n8.06b: diṅmāsaviṣayāH saumye yāmye pañca diśo nava//"
    },
    {
      "tag": "p",
      "attributes": {},
      "text": "8.07a: saumye rasāH khaṃ yāmye +agāH saumye khārkās trayodaśa/\n8.07b: dakṣiṇe rudrayamalāH saptatriṃśad athottare//"
    },
    {
      "tag": "p",
      "attributes": {},
      "text": "8.08a: yāmya +adhyardhatrikakṛtā nava sārdhaśareṣavaH/\n8.08b: uttarasyāṃ tathā ṣaṣṭis triṃśat ṣaṭtriṃśad eva hi//"
    },
    {
      "tag": "p",
      "attributes": {},
      "text": "8.09a: dakṣiṇe tv ardhabhāgas tu caturviṃśatir uttare/\n8.09b: bhāgāH ṣaḍviṃśatiH khaṃ ca dāsrādīnāṃ yathākramam//"
    },
    {
      "tag": "p",
      "attributes": {},
      "text": "8.10a: aśītibhāgair yāmyāyām agastyo mithunāntagaH/\n8.10b: viṃśe ca mithunasyāṃśe mṛgavyādho vyavasthitaH//"
    },
    {
      "tag": "p",
      "attributes": {},
      "text": "8.11a: vikṣepo dakṣiṇe bhāgaiH khārṇavaiH svād apakramāt/\n8.11b: hutabhugbrahmahṛdayau vṛṣe dvāviṃśabhāgagau//"
    },
    {
      "tag": "p",
      "attributes": {},
      "text": "8.12a: aṣṭābhis triṃśatā caiva vikṣiptāv uttareṇa tau/\n8.12b: golaṃ labdhvā parīkṣeta vikṣepaṃ dhruvakaṃ sphuṭam//"
    },
    {
      "tag": "p",
      "attributes": {},
      "text": "8.13a: vṛṣe saptadaśe bhāge yasya yāmyo +aṃśakadvayāt/\n8.13b: vikṣepo +abhyadhiko bhindyād rohiṇyāH śakataṃ tu saH//"
    },
    {
      "tag": "p",
      "attributes": {},
      "text": "8.14a: grahavad dyuniśe bhānāṃ kuryād dṛkkarma pūrvavat/\n8.14b: grahamelakavac cheṣaṃ grahabhuktyā dināni ca//"
    },
    {
      "tag": "p",
      "attributes": {},
      "text": "8.15a: eṣyo hīne gṛhe yogo dhruvakād adhike tataH/\n8.15b: viparyayād vakragate grahe jñeyaH samāgamaH//"
    },
    {
      "tag": "p",
      "attributes": {},
      "text": "8.16a: phālgunyor bhādrapadayos tathaivāṣāḍhayor dvayoH/\n8.16b: viśākhāśvinisaumyānāṃ yogatārottarā smṛtā//"
    },
    {
      "tag": "p",
      "attributes": {},
      "text": "8.17a: paścimottaratārāyā dvitīyā paścime sthitā/\n8.17b: hastasya yogatārā sā śraviṣṭhāyāś ca paścimā//"
    },
    {
      "tag": "p",
      "attributes": {},
      "text": "8.18a: jyeṣṭhāśravaṇamaitrāṇāṃ bārhaspatyasya madhyamā/\n8.18b: bharaṇyāgneyapitryāṇāṃ revatyāś caiva dakṣiṇā//"
    },
    {
      "tag": "p",
      "attributes": {},
      "text": "8.19a: rohiṇyādityamūlānāṃ prācī sārpasya caiva hi/\n8.19b: yathā pratyavaśeṣāṇāṃ sthūlā syād yogatārakā//"
    },
    {
      "tag": "p",
      "attributes": {},
      "text": "8.20a: pūrvasyāṃ brahmahṛdayād aṃśakaiH pañcabhiH sthitaH/\n8.20b: prajāpatir vṛṣānte +asau saumye +aṣṭatriṃśadaṃśakaiH//"
    },
    {
      "tag": "p",
      "attributes": {},
      "text": "8.21a: apāṃvatsas tu citrāyā uttare +aṃśais tu pañcabhiH/\n8.21b: bṛhat kiñcid ato bhāgair āpaH ṣaḍbhis tathottare//"
    },
    {
      "tag": "p",
      "attributes": {},
      "text": "[udayāsta]\n9.01a: athodayastamayayoH parijñānaṃ prakīrtyate/\n9.01b: divākarakarākrāntamūrtinām aplatejasām//"
    },
    {
      "tag": "p",
      "attributes": {},
      "text": "9.02a: sūryād abhyadhikāH paścād astaṃ jīvakujārjajāH/\n9.02b: ūnāH prāgudayaṃ yānti śukrajñau vakriṇau tathā//"
    },
    {
      "tag": "p",
      "attributes": {},
      "text": "9.03a: ūnā vivasvataH prācyām astaṃ candrajñabhārgavāH/\n9.03b: vrajanty abhyadhikāH pascād udayaṃ śīghrayāyinaH//"
    },
    {
      "tag": "p",
      "attributes": {},
      "text": "9.04a: sūryāstakālikau paścāt prācyām udayakālikau/\n9.04b: divā cārkagrahau kuryād dṛkkarmātha grahasya tu//"
    },
    {
      "tag": "p",
      "attributes": {},
      "text": "9.05a: tato lagnāntaraprāṇāḥ kālāṃśāH ṣaṣṭibhājitāH/\n9.05b: pratīcyāṃ ṣaḍbhayutayos tadval lagnāntarāsavaH//"
    },
    {
      "tag": "p",
      "attributes": {},
      "text": "9.06a: ekādaśāmarejyasya tithisaṅkhyārkajasya ca/\n9.06b: astāṃśā bhūmiputrasya daśa saptādhikās tataH//"
    },
    {
      "tag": "p",
      "attributes": {},
      "text": "9.07a: paścād astamayo +aṣṭābhir udayaH prāṅmahattayā/\n9.07b: prāg astam udayaH paścād alpatvād daśabhir bhṛgoH//"
    },
    {
      "tag": "p",
      "attributes": {},
      "text": "9.08a: evaṃ budho dvādaśabhiś caturdaśabhir aṃśakaiH/\n9.08b: vakrī śīghragatiś cārkāt karoty astmayodayau//"
    },
    {
      "tag": "p",
      "attributes": {},
      "text": "9.09a: ebhyo +adhikaiH kālabhāgair dṛśyā nyūnair adarśanāH/\n9.09b: bhavanti loke khacarā bhānubhāgrastamūrtayaH//"
    },
    {
      "tag": "p",
      "attributes": {},
      "text": "9.10a: tatkālāṃśāntarakalā bhuktyantaravibhājitāH/\n9.10b: dinādi tatphalaṃ labdhaṃ bhuktiyogena vakriṇaH//"
    },
    {
      "tag": "p",
      "attributes": {},
      "text": "9.11a: tallagnāsuhate bhuktī aṣṭādaśaśatoddhṛte/\n9.11b: syātāṃ kālagatī tābhyāṃ dinādi gatagamyayoH//"
    },
    {
      "tag": "p",
      "attributes": {},
      "text": "9.12a: svātyagastyamṛgavyādhacitrājyeṣṭhāH punarvasuH/\n9.12b: abhijid brahmahṛdayaṃ trayodaśabhir aṃśakaiH//"
    },
    {
      "tag": "p",
      "attributes": {},
      "text": "9.13a: hastaśravaṇaphālgunyaH śraviṣṭā rohiṇīmaghāH/\n9.13b: caturdaśāṃśakair dṛśyā viśākhāśvinidaivatam//"
    },
    {
      "tag": "p",
      "attributes": {},
      "text": "9.14a: kṛttikāmaitramūlāni sārpaṃ raudrarkṣam eva ca/\n9.14b: dṛśyante pañcadaśabhir āṣāḍhād dvitayaṃ tathā//"
    },
    {
      "tag": "p",
      "attributes": {},
      "text": "9.15a: bharaṇītiṣyasaumyāni saukṣmyāt triHsaptakāṃśakaiH/\n9.15b: śeṣāṇi saptadaśabhir dṛśyādṛśyāni bhāni tu//"
    },
    {
      "tag": "p",
      "attributes": {},
      "text": "9.16a: aṣṭādaśaśatābhyastā dṛśyāṃśāH svodayāsubhiH/\n9.16b: vibhajya labdhāH kṣetrāṃśās tair dṛśyādṛśyatāthavā//"
    },
    {
      "tag": "p",
      "attributes": {},
      "text": "9.17a: prāg eṣām udayaH paścād asto dṛkkarma pūrvavat/\n9.17b: gataiṣyadivasaprāptir bhānubhuktyā sadaiva hi//"
    },
    {
      "tag": "p",
      "attributes": {},
      "text": "9.18a: abhijid brahmahṛdayaṃ svātīvaiṣṇavavāsavāH/\n9.18b: ahirbudhnyam udakṣthatvān na lupyante +arkaraśmibhiH//"
    },
    {
      "tag": "p",
      "attributes": {},
      "text": "[candraśṛṅgonna]\n10.01a: udayāstavidhiH prāgvat kartavyaH śītagor api/\n10.01b: bhāgair dvādaśabhiH paścād dṛśyaH prāg yāty adṛśyatām//"
    },
    {
      "tag": "p",
      "attributes": {},
      "text": "10.02a: ravīndvoH ṣaḍbhayutayoH prāgval lagnāntarāsavaH/\n10.02b: ekarāśau ravīndvoś ca kāryā vivaraliptikāH//"
    },
    {
      "tag": "p",
      "attributes": {},
      "text": "10.03a: tannāḍikāhate bhuktī ravīndvoH ṣaṣṭibhājite/\n10.03b: tatphalānvitayor bhūyaH kartavyā vivarāsavaH//"
    },
    {
      "tag": "p",
      "attributes": {},
      "text": "10.04a: evaṃ yāvat sthirībhūtā ravīndvor antarāsavaH/\n10.04b: taiH prāṇair astametīnduH śukle +arkāstamayāt param//"
    },
    {
      "tag": "p",
      "attributes": {},
      "text": "10.05a: bhagaṇārdhaṃ raver dattvā kāryās tadvivarāsavaH/\n10.05b: taiH prāṇaiH kṛṣṇapakṣe tu śītāṃśur udayaṃ vrajet//"
    },
    {
      "tag": "p",
      "attributes": {},
      "text": "10.06a: arkendvoH krāntiviśleṣo dikṣāmye yutir anyathā/\n10.06b: tajjyendur arkād yatrāsau vijñeyā dakṣiṇottarā//"
    },
    {
      "tag": "p",
      "attributes": {},
      "text": "10.07a: madhyāhnenduprabhākarṇasaṅguṇā yadi sottarā/\n10.07b: tadārkaghnākṣajīvāyāṃ śodhyā yojyā ca dakṣiṇā//"
    },
    {
      "tag": "p",
      "attributes": {},
      "text": "10.08a: śeṣaṃ lambajyayā bhaktaṃ labdho bāhuH svadiṅmukhaH/\n10.08b: koṭiH śaṅkus tayor vargayuter mūlaṃ śrutir bhavet//"
    },
    {
      "tag": "p",
      "attributes": {},
      "text": "10.09a: sūryonaśītagor liptāH śuklaṃ navaśatoddhṛtāH/\n10.09b: candrabimbāṅgulābhyastaṃ hṛtaṃ dvādaśabhiH sphuṭam//"
    },
    {
      "tag": "p",
      "attributes": {},
      "text": "10.10a: dattvārkasaṃjñitaṃ binduṃ tato bāhuṃ svadiṅmukham/\n10.10b: tataH paścān mukhī koṭiṃ karṇaṃ koṭyagramadhyagam//"
    },
    {
      "tag": "p",
      "attributes": {},
      "text": "10.11a: koṭikarṇayutād bindor bimbaṃ tātkālikaṃ likhet/\n10.11b: karṇasūtreṇa dikṣiddhiṃ prathamaṃ parikalpayet//"
    },
    {
      "tag": "p",
      "attributes": {},
      "text": "10.12a: śuklaṃ karṇena tadbimbayogād antarmukhaṃ nayet/\n10.12b: śuklāgrayāmyottarayor madhye matsyau prasādhayet//"
    },
    {
      "tag": "p",
      "attributes": {},
      "text": "10.13a: tanmadkhyasūtrasaṃyogād bindutrispṛg likhed dhanuH//"
    },
    {
      "tag": "p",
      "attributes": {},
      "text": "10.13b: prāgbimbaṃ yādṛg eva syāt tādṛk tatra dine śaśī//"
    },
    {
      "tag": "p",
      "attributes": {},
      "text": "10.14a: koṭyā dik sādhanāt tiryakṣūtrānte śṛṅgam unnatam/\n10.14b: darśayed unnatāṃ koṭiṃ kṛtvā candrasya sākṛtiH//"
    },
    {
      "tag": "p",
      "attributes": {},
      "text": "10.15a: kṛṣṇe ṣaḍbhayutaṃ sūryaṃ viśodhyendos tathāsitam/\n10.15b: dadyād vāmaṃ bhujaṃ tatra paścimaṃ maṇḍalaṃ vidhoH//"
    },
    {
      "tag": "p",
      "attributes": {},
      "text": "[pāta]\n11.01a: ekāyanagatau syātāṃ sūryacandramasau yadā/\n11.01b: tadyutau maṇḍale krāntyos tulyatve vaidhṛtābhidhaH//"
    },
    {
      "tag": "p",
      "attributes": {},
      "text": "11.02a: viparītāyanagatau candrārkau krāntiliptikā/\n11.02b: samās tadā vyatīpāto bhagaṇārdhe tayor yutau//"
    },
    {
      "tag": "p",
      "attributes": {},
      "text": "11.03a: tulyāṃśujālasamparkāt tayos tu pravahāhataH/\n11.03b: taddṛkkrodhabhavo vahnir lokābhāvāya jāyate//"
    },
    {
      "tag": "p",
      "attributes": {},
      "text": "11.04a: vināśayati pāto +asmin lokānām asakṛd yataH/\n11.04b: vyatīpātaH prasiddho +ayaṃ sañjñābhedena vaidhṛtaH//"
    },
    {
      "tag": "p",
      "attributes": {},
      "text": "11.05a: sa kṛṣṇo dāruṇavapur lohitākṣo mahodaraH/\n11.05b: sarvāniṣṭakaro raudro bhūyo bhūyaH prajāyate//"
    },
    {
      "tag": "p",
      "attributes": {},
      "text": "11.06a: bhāskarendvor bhacakrāntaś cakrārdhāvadhisaṃsthayoH/\n11.06b: dṛktulyasādhitāṃśādiyuktayoH svāv apakramau//"
    },
    {
      "tag": "p",
      "attributes": {},
      "text": "11.07a: athaujapadagasyendoH krāntir vikṣepasaṃskṛtā/\n11.07b: yadi syād adhikā bhānoH krānteH pāto gatas tadā//"
    },
    {
      "tag": "p",
      "attributes": {},
      "text": "11.08a: ūnā cet syāt tadā bhāvī vāmaṃ yugmapadasya ca/\n11.08b: padānyatvaṃ vidhoH krāntivikṣepāc ced viśudhyati//"
    },
    {
      "tag": "p",
      "attributes": {},
      "text": "11.09a: krāntyor jye trijyayābhyaste parakrāntijyayoddhṛte/\n11.09b: taccāpāntaram ardhaṃ vā yojyaṃ bhāvini śītagau//"
    },
    {
      "tag": "p",
      "attributes": {},
      "text": "11.10a: śodhyaṃ candrād gate pāte tatsūryagatitāḍitam/\n11.10b: candrabhuktyā hṛtaṃ bhānau liptādi śaśivat phalam//"
    },
    {
      "tag": "p",
      "attributes": {},
      "text": "11.11a: tadvacchaśāṅkapātasya phalaṃ deyaṃ viparyayāt/\n11.11b: karmaitad asakṛt tāvad yāvad krāntī same tayoH//"
    },
    {
      "tag": "p",
      "attributes": {},
      "text": "11.12a: krāntyoH samatve pāto +atha prakṣiptāṃśonite vidhau/\n11.12b: hīne +ardharātrikād yāto bhāvī tātkālike +adhike//"
    },
    {
      "tag": "p",
      "attributes": {},
      "text": "11.13a: sthirīkṛtārdharātrendvor dvayor vivaraliptikāH/\n11.13b: ṣaṣṭighnyaś candrabhuktyāptāH pātakālasya nāḍikāH//"
    },
    {
      "tag": "p",
      "attributes": {},
      "text": "11.14a: ravīndumānayogārdhaṃ ṣaṣṭyā saṅguṇya bhājayet/\n11.14b: tayor bhuktyantareṇāptaṃ sthityardhaṃ nāḍikādi tat//"
    },
    {
      "tag": "p",
      "attributes": {},
      "text": "11.15a: pātakālaH sphuṭo madhyaH so +api sthityardhavarjitaH/\n11.15b: tasya sambhavakālaH syāt tat saṃyukto +antyasāṃjñitaH//"
    },
    {
      "tag": "p",
      "attributes": {},
      "text": "11.16a: ādyantakālayor madhyaH kālo jñeyo +atidāruṇaH/\n11.16b: prajvalaj jvalanākāraH sarvakarmasu garhitaH//"
    },
    {
      "tag": "p",
      "attributes": {},
      "text": "11.17a: ekāyanagataṃ yāvad arkendvor maṇḍalāntaram/\n11.17b: sambhavas tāvad evāsya sarvakarmavināśakṛt//"
    },
    {
      "tag": "p",
      "attributes": {},
      "text": "11.18a: snānadānajapaśrāddhavratahomādikarmabhiH/\n11.18b: prāpyata sumahacchreyas tatkālajñānatas tathā//"
    },
    {
      "tag": "p",
      "attributes": {},
      "text": "11.19a: ravīndvos tulyatā krāntyor viṣuvatsannidhau yadā/\n11.19b: dvir bhaved dhi tadā pātaH syād abhāvo viparyayāt//"
    },
    {
      "tag": "p",
      "attributes": {},
      "text": "11.20a: śasāṅkārkayuter liptā bhabhogena vibhājitāH/\n11.20b: labdhaṃ saptadaśānto +anyo vyatīpātas tṛtīyakaH//"
    },
    {
      "tag": "p",
      "attributes": {},
      "text": "11.21a: sārpendrapauṣṇyadhiṣṇyānām antyāH pādā bhasandhayaH/\n11.21b: tadagrabheṣv ādyapādo gaṇḍāntaṃ nāma kīrtyate//"
    },
    {
      "tag": "p",
      "attributes": {},
      "text": "11.22a: vyatīpātatrayaṃ ghoraṃ gaṇḍāntatritayaṃ tathā/\n11.22b: etad bhasandhitritayaṃ sarvakarmasu varjayet//"
    },
    {
      "tag": "p",
      "attributes": {},
      "text": "11.23a: ity etat paramaṃ puṇyaṃ jyotiṣāṃ caritaṃ hitam/\n11.23b: rhasyaṃ mahad ākhyātaṃ kim anyacchrotum icchasi//"
    },
    {
      "tag": "p",
      "attributes": {},
      "text": "[bhūgola]\n12.01a: athārkāṃśasamudbhūtaṃ praṇipatya kṛtāñjaliH/\n12.01b: bhaktyā paramayābhyarcya papracchedaṃ mayāsuraH//"
    },
    {
      "tag": "p",
      "attributes": {},
      "text": "12.02a: bhagavan kimpramāṇā bhūH kim ākārā kim āśrayā/\n12.02b: kiṃvibhāgā kathaṃ cātra saptapātālabhūmayaH//"
    },
    {
      "tag": "p",
      "attributes": {},
      "text": "12.03a: ahorātravyavasthāṃ ca vidadhāti kathaṃ raviH/\n12.03b: kathaṃ paryeti vasudhāṃ bhuvanāni vibhāvayan//"
    },
    {
      "tag": "p",
      "attributes": {},
      "text": "12.04a: devāsurāṇām anyonyam ahorātraṃ viparyayāt/\n12.04b: kim atha tat kathaṃ vā syād bhānor bhagaṇapūraṇāt//"
    },
    {
      "tag": "p",
      "attributes": {},
      "text": "12.05a: pitryaṃ māsena bhavati nāḍīṣaṣṭyā tu mānuṣam/\n12.05b: tad eva kila sarvatra na bhavet kena hetunā//"
    },
    {
      "tag": "p",
      "attributes": {},
      "text": "12.06a: dinābdamāsahorāṇām adhipā na samāH kutaH/\n12.06b: kathaṃ paryeti bhagaṇaH sagraho +ayaṃ kim āśrayaH//"
    },
    {
      "tag": "p",
      "attributes": {},
      "text": "12.07a: bhūmer uparyuparyūrdhvāH kim utsedhāH kim antarāH/\n12.07b: graharkṣakakṣāH kiṃmātrāH sthitāH kena krameṇa tāH//"
    },
    {
      "tag": "p",
      "attributes": {},
      "text": "12.08a: grīṣme tīvrakaro bhānur na hemante tathāvidhaH/\n12.08b: kiyatī tatkaraprāptir mānāni kati kiṃ ca taiH//"
    },
    {
      "tag": "p",
      "attributes": {},
      "text": "12.09a: evaṃ me saṃśayaṃ chindhi bhagavan bhūtabhāvana/\n12.09b: anyo na tvām ṛte chettā vidyate sarvadarśivān//"
    },
    {
      "tag": "p",
      "attributes": {},
      "text": "12.10a: iti bhaktyoditaṃ śrutvā mayoktaṃ vākyam asya hi/\n12.10b: rahasyaṃ param adhyāyaṃ tataH prāha punaH sa tam//"
    },
    {
      "tag": "p",
      "attributes": {},
      "text": "12.11a: śṛṇuṣvaikamanā bhūtvā guhyam adhyātma saṃjñitam/\n12.11b: pravakṣyāmy atibhaktānāṃ nādeyaṃ vidyate mama//"
    },
    {
      "tag": "p",
      "attributes": {},
      "text": "12.12a: vāsudevaH paraṃ brahma tanmūrtiH puruṣaH paraH/\n12.12b: avyakto nirguṇaH śāntaH pañcaviṃśāt paro +avyayaH//"
    },
    {
      "tag": "p",
      "attributes": {},
      "text": "12.13a: prakṛtyantargato devo bahir antaś ca sarvagaH/\n12.13b: saṅkarṣaṇo +apaH sṛṣṭvādau tāsu vīryam avāsṛjat//"
    },
    {
      "tag": "p",
      "attributes": {},
      "text": "12.14a: tadaṇḍam abhavad dhaimaṃ sarvatra tamasāvṛtam/\n12.14b: tatrāniruddhaH prathamaṃ vyaktībhūtaH sanātanaH//"
    },
    {
      "tag": "p",
      "attributes": {},
      "text": "12.15a: hiraṇyagarbho bhagavān eṣa chandasi paṭhyate/\n12.15b: ādityo hy ādibhūtatvāt prasūtyā sūrya ucyate//"
    },
    {
      "tag": "p",
      "attributes": {},
      "text": "12.16a: paraṃ jyotis tamaH pāre sūryo +ayaṃ saviteti ca/\n12.16b: paryeti bhuvanān eṣa bhāvayan bhūtabhāvanaH//"
    },
    {
      "tag": "p",
      "attributes": {},
      "text": "12.17a: prakāśātmā tamohantā mahān ity eṣa viśrutaH/\n12.17b: ṛco +asya maṇḍalaṃ sāmānyustrāmūrtir yajūṃṣi ca//"
    },
    {
      "tag": "p",
      "attributes": {},
      "text": "12.18a: trayīmaho +ayaṃ bhagavāṇ kālātmā kālakṛd vibhuH/\n12.18b: sarvātmā sarvagaH sūkṣmaH sarvam asmin pratiṣṭhitam//"
    },
    {
      "tag": "p",
      "attributes": {},
      "text": "12.19a: rathe viśvamaye cakraṃ kṛtvā saṃvatsarātmakam/\n12.19b: chandāṃsy aśvāH sapta yuktāH paryaṭaty eṣa sarvadā//"
    },
    {
      "tag": "p",
      "attributes": {},
      "text": "12.20a: tripādam amṛtaṃ guhyaṃ pādo +ayaṃ prakaṭo +abhavat/\n12.20b: so +ahaṅkāraṃ jagatsṛṣṭyai brahmāṇam asṛjat prabhuH//"
    },
    {
      "tag": "p",
      "attributes": {},
      "text": "12.21a: tasmai vedān varān dattvā sarvalokapitāmaham/\n12.21b: pratiṣṭhāpyāṇḍamadhye +atha svayaṃ paryeti bhāvayan//"
    },
    {
      "tag": "p",
      "attributes": {},
      "text": "12.22a: atha sṛṣṭyāṃ manaś cakre brahmāhaṅkāramūrtibhṛt/\n12.22b: manasaś candramā jajñe sūryo +akṣṇos tejasāṃ nidhiH//"
    },
    {
      "tag": "p",
      "attributes": {},
      "text": "12.23a: manasaH khaṃ tato vāyur agnir āpo dharā kramāt/\n12.23b: guṇaikavṛddhyā pañcaiva mahābhūtāni jajñire//"
    },
    {
      "tag": "p",
      "attributes": {},
      "text": "12.24a: agnīṣomau bhānucandrau tatas tv aṅgārakādayaH/\n12.24b: tejobhūkhāmbuvātebhyaH kramaśaH pañca jajñire//"
    },
    {
      "tag": "p",
      "attributes": {},
      "text": "12.25a: punar dvādaśadhātmānaṃ vyabhajad rāśisañjñakam/\n12.25b: nakṣatrarūpiṇaṃ bhūyaH saptaviṃśātmakaṃ vaśī//"
    },
    {
      "tag": "p",
      "attributes": {},
      "text": "12.26a: tataś carācaraṃ viśvaṃ nirmame devapūrvakam/\n12.26b: ūrdhvamadhyādharebhyo +atha srotobhyaH prakṛtīH sṛjan//"
    },
    {
      "tag": "p",
      "attributes": {},
      "text": "12.27a: guṇakarmavibhāgena sṛṣṭvā prāgvad anukramāt/\n12.27b: vibhāgaṃ kalpayāmāsa yathāsvaṃ vedadarśanāt//"
    },
    {
      "tag": "p",
      "attributes": {},
      "text": "12.28a: grahanakṣatratārānāṃ bhūmer viśvasya vā vibhuH/\n12.28b: devāsuramanuṣyāṇāṃ siddhānāṃ ca yathākramam//"
    },
    {
      "tag": "p",
      "attributes": {},
      "text": "12.29a: brahmāṇḍam etat suṣiraṃ tatredaṃ bhūrbhuvādikam/\n12.29b: kaṭāhadvitayasyeva sampuṭaṃ golakākṛti//"
    },
    {
      "tag": "p",
      "attributes": {},
      "text": "12.30a: brahmāṇḍamadhye paridhir vyomakakṣābhidhīyate/\n12.30b: tanmadhye bhramaṇaṃ bhānām adho +adhaH kramaśas tathā//"
    },
    {
      "tag": "p",
      "attributes": {},
      "text": "12.31a: mandāmarejyabhūputrasūryaśukrendujendavaH/\n12.31b: paribhramanty adho+adhaHsthāH siddhhavidyādharā ghanāH//"
    },
    {
      "tag": "p",
      "attributes": {},
      "text": "12.32a: madhye samantād aṇḍasya bhūgolo vyomni tiṣṭhati/\n12.32b: bibhrānaH paramāṃ śaktiṃ brahmaṇo dhāraṇātmakām//"
    },
    {
      "tag": "p",
      "attributes": {},
      "text": "12.33a: tadantarapuṭāH sapta nāgāsurasamāśrayāH/\n12.33b: divyauṣadhirasopetā ramyāH pātālabhūmayaH//"
    },
    {
      "tag": "p",
      "attributes": {},
      "text": "12.34a: anekaratnanicayo jāmbūnadamayo giriH/\n12.34b: bhūgolamadhyago merur ubhayatra vinirgataH//"
    },
    {
      "tag": "p",
      "attributes": {},
      "text": "12.35a: upariṣṭāt sthitās tasya sendrā devā maharṣayaH/\n12.35b: adhastād asurās tadvad dviṣanto +anyonyam āśritāH//"
    },
    {
      "tag": "p",
      "attributes": {},
      "text": "12.36a: tataH samantāt paridhiH krameṇāyaṃ mahārṇavaH/\n12.36b: mekhaleva sthito dhātryā devāsuravibhāgakṛt//"
    },
    {
      "tag": "p",
      "attributes": {},
      "text": "12.37a: samantān merumadhyāt tu tulyabhāgeṣu toyadheH/\n12.37b: dvīpiṣu dikṣu pūrvādinagaryo devanirmitāH//"
    },
    {
      "tag": "p",
      "attributes": {},
      "text": "12.38a: bhūvṛttapāde pūrvasyāṃ yamakoṭīti viśrutā/\n12.38b: bhadrāśvavarṣe nagarī svarṇaprākāratoraṇā//"
    },
    {
      "tag": "p",
      "attributes": {},
      "text": "12.39a: yāmyāyāṃ bhārate varṣe laṅkā tadvan mahāpurī/\n12.39b: paścime ketumālākhye romakākhyā prakīrtitā//"
    },
    {
      "tag": "p",
      "attributes": {},
      "text": "12.40a: udak siddhapurī nāma kuruvarṣe prakīrtitā/\n12.40b: tasyāṃ siddhā mahātmāno nivasanti gatavyathāH//"
    },
    {
      "tag": "p",
      "attributes": {},
      "text": "12.41a: bhūvṛttapādavivarās tāś cānyonyaṃ pratiṣṭhitāH/\n12.41b: tābhyaś cottarago merus tāvān eva surāśrayaH//"
    },
    {
      "tag": "p",
      "attributes": {},
      "text": "12.42a: tāsām uparigo yāti viṣuvastho divākaraH/\n12.42b: na tāsu viṣuvacchāyā nākṣasyonnatir iṣyate//"
    },
    {
      "tag": "p",
      "attributes": {},
      "text": "12.43a: meror ubhayato madhye dhruvatāre nabhaH sthite/\n12.43b: nirakṣadeśasaṃsthānām ubhaye kṣitijāśraye//"
    },
    {
      "tag": "p",
      "attributes": {},
      "text": "12.44a: ato nākṣatrocchrayas tāsu dhruvayoH kṣitijasthayoH/\n12.44b: navatir lambakāṃśās tu merāvakṣāṃśakās tathā/"
    },
    {
      "tag": "p",
      "attributes": {},
      "text": "12.45a: meṣādau devabhāgasthe devānāṃ yāti darśanam/\n12.45b: asurāṇāṃ tulādau tu sūryas tadbhāgasañcaraH//"
    },
    {
      "tag": "p",
      "attributes": {},
      "text": "12.46a: atyāsannatayā tena grīṣme tīvrakarā raveH/\n12.46b: devabhāge surāṇāṃ tu hemante mandatānyathā//"
    },
    {
      "tag": "p",
      "attributes": {},
      "text": "12.47a: devāsurā viṣuvati kṣitijasthaṃ divākaram/\n12.47b: paśyanty anyonyam eteṣāṃ vāmasavye dinakṣape//"
    },
    {
      "tag": "p",
      "attributes": {},
      "text": "12.48a: meṣādāv uditaH sūryas trīn rāśīn udaguttaram/\n12.48b: sañcaran prāgaharmadhyaṃ pūrayen meruvāsinām//"
    },
    {
      "tag": "p",
      "attributes": {},
      "text": "12.49a: *karkyādīn sañcaraṃś tadvad ahnaH paścārdham eva saH/(C karkādīn)\n12.49b: tulādīṃs trīn mṛgādīṃś ca tadvad eva suradviṣām//"
    },
    {
      "tag": "p",
      "attributes": {},
      "text": "12.50a: ato dinakṣape teṣām anyonyaṃ hi viparyayāt/\n12.50b: ahorātrapramāṇaṃ ca bhānor bhagaṇapūraṇāt//"
    },
    {
      "tag": "p",
      "attributes": {},
      "text": "12.51a: dinakṣapārdham eteṣām ayanānte viparyayāt/\n12.51b: uparyātmānam anyonyaṃ kalpayanti surāsurāH//"
    },
    {
      "tag": "p",
      "attributes": {},
      "text": "12.52a: anye +api samasūtrasthā manyante +adhaH parasparam/\n12.52b: bhadrāśvaketumālasthā laṅkāsiddhapurāśritāH//"
    },
    {
      "tag": "p",
      "attributes": {},
      "text": "12.53a: sarvatraiva mahīgole svasthānam upari sthitam/\n12.53b: manyante khe yato golas tasya kvordhavaṃ kva vādhaH//"
    },
    {
      "tag": "p",
      "attributes": {},
      "text": "12.54a: alpakāyatayā lokāH svasthānāt sarvato mukham/\n12.54b: paśyanti vṛttām apy etāṃ cakrākārāṃ vasundharām//"
    },
    {
      "tag": "p",
      "attributes": {},
      "text": "12.55a: savyaṃ bhramati devānām apasavyaṃ suradviṣām/\n12.55b: upariṣṭād bhagolo +ayaṃ vyakṣe paścān mukhaH sadā//"
    },
    {
      "tag": "p",
      "attributes": {},
      "text": "12.56a: atas tatra dinaṃ triṃśannāḍikaṃ śarvadī tathā/\n12.56b: hānivṛddhī sadā vāmaṃ surāsuravibhāgayoH//"
    },
    {
      "tag": "p",
      "attributes": {},
      "text": "12.57a: meṣādau tu sadā vṛddhir udaguttarato +adhikā/\n12.57b: devāṃśe ca kṣapāhānir viparītaṃ tathāsure//"
    },
    {
      "tag": "p",
      "attributes": {},
      "text": "12.58a: tulādau dyuniśor vāmaṃ kṣayavṛddhī tayor ubhe/\n12.58b: deśakrāntivaśān nityaṃ tadvijñānaṃ puroditam//"
    },
    {
      "tag": "p",
      "attributes": {},
      "text": "12.59a: bhūvṛttaṃ krāntibhāgaghnaṃ bhagaṇāṃśavibhājitam/\n12.59b: avāptayojanair arko vyakṣād yāty uparisthitaH//"
    },
    {
      "tag": "p",
      "attributes": {},
      "text": "12.60a: paramāpakramād evaṃ yojanāni viśodhayet/\n12.60b: bhūvṛttapādāc cheṣāṇi yāni syur yojanāni taiH//"
    },
    {
      "tag": "p",
      "attributes": {},
      "text": "12.61a: ayanānte vilomena devāsuravibhāgayoH/\n12.61b: nāḍīṣaṣṭyā sakṛd aharniśāpy asmin sakṛt tathā//"
    },
    {
      "tag": "p",
      "attributes": {},
      "text": "12.62a: tadantare +api ṣaṣṭyante kṣayavṛddhī aharniśoH/\n12.62b: parato viparīto +ayaṃ bhagolaH parivartate//"
    },
    {
      "tag": "p",
      "attributes": {},
      "text": "12.63a: ūne bhūvṛttapāde tu dvijyāpakramayojanaiH/\n12.63b: dhanur mṛgasthaH savitā devabhāge na dṛśyate//"
    },
    {
      "tag": "p",
      "attributes": {},
      "text": "12.64a: tathā cāsurabhāge tu mithune karkaṭe sthitaH/\n12.64b: naṣṭacchāyā mahīvṛttapāde darśanam ādiśet//"
    },
    {
      "tag": "p",
      "attributes": {},
      "text": "12.65a: ekajyāpakramānītair yojanaiH parivarjite/\n12.65b: bhūmikakṣācaturthāṃśe vyakṣāc cheṣais tu yojanaiH//"
    },
    {
      "tag": "p",
      "attributes": {},
      "text": "12.66a: dhanur mṛgālikumbheṣu saṃsthito +arko na dṛśyate/\n12.66b: devabhāge +asurāṇāṃ tu vṛṣādye bhacatuṣṭaye//"
    },
    {
      "tag": "p",
      "attributes": {},
      "text": "12.67a: merau *meṣādicakrārdhe devāH paśyanti bhāskaram/(ḍ -cakārdhe)\n12.67b: sakṛd evoditaṃ tadvad asurāś ca tulādigam//"
    },
    {
      "tag": "p",
      "attributes": {},
      "text": "12.68a: bhūmaṇḍalāt pañcadaśe bhāge deve +atha vāsure/\n12.68b: upariṣṭād vrajaty arkaH saumyayāmyāyanāntagaH//"
    },
    {
      "tag": "p",
      "attributes": {},
      "text": "12.69a: tadantarālayoś cchāyā yāmyodak sambhavaty api/\n12.69b: meror abhimukhaṃ yāti parataH svavibhāgayoH//"
    },
    {
      "tag": "p",
      "attributes": {},
      "text": "12.70a: bhadrāśvoparigaH kuryād bhārate tūdayaṃ raviH/\n12.70b: rātryardhaṃ ketumāle tu kurāv astamayaṃ tadā//"
    },
    {
      "tag": "p",
      "attributes": {},
      "text": "12.71a: bhāratādiṣu varṣeṣu tadvad eva paribhraman/\n12.71b: madhyodayārdharātryastakālān kuryāt pradakṣiṇam//"
    },
    {
      "tag": "p",
      "attributes": {},
      "text": "12.72a: dhruvonnatir bhacakrasya natir meruṃ prayāsyataH/\n12.72b: nirakṣābhimukhaṃ yātur viparīte natonnate//"
    },
    {
      "tag": "p",
      "attributes": {},
      "text": "12.73a: bhacakraṃ dhruvayor baddham ākṣiptaṃ pravahānilaiH/\n12.73b: paryety ajasraṃ tannaddhā grahakakṣā yathākramam//"
    },
    {
      "tag": "p",
      "attributes": {},
      "text": "12.74a: sakṛd udgatam abdārdhaṃ paśyanty arkaṃ surāsurāH/\n12.74b: pitaraH śaśigāH pakṣaṃ svadinaṃ ca narā bhuvi//"
    },
    {
      "tag": "p",
      "attributes": {},
      "text": "12.75a: *upariṣṭasya mahatī kakṣālpādhaHsthitasya ca/(C upariṣṭhasya)\n12.75b: mahatyā kakṣayā bhāgā mahānto +alpās tathālpayā//"
    },
    {
      "tag": "p",
      "attributes": {},
      "text": "12.76a: kālenālpena bhagaṇaṃ bhuṅkte +alpabhramaṇāśritaH/\n12.76b: grahaH kālena mahatā maṇḍale mahati bhraman//"
    },
    {
      "tag": "p",
      "attributes": {},
      "text": "12.77a: svalpayāto bahūn bhuṅkte bhagaṇān śītadīdhitiH/\n12.77b: mahatyā kakṣayā gacchan tataH svalpaṃ śanaiścaraH//"
    },
    {
      "tag": "p",
      "attributes": {},
      "text": "12.78a: mandād adhaH krameṇa syuś caturthā divasādhipāH/\n12.78b: varṣādhipatayas tadvat tṛtīyāś ca prakīrtitāH//"
    },
    {
      "tag": "p",
      "attributes": {},
      "text": "12.79a: ūrdhvakrameṇa śaśino *māsānām adhipāH smṛtāH/(ḍ masānām)\n12.79b: horeśāH sūryatanayād adho+adhaH kramaśas tathā//"
    },
    {
      "tag": "p",
      "attributes": {},
      "text": "12.80a: bhaved bhakakṣā tīkṣṇāṃśor bhramaṇaṃ ṣaṣṭitāḍitam/\n12.80b: sarvopariṣṭād bhramati yojanais tair bhamaṇḍalam//"
    },
    {
      "tag": "p",
      "attributes": {},
      "text": "12.81a: kalpoktacandrabhagaṇā guṇitāH śaśikakṣayā/\n12.81b: ākāśakakṣā sā jñeyā karavyāptis tathā raveH//"
    },
    {
      "tag": "p",
      "attributes": {},
      "text": "12.82a: saiva yatkalpabhagaṇair bhaktā tadbhramaṇaṃ bhavet/\n12.82b: kuvāsarair vibhajyāhnaH sarveṣāṃ prāggatiH smṛtā//"
    },
    {
      "tag": "p",
      "attributes": {},
      "text": "12.83a: bhuktiyojanajā saṅkhyā sendor bhramaṇasaṅguṇā/\n12.83b: svakakṣāptā tu sā tasya tithyāptā gatiliptikā//"
    },
    {
      "tag": "p",
      "attributes": {},
      "text": "12.84a: kakṣā bhūkarṇaguṇitā mahīmaṇḍalabhājitā/\n12.84b: tatkarṇā bhūmikarṇonā grahoccyaṃ svaṃ dalīkṛtāH//"
    },
    {
      "tag": "p",
      "attributes": {},
      "text": "12.85a: khatrayābdhidvidahanāH kakṣā tu himadīdhiteH/(32430\n12.85b: jñaśīghrasyāṅkakhadvitritkṛtaśūnyendavas tathā//(1043209)"
    },
    {
      "tag": "p",
      "attributes": {},
      "text": "12.86a: śukraśīghrasya saptāgnirasābdhirasaṣaḍyamāH/(2664637)\n12.86b: tato +arkabudhaśukrāṇāṃ khakhārthaikasurārṇavāH//(4331500)"
    },
    {
      "tag": "p",
      "attributes": {},
      "text": "12.87a: kujasyāpy aṅkaśūnyāṅkaṣaḍvedaikabhujaṅgamāH/(8146909)\n12.87b: candroccasya kṛtāṣṭābdhivasudvitryaṣṭavahnayaH//(38328484)"
    },
    {
      "tag": "p",
      "attributes": {},
      "text": "12.88a: kṛtartumunipañcādriguṇenduviṣayā guroH/(51375764)\n12.88b: svarbhānor vedatarkāṣṭadviśailārthakhakuñjarāH//(80572864)"
    },
    {
      "tag": "p",
      "attributes": {},
      "text": "12.89a: pañcavāṇākṣināgarturasādryarkāH śanes tataH/(127668255)\n12.89b: bhānāṃ ravikhaśūnyāṅkavasurandhraśarāśvinaH//(25980012)"
    },
    {
      "tag": "p",
      "attributes": {},
      "text": "12.90a: khavyomakhatrayakhasāgraṣaṭkanāgavyomāṣṭaśūnyayamarūpanagāṣṭacandrāH/(18712080864000000)\n12.90b: brahmāṇḍasampuṭaparibhramaṇaṃ samantād abhyantare dinakarasya karaprasāraH//"
    },
    {
      "tag": "p",
      "attributes": {},
      "text": "[jyotiṣopaniṣad]\n13.01a: atha gupte śucau deśe snātaH śucir alaṅkṛtaH/\n13.01b: sampūjya bhāskaraṃ bhaktyā grahān bhāny atha guhyakān//"
    },
    {
      "tag": "p",
      "attributes": {},
      "text": "13.02a: pāramparyopadeśena yathājñānaṃ guror mukhāt/\n13.02b: ācāryaH śiṣyabodhārthaṃ sarvaṃ pratyakṣadarśivān//"
    },
    {
      "tag": "p",
      "attributes": {},
      "text": "13.03a: bhūbhagolasya racanāṃ kuryād āścaryakāriṇīm/\n13.03b: abhīṣṭaṃ pṛthivīgolaṃ kārayitvā tu dāravam//"
    },
    {
      "tag": "p",
      "attributes": {},
      "text": "13.04a: daṇḍaṃ tanmadhyagaṃ meror ubhayatra vinirgatam/\n13.04b: ādhārakakṣādvitayaṃ kakṣā vaiṣuvatī tathā//"
    },
    {
      "tag": "p",
      "attributes": {},
      "text": "13.05a: bhagaṇāṃśāṅgulaiH kāryā dalitais tisra eva tāH/\n13.05b: svāhorātrārdhakarṇaiś ca tatpramāṇānumānataH//"
    },
    {
      "tag": "p",
      "attributes": {},
      "text": "13.06a: krāntivikṣepabhāgaiś ca dalitair dakṣiṇottaraiH/\n13.06b: svaiH svair apakramais tisro meṣādīnām apakramāt//"
    },
    {
      "tag": "p",
      "attributes": {},
      "text": "13.07a: kakṣāH prakalpayet tāś ca karkyādīnāṃ viparyayāt/\n13.07b: tadvat tisras tulādīnāṃ mṛgādīnāṃ vilomataH//"
    },
    {
      "tag": "p",
      "attributes": {},
      "text": "13.08a: yāmyagolāśritāH kāryāH kakṣādhārād dvayor api/\n13.08b: yāmyodaggolasaṃsthānāṃ bhānām abhijitas tathā//"
    },
    {
      "tag": "p",
      "attributes": {},
      "text": "13.09a: saptarṣīṇām agastyasya brahmādīnāṃ ca kalpayet/\n13.09b: madhye vaiṣuvatī kakṣā sarveṣām eva saṃsthitā//"
    },
    {
      "tag": "p",
      "attributes": {},
      "text": "13.10a: tadādhārayuter ūrdhvam ayane viṣuvadvayam/\n13.10b: viṣuvatsthānato bhāgaiH sphuṭair bhagaṇasañcarāt//"
    },
    {
      "tag": "p",
      "attributes": {},
      "text": "13.11a: kṣetrāṇy evam ajādīnāṃ tiryagjyābhiH prakalpayet/\n13.11b: ayanād ayanaṃ caiva kakṣā tiryak tathāparā//"
    },
    {
      "tag": "p",
      "attributes": {},
      "text": "13.12a: krāntisañjñā tayā sūryaH sadā paryeti bhāsayan/\n13.12b: candrādyāś ca svakaiH pātair apamaṇḍalam āśritaiH//"
    },
    {
      "tag": "p",
      "attributes": {},
      "text": "13.13a: tato +apakṛṣṭā dṛśyante vikṣepānteṣv apakramāt/\n13.13b: udayakṣitije lagnam astaṃ gacchac ca tadvaśāt//"
    },
    {
      "tag": "p",
      "attributes": {},
      "text": "13.14a: laṅkodayair yathāsiddhaṃ khamadhyopari madhyamam/\n13.14b: madhyakṣitijayor madhye yā jyā sāntyābhidhīyate//"
    },
    {
      "tag": "p",
      "attributes": {},
      "text": "13.15a: jñeyā caradalajyā ca viṣuvat kṣitijāntaram/\n13.15b: kṛtvopari svakaṃ sthānaṃ madhye kṣitijamaṇḍalam//"
    },
    {
      "tag": "p",
      "attributes": {},
      "text": "13.16a: vastracchannaṃ bahis cāpi lokālokena veṣṭitam/\n13.16b: amṛtasrāvayogena kālabhramaṇasādhanam//"
    },
    {
      "tag": "p",
      "attributes": {},
      "text": "13.17a: tuṅgabījasamāyuktaṃ golayantraṃ prasādhayet/\n13.17b: gopyam etat prakāśoktaṃ sarvagamyaṃ bhaved iha//"
    },
    {
      "tag": "p",
      "attributes": {},
      "text": "13.18a: tasmād gurūpadeśena racayed golam uttamam/\n13.18b: yuge yuge samucchinnā racaneyaṃ vivasvataH//"
    },
    {
      "tag": "p",
      "attributes": {},
      "text": "13.19a: prasādāt kasyacid bhūyaH prādur bhavati kāmataH/\n13.19b: kālasaṃsādhanārthāya tathā yantrāṇi sādhayet//"
    },
    {
      "tag": "p",
      "attributes": {},
      "text": "13.20a: ekākī yojayed bījaṃ yantre vismayakāriṇi/\n13.20b: śaṅkuyaṣṭidhanuścakraiś chāyāyantrair anekadhā//"
    },
    {
      "tag": "p",
      "attributes": {},
      "text": "13.21a: gurūpadeśād vijñeyaṃ kālajñānam atandritaiH/\n13.21b: toyayantrakapālādyair mayūranaravānaraiH//"
    },
    {
      "tag": "p",
      "attributes": {},
      "text": "13.21c: sasūtrareṇugarbhaiś ca samyak kālaṃ prasādhayet//"
    },
    {
      "tag": "p",
      "attributes": {},
      "text": "13.22a: pāradārāmbusūtrāṇi śulvatailajalāni ca/\n13.22b: bījāni pāṃsavas teṣu prayogās te +api durlabhāH//"
    },
    {
      "tag": "p",
      "attributes": {},
      "text": "13.23a: tāṃrapātram adhaśchidraṃ nyastaṃ kuṇḍe +amalāmbhasi/\n13.23b: ṣaṣṭir majjaty ahorātre sphuṭaṃ yantraṃ kapālakam//"
    },
    {
      "tag": "p",
      "attributes": {},
      "text": "13.24a: narayantraṃ tathā sādhu divā ca vimale ravau/\n13.24b: chāyāsaṃsādhanaiH proktaṃ kālasādhanam uttamam//"
    },
    {
      "tag": "p",
      "attributes": {},
      "text": "13.25a: grahanakṣatracaritaṃ jñātvā golaṃ ca tattvataH/\n13.25b: grahalokam avāpnoti paryāyeṇātmavān naraH//"
    },
    {
      "tag": "p",
      "attributes": {},
      "text": "[māna]\n14.01a: brāhmaṃ divyaṃ tathā pitryaṃ prājāpatyaṃ guros tathā/\n14.01b: sauraṃ ca sāvanaṃ cāndram ārkṣaṃ mānāni vai nava//"
    },
    {
      "tag": "p",
      "attributes": {},
      "text": "14.02a: caturbhir vyavahāro +atra sauracāndrārkṣasāvanaiH/\n14.02b: bārhaspatyena ṣaṣṭyabdaṃ jñeyaṃ nānyais tu nityaśaH//"
    },
    {
      "tag": "p",
      "attributes": {},
      "text": "14.03a: saureṇa dyuniśor mānaṃ ṣaḍaśītimukhāni ca/\n14.03b: ayanaṃ viṣuvaccaiva saṃkrānteH puṇyakālatā//"
    },
    {
      "tag": "p",
      "attributes": {},
      "text": "14.04a: tulādi ṣaḍaśītyahnāṃ ṣaḍaśītimukhaṃ kramāt/\n14.04b: taccatuṣṭayam eva syād dvisvabhāveṣu rāśiṣu//"
    },
    {
      "tag": "p",
      "attributes": {},
      "text": "14.05a: ṣaḍviṃśe dhanuṣo bhāge dvāviṃśe nimiṣasya ca/\n14.05b: mithunāṣṭādaśe bhāge kanyāyās tu caturdaśa//"
    },
    {
      "tag": "p",
      "attributes": {},
      "text": "14.06a: tataH śeṣāṇi kanyāyā yāny ahāni tu ṣoḍaśa/\n14.06b: kratubhis tāni tulyāni pitṝṇāṃ dattam akṣayam//"
    },
    {
      "tag": "p",
      "attributes": {},
      "text": "14.07a: bhacakranābhau viṣuvaddvitayaṃ samasūtragam/\n14.07b: ayanadvitayaṃ caiva catasraH prathitās tu tāH//"
    },
    {
      "tag": "p",
      "attributes": {},
      "text": "14.08a: tadantareṣu saṃkrāntidvitayaṃ dvitayaṃ punaH/\n14.08b: nairantaryāt tu saṃkrānter jñeyaṃ viṣṇupadīdvayam//"
    },
    {
      "tag": "p",
      "attributes": {},
      "text": "14.09a: bhānor makarasaṅkrānteH ṣaṇmāsā uttarāyaṇam/\n14.09b: karkyādes tu tathaiva syāt ṣaṇmāsā dakṣiṇāyanam//"
    },
    {
      "tag": "p",
      "attributes": {},
      "text": "14.10a: dvirāśinātha ṛtavas tato +api śiśirādayaH/\n14.10b: meṣādayo dvādaśaite māsās tair eva vatsaraH//"
    },
    {
      "tag": "p",
      "attributes": {},
      "text": "14.11a: arkamānakalāH ṣaṣṭyā guṇitā bhuktibhājitāH/\n14.11b: tadardhanāḍyaH saṅkrānter arvāk puṇyaṃ tathā pare//"
    },
    {
      "tag": "p",
      "attributes": {},
      "text": "14.12a: arkād viniHsṛtaH prācīṃ yad yāty aharahaH śaśī/\n14.12b: tac cāndramānam aṃśais tu jñeyā dvādaśabhis tithiH//"
    },
    {
      "tag": "p",
      "attributes": {},
      "text": "14.13a: tithiH karaṇam udvāhaH kṣauraṃ sarvakriyās tathā/\n14.13b: vratopavāsayātrāṇāṃ kriyā cāndreṇa gṛhyate//"
    },
    {
      "tag": "p",
      "attributes": {},
      "text": "14.14a: triṃśatā tithibhir māsaś cāndraH pitryam ahaH smṛtam/\n14.14b: niśā ca māsapakṣāntau tayor madhye vibhāgataH//"
    },
    {
      "tag": "p",
      "attributes": {},
      "text": "14.15a: bhacakrabhramaṇaṃ nityaṃ nākṣatraṃ dinam ucyate/\n14.15b: nakṣatranāmnā māsās tu jñeyāH parvāntayogataH//"
    },
    {
      "tag": "p",
      "attributes": {},
      "text": "14.16a: kārtikyādiṣu saṃyoge kṛttikādi dvayaṃ dvayam/\n14.16b: antyopāntyau pañcamaś ca tridhā māsatrayaṃ smṛtam//"
    },
    {
      "tag": "p",
      "attributes": {},
      "text": "14.17a: vaiśākhādiṣu kṛṣṇe ca yogaH pañcadaśe tithau/\n14.17b: kārttikādīni varṣāṇi guror astodayāt tathā//"
    },
    {
      "tag": "p",
      "attributes": {},
      "text": "14.18a: udayād udayaṃ bhānoH sāvanaṃ tat prakīrtitam/\n14.18b: sāvanāni syur *etena yajñakālavidhis tu taiH//(ḍ etana)"
    },
    {
      "tag": "p",
      "attributes": {},
      "text": "14.19a: sūtakādiparicchedo dinamāsābdapās tathā/\n14.19b: madhyamā grahabhuktis tu sāvanenaiva gṛhyate//"
    },
    {
      "tag": "p",
      "attributes": {},
      "text": "14.20a: surāsurāṇām anyonyam ahorātraṃ viparyayāt/\n14.20b: yatproktaṃ tad bhaved divyaṃ bhānor bhagaṇapūraṇāt//"
    },
    {
      "tag": "p",
      "attributes": {},
      "text": "14.21a: manvantaravyavasthā ca prājāpatyam udāhṛtam/\n14.21b: na tatra dyuniśor bhedo brāhmaṃ kalpaH prakīrtitam//"
    },
    {
      "tag": "p",
      "attributes": {},
      "text": "14.22a: etat te paramākhyātaṃ rahasyaṃ paramādbhutam/\n14.22b: brahmaitat paramaṃ puṇyaṃ sarvapāpapraṇāśanam//"
    },
    {
      "tag": "p",
      "attributes": {},
      "text": "14.23a: divyaṃ cārkṣaṃ grahāṇāṃ ca darśitaṃ jñānam uttamam/\n14.23b: vijñāyārkādilokeṣu sthānaṃ prāpnoti śāsvatam//"
    },
    {
      "tag": "p",
      "attributes": {},
      "text": "14.24a: ity uktvā mayam āmantrya samyak tenābhipūjitaH/\n14.24b: divam ācakrame +arkāṃśaH praviveśa svamaṇḍalam//"
    },
    {
      "tag": "p",
      "attributes": {},
      "text": "14.25a: mayo +atha divyaṃ tajñānaṃ jñātvā sākṣād vivasvataH/\n14.25b: kṛtakṛtyam ivātmānaṃ mene nirdhūtakalmaṣam//"
    },
    {
      "tag": "p",
      "attributes": {},
      "text": "14.26a: jñātvā tam ṛṣayaś cātha sūryalabdhavaraṃ mayam/\n14.26b: paribabrur upetyātho jñānaṃ papracchur ādarāt//"
    },
    {
      "tag": "p",
      "attributes": {},
      "text": "14.27a: sa tebhyaH pradadau prīto grahāṇāṃ caritaṃ mahat/\n14.27b: atyadbhutatamaṃ loke rahasyaṃ brahmasammitam//"
    }
  ]
}