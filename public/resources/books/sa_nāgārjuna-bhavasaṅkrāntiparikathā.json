{
  "title": "sa_nāgārjuna-bhavasaṅkrāntiparikathā",
  "body": "<body xmlns='http://www.tei-c.org/ns/1.0'>\n\n<p>Nāgārjuna: Bhavasaṅkrāntiparikathā</p>\n\n<p>namaḥ kumārabhūtāya mañjuśriye /</p>\n\n<lg>\n<l>bhāvānna jāyate 'bhāvo nābhāvādapi jāyate /</l>\n<l>bhāva utpaddyate nityaṃ bhābo bhrāntiḥ khapuṣpavat // 1 //</l>\n</lg>\n\n<lg>\n<l>sati dharme nabhastulye khatulyaṃ jāyate param /</l>\n<l>pratītya sarva khasamaṃ bhāvastasmādabhāvavān // 2 //</l>\n</lg>\n\n<lg>\n<l>sbabhāvataḥ karma nāsti heturnāsti phalaṃ na ca /</l>\n<l>na viddyata idaṃ sarbaṃ loko nāsti na bhañjanam // 3 //</l>\n</lg>\n\n<lg>\n<l>anutpannaśca yo bhāvaḥ paraṃ (sa) janayetkatham /</l>\n<l>lokaḥ prathamato 'jātaḥ kenāpi na hi nirmitaḥ /</l>\n<l>somasiṃhapurītulyo loko bhramyatyanarthake // 4 //</l>\n</lg>\n\n<lg>\n<l>loko vikalpadutpanno vikalpaścittasaṃbhavaḥ /</l>\n<l>cittaṃ hi kāyāśrayakaṃ tasmātkāyo vicāryate // 5 //</l>\n</lg>\n\n<lg>\n<l>rūpaṃ śūnyaṃ vedanā niḥsvabhāvā saṃjñā nāste nāsti saṃskārabhāvaḥ /</l>\n<l>bhūtaṃ hitvā cittacaitte ca nastastasmātkāyaḥ kalpahīnasvabhāvaḥ // 6 //</l>\n</lg>\n\n<lg>\n<l>citta nāsti na dharmāste na kāyo nāpi dhātavaḥ /</l>\n<l>advayīkaraṇaṃ hīdaṃ tattvaṃ vidvadbhirucyate // 7 //</l>\n</lg>\n\n<lg>\n<l>anālambamidaṃ sarvamanālambaṃ prabhāṣitam /</l>\n<l>kṛtvā matimanālambāmanālambaṃ samuddhitaṃ // 8 //</l>\n</lg>\n\n<lg>\n<l>dānaśīlakṣamāvīryadhyānādau suniṣevite /</l>\n<l>acireṇaiva kālena paramāṃ bodhimāpsyati // 9 //</l>\n</lg>\n\n<lg>\n<l>upāyaprajñayosthitvā sattvāṃśca karuṇāpayet /</l>\n<l>sarvajñānaṃ śighrameva lapsyate nahi saṃśayaḥ // 10 //</l>\n</lg>\n\n<lg>\n<l>nāmamātramidaṃ sarvaṃ saṃjñāmātre pratiṣṭhitam /</l>\n<l>nābhidhānātpṛthagbhūtamabhidheyaṃ na vidyate // 11 //</l>\n</lg>\n\n<lg>\n<l>anāmakāḥ sarvadharmā nirātmānaḥ prakīrtitāḥ /</l>\n<l>ime dharmā abhūtāśca kalpanāyāḥ samuddhitāḥ /</l>\n<l>kalpanā sāpi śūnyeyaṃ yayā śūnyeti kalpitāḥ // 12 //</l>\n</lg>\n\n<lg>\n<l>cakṣu paśyati rūpāṇi tattvavaktrā yaducyate /</l>\n<l>mithyābhimānalokasya sāṃvṛtaṃ satyamīritam // 13 //</l>\n</lg>\n\n<lg>\n<l>sāmagryā darśanaṃ yatra prakāśayati nāyakaḥ /</l>\n<l>prāhopacārabhūmiṃ tāṃ paramārthasya buddhimān // 14 //</l>\n</lg>\n\n<lg>\n<l>na cakṣuḥ prekṣate rūpaṃ mano dharmānnvetti ca /</l>\n<l>etattu paraṃ satyaṃ lokasya viṣayo na yat // 15 //</l>\n</lg>\n\n<lg>\n<l>cakṣurnāsti na rūpañca dṛśyaṃ nāsti na manaskriyā /</l>\n<l>cittaṃ svapnasamaṃ bhrāntiḥ sarvaṃ na sadasanna ca // 16 //</l>\n</lg>\n\n<p>ācārya āryanāgārjunakṛta bhavasaṅkrāntiparikathā sampūrṇā //</p>\n\n  </body>\n\n"
}