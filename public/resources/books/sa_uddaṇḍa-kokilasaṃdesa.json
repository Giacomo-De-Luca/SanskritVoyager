{
  "title": "sa_uddaṇḍa-kokilasaṃdesa",
  "body": "<body xmlns='http://www.tei-c.org/ns/1.0'>\n    <div type='bhāga' n='1'>\n      <head>pūrvabhāgaḥ</head>\n<lg xml:id='Kok_1.1'>\n<l><seg type='pāda' n='a'>saudhe tuṅge saha dayitayā ko 'pi saṅkrīḍamānaḥ</seg> <seg type='pāda' n='b'>prāpa svāpaṃ paramapuruṣaḥ śeṣabhoge śriyeva</seg> </l>\n<l><seg type='pāda' n='c'>citrā daivī gatiriyamasau śailajāmaṇḍitāyāṃ</seg> <seg type='pāda' n='d'>kāñcyāṃ kampātaṭabhuvi tayānanvito budhyate sma</seg> //</l>\n</lg>\n\n<lg xml:id='Kok_1.2'>\n<l><seg type='pāda' n='a'>tvāmāninyuḥ subhaga śayitaṃ līlayā nīlakeśyo</seg> <seg type='pāda' n='b'>draṣṭuṃ devaṃ varuṇapurataḥ sampatantyo vimānaiḥ</seg> </l>\n<l><seg type='pāda' n='c'>atrāmuñcannapi bhagavatīkiṅkaroktyā saśaṅkāḥ</seg> <seg type='pāda' n='d'>śuśrāvetthaṃ sa punaravapussaṅgrahāṃ vyomni vāṇīm</seg> //</l>\n</lg>\n\n<lg xml:id='Kok_1.3'>\n<l><seg type='pāda' n='a'>kṣetre cāsmin sakalavipadāṃ bhañjane pañca māsān</seg> <seg type='pāda' n='b'>āsīthāścet priyajanaviyogārtirūrdhvaṃ na te syāt</seg> </l>\n<l><seg type='pāda' n='c'>ākarṇyemāṃ punariti tathā saiṣa cakre nivāsaṃ</seg> <seg type='pāda' n='d'>kleśo bhūyānapi bahumataḥ ślāghyate cedudarkaḥ</seg> //</l>\n</lg>\n\n<lg xml:id='Kok_1.4'>\n<l><seg type='pāda' n='a'>tatra dvitrān priyasahacarīviprayogātidīrghān</seg> <seg type='pāda' n='b'>kāmārto 'yaṃ śivaśiva samullaṅghya māsān kathañcit</seg> </l>\n<l><seg type='pāda' n='c'>caitrārambhe samuditamadhuśrīkaṭākṣābhirāmaṃ</seg> <seg type='pāda' n='d'>cūtāṅkūrāsvadanarasikaṃ kokilaṃ sandadarśa</seg> //</l>\n</lg>\n\n<lg xml:id='Kok_1.5'>\n<l><seg type='pāda' n='a'>taṃ kūjantaṃ kalamadhurayā pañcamasvānabhaṅgyā</seg> <seg type='pāda' n='b'>kāntālāpasmaraṇavivaśaḥ kiñcidārādupetya</seg> </l>\n<l><seg type='pāda' n='c'>datvā netrāñjalipuṭabhṛtairarghyamaśrupravāhair</seg> <seg type='pāda' n='d'>jātāśvāsaḥ sphuṭamiti girā śrāvyayā sandideśa</seg> //</l>\n</lg>\n\n<lg xml:id='Kok_1.6'>\n<l><seg type='pāda' n='a'>atrāyāhi priyasakha nanu svāgataṃ paśya pārśve</seg> <seg type='pāda' n='b'>pratyagrodyanmadhurasakaṇasvedinīṃ cūtavallīm</seg> </l>\n<l><seg type='pāda' n='c'>tvatsamparkaṃ subhaga niyataṃ kāṅkṣate 'sau vilolā</seg> <seg type='pāda' n='d'>lolambākṣī calakisalayairāhvayantī sarāgā</seg> //</l>\n</lg>\n\n<lg xml:id='Kok_1.7'>\n<l><seg type='pāda' n='a'>antastoṣaṃ mama vitanuṣe hanta jāne bhavantaṃ</seg> <seg type='pāda' n='b'>skandhāvāraprathamasubhaṭaṃ pañcabāṇasya rājñaḥ</seg> </l>\n<l><seg type='pāda' n='c'>kūjāvyājāddhitamupadiśan kokilāvyājabandho</seg> <seg type='pāda' n='d'>kāntaiḥ sākaṃ nanu ghaṭayase kāminīrmānabhājaḥ</seg> //</l>\n</lg>\n\n<lg xml:id='Kok_1.8'>\n<l><seg type='pāda' n='a'>vācālaṃ mā parabhṛta kṛthā māṃ priyāviprayuktaṃ</seg> <seg type='pāda' n='b'>prāyaḥ prāptaṃ praṇayavacanaṃ tvādṛśe mādṛśānām</seg> </l>\n<l><seg type='pāda' n='c'>kiñcillīnāṃ kisalayapuṭe kokilāmākulātmā</seg> <seg type='pāda' n='d'>tvaṃ cāpaśyan bata virahiṇāṃ yena jānāsi tāpam</seg> //</l>\n</lg>\n\n<lg xml:id='Kok_1.9'>\n<l><seg type='pāda' n='a'>yāvatkālaṃ mahitapatagādhīśa kārye niyoktuṃ</seg> <seg type='pāda' n='b'>saṅkocaṃ me vrajati rasanā sandidikṣormṛgākṣyāḥ</seg> </l>\n<l><seg type='pāda' n='c'>tāvatkālaṃ tava ca hṛdayaṃ tāntimetīti śaṅke</seg> <seg type='pāda' n='d'>dīnāpannapraṇayaghaṭane dīrghasūtretarasya</seg> //</l>\n</lg>\n\n<lg xml:id='Kok_1.10'>\n<l><seg type='pāda' n='a'>sandeśaṃ me naya khagapate sādhaya bhrātṛkṛtyaṃ</seg> <seg type='pāda' n='b'>santāpārtāṃ suvacana samāśvāsaya preyasīṃ me</seg> </l>\n<l><seg type='pāda' n='c'>kāntodantaḥ suhṛdupanato viprayogārditānāṃ</seg> <seg type='pāda' n='d'>prāyaḥ strīṇāṃ bhavati kimapi prāṇasandhāraṇāya</seg> //</l>\n</lg>\n\n<lg xml:id='Kok_1.11'>\n<l><seg type='pāda' n='a'>gantavyaste tridivavijayī maṅgalāgreṇa deśaḥ</seg> <seg type='pāda' n='b'>prāptaḥ khyātiṃ vihitatapasaḥ prāgjayantasya nāmnā</seg> </l>\n<l><seg type='pāda' n='c'>pāre cūrṇyāḥ parisarasamāsīnagovindavakṣo</seg><seg type='pāda' n='d'>lakṣmīvīkṣāvivalanasudhāśītalaḥ keraleṣu</seg> //</l>\n</lg>\n\n<lg xml:id='Kok_1.12'>\n<l><seg type='pāda' n='a'>tatra drakṣyasyakhilamahilāmaulimālāyamānāṃ</seg> <seg type='pāda' n='b'>bālāmenāṃ niyatamadhunā madviyogena dīnām</seg> </l>\n<l><seg type='pāda' n='c'>kalyāṇī sā kanakakadalīkandalīkomalāṅgī</seg> <seg type='pāda' n='d'>kandarpāgniṃ kathamiva kukūlāgnikalpaṃ saheta</seg> //</l>\n</lg>\n\n<lg xml:id='Kok_1.13'>\n<l><seg type='pāda' n='a'>adhvānaṃ te hitamupadiśāmyaśrameṇaiva gantuṃ</seg> <seg type='pāda' n='b'>snigdhacchāyaistarubhirabhitaḥ śāntagharmapracāram</seg> </l>\n<l><seg type='pāda' n='c'>saṃskartāsi dhruvamupagato yatra patrīndra teṣām</seg> <seg type='pāda' n='d'>uddāmānāmapi navanavodyānalīlāyitānām</seg> //</l>\n</lg>\n\n<lg xml:id='Kok_1.14'>\n<l><seg type='pāda' n='a'>śrīkāmākṣyā vinatamamarairutsavaṃ phālgunākhyaṃ</seg> <seg type='pāda' n='b'>dṛṣṭvā yāntyaḥ svabhavanamupārūḍhanānāvimānāḥ</seg> </l>\n<l><seg type='pāda' n='c'>tvatsaṃllāpaśravaṇataralāḥ paścimāmbhodhivelā</seg><seg type='pāda' n='d'>paryantaṃ te varuṇanagarīmañjuvācaḥ sahāyāḥ</seg> //</l>\n</lg>\n\n<lg xml:id='Kok_1.15'>\n<l><seg type='pāda' n='a'>ākarṣantaḥ pratinavalatāpuṣpagandhopahārān</seg> <seg type='pāda' n='b'>āsiñcantaḥ saraṇimabhitaḥ śītalaiḥ śīthuleśaiḥ</seg> </l>\n<l><seg type='pāda' n='c'>bhṛṅgīnādairmadhuramadhuraṃ vyāharanto valante</seg> <seg type='pāda' n='d'>kampākūlopavanapavanā bandhavaste 'nukūlāḥ</seg> //</l>\n</lg>\n\n<lg xml:id='Kok_1.16'>\n<l><seg type='pāda' n='a'>vandasvārāt priyasakha punardarśanāyātra śaureḥ</seg> <seg type='pāda' n='b'>kāñcībhartuḥ karigiritaṭe puṇyamenaṃ vimānam</seg> </l>\n<l><seg type='pāda' n='c'>ādhatte yat kanakavalabhīnīḍalīnaiḥ kapotair</seg> <seg type='pāda' n='d'>adyāpyambhoruhabhavamakhālagnadhūmābhiśaṅkām</seg> //</l>\n</lg>\n\n<lg xml:id='Kok_1.17'>\n<l><seg type='pāda' n='a'>pīṭheṣvaṣṭādaśasu mahitaṃ kāmapīṭhaṃ bhajethāḥ</seg> <seg type='pāda' n='b'>pārekampaṃ svayamiha parā devatā sannidhatte</seg> </l>\n<l><seg type='pāda' n='c'>sabhrūcāpaṃ nayanajaladaṃ prāpya yasyāḥ kṛpāpaṃ</seg> <seg type='pāda' n='d'>tuṇḍīrakṣmā sulabhakavitāsasyavṛddhiḥ samindhe</seg> //</l>\n</lg>\n\n<lg xml:id='Kok_1.18'>\n<l><seg type='pāda' n='a'>uḍḍīyāsmād bakulasarasāt sa tvamudyānadeśāt</seg> <seg type='pāda' n='b'>prādakṣiṇyād vraja parisare puṇyamekāmravṛkṣam</seg> </l>\n<l><seg type='pāda' n='c'>mūle yasya prakṛtisubhage muktakailāsalobho</seg> <seg type='pāda' n='d'>devaḥ sākṣādvasati valayāṅkāhvayaścandracūḍaḥ</seg> //</l>\n</lg>\n\n<lg xml:id='Kok_1.19'>\n<l><seg type='pāda' n='a'>dṛṣṭvā śambhuṃ gaganasaraṇāvujjihāne tvayi drāk</seg> <seg type='pāda' n='b'>pakṣadvandvavyajanapavanoccālitābhyo latābhyaḥ</seg> </l>\n<l><seg type='pāda' n='c'>utthāsyanti bhramarataruṇāḥ siktadehā marandair</seg> <seg type='pāda' n='d'>udyānaśrīprahitasajalāpāṅgabhaṅgānukārāḥ</seg> //</l>\n</lg>\n\n<lg xml:id='Kok_1.20'>\n<l><seg type='pāda' n='a'>spaṣṭālakṣyastvayi pika samālambamāne 'mbarāntaṃ</seg> <seg type='pāda' n='b'>kāñcīdeśaḥ kimapi vasudhāṃ bhūṣayan gauraveṇa</seg> </l>\n<l><seg type='pāda' n='c'>tatsaundaryāpahṛtahṛdayo mā vilambasva gantuṃ</seg> <seg type='pāda' n='d'>bandhutrāṇād bahumatipadaṃ nāparaṃ tvadvidhānām</seg> //</l>\n</lg>\n\n<lg xml:id='Kok_1.21'>\n<l><seg type='pāda' n='a'>āśāṃ pāśāyudhatilakitāmāśrayannāttavegaḥ</seg> <seg type='pāda' n='b'>kūlonmīlatkramukakuhalīcāmarāndolitormim</seg> </l>\n<l><seg type='pāda' n='c'>drakṣyasyagre vikacakamalodgandhimādhvīkapānāt</seg> <seg type='pāda' n='d'>kṣībakṣībabhramarataruṇīsevitāṃ kṣīrasindhum</seg> //</l>\n</lg>\n\n<lg xml:id='Kok_1.22'>\n<l><seg type='pāda' n='a'>pakṣodyautaiḥ pataga purajitkandharākāṇḍanīlair</seg> <seg type='pāda' n='b'>vyāptābhogā visṛmaratarairvyoma sīmantayantī</seg> </l>\n<l><seg type='pāda' n='c'>suvyaktaṃ te gamanasaraṇiḥ sūtrayedūrdhvamasyāḥ</seg> <seg type='pāda' n='d'>sindhusnehopagatayamunāveṇivīthīvilāsam</seg> //</l>\n</lg>\n\n<lg xml:id='Kok_1.23'>\n<l><seg type='pāda' n='a'>cūte cūte kusumakalikāṃ tvāṃ ca dṛṣṭvā sametaṃ</seg> <seg type='pāda' n='b'>bālāśokāhananamaruṇairaṅghribhistanvatīnām</seg> </l>\n<l><seg type='pāda' n='c'>tanvaṅgīnāṃ śravaṇasubhagairnūpurāṇāṃ virāvair</seg> <seg type='pāda' n='d'>vācālāḥ syurniyatamabhitaḥ kūlamārāmasīmāḥ</seg> //</l>\n</lg>\n\n<lg xml:id='Kok_1.24'>\n<l><seg type='pāda' n='a'>snātottīrṇāḥ sajalakaṇikāsundarorojakumbhāḥ</seg> <seg type='pāda' n='b'>śyāmāpaṅkaiḥ śubhaparimalaiḥ spṛṣṭamāṅgalyabhūṣāḥ</seg> </l>\n<l><seg type='pāda' n='c'>tīre tasyā dramiḍasudṛśo darśanīyā vilokya</seg> <seg type='pāda' n='d'>prāyo bhāvī kṣaṇamiva sakhe gacchataste vilambaḥ</seg> //</l>\n</lg>\n\n<lg xml:id='Kok_1.25'>\n<l><seg type='pāda' n='a'>dhūmastomaiḥ savanajanitairdhūsaropāntavṛkṣāḥ</seg> <seg type='pāda' n='b'>prauḍhaślāghyairmukharitamaṭhāḥ pāvanairbrahmaghoṣaiḥ</seg> </l>\n<l><seg type='pāda' n='c'>ruddhābhogā dvijavaravidhisnānapūtaistaṭākair</seg> <seg type='pāda' n='d'>draṣṭavyāste tadanu saritaṃ dakṣiṇenāgrahārāḥ</seg> //</l>\n</lg>\n\n<lg xml:id='Kok_1.26'>\n<l><seg type='pāda' n='a'>sā vaidagdhī śrutiṣu sa punaḥ sarvaśāstrāvagāhas</seg> <seg type='pāda' n='b'>taccāmlānaprasarasarasaṃ niṣkalaṅkaṃ kavitvam</seg> </l>\n<l><seg type='pāda' n='c'>tatratyānāṃ kimiha bahunā sarvametat paṭhantaḥ</seg> <seg type='pāda' n='d'>śṛṅge śṛṅge gṛhaviṭapināṃ spaṣṭayiṣyanti kīrāḥ</seg> //</l>\n</lg>\n\n<lg xml:id='Kok_1.27'>\n<l><seg type='pāda' n='a'>tānullaṅghya smitakuvalayasnigdhamutkandharāṇāṃ</seg> <seg type='pāda' n='b'>colastrīṇāmayi saphalayan netramutpakṣmamālam</seg> </l>\n<l><seg type='pāda' n='c'>vilvakṣetraṃ viśa paśupaterveśma nīvāsamīrair</seg> <seg type='pāda' n='d'>dhūtālindadhvajapaṭaśikhairnūnamāhūyamānaḥ</seg> //</l>\n</lg>\n\n<lg xml:id='Kok_1.28'>\n<l><seg type='pāda' n='a'>kāmaḥ svāmī kila śalabhatāmāpa netrasphuliṅge</seg> <seg type='pāda' n='b'>mā mā bhaiṣīriti bhavabhido darśanāccandramauleḥ</seg> </l>\n<l><seg type='pāda' n='c'>śyāmā varṇe vacasi madhurā cañcalā dṛgvilāse</seg> <seg type='pāda' n='d'>vāmotsaṅge lasati karuṇā kāpi kāmaṃ duhānā</seg> //</l>\n</lg>\n\n<lg xml:id='Kok_1.29'>\n<l><seg type='pāda' n='a'>pakṣisvānaiḥ paṭumadakalaiḥ svāgatāni bruvāṇā</seg> <seg type='pāda' n='b'>vyākīrṇārghyāḥ kusumamadhubhirvījayantaḥ pravālaiḥ</seg> </l>\n<l><seg type='pāda' n='c'>tatrārāmāḥ surabhisacivaṃ tvāṃ sakhe mānayeyus</seg> <seg type='pāda' n='d'>tulyaprītirbhavati hi jano rājavadrājamitre</seg> //</l>\n</lg>\n\n<lg xml:id='Kok_1.30'>\n<l><seg type='pāda' n='a'>kāle tasmin karadhṛtagalannīvayo vārakāntāḥ</seg> <seg type='pāda' n='b'>sambhogānte nibiḍalatikāmandirebhyaścalantyaḥ</seg> </l>\n<l><seg type='pāda' n='c'>vītasvedāstava viharataḥ pakṣapālīsamīrair</seg> <seg type='pāda' n='d'>ākhinnabhrūvalanamalasairarcayiṣyantyapāṅgaiḥ</seg> //</l>\n</lg>\n\n<lg xml:id='Kok_1.31'>\n<l><seg type='pāda' n='a'>bhūyo gacchan janapadamimaṃ sa tvamullaṅghya colān</seg> <seg type='pāda' n='b'>ālokethāstaralahariṇīnetratāpiñchitāni</seg> </l>\n<l><seg type='pāda' n='c'>kāntārāṇi prasavaśayanaiśchinnaguñjākalāpaiḥ</seg> <seg type='pāda' n='d'>kuñje kuñje kathitaśabaradvandvalīlāyitāni</seg> //</l>\n</lg>\n\n<lg xml:id='Kok_1.32'>\n<l><seg type='pāda' n='a'>tatratyāstvāṃ kusumakalikāśīthudhārāṃ vamanto</seg> <seg type='pāda' n='b'>nīrandhreṣu skhalitagatayo nirjharīśīkareṣu</seg> </l>\n<l><seg type='pāda' n='c'>vallīḍolāviharadaṭavīdevatālālanīyāḥ</seg> <seg type='pāda' n='d'>seviṣyante capalacamarībālabhārāssamīrāḥ</seg> //</l>\n</lg>\n\n<lg xml:id='Kok_1.33'>\n<l><seg type='pāda' n='a'>cumban bimbādharamiva navaṃ pallavaṃ śīthugarbhaṃ</seg> <seg type='pāda' n='b'>prāptāśleṣaḥ stana iva nave korake kāmacārī</seg> </l>\n<l><seg type='pāda' n='c'>bhoktāsi tvaṃ kamapi samayaṃ tatra mākandavallīḥ</seg> <seg type='pāda' n='d'>kāntārāge sati vikasite kaḥ pumāṃstyaktumīṣṭe</seg> //</l>\n</lg>\n\n<lg xml:id='Kok_1.34'>\n<l><seg type='pāda' n='a'>daṣṭvā cañcvā kanakakapiśā mañjarīścūtaṣaṇḍāt</seg> <seg type='pāda' n='b'>pakṣacchāyāśabalitanabhobhāgamudgatvaraṃ tvām</seg> </l>\n<l><seg type='pāda' n='c'>vidyutvantaṃ navajaladharaṃ manyamānāḥ salīlaṃ</seg> <seg type='pāda' n='d'>nartiṣyanti priyasakha calatpiñchabhārā mayūrāḥ</seg> //</l>\n</lg>\n\n<lg xml:id='Kok_1.35'>\n<l><seg type='pāda' n='a'>dṛśyā dūre tadanu laharīsampatadrājahaṃsā</seg> <seg type='pāda' n='b'>sā kāverī madajalajharī sahyadantāvalasya</seg> </l>\n<l><seg type='pāda' n='c'>meghaśyāmo bhujagaśayano medinīhārayaṣṭer</seg> <seg type='pāda' n='d'>madhye yasyā marataka iva prekṣyate raṅganāthaḥ</seg> //</l>\n</lg>\n\n<lg xml:id='Kok_1.36'>\n<l><seg type='pāda' n='a'>puṇyānasyāstaṭabhuvi purīkharvaṭagrāmaruddhān</seg> <seg type='pāda' n='b'>udyānadruprasavasurabhīn hosalān gāhamānaḥ</seg> </l>\n<l><seg type='pāda' n='c'>lakṣmīnārāyaṇapuramiti khyātamantarmurāreḥ</seg> <seg type='pāda' n='d'>prāpyāvāsaṃ bhava pikapate pāvanānāṃ purogaḥ</seg> //</l>\n</lg>\n\n<lg xml:id='Kok_1.37'>\n<l><seg type='pāda' n='a'>tatratyānāṃ ruciracikuranyastasaugandhikānāṃ</seg> <seg type='pāda' n='b'>tāruṇyoṣmāñcitakucataṭīvitruṭatkañcukānām</seg> </l>\n<l><seg type='pāda' n='c'>nāsāmuktābharaṇakiraṇonmiśramandasmitānāṃ</seg> <seg type='pāda' n='d'>veśastrīṇāṃ bhavati vivaśo vibhramairdarpako 'pi</seg> //</l>\n</lg>\n\n<lg xml:id='Kok_1.38'>\n<l><seg type='pāda' n='a'>tāścenmānagrathitahṛdayāḥ sannatān nādri yeran</seg> <seg type='pāda' n='b'>kāntāḥ kāntān parabhṛta kuhūkāramekaṃ vimuñca</seg> </l>\n<l><seg type='pāda' n='c'>santu trasyannijanijavadhūdorlatāliṅgitānāṃ</seg> <seg type='pāda' n='d'>yūnāmārdrasmitasahacarāstvayyapāṅgānuṣaṅgāḥ</seg> //</l>\n</lg>\n\n<lg xml:id='Kok_1.39'>\n<l><seg type='pāda' n='a'>krīḍantīnāṃ mukharitalatāmandiraṃ khecarīṇāṃ</seg> <seg type='pāda' n='b'>bhūṣānādairbhuvanaviditaṃ sahyaśailaṃ śrayethāḥ</seg> </l>\n<l><seg type='pāda' n='c'>kṣatradhvaṃsāt svayamuparato viprasātkṛtya kṛtsnaṃ</seg> <seg type='pāda' n='d'>pṛthvīcakraṃ bhṛgukulapatiryattaṭe sannidhatte</seg> //</l>\n</lg>\n\n<lg xml:id='Kok_1.40'>\n<l><seg type='pāda' n='a'>tvañcaddhūmān davahutabhujo jvālamālājaṭālān</seg> <seg type='pāda' n='b'>valgadbhṛṅgān vanaviṭapino bhāsurān pallavaughaiḥ</seg> </l>\n<l><seg type='pāda' n='c'>dṛṣṭvā dūrādanuminutamāmuṣṇaśītaiḥ samīraiḥ</seg> <seg type='pāda' n='d'>sandigdhāyāṃ vipadi sahasāvṛttirārtiṃ hi sūte</seg> //</l>\n</lg>\n\n<lg xml:id='Kok_1.41'>\n<l><seg type='pāda' n='a'>dṛṣṭvā tatrāmalakadharaṇīmandiraṃ śārṅgapāṇiṃ</seg> <seg type='pāda' n='b'>tasmācchailāttaṭamavataran kiñcidākuñcya pakṣau</seg> </l>\n<l><seg type='pāda' n='c'>kūle 'mbhodheḥ kramukakalilāṃ keralakṣoṇimagre</seg> <seg type='pāda' n='d'>paśya sphītāṃ bhṛgusutabhujāvikramopakramaṃ yā</seg> //</l>\n</lg>\n\n<lg xml:id='Kok_1.42'>\n<l><seg type='pāda' n='a'>prāptavyaste yadi kṛtamaho vāṅmayītīravāsī</seg> <seg type='pāda' n='b'>devo dakṣādhvaravimathanoḍḍāmaraścandracūḍaḥ</seg> </l>\n<l><seg type='pāda' n='c'>āste śātatriśikhaśikhayā dārukaṃ jaghnuṣī sā</seg> <seg type='pāda' n='d'>yasyādūre mṛgapatiśirastasthuṣī bhadrakālī</seg> //</l>\n</lg>\n\n<lg xml:id='Kok_1.43'>\n<l><seg type='pāda' n='a'>siktaḥ svacchairjharajalakaṇaistaṃ bhaja vyomni tiṣṭhan</seg> <seg type='pāda' n='b'>muktācchannāsitanavapaṭīkāyamānāyamānaḥ</seg> </l>\n<l><seg type='pāda' n='c'>dhvāṅkṣabhrāntyā yadi parijanāstvāṃ samutsārayeran</seg> <seg type='pāda' n='d'>kūjāṃ kiñcit kuru nanu girā vyajyate sannasaṃśca</seg> //</l>\n</lg>\n\n<lg xml:id='Kok_1.44'>\n<l><seg type='pāda' n='a'>itthaṃ bhaktyā puramathanamārādhya labdhaprasādaḥ</seg> <seg type='pāda' n='b'>kṛṣṭaḥ kṛṣṭaḥ pathi pathi sakhe keralīnāṃ kaṭākṣaiḥ</seg> </l>\n<l><seg type='pāda' n='c'>uccaiḥ saudhairuḍugaṇagatīrūrdhvamutsārayantīṃ</seg> <seg type='pāda' n='d'>phullārāmāṃ praviśa puralīkṣmābhṛtāṃ rājadhānīm</seg> //</l>\n</lg>\n\n<lg xml:id='Kok_1.45'>\n<l><seg type='pāda' n='a'>yeṣāṃ vaṃśe samajani hariścandranāmā narendraḥ</seg> <seg type='pāda' n='b'>pratyāpattiḥ pataga yadupajñaṃ ca kaumārilānām</seg> </l>\n<l><seg type='pāda' n='c'>yuddhe yeṣāmahitahataye caṇḍikā sannidhatte</seg> <seg type='pāda' n='d'>teṣāmeṣāṃ stutiṣu na bhavet kasya vaktraṃ pavitram</seg> //</l>\n</lg>\n\n<lg xml:id='Kok_1.46'>\n<l><seg type='pāda' n='a'>putrasyāsau priyasakha iti prītigarbhaiḥ kaṭākṣair</seg> <seg type='pāda' n='b'>dṛṣṭastasyāṃ puri viharatā rukmiṇīvallabhena</seg> </l>\n<l><seg type='pāda' n='c'>tasyaivāgre sadayamabalālūnasūnapravāle</seg> <seg type='pāda' n='d'>bālodyāne kvacana viharan mārgakhedaṃ vijahyāḥ</seg> //</l>\n</lg>\n\n<lg xml:id='Kok_1.47'>\n<l><seg type='pāda' n='a'>kelīyānakvaṇitaraśanā komalābhyāṃ padābhyām</seg> <seg type='pāda' n='b'>ālīhastārpitakaratalā tatra cedāgatā syāt</seg> </l>\n<l><seg type='pāda' n='c'>svātī nāma kṣitipatisutā sevituṃ devamasyāḥ</seg> <seg type='pāda' n='d'>svairālāpaistava pika girāṃ kāpi śikṣā bhavitrī</seg> //</l>\n</lg>\n\n<lg xml:id='Kok_1.48'>\n<l><seg type='pāda' n='a'>tāmāyāntīṃ stanabharaparitrastabhugnāvalagnāṃ</seg> <seg type='pāda' n='b'>svedacchedacchuritavadanāṃ śroṇibhāreṇa khinnām</seg> </l>\n<l><seg type='pāda' n='c'>kiñciccañcūkalitakalikāśīthubhāreṇa siñceś</seg> <seg type='pāda' n='d'>cañcaccillīcalanasubhagān lapsyase 'syāḥ kaṭākṣān</seg> //</l>\n</lg>\n\n<lg xml:id='Kok_1.49'>\n<l><seg type='pāda' n='a'>kañcitkālaṃ dhutakisalayācchādanaṃ saprakampaṃ</seg> <seg type='pāda' n='b'>pratyākhyātabhramarataruṇā mañjarī bhujyamānā</seg> </l>\n<l><seg type='pāda' n='c'>yātrodyukte subhaga bhavati vyañjayedātmasādaṃ</seg> <seg type='pāda' n='d'>muktāścyotanmadhurasamiṣānmuñcatī bāṣpaleśam</seg> //</l>\n</lg>\n\n<lg xml:id='Kok_1.50'>\n<l><seg type='pāda' n='a'>digyātavyā yadapi bhavato dakṣiṇā rakṣaṇārthaṃ</seg> <seg type='pāda' n='b'>matprāṇānāṃ punarapi sakhe paścimāmeva yāyāḥ</seg> </l>\n<l><seg type='pāda' n='c'>dhūtārāmaṃ mukuṭataṭinīmārutaistatra śambhoḥ</seg> <seg type='pāda' n='d'>sampadgrāmaṃ yadi na bhajase janmanā kiṃ bhṛtena</seg> //</l>\n</lg>\n\n<lg xml:id='Kok_1.51'>\n<l><seg type='pāda' n='a'>saudhaistuṅgairhasadiva sudhākṣālitai rājatādriṃ</seg> <seg type='pāda' n='b'>tejorāśeḥ praviśa bhavanaṃ dhūrjaṭerūrjitaṃ tat</seg> </l>\n<l><seg type='pāda' n='c'>pārśve pārśve paricitanamaskārajātaśramāṇāṃ</seg> <seg type='pāda' n='d'>kṣmādevānāṃ kṣaṇamanubhavaṃstālavṛntasya līlām</seg> //</l>\n</lg>\n\n<lg xml:id='Kok_1.52'>\n<l><seg type='pāda' n='a'>utkīrṇānāṃ kanakavalabhīṣūdgato viṣkirāṇāṃ</seg> <seg type='pāda' n='b'>tyaktāśaṅkaṃ praṇama giriśaṃ dhyānaniṣkampagātraḥ</seg> </l>\n<l><seg type='pāda' n='c'>kaṇṭhacchāyā pratiphalati kiṃ bharturityadriputryā</seg> <seg type='pāda' n='d'>nidhyātaḥ san kutukanibhṛtairnetrapātaiḥ pavitraiḥ</seg> //</l>\n</lg>\n\n<lg xml:id='Kok_1.53'>\n<l><seg type='pāda' n='a'>śrīnandibhrūniyamitamithorodhamābaddhasevān</seg> <seg type='pāda' n='b'>brahmendrādyān kvacana vibudhān sādaraṃ vīkṣamāṇaḥ</seg> </l>\n<l><seg type='pāda' n='c'>gāyantīnāṃ kvacidapi sakhe komalān kinnarīṇāṃ</seg> <seg type='pāda' n='d'>vīṇārāvānupaśṛṇu bhavatkūjitenāviśiṣṭān</seg> //</l>\n</lg>\n\n<lg xml:id='Kok_1.54'>\n<l><seg type='pāda' n='a'>divyaiśvaryaṃ diśasi bhajatāṃ vartase bhikṣamāṇo</seg> <seg type='pāda' n='b'>gaurīmaṅke vahasi bhasitaṃ pañcabāṇaṃ cakartha</seg> </l>\n<l><seg type='pāda' n='c'>kṛtsnaṃ vyāpya sphurasi bhuvanaṃ mṛgyase cāgamāntaiḥ</seg> <seg type='pāda' n='d'>kaste tattvaṃ prabhavati paricchettumāścaryasindho</seg> //</l>\n</lg>\n\n<lg xml:id='Kok_1.55'>\n<l><seg type='pāda' n='a'>itthaṃ stutvā bahirupavanopāntamākandaśṛṅge</seg> <seg type='pāda' n='b'>yāvadbhānurvrajati caramaṃ bhūdharaṃ tāvadāssva</seg> </l>\n<l><seg type='pāda' n='c'>drakṣyasyanvaksaphalanayanaṃ tāṇḍavānīndumauler</seg> <seg type='pāda' n='d'>lāsyakrīḍālalitagirijāpāṅgasambhāvitāni</seg> //</l>\n</lg>\n\n<lg xml:id='Kok_1.56'>\n<l><seg type='pāda' n='a'>tasmin kāle balimahajuṣāṃ vāravāmālakānāṃ</seg> <seg type='pāda' n='b'>sthālīcakre stanataṭadhṛte sānurāge hṛdīva</seg> </l>\n<l><seg type='pāda' n='c'>bimbavyājādviśati bhavati syādamuṣyeti śaṅke</seg> <seg type='pāda' n='d'>spaṣṭāṅkasya kṣaṇamudayagasyendubimbasya lakṣmīḥ</seg> //</l>\n</lg>\n\n<lg xml:id='Kok_1.57'>\n<l><seg type='pāda' n='a'>viṣvakkīrṇairiva paśupateḥ kandharākāntipuñjair</seg> <seg type='pāda' n='b'>vītāloke jagati timirairvyomanīlābjabhṛṅgaiḥ</seg> </l>\n<l><seg type='pāda' n='c'>viśrāntaḥ san kvacana vipule vṛkṣaśākhākuṭumbe</seg> <seg type='pāda' n='d'>tāṃ tatraiva kṣapaya rajanīṃ śrāntavisrastapakṣaḥ</seg> //</l>\n</lg>\n\n<lg xml:id='Kok_1.58'>\n<l><seg type='pāda' n='a'>velāvātāścaramajaladhervīcimāndolayantaḥ</seg> <seg type='pāda' n='b'>stokonnidraiḥ kumudamukulaiḥ pītamuktāḥ sarassu</seg> </l>\n<l><seg type='pāda' n='c'>svedāṅkūrān suratajanitān subhruvāṃ corayantaḥ</seg> <seg type='pāda' n='d'>seviṣyante niśi parabhṛta tvāṃ sukhena prasuptam</seg> //</l>\n</lg>\n\n<lg xml:id='Kok_1.59'>\n<l><seg type='pāda' n='a'>prāptonmeṣe prathamaśikhariprasthadāvāgnikalpe</seg> <seg type='pāda' n='b'>bālāśokastabakarucire bhānavīye mayūkhe</seg> </l>\n<l><seg type='pāda' n='c'>prasthātuṃ tvaṃ punarapi sakhe prakramethāḥ prabhāte</seg> <seg type='pāda' n='d'>svātmakleśaḥ suhṛdupakṛtau tvādṛśānāṃ sukhāya</seg> //</l>\n</lg>\n\n<lg xml:id='Kok_1.60'>\n<l><seg type='pāda' n='a'>padmopāntāduṣasi ramaṇe prāpnuvatyeva pārśvaṃ</seg> <seg type='pāda' n='b'>madhye mārajvaraparavaśāṃ vīkṣamāṇo rathāṅgīm</seg> </l>\n<l><seg type='pāda' n='c'>dūraṃ prāpte mayi vidhivaśāddūyamānāṃ sakhīṃ te</seg> <seg type='pāda' n='d'>smāraṃ smāraṃ dviguṇagamanotsāha eva dhruvaṃ syāḥ</seg> //</l>\n</lg>\n\n<lg xml:id='Kok_1.61'>\n<l><seg type='pāda' n='a'>dṛṣṭvā devaṃ parisarajuṣaṃ śambare bālakṛṣṇaṃ</seg> <seg type='pāda' n='b'>lopāmudrāsakhatilakitaṃ diṅmukhaṃ bhūṣayiṣyan</seg> </l>\n<l><seg type='pāda' n='c'>kolānelāvanasurabhilān yāhi yatra prathante</seg> <seg type='pāda' n='d'>velātītaprathitavacasaḥ śaṅkarādyāḥ kavīndrāḥ</seg> //</l>\n</lg>\n\n<lg xml:id='Kok_1.62'>\n<l><seg type='pāda' n='a'>unmajjadbhiḥ punariva javāt pakṣavadbhirgirīndrair</seg> <seg type='pāda' n='b'>vṛndairnāvāṃ bhujapaṭalikoḍḍāmarairgāhyamānam</seg> </l>\n<l><seg type='pāda' n='c'>lakṣmījāneḥ śayanasadanaṃ puṣpavāṭaṃ purāreḥ</seg> <seg type='pāda' n='d'>pākasthānaṃ nikhilamarutāṃ paśya vārānnidhānam</seg> //</l>\n</lg>\n\n<lg xml:id='Kok_1.63'>\n<l><seg type='pāda' n='a'>muktājālairdhavalapulinaṃ vīcimālāvikīrṇaiḥ</seg> <seg type='pāda' n='b'>kūlādhvānaṃ kusumitatarusnigdhamālambamānaḥ</seg> </l>\n<l><seg type='pāda' n='c'>deśāddeśaṃ vrajasi kutukottānamugdhānanānāṃ</seg> <seg type='pāda' n='d'>vāmākṣīṇāṃ nayanaculakaiḥ sādaraṃ pīyamānaḥ</seg> //</l>\n</lg>\n\n<lg xml:id='Kok_1.64'>\n<l><seg type='pāda' n='a'>kuryāt prītiṃ tava nayanayoḥ kukkuṭakroḍanāma</seg> <seg type='pāda' n='b'>prāsādāgrollikhitagaganaṃ pattanaṃ tat pratītam</seg> </l>\n<l><seg type='pāda' n='c'>yaddorvīryadraḍhimakaradībhūtarājanyavīrāḥ</seg> <seg type='pāda' n='d'>śūrāgraṇyaḥ śikharijaladhisvāminaḥ pālayanti</seg> //</l>\n</lg>\n\n<lg xml:id='Kok_1.65'>\n<l><seg type='pāda' n='a'>gehe gehe navanavasudhākṣālitaṃ yatra saudhaṃ</seg> <seg type='pāda' n='b'>saudhe saudhe surabhikusumaiḥ kalpitaṃ kelitalpam</seg> </l>\n<l><seg type='pāda' n='c'>talpe talpe rasaparavaśaṃ kāminīkāntayugmaṃ</seg> <seg type='pāda' n='d'>yugme yugme sa khalu viharan viśvavīro manobhūḥ</seg> //</l>\n</lg>\n\n<lg xml:id='Kok_1.66'>\n<l><seg type='pāda' n='a'>vyarthaṃ karṇe navakuvalayaṃ vidyamāne kaṭākṣe</seg> <seg type='pāda' n='b'>bhāro hāraḥ stanakalaśayorbhāsure mandahāse</seg> </l>\n<l><seg type='pāda' n='c'>yatra snigdheṣvapi kacabhareṣveṇaśābekṣaṇānāṃ</seg> <seg type='pāda' n='d'>mādyadbhṛṅge sati parimale maṅgalāya prasūnam</seg> //</l>\n</lg>\n\n<lg xml:id='Kok_1.67'>\n<l><seg type='pāda' n='a'>yatra jñātvā kṛtanilayanāmindirāmātmakanyāṃ</seg> <seg type='pāda' n='b'>manye snehākulitahṛdayo vāhinīnāṃ vivoḍhā</seg> </l>\n<l><seg type='pāda' n='c'>tattaddvīpāntaraśatasamānītaratnaughapūrṇaṃ</seg> <seg type='pāda' n='d'>naukājālaṃ muhurupaharan vīcibhiḥ śliṣyatīva</seg> //</l>\n</lg>\n\n<lg xml:id='Kok_1.68'>\n<l><seg type='pāda' n='a'>tatsaudhāgreṣvaruṇadṛṣadāṃ sāndrasindūrakalpaṃ</seg> <seg type='pāda' n='b'>tejaḥpuñjaṃ kisalayadhiyā carvituṃ mārabhethāḥ</seg> </l>\n<l><seg type='pāda' n='c'>dṛṣṭvā vātāyanavinihitairlocanābjaistaruṇyo</seg> <seg type='pāda' n='d'>valgadvakṣoruhamupacitairhastatālairhaseyuḥ</seg> //</l>\n</lg>\n\n<lg xml:id='Kok_1.69'>\n<l><seg type='pāda' n='a'>kṛṣṭvā dṛṣṭiṃ kathamapi tataḥ kautukānāṃ nidānād</seg> <seg type='pāda' n='b'>uḍḍīyethāḥ pathi viṭapināṃ puṣpamādhvīṃ lihānaḥ</seg> </l>\n<l><seg type='pāda' n='c'>hāraṃ hāraṃ madanapṛtanākāhalaiḥ kaṇṭhanādair</seg> <seg type='pāda' n='d'>utkaṇṭhānāṃ janapadamṛgīlocanānāṃ manāṃsi</seg> //</l>\n</lg>\n\n<lg xml:id='Kok_1.70'>\n<l><seg type='pāda' n='a'>brahmābhyāsapraśamitakalīn prāpya dīprān prakāśān</seg> <seg type='pāda' n='b'>śvetāraṇyaṃ vraja bahumataṃ dhāma mṛtyuñjayasya</seg> </l>\n<l><seg type='pāda' n='c'>dṛṣṭvā dūre sakṛdapi janā yanna paśyantyavaśyaṃ</seg> <seg type='pāda' n='d'>mṛtyorvaktraṃ niṭilaghaṭitabhrūkuṭīkaṃ kadācit</seg> //</l>\n</lg>\n\n<lg xml:id='Kok_1.71'>\n<l><seg type='pāda' n='a'>sevyaṃ śambhoraruṇamurasastāḍanāddaṇdapāṇeḥ</seg> <seg type='pāda' n='b'>pādāmbhojaṃ śikharitanayāpāṇisaṃvāhayogyam</seg> </l>\n<l><seg type='pāda' n='c'>yenākrānte sati giripatau loṣṭamānāsyacakraś</seg> <seg type='pāda' n='d'>cakrandādhaḥkṛtabhujavano rakṣasāṃ cakravartī</seg> //</l>\n</lg>\n\n<lg xml:id='Kok_1.72'>\n<l><seg type='pāda' n='a'>pārśve yasya pravahati nilā nāma kallolinī sā</seg> <seg type='pāda' n='b'>sandhyānṛttabhramiṣu patitā mastakājjāhnavīva</seg> </l>\n<l><seg type='pāda' n='c'>nāvākṣetrapraṇayi ramayākrāntadormadhyamāste</seg> <seg type='pāda' n='d'>kūle yasyāḥ kuvalayadalaśyāmalaṃ dhāma kiñcit</seg> //</l>\n</lg>\n\n<lg xml:id='Kok_1.73'>\n<l><seg type='pāda' n='a'>sākaṃ kāntairmilati lalitaṃ keralīnāṃ kadambe</seg> <seg type='pāda' n='b'>matpreyasyāḥ priyasakha mahāmāghasevāgatāyāḥ</seg> </l>\n<l><seg type='pāda' n='c'>pāyaṃ pāyaṃ mukhaparimalaṃ mohanaṃ yatra mattāḥ</seg> <seg type='pāda' n='d'>prāyo 'dyāpi bhramarakalabhā naiva jighranti padmān</seg> //</l>\n</lg>\n\n<lg xml:id='Kok_1.74'>\n<l><seg type='pāda' n='a'>śaivālaughacchuritakamalā saikatasraṃsihaṃsā</seg> <seg type='pāda' n='b'>nītā kārśyaṃ tapanakiraṇairvāsareṣveṣu sindhuḥ</seg> </l>\n<l><seg type='pāda' n='c'>ākīrṇāsyāmalakanikaraiḥ śroṇivibhraṃśikāñcīṃ</seg> <seg type='pāda' n='d'>manye dīnāṃ virahadaśayā preyasīṃ me 'nuyāyāt</seg> //</l>\n</lg>\n\n<lg xml:id='Kok_1.75'>\n<l><seg type='pāda' n='a'>śāstā tasyā yadi taṭapathaiḥ śambarakroḍavāsī</seg> <seg type='pāda' n='b'>tiṣṭhannaśve javini mṛgayākautukī sañcareta</seg> </l>\n<l><seg type='pāda' n='c'>lumpestasya śramajalakaṇān komalaiḥ pakṣavātair</seg> <seg type='pāda' n='d'>bhūyāt prītyai laghu ca samaye sevanaṃ hi prabhūṇām</seg> //</l>\n</lg>\n\n<lg xml:id='Kok_1.76'>\n<l><seg type='pāda' n='a'>sarvotkṛṣṭā jagati viditāḥ keraleṣu dvijendrā</seg> <seg type='pāda' n='b'>vallīkauṇyostadapi mahimā kāpi madhyaśritānām</seg> </l>\n<l><seg type='pāda' n='c'>tatrāpyasyāḥ salilapavanā yatra yatra prathante</seg> <seg type='pāda' n='d'>teṣāṃ teṣāmatiśayajuṣaḥ śīlavidyānubhāvāḥ</seg> //</l>\n</lg>\n\n<lg xml:id='Kok_1.77'>\n<l><seg type='pāda' n='a'>īṣṭe teṣāṃ stutiṣu na guruḥ kā kathālpīyasāṃ no</seg> <seg type='pāda' n='b'>bhrātarbhūyaḥ śṛṇu parimitaṃ prastutādyāvaśeṣam</seg> </l>\n<l><seg type='pāda' n='c'>tāmuttīrṇaḥ saritamamṛtasyandimākandavṛndān</seg> <seg type='pāda' n='d'>deśān pūtān pata guṇagaṇairnetranārāyaṇīyaiḥ</seg> //</l>\n</lg>\n\n<lg xml:id='Kok_1.78'>\n<l><seg type='pāda' n='a'>yaḥ prākpāṇigrahaṇasamaye śambhunā sānukampaṃ</seg> <seg type='pāda' n='b'>haste kṛtvā kathamapi śanairaśmapṛṣṭhe nyadhāyi</seg> </l>\n<l><seg type='pāda' n='c'>draṣṭavyo 'sau kisalayamṛdurmuktipuryālayāyāḥ</seg> <seg type='pāda' n='d'>kātyāyanyā mahiṣamathanoḍḍāmaraḥ pādapadmaḥ</seg> //</l>\n</lg>\n\n<lg xml:id='Kok_1.79'>\n<l><seg type='pāda' n='a'>kiñcitpūrvaṃ raṇakhalabhuvi śrīmadadhyakṣayethās</seg> <seg type='pāda' n='b'>tanmīmāṃsādvayakulaguroḥ sadma puṇyaṃ maharṣeḥ</seg> </l>\n<l><seg type='pāda' n='c'>vidvadvṛnde vivaditumanasyāgate yatra śaśvad</seg><seg type='pāda' n='d'>vyākhyāśālāvalabhinilayastiṣṭhate kīrasaṅghaḥ</seg> //</l>\n</lg>\n\n<lg xml:id='Kok_1.80'>\n<l><seg type='pāda' n='a'>śāstravyākhyā hariharakathā satkriyābhyāgatānām</seg> <seg type='pāda' n='b'>ālāpo vā yadi saha budhairākṣipedasya cetaḥ</seg> </l>\n<l><seg type='pāda' n='c'>tadvisrabdhadvijaparivṛte niṣkuṭādrau niṣaṇṇaḥ</seg> <seg type='pāda' n='d'>kokūyethāḥ sa khalu madhurāṃ sūktimākarṇya tuṣyet</seg> //</l>\n</lg>\n\n<lg xml:id='Kok_1.81'>\n<l><seg type='pāda' n='a'>ślāghyacchandasthitimayi mayā śobhane 'rthe niyuktaṃ</seg> <seg type='pāda' n='b'>śrāvyaṃ śabdaiḥ sarasasumanobhājamabhrāntavṛttim</seg> </l>\n<l><seg type='pāda' n='c'>dūraprāptyā praśithilamiva tvāṃ sakhe kāvyakalpaṃ</seg> <seg type='pāda' n='d'>dhīmān paśyet sa yadi nanu te śuddha eva pracāraḥ</seg> //</l>\n</lg>\n\n<lg xml:id='Kok_1.82'>\n<l><seg type='pāda' n='a'>pārśvādasya pracalitavataḥ pāvanānāharantaḥ</seg> <seg type='pāda' n='b'>kundasvacchān vṛṣapatimukhāsaktaromanthaphenān</seg> </l>\n<l><seg type='pāda' n='c'>chindyustāpaṃ tava vṛṣapurīsaṅginaḥ śaṅkarāṅka</seg><seg type='pāda' n='d'>krīḍadgaurīkacataralanodgandhayo gandhavāhāḥ</seg> //</l>\n</lg>\n\n<lg xml:id='Kok_1.83'>\n<l><seg type='pāda' n='a'>pūrvo bhāgaḥ stanabharanataḥ prekṣyate ceccalākṣaḥ</seg> <seg type='pāda' n='b'>paścādbhāgo lalitacikuro dṛśyate no nitambī</seg> </l>\n<l><seg type='pāda' n='c'>itthaṃ gauryā yugapadubhayaṃ draṣṭukāmo 'ṣṭamūrtir</seg> <seg type='pāda' n='d'>mūrtidvandvaṃ vahati bhagavān yaḥ sa muktyai niṣevyaḥ</seg> //</l>\n</lg>\n\n<lg xml:id='Kok_1.84'>\n<l><seg type='pāda' n='a'>bhūṣābhogiśvasitapavanaiḥ phālanetre pradīpte</seg> <seg type='pāda' n='b'>svinnasyendoramṛtapṛṣatairūrjitaṃ nirgaladbhiḥ</seg> </l>\n<l><seg type='pāda' n='c'>maulau yasya druhiṇaśirasāṃ maṇḍalaṃ maṇḍapāntaḥ</seg> <seg type='pāda' n='d'>kṣmādevānāṃ śrutipadajuṣāṃ saṃśayānucchinatti</seg> //</l>\n</lg>\n\n<lg xml:id='Kok_1.85'>\n<l><seg type='pāda' n='a'>dvāropāntasthitikṛdaṇimāpāṅgadattehitārthair</seg> <seg type='pāda' n='b'>āśāpālairnibiḍitabahiḥprāṅgaṇaṃ sevamānaiḥ</seg> </l>\n<l><seg type='pāda' n='c'>tasyādūre kanakabhavanaṃ pakṣapātāt praviṣṭaḥ</seg> <seg type='pāda' n='d'>sampanmūrtiṃ praṇama girijāṃ sā hi viśvasya mātā</seg> //</l>\n</lg>\n\n<lg xml:id='Kok_1.86'>\n<l><seg type='pāda' n='a'>saṃsarpadbhistanurucibharaiḥ saṅgamagrāmaśaures</seg> <seg type='pāda' n='b'>tāpiñchābhaiḥ stabakitatalaṃ gāhamāno vihāyaḥ</seg> </l>\n<l><seg type='pāda' n='c'>tulyacchāyasmṛtanavatamālāvalīvāsasaukhyo</seg> <seg type='pāda' n='d'>manye lokaiḥ kṣaṇamiva pṛthaṅno vibhāviṣyase tvam</seg> //</l>\n</lg>\n\n<lg xml:id='Kok_1.87'>\n<l><seg type='pāda' n='a'>kālīvāsaṃ bhaja pathi mahat kānanaṃ yatra śaśvat</seg> <seg type='pāda' n='b'>sevāyāte tridaśanikare śrāddhadevaupavāhyam</seg> </l>\n<l><seg type='pāda' n='c'>bhūtairbhedyo balimahiṣa ityudbhaṭaiḥ kṛṣṭaśṛṅge</seg> <seg type='pāda' n='d'>rajjugrāhaṃ rudati vijayā rūḍhahāsaṃ ruṇaddhi</seg> //</l>\n</lg>\n\n<lg xml:id='Kok_1.88'>\n<l><seg type='pāda' n='a'>ramyāṃ harmyadhvajapaṭamarudvījitabradhnayugyām</seg> <seg type='pāda' n='b'>agre paśyāñjanakhalapurīmāśritāṃ śaṅkareṇa</seg> </l>\n<l><seg type='pāda' n='c'>yatrāśliṣṭo varayuvatibhiścumbati svinnagaṇḍaṃ</seg> <seg type='pāda' n='d'>cūrṇīvātaḥ priya iva ratiśrāntamāsyāravindam</seg> //</l>\n</lg>\n\n<lg xml:id='Kok_1.89'>\n<l><seg type='pāda' n='a'>sā ca prekṣyā saridanupadaṃ yatra kalmāṣitāyāṃ</seg> <seg type='pāda' n='b'>majjanmāhodayapuravadhūkaṇṭhakastūrikābhiḥ</seg> </l>\n<l><seg type='pāda' n='c'>raktāḥ padmāḥ kuvalayavanīsāmyamāpadyamānā</seg> <seg type='pāda' n='d'>vijñāyante sphuṭamahimadhāmodaye jṛmbhamāṇe</seg> //</l>\n</lg>\n\n<lg xml:id='Kok_1.90'>\n<l><seg type='pāda' n='a'>cārusvacchā śapharanayanā cakravākastanaśrīḥ</seg> <seg type='pāda' n='b'>kallolabhrūḥ kamalavadanā kamraśaivālakeśā</seg> </l>\n<l><seg type='pāda' n='c'>saṃsevyā syāt sarasamadhurā sānukūlāvatīrṇair</seg> <seg type='pāda' n='d'>durgāhānyairiti hi saraṇiḥ kāpi gāmbhīryabhājām</seg> //</l>\n</lg>\n\n<lg xml:id='Kok_1.91'>\n<l><seg type='pāda' n='a'>tvayyākāśe subhaga taṭinīṃ lambamāne salīlaṃ</seg> <seg type='pāda' n='b'>bimbaṃ dṛṣṭvā payasi maṇibhaṅgāmale kampamānam</seg> </l>\n<l><seg type='pāda' n='c'>vīcīvegapracaladasitāmbhojinīgucchabuddhyā</seg> <seg type='pāda' n='d'>kūjaṃ kūjaṃ madhuramalayaḥ kokila vyālaperan</seg> //</l>\n</lg>\n\n<lg xml:id='Kok_1.92'>\n<l><seg type='pāda' n='a'>tīraṃ tasyāḥ prati gatavato dakṣiṇaṃ tatkṣaṇaṃ te</seg> <seg type='pāda' n='b'>deśaḥ sarvātiśayivibhavo dṛkpathetaḥ pratheta</seg> </l>\n<l><seg type='pāda' n='c'>tāṃ jānīyā diśi diśi jayantākhyayā khyāyamānāṃ</seg> <seg type='pāda' n='d'>pratyādiṣṭatridivanagaraprābhavāṃ prāpyabhūmim</seg> //</l>\n</lg>\n\n<lg xml:id='Kok_1.93'>\n<l><seg type='pāda' n='a'>bālodyānaiḥ samadamahilābhuktavallīnikuñjaiḥ</seg> <seg type='pāda' n='b'>kelīhaṃsakṣubhitanagarabhrāntabhṛṅgaiḥ sarobhiḥ</seg> </l>\n<l><seg type='pāda' n='c'>ratnaśreṇīghaṭitaśikharairgopuraiḥ sā purī te</seg> <seg type='pāda' n='d'>prāyaḥ prajñābharaṇa sugamā syādanāveditāpi</seg> //</l>\n</lg>\n\n</div>\n<div type='bhāga' n='2'>\n  <head>uttarabhāgaḥ</head>\n  \n<lg xml:id='Kok_2.1'>\n<l><seg type='pāda' n='a'>lakṣmījanmasthitimanupamaiḥ pūritāṃ ratnajālair</seg> <seg type='pāda' n='b'>bhūbhṛdgarbhāṃ prakaṭitakaleśodayaślāghyavṛddhim</seg> </l>\n<l><seg type='pāda' n='c'>pāthorāśestanumiva parāṃ manyamāno viśālāṃ</seg> <seg type='pāda' n='d'>yāmadhyāste sa khalu nigamāmbhojabhṛṅgo rathāṅgī</seg> //</l>\n</lg>\n\n<lg xml:id='Kok_2.2'>\n<l><seg type='pāda' n='a'>vaktraupamyaṃ vahati vimalaṃ paśya pārśve sudhāṃśoḥ</seg> <seg type='pāda' n='b'>paścādbhāgaṃ sumukhi ramaṇairitthamāvedyamānāḥ</seg> </l>\n<l><seg type='pāda' n='c'>harmye yasyāṃ hariṇanayanāḥ kurvate 'smin kalaṅkaṃ</seg> <seg type='pāda' n='d'>dṛṣṭvā serṣyā iva kuvalayādhyeyaśobhairapāṅgaiḥ</seg> //</l>\n</lg>\n\n<lg xml:id='Kok_2.3'>\n<l><seg type='pāda' n='a'>vīthyāṃ vīthyāṃ valaripuśilābhaṅgabaddhasthalāyāṃ</seg> <seg type='pāda' n='b'>sammūrchadbhiḥ kiraṇapaṭalaistvadgarujjālanīlaiḥ</seg> </l>\n<l><seg type='pāda' n='c'>yatrārabdhe dinakarakarairapyahārye 'ndhakāre</seg> <seg type='pāda' n='d'>lolākṣīṇāṃ bhavati divase nirviśaṅko 'bhisāraḥ</seg> //</l>\n</lg>\n\n<lg xml:id='Kok_2.4'>\n<l><seg type='pāda' n='a'>yasyāṃ rātrau yuvativadanāmbhojasaundaryacauryāt</seg> <seg type='pāda' n='b'>satyaṃ saudhadhvajapaṭaśikhāghṛṣṭabimbe himāṃśau</seg> </l>\n<l><seg type='pāda' n='c'>dṛṣṭvā kṛṣṇaṃ kiṇamaṇikaṇaṃ hanta gāḍhaṃ prarūḍhaṃ</seg> <seg type='pāda' n='d'>mūḍho loko vadati śaśako rohito 'nyattatheti</seg> //</l>\n</lg>\n\n<lg xml:id='Kok_2.5'>\n<l><seg type='pāda' n='a'>vīcīkṣiptā iva suradhunībālaśaivālamālā</seg> <seg type='pāda' n='b'>yatrodīrṇā maratakarucaścandraśālātalebhyaḥ</seg> </l>\n<l><seg type='pāda' n='c'>ghāsabhrāntyā gaganapadavīdīrghapānthāyamānāś</seg> <seg type='pāda' n='d'>cañcatprothaṃ taraṇituragāścarvituṃ prārabhante</seg> //</l>\n</lg>\n\n<lg xml:id='Kok_2.6'>\n<l><seg type='pāda' n='a'>yatrodyāne malinitadiśākuñjapuñje tarūṇāṃ</seg> <seg type='pāda' n='b'>śṛṅge lagnā bhramarapaṭalīnirviśeṣāḥ payodāḥ</seg> </l>\n<l><seg type='pāda' n='c'>vāpīṣvambūnyadhikasurabhīṇyutsṛjanti svakāle</seg> <seg type='pāda' n='d'>sopānāgrasphaṭikakiraṇojjṛmbhaṇāmreḍitāni</seg> //</l>\n</lg>\n\n<lg xml:id='Kok_2.7'>\n<l><seg type='pāda' n='a'>anyāmagre mama maṇigṛhe bhuktavānityavādīr</seg> <seg type='pāda' n='b'>mugdhe kānto dhṛtanakhapadā bhittilīnā kimeṣā</seg> </l>\n<l><seg type='pāda' n='c'>itthaṃ yasyāṃ smitalavajuṣo hrepayante navoḍhāṃ</seg> <seg type='pāda' n='d'>sakhyastasyāstanumanupamāṃ bimbitāṃ darśayantyaḥ</seg> //</l>\n</lg>\n\n<lg xml:id='Kok_2.8'>\n<l><seg type='pāda' n='a'>cillīvalyā dhanuṣi ghaṭite kṣipta evekṣukāṇḍo</seg> <seg type='pāda' n='b'>netropānte vahati śaratāṃ nyastamevāravindam</seg> </l>\n<l><seg type='pāda' n='c'>romāvalyāmapi guṇadaśāṃ yatra bimbādharāṇāṃ</seg> <seg type='pāda' n='d'>bibhrāṇāyāṃ madanavibhunā bhraṃśitaivālimālā</seg> //</l>\n</lg>\n\n<lg xml:id='Kok_2.9'>\n<l><seg type='pāda' n='a'>śṛṅgārābdhiplava iva galadveṇi kamprastanaṃ tat</seg> <seg type='pāda' n='b'>bhraśyannīvi sthitamiti viṭā vīkṣya saṃśliṣya yatra</seg> </l>\n<l><seg type='pāda' n='c'>mugdhākṣīṇāṃ mukulitadṛśāṃ mohanāḍambarānte</seg> <seg type='pāda' n='d'>bhūyaḥ śrāntaṃ punarapi ratodyogamudvelayanti</seg> //</l>\n</lg>\n\n<lg xml:id='Kok_2.10'>\n<l><seg type='pāda' n='a'>yasyāṃ meghā harimaṇiśilāharmyaparyantabhājo</seg> <seg type='pāda' n='b'>na jñāyeran śravaṇasubhagaṃ garjitaṃ cenna dadyuḥ</seg> </l>\n<l><seg type='pāda' n='c'>vidyudvallī punarapi navārabdhasaṃbhogalīlā</seg><seg type='pāda' n='d'>vellatkāntāvipulajaghanasrastakāñcīsamaiva</seg> //</l>\n</lg>\n\n<lg xml:id='Kok_2.11'>\n<l><seg type='pāda' n='a'>tasyāṃ lakṣmīramaṇanilayaṃ dakṣiṇenekṣaṇīyaṃ</seg> <seg type='pāda' n='b'>matkāntāyāḥ sadanamabhito veṣṭitaṃ ratnasālaiḥ</seg> </l>\n<l><seg type='pāda' n='c'>madhye saudhaṃ kanakaghaṭitaṃ bibhradūḍhacchadaughe</seg> <seg type='pāda' n='d'>yasminnambhoruha iva kanatkarṇike khelati śrīḥ</seg> //</l>\n</lg>\n\n<lg xml:id='Kok_2.12'>\n<l><seg type='pāda' n='a'>māhābhāgyaṃ ratipatibhujāḍambaraḥ paunaruktyāt</seg> <seg type='pāda' n='b'>kalyāṇaughaḥ sphurati rasikānantatāpyatra hīti</seg> </l>\n<l><seg type='pāda' n='c'>eṣāmādyakṣaragaṇamupādāya baddhena nāmnā</seg> <seg type='pāda' n='d'>mānyaṃ mārakkaranilayanaṃ yatkavīndrā gṛṇanti</seg> //</l>\n</lg>\n\n<lg xml:id='Kok_2.13'>\n<l><seg type='pāda' n='a'>līlāvāpī lasati lalitā tatra sopānamārge</seg> <seg type='pāda' n='b'>māṇikyāṃśusphuraṇasatatasmeranālīkaṣaṇḍā</seg> </l>\n<l><seg type='pāda' n='c'>yatrāyāntyāḥ payasi vimale snātumasmatpriyāyā</seg> <seg type='pāda' n='d'>manye yānābhyasanavidhaye mallikākṣā vasanti</seg> //</l>\n</lg>\n\n<lg xml:id='Kok_2.14'>\n<l><seg type='pāda' n='a'>tasyāstīre punarupavanaṃ tatra cūto 'sti potas</seg> <seg type='pāda' n='b'>tvajjatīyaiḥ pika parivṛtaḥ pallavāsvādalubdhaiḥ</seg> </l>\n<l><seg type='pāda' n='c'>pārśve cāsya stabakanamitā mādhavīmugdhavallī</seg> <seg type='pāda' n='d'>preyasyā me pariṇayamahaṃ prāpitau sādaraṃ yau</seg> //</l>\n</lg>\n\n<lg xml:id='Kok_2.15'>\n<l><seg type='pāda' n='a'>tasyādūre maratakatale hemabaddhālavālaḥ</seg> <seg type='pāda' n='b'>sikto mūle himajalabharaiścampakaḥ kaścidāste</seg> </l>\n<l><seg type='pāda' n='c'>labdhvā sakhyāstava sa sukṛtī smeravaktrābjarāgaṃ</seg> <seg type='pāda' n='d'>sūte tasyāstanulatikayā tulyavarṇaṃ prasūnam</seg> //</l>\n</lg>\n\n<lg xml:id='Kok_2.16'>\n<l><seg type='pāda' n='a'>krīḍānṛtte bhavanaśikhināṃ dūramuktāhisaṅgā</seg> <seg type='pāda' n='b'>sāndracchāyāhṛtaravikarā tatra pāṭīravāṭī</seg> </l>\n<l><seg type='pāda' n='c'>madhye tasyāṃ sa khalu latikāmaṇḍapo ratnabhūmiḥ</seg> <seg type='pāda' n='d'>śaśvadyasmin kimapi valati smāvayoḥ premavallī</seg> //</l>\n</lg>\n\n<lg xml:id='Kok_2.17'>\n<l><seg type='pāda' n='a'>snigdhaskandhasrutamadhurasaḥ kiñca tasyopakaṇṭhe</seg> <seg type='pāda' n='b'>kūjadbhṛṅgaḥ kuravakataruryaḥ kuraṅgekṣaṇāyāḥ</seg> </l>\n<l><seg type='pāda' n='c'>kāle kāle karikaraśirovibhramābhyāṃ bhujābhyām</seg> <seg type='pāda' n='d'>āśliṣṭāṅgo vahati mukulacchadmanā romabhedān</seg> //</l>\n</lg>\n\n<lg xml:id='Kok_2.18'>\n<l><seg type='pāda' n='a'>sthāneṣveṣu kvacana kathiteṣūtsukā puṣpaśayyām</seg> <seg type='pāda' n='b'>adhyāsīnā parijanakṛtāṃ sā na cedīkṣitā syāt</seg> </l>\n<l><seg type='pāda' n='c'>prāsādo 'syāḥ paramabhimataḥ ko 'pi māhendranīlas</seg> <seg type='pāda' n='d'>tasmin dṛśyā taṭidiva ghane cārurūpā priyā me</seg> //</l>\n</lg>\n\n<lg xml:id='Kok_2.19'>\n<l><seg type='pāda' n='a'>sā netrāṇāmamṛtagulikā sṛṣṭisāro vidhātuḥ</seg> <seg type='pāda' n='b'>saundaryendoḥ prathamakalikā dīpikā bhūtadhātryāḥ</seg> </l>\n<l><seg type='pāda' n='c'>kandarpasya tribhuvanavibhoḥ kāñcanī ketuyaṣṭiḥ</seg> <seg type='pāda' n='d'>śṛṅgārābdheḥ śaśadharakalā jīvitaṃ me dvitīyam</seg> //</l>\n</lg>\n\n<lg xml:id='Kok_2.20'>\n<l><seg type='pāda' n='a'>paśyannenāṃ bahalasuṣamāmaṇḍalāntarnimagnāṃ</seg> <seg type='pāda' n='b'>madhye 'nyāsāmapi caladṛśāṃ jñāsyase no kathaṃ tvam</seg> </l>\n<l><seg type='pāda' n='c'>jyotsnājālasnapitabhuvanā tārakāṇāṃ samīpe</seg> <seg type='pāda' n='d'>cāndrī mūrtiḥ kathaya jagato jñāpyate kena rātrau</seg> //</l>\n</lg>\n\n<lg xml:id='Kok_2.21'>\n<l><seg type='pāda' n='a'>sāndrāmodastimiranikaraścandramā niṣkalaṅkaḥ</seg> <seg type='pāda' n='b'>śailau haimau bhramarapaṭalīkīlito vyomabhāgaḥ</seg> </l>\n<l><seg type='pāda' n='c'>kamraṃ cakraṃ mṛdukarikaradvandvamabje salīle</seg> <seg type='pāda' n='d'>sarvaṃ caitanmadanaghaṭitaṃ saumya sambhūya sābhūt</seg> //</l>\n</lg>\n\n<lg xml:id='Kok_2.22'>\n<l><seg type='pāda' n='a'>nīcīkurvantyalasavalitā netrapātāḥ kuraṅgān</seg> <seg type='pāda' n='b'>vīcīgarvaṃ harati nikhilaṃ vibhramāndolitā bhrūḥ</seg> </l>\n<l><seg type='pāda' n='c'>pāṇī kalpadrumakisalayaprābhavaṃ na kṣamete</seg> <seg type='pāda' n='d'>vāṇī tasyā vahati bhavatāṃ pañcamairbālamaitrīm</seg> //</l>\n</lg>\n\n<lg xml:id='Kok_2.23'>\n<l><seg type='pāda' n='a'>sā kāntiśceddravati kanakaṃ tanmukhaṃ cet ka induḥ</seg> <seg type='pāda' n='b'>sā ced bimbādharamadhuratā tiktatāmeti mādhvī</seg> </l>\n<l><seg type='pāda' n='c'>sā vā tasyā yadi tanulatā mālatī lohatulyā</seg> <seg type='pāda' n='d'>tau cedūrū kanakakadalīstambhayoḥ kvāpi ḍambhaḥ</seg> //</l>\n</lg>\n\n<lg xml:id='Kok_2.24'>\n<l><seg type='pāda' n='a'>ukteṣveva prasajati punarnavyalāvaṇyasāreṣv</seg> <seg type='pāda' n='b'>aṅgeṣvasyā mama kathayato hanta vācāṃ pravṛttiḥ</seg> </l>\n<l><seg type='pāda' n='c'>tādṛgbhūte manasi vivaśe kinnu kurvīta seyaṃ</seg> <seg type='pāda' n='d'>yadyacceto vimṛśati girāṃ tattadevābhidheyam</seg> //</l>\n</lg>\n\n<lg xml:id='Kok_2.25'>\n<l><seg type='pāda' n='a'>adya prāyaḥ praṇayini mayi proṣite bhāgyadoṣāt</seg> <seg type='pāda' n='b'>kalpaprāyairahaha divasairebhirutkaṇṭhamānā</seg> </l>\n<l><seg type='pāda' n='c'>sañjāyeta prabalavirahodvejitā peśalāṅgī</seg> <seg type='pāda' n='d'>mūrchadgharmajvaraparavaśā nīlakaṇṭhīva khinnā</seg> //</l>\n</lg>\n\n<lg xml:id='Kok_2.26'>\n<l><seg type='pāda' n='a'>yatrāpāṅgadyutikavacite kiñcidutsārya keśān</seg> <seg type='pāda' n='b'>dattaḥ premṇā dinamanu mayā dīrghikāraktapadmaḥ</seg> </l>\n<l><seg type='pāda' n='c'>tasminnasyā bhavati niyataṃ hanta cintākulāyā</seg> <seg type='pāda' n='d'>gaṇḍanyastaḥ karakisalayaḥ karṇajāhe 'vataṃsaḥ</seg> //</l>\n</lg>\n\n<lg xml:id='Kok_2.27'>\n<l><seg type='pāda' n='a'>pakṣmaspandaḥ samajani sakhe paśyatormāṃ yayoḥ prāṅ</seg><seg type='pāda' n='b'>niṣpatrākṛnmayi tu vidhinā tādṛśe dūranīte</seg> </l>\n<l><seg type='pāda' n='c'>antarbāṣpacchuraṇanibhṛte sāmprataṃ te mṛgākṣyā</seg> <seg type='pāda' n='d'>netre dhattastuhinakaṇikādanturāmbhojadainyam</seg> //</l>\n</lg>\n\n<lg xml:id='Kok_2.28'>\n<l><seg type='pāda' n='a'>sāndrāmodaṃ sapaṭu sadayaṃ sasmaraṃ sānutarṣaṃ</seg> <seg type='pāda' n='b'>sambhogānte muhurapi mayā sādaraṃ cumbito yaḥ</seg> </l>\n<l><seg type='pāda' n='c'>narmālāpasmitalavasudhāsecanairmucyamānas</seg> <seg type='pāda' n='d'>tāmyatyuṣṇaśvasitapavanaiḥ so 'ti bimbādharo 'syāḥ</seg> //</l>\n</lg>\n\n<lg xml:id='Kok_2.29'>\n<l><seg type='pāda' n='a'>krīḍāśailau madananṛpateḥ kāntipūrasya kokau</seg> <seg type='pāda' n='b'>syātāṃ tasyā dhruvamurasijau kiñcidāpāṇḍumūlau</seg> </l>\n<l><seg type='pāda' n='c'>madviśleṣaḥ śaraduḍunibhāṃ tyājayan hāramālāṃ</seg> <seg type='pāda' n='d'>manye bhīto vitarati tayoraśrudhārābhiranyām</seg> //</l>\n</lg>\n\n<lg xml:id='Kok_2.30'>\n<l><seg type='pāda' n='a'>bhūṣāsvāsthāṃ yadapi jahatī tāṃ vahatyeva kāñcīṃ</seg> <seg type='pāda' n='b'>grāhaṃ grāhaṃ pṛthu pṛthu mayā mauktikaṃ gumbhitā yā</seg> </l>\n<l><seg type='pāda' n='c'>śroṇībimbe sumahati tayā bhūṣite komalāṅgyāḥ</seg> <seg type='pāda' n='d'>sālāvītāṃ sa kila madano manyate rājadhānīm</seg> //</l>\n</lg>\n\n<lg xml:id='Kok_2.31'>\n<l><seg type='pāda' n='a'>maccitākhyadvipaniyamanālānayordvandvamūrvoḥ</seg> <seg type='pāda' n='b'>śroṇībhārādalasamadhunā jāyate khinnakhinnam</seg> </l>\n<l><seg type='pāda' n='c'>ārabdhānāṃ hara hara mayā yatra saṃvāhanānāṃ</seg> <seg type='pāda' n='d'>nityaṃ jātā niravadhirasāḥ ke 'pi ke 'pyantarāyāḥ</seg> //</l>\n</lg>\n\n<lg xml:id='Kok_2.32'>\n<l><seg type='pāda' n='a'>ādvārāntaṃ madabhigamanāśaṅkayā cañcalākṣyā</seg> <seg type='pāda' n='b'>yātāyātaiḥ kisalayanibhau kliśyataḥ pādapadmau</seg> </l>\n<l><seg type='pāda' n='c'>mithyāgotraskhalanamasakṛt prastutaṃ hanta yābhyāṃ</seg> <seg type='pāda' n='d'>labdhuṃ pādapraṇatiṣu mayā hanta santāḍanāni</seg> //</l>\n</lg>\n\n<lg xml:id='Kok_2.33'>\n<l><seg type='pāda' n='a'>yadyapyasyāḥ kraśayati vapurvallarīṃ dīpyamāno</seg> <seg type='pāda' n='b'>viśleṣāgnirdviguṇayati tāṃ kintu lāvaṇyalakṣmīm</seg> </l>\n<l><seg type='pāda' n='c'>taptāṃ taptāṃ nayati nitarāṃ tānavaṃ jātavedā</seg> <seg type='pāda' n='d'>haimīṃ lekhāmapi tu janayatyeva varṇaprakarṣam</seg> //</l>\n</lg>\n\n<lg xml:id='Kok_2.34'>\n<l><seg type='pāda' n='a'>pṛthvīreṇūnalakanikare netrayorbāṣpapūraṃ</seg> <seg type='pāda' n='b'>haste gaṇḍaṃ sitabisalatāhārajālaṃ stanāgre</seg> </l>\n<l><seg type='pāda' n='c'>śroṇyāṃ kṣaumaṃ malinamasṛṇaṃ sā vahatyeva hantety</seg> <seg type='pāda' n='d'>āstāmetadbahuvilapitairmāstu kālātipātaḥ</seg> //</l>\n</lg>\n\n<lg xml:id='Kok_2.35'>\n<l><seg type='pāda' n='a'>sthitvā cūte prathamakathite mugdhakāntādharābhaṃ</seg> <seg type='pāda' n='b'>daṣṭvā svairaṃ kisalayamatha prekṣaṇīyā tvayā sā</seg> </l>\n<l><seg type='pāda' n='c'>pṛcchantī vā malayavapanaṃ praśrayānmatpravṛttiṃ</seg> <seg type='pāda' n='d'>madvṛttāntaṃ kathaya kaṭhinasyeti vā prārthayantī</seg> //</l>\n</lg>\n\n<lg xml:id='Kok_2.36'>\n<l><seg type='pāda' n='a'>chinte tāpaṃ himajalamayī cāndanī kinnu carcā</seg> <seg type='pāda' n='b'>mandaspandāḥ kimu sukhakarā mārutāścāmarāṇām</seg> </l>\n<l><seg type='pāda' n='c'>pṛcchantīnāmiti savayasāṃ sātireke 'pi tāpe</seg> <seg type='pāda' n='d'>smitvā ramyaṃ sakalamiti vā cittamāśvāsayantī</seg> //</l>\n</lg>\n\n<lg xml:id='Kok_2.37'>\n<l><seg type='pāda' n='a'>praspandante malayapavanā rundhi jālaṃ kavāṭaiḥ</seg> <seg type='pāda' n='b'>śambhornāmnā śaragaṇamucaṃ bhīṣayeḥ pañcabāṇam</seg> </l>\n<l><seg type='pāda' n='c'>jīvañjīvaṃ visṛja carituṃ candrike candrikāyām</seg> <seg type='pāda' n='d'>itthaṃ ceṭīṃ sajalanayanāmādiśantī muhurvā</seg> //</l>\n</lg>\n\n<lg xml:id='Kok_2.38'>\n<l><seg type='pāda' n='a'>prāptālambā parijanakaraiḥ prāpya vā citraśālāṃ</seg> <seg type='pāda' n='b'>mugdhā svasyāścaraṇapatitaṃ veti taṃ māṃ nirīkṣya</seg> </l>\n<l><seg type='pāda' n='c'>ehyuttiṣṭha priya na kupitāsmīti bāṣpākulākṣī</seg> <seg type='pāda' n='d'>gāḍhāśleṣapracalitakarā rudhyamānā sakhībhiḥ</seg> //</l>\n</lg>\n\n<lg xml:id='Kok_2.39'>\n<l><seg type='pāda' n='a'>kopaṃ caṇḍi tyaja parijane daivamatrāparāddhaṃ</seg> <seg type='pāda' n='b'>yenākāṇḍe samaghaṭi mahānāvayorviprayogaḥ</seg> </l>\n<l><seg type='pāda' n='c'>itthaṃ baddhāñjali kṛtaruṣaṃ bhāvitāmagratastāṃ</seg> <seg type='pāda' n='d'>sāhaṃbhūtā priyacaṭuśatairudyatā vānunetum</seg> //</l>\n</lg>\n\n<lg xml:id='Kok_2.40'>\n<l><seg type='pāda' n='a'>gaṇḍālambairlulitamalakairdhūsarairvaktrabimbaṃ</seg> <seg type='pāda' n='b'>dṛṣṭvā śuddhasphaṭikaghaṭite bimbitaṃ bhittibhāge</seg> </l>\n<l><seg type='pāda' n='c'>antargehaṃ jaladaśakalairāvṛto rohitāṅkaḥ</seg> <seg type='pāda' n='d'>kenānītaḥ pura iti bhiyā vyāharantī sakhīrvā</seg> //</l>\n</lg>\n\n<lg xml:id='Kok_2.41'>\n<l><seg type='pāda' n='a'>nidrāṃ prāptā kathamapi cirāttatra cālokinī māṃ</seg> <seg type='pāda' n='b'>śūnyāśleṣaṃ viracitavatī hanta ghātāt kucādryoḥ</seg> </l>\n<l><seg type='pāda' n='c'>nirbhindānā nijakaradhṛtaṃ kaṅkaṇaṃ srastaśeṣaṃ</seg> <seg type='pāda' n='d'>paśyantīnāṃ nayanakamale badhnatī vā sakhīnām</seg> //</l>\n</lg>\n\n<lg xml:id='Kok_2.42'>\n<l><seg type='pāda' n='a'>vakti dhvāṅkṣaḥ suhṛdupagamaṃ dakṣiṇe kṣīravṛkṣe</seg> <seg type='pāda' n='b'>vāmaṃ netraṃ sphurati sucirāducchvasityadya cetaḥ</seg> </l>\n<l><seg type='pāda' n='c'>kiñca svānaḥ śravaṇamadhuro jāyate kokilānāṃ</seg> <seg type='pāda' n='d'>prāṇeṣvāśāmiti kathamapi bhrātarābadhnatī vā</seg> //</l>\n</lg>\n\n<lg xml:id='Kok_2.43'>\n<l><seg type='pāda' n='a'>muktvā jīvāmyasusamamiti vrīlitā vismitā vā</seg> <seg type='pāda' n='b'>tatsaṅgāśā punariha paraṃ heturityāsitā vā</seg> </l>\n<l><seg type='pāda' n='c'>śocantī māṃ dayitamathavā viprayogāsahiṣṇuṃ</seg> <seg type='pāda' n='d'>strīṇāṃ ceṣṭāsviti hi virahotthāsu diṅmātrametat</seg> //</l>\n</lg>\n\n<lg xml:id='Kok_2.44'>\n<l><seg type='pāda' n='a'>gāḍhāśleṣavyatikararasagranthanādūyamānaḥ</seg> <seg type='pāda' n='b'>sambhogānte svapanavidhaye yaḥ purā dhūyate sma</seg> </l>\n<l><seg type='pāda' n='c'>kaṇṭhotsaṅgānmama sa vidhinā vairiṇā dūrakṛṣṭo</seg> <seg type='pāda' n='d'>vāmo bāhustvayi savidhage yāsyati spandamasyāḥ</seg> //</l>\n</lg>\n\n<lg xml:id='Kok_2.45'>\n<l><seg type='pāda' n='a'>vakturvaktraṃ tamasi bhavato naiva dṛśyeta rātrāv</seg> <seg type='pāda' n='b'>āmadhyāhnaṃ bhavati niyamavyākulā vāsare sā</seg> </l>\n<l><seg type='pāda' n='c'>sahyasparśe sati ravikare tāmasahyasmarārtiṃ</seg> <seg type='pāda' n='d'>matsandeśaṃ maṇivalabhikāmāśritaḥ śrāvayethāḥ</seg> //</l>\n</lg>\n\n<lg xml:id='Kok_2.46'>\n<l><seg type='pāda' n='a'>tyaktvā cūtānapi kusumitānāgato matsamīpaṃ</seg> <seg type='pāda' n='b'>kinnveṣa syāt kamapi kuśalodantamākhyātukāmaḥ</seg> </l>\n<l><seg type='pāda' n='c'>ityālībhirbhṛtajalakaṇaṃ pāṇināmṛṣṭanetraṃ</seg> <seg type='pāda' n='d'>dṛṣṭaḥ spaṣṭākṣaramiti śanaiḥ śaṃsituṃ prakramethāḥ</seg> //</l>\n</lg>\n\n<lg xml:id='Kok_2.47'>\n<l><seg type='pāda' n='a'>amlānā te jayati kamanīyāṅgi maṅgalyabhūṣā</seg> <seg type='pāda' n='b'>patyuḥ pārśvāt suhṛdahamupeto 'smi sandeśahāraḥ</seg> </l>\n<l><seg type='pāda' n='c'>jātaṃ viddhi śrutisukhagirāṃ kokilānāṃ kule māṃ</seg> <seg type='pāda' n='d'>ye pañceṣoḥ kimapi pathikākarṣaṇaṃ ṣaṣṭhamastram</seg> //</l>\n</lg>\n\n<lg xml:id='Kok_2.48'>\n<l><seg type='pāda' n='a'>coleṣvāste sumukhi kuśalī tvatpriyaḥ pṛcchati tvāṃ</seg> <seg type='pāda' n='b'>kaccit kṣemaṃ bhajati bhavatītyāttavācaṃ bhavantam</seg> </l>\n<l><seg type='pāda' n='c'>bhūyobhūyaḥ kathaya kathayetyālapantyaśrumiśraiḥ</seg> <seg type='pāda' n='d'>prītismerairmadiranayanā mānayiṣyatyapāṅgaiḥ</seg> //</l>\n</lg>\n\n<lg xml:id='Kok_2.49'>\n<l><seg type='pāda' n='a'>evaṃ brūyāḥ punarajani yaḥ premakope mitho vāṃ</seg> <seg type='pāda' n='b'>jāte maune capalacapalastatkṣaṇaṃ pūrvamuktyām</seg> </l>\n<l><seg type='pāda' n='c'>tādṛkpremṇaściravirahiṇaḥ prāṇanāthasya vāṇī</seg> <seg type='pāda' n='d'>seyaṃ mattaḥ śravaṇasarasā śrūyatāṃ śrāvyabandhā</seg> //</l>\n</lg>\n\n<lg xml:id='Kok_2.50'>\n<l><seg type='pāda' n='a'>kalyāṇāṅgi priyasahacarīṃ tvāmanāsādayadbhir</seg> <seg type='pāda' n='b'>bāhyairakṣaiḥ saha paramahaṃ yāmi kāmapyavasthām</seg> </l>\n<l><seg type='pāda' n='c'>dhanyaṃ cetaḥ punaridamahorātramanyānapekṣaṃ</seg> <seg type='pāda' n='d'>tvayyāmagnaṃ bata nanu pṛthagbhāgyamapyekajānām</seg> //</l>\n</lg>\n\n<lg xml:id='Kok_2.51'>\n<l><seg type='pāda' n='a'>mādyadbhṛṅgaiḥ kumudapavanaistarjyamānasya ghorair</seg> <seg type='pāda' n='b'>ātaṅkākhye sarasi luṭhato hā niśīthe niśīthe</seg> </l>\n<l><seg type='pāda' n='c'>nidrāmūke jagati rudati śvāsacintājuṣo me</seg> <seg type='pāda' n='d'>saṅkrandantaścaṭulanayane cakravākāḥ sahāyāḥ</seg> //</l>\n</lg>\n\n<lg xml:id='Kok_2.52'>\n<l><seg type='pāda' n='a'>mohādvaitaṃ viharati dhṛtirlīyate jāḍyamīne</seg> <seg type='pāda' n='b'>bhātyunmādo bhramati matirityādi so 'haṃ na vedmi</seg> </l>\n<l><seg type='pāda' n='c'>bāṇaṃ muñcan parisaracaro na svapan nāpi khādan</seg> <seg type='pāda' n='d'>kṛtsnaṃ jānātyalasagamane kevalaṃ pañcabāṇaḥ</seg> //</l>\n</lg>\n\n<lg xml:id='Kok_2.53'>\n<l><seg type='pāda' n='a'>kāle cāsmin kanadalibhṛtaḥ kampitāgrapravālāḥ</seg> <seg type='pāda' n='b'>kamrā vallyaḥ kimapi marutā cumbitā dakṣiṇena</seg> </l>\n<l><seg type='pāda' n='c'>kiñciddaṣṭādharakisalayāṃ prāṅmayā bhogakāle</seg> <seg type='pāda' n='d'>sītkurvāṇāṃ dhutakaratalāṃ tvāṃ priye smārayanti</seg> //</l>\n</lg>\n\n<lg xml:id='Kok_2.54'>\n<l><seg type='pāda' n='a'>aṃsālambiślathakacabharaṃ hastaruddhāmbarāntaṃ</seg> <seg type='pāda' n='b'>prākkrīḍānte tava maṇigavākṣopakaṇṭheṣu cāram</seg> </l>\n<l><seg type='pāda' n='c'>smāraṃ smāraṃ kathamapi mayā muhyatā sahyate 'sau</seg> <seg type='pāda' n='d'>mando vāyuḥ sutanu bakulodbhedasaurabhyabandhuḥ</seg> //</l>\n</lg>\n\n<lg xml:id='Kok_2.55'>\n<l><seg type='pāda' n='a'>tīrtvā rātriṃ virahamahatīṃ tīvratāpāṃ kathañcid</seg> <seg type='pāda' n='b'>dṛṣṭvā bhānoḥ kiraṇamaruṇaṃ jambhaśatrordigante</seg> </l>\n<l><seg type='pāda' n='c'>pratyudyāntīṃ tvaritamabalāṃ śliṣyate bhāgyasīmne</seg> <seg type='pāda' n='d'>sāraṅgākṣi spṛhayati mano hanta cakrākhyayūne</seg> //</l>\n</lg>\n\n<lg xml:id='Kok_2.56'>\n<l><seg type='pāda' n='a'>utkaṇṭho 'smi tvaduditadhiyā mugdhahaṃsīnināde</seg> <seg type='pāda' n='b'>tvadbhūṣāyāṃ hariti satataṃ locane pātayāmi</seg> </l>\n<l><seg type='pāda' n='c'>tvatsaṃspṛṣṭe mama ca vapuṣi prema badhnāmi kānte</seg> <seg type='pāda' n='d'>satyaṃ prāṇānapi paramahaṃ tvatpriyān dhārayāmi</seg> //</l>\n</lg>\n\n<lg xml:id='Kok_2.57'>\n<l><seg type='pāda' n='a'>tvaṃ cāhaṃ ca kṣitimupagatāvityaviśleṣacintā</seg> <seg type='pāda' n='b'>nindāvantau smara iti mitho vākyasambhedasaukhyam</seg> </l>\n<l><seg type='pāda' n='c'>spṛśyete nau niśi śaśikarairaṅgake yaugapadyāt</seg> <seg type='pāda' n='d'>tenāpyasti dviradagamane satyamāśleṣabuddhiḥ</seg> //</l>\n</lg>\n\n<lg xml:id='Kok_2.58'>\n<l><seg type='pāda' n='a'>hāhantāsminnasulabhamithodarśane viprayoge</seg> <seg type='pāda' n='b'>saivālambo mama bhagavatī bhāvanākalpavallī</seg> </l>\n<l><seg type='pāda' n='c'>tvāmāsīnāmasakṛdanayā gāḍhamāliṅgya rāgād</seg> <seg type='pāda' n='d'>aṅkārūḍhāmalaghujaghane nocitaṃ vaktumanyat</seg> //</l>\n</lg>\n\n<lg xml:id='Kok_2.59'>\n<l><seg type='pāda' n='a'>jātaṃ ceto madanasubhaṭasyādya yogyaṃ śaravyaṃ</seg> <seg type='pāda' n='b'>naikacchidraṃ niyatamamutaḥ subhru vibhraṃśi dhairyam</seg> </l>\n<l><seg type='pāda' n='c'>kālāt kṣīṇe punaravayave vardhate kevalaṃ no</seg> <seg type='pāda' n='d'>tāpastīvrasmarahutabhujā tasya varṇodgamo 'pi</seg> //</l>\n</lg>\n\n<lg xml:id='Kok_2.60'>\n<l><seg type='pāda' n='a'>evaṃprāyā na hi na virahe jīvituṃ santyupāyāḥ</seg> <seg type='pāda' n='b'>satyaṃ taistaiḥ kṛtadhṛtirahaṃ prāṇimi prāṇanāthe</seg> </l>\n<l><seg type='pāda' n='c'>niścityaivaṃ nirupamaguṇe sāhasebhyo nivṛttā</seg> <seg type='pāda' n='d'>tvaṃ ca snānādiṣu savayasāṃ prārthanāṃ mā niṣedhīḥ</seg> //</l>\n</lg>\n\n<lg xml:id='Kok_2.61'>\n<l><seg type='pāda' n='a'>tīrṇaprāyo virahajaladhiḥ śailakanyāprasādāc</seg> <seg type='pāda' n='b'>cheṣaṃ māsadvitayamabale sahyatāṃ mā viṣīda</seg> </l>\n<l><seg type='pāda' n='c'>dhūpodgāraiḥ surabhiṣu tato bhīru saudhāntareṣu</seg> <seg type='pāda' n='d'>krīḍiṣyāvo navajaladharadhvānamandrāṇyahāni</seg> //</l>\n</lg>\n\n<lg xml:id='Kok_2.62'>\n<l><seg type='pāda' n='a'>kacciccitte sphurati capalāpāṅgi cūrṇyāṃ kadācit</seg> <seg type='pāda' n='b'>srastottaṃsaṃ dhavalanayanaṃ dhautabimbādharoṣṭham</seg> </l>\n<l><seg type='pāda' n='c'>snānānte te mukhamupasakhi prekṣamāṇe mayi drāg</seg><seg type='pāda' n='d'>vakṣodaghne payasi punarapyāvayormajjanaṃ tat</seg> //</l>\n</lg>\n\n<lg xml:id='Kok_2.63'>\n<l><seg type='pāda' n='a'>āśliṣyantaṃ viṭapabhujayā tatra vallīranekāḥ</seg> <seg type='pāda' n='b'>krīḍārāme kamapi taruṇaṃ vīkṣya mākandavṛkṣam</seg> </l>\n<l><seg type='pāda' n='c'>sācīkṛtya sphuradadharayā caṇḍi vaktraṃ bhavatyā</seg> <seg type='pāda' n='d'>subhrūbhaṅgaḥ sajalakaṇikaḥ preṣito mayyapāṅgaḥ</seg> //</l>\n</lg>\n\n<lg xml:id='Kok_2.64'>\n<l><seg type='pāda' n='a'>pratyākhyātaḥ praṇayini ruṣā bimbito 'haṃ stane te</seg> <seg type='pāda' n='b'>sairandhryajñā sthagayitumabhūccandanena pravṛttā</seg> </l>\n<l><seg type='pāda' n='c'>mā pāṭīraṃ pulakini punaścātra limpeti śaṃsaty</seg> <seg type='pāda' n='d'>ālīvṛnde smitajuṣi kṛtā dṛktvayā vrīlagarbhā</seg> //</l>\n</lg>\n\n<lg xml:id='Kok_2.65'>\n<l><seg type='pāda' n='a'>uccinvatyāḥ kisalayarucā pāṇinodyānapuṣpaṃ</seg> <seg type='pāda' n='b'>sākaṃ bhṛṅgaistava mayi mukhāmbhojasaurabhyalubdhe</seg> </l>\n<l><seg type='pāda' n='c'>reṇutrastā iva sumanasāṃ dakṣiṇāḥ kelisakhyaḥ</seg> <seg type='pāda' n='d'>kañcitkālaṃ karakisalayairapyadhurlocanāni</seg> //</l>\n</lg>\n\n<lg xml:id='Kok_2.66'>\n<l><seg type='pāda' n='a'>ityetasmānmama kuśalitāṃ viddhyabhijñānadānād</seg> <seg type='pāda' n='b'>bhūyaścaikaṃ śṛṇu sahacarīṃ dhūtanaikānunītim</seg> </l>\n<l><seg type='pāda' n='c'>kelīhaṃse smarajuṣi haṭhāccumbatīṣatstanantīṃ</seg> <seg type='pāda' n='d'>tvaṃ tu smṛtvā kimapi bahalavrīlamālokathā mām</seg> //</l>\n</lg>\n\n<lg xml:id='Kok_2.67'>\n<l><seg type='pāda' n='a'>rāgo nāma truṭati viraheṇeti lokapravādas</seg> <seg type='pāda' n='b'>tvatsambaddho mama śataguṇaḥ saṅgamādviprayoge</seg> </l>\n<l><seg type='pāda' n='c'>so 'yaṃ bhedo viṣayabhidayā saṅgame tvaṃ kilaikā</seg> <seg type='pāda' n='d'>viśleṣe tu tribhuvanamidaṃ jāyate tvanmayaṃ hi</seg> //</l>\n</lg>\n\n<lg xml:id='Kok_2.68'>\n<l><seg type='pāda' n='a'>etatkṛtyaṃ priyasakha mama bhrāturārtasya kṛtvā</seg> <seg type='pāda' n='b'>nāsīraḥ syā jagati karuṇāśālināṃ saṃvibhāge</seg> </l>\n<l><seg type='pāda' n='c'>śaṃsanti tvāṃ nanu parabhṛtaṃ śaiśave yadbhṛto 'nyaiḥ</seg> <seg type='pāda' n='d'>patrivrātābharaṇa bharaṇenādya sa tvaṃ pareṣām</seg> //</l>\n</lg>\n\n<lg xml:id='Kok_2.69'>\n<l><seg type='pāda' n='a'>evaṃ tasyā virahavidhuraṃ jīvitaṃ sthāpayitvā</seg> <seg type='pāda' n='b'>gaccha svecchāviharaṇa yathāprārthitaṃ digvibhāgam</seg> </l>\n<l><seg type='pāda' n='c'>mānyaśrīḥ syānmadananṛpateḥ kokilā te 'nukūlā</seg> <seg type='pāda' n='d'>bhūyānmaivaṃ sakṛdapi tayā viprayogaprasaṅgaḥ</seg> //</l>\n</lg>\n</div>\n\n  </body>\n\n"
}