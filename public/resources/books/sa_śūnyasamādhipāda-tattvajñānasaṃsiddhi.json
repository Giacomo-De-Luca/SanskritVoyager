{
  "title": "sa_śūnyasamādhipāda-tattvajñānasaṃsiddhi",
  "body": "<body xmlns='http://www.tei-c.org/ns/1.0'>\n\n<p>Tatvajñānasaṃsiddhiḥ</p>\n\n<p>om namaḥ śrībhagavatyai vajravārāhyai //</p>\n\n<lg>\n<l>ānandāmbudhimaṇḍanādupagatā sambuddhalakṣmīrasau</l>\n<l>sarvākāraguṇānvitā jagadaghadhvāntaughavidhvaṃsinī /</l>\n<l>jyotirjñānanidherdhṛtiḥ smṛtinidheḥ śāntirmanīṣānidheḥ</l>\n<l>pāyādvajravirāsinī bhagavatī lokatrayaṃ durgateḥ // Tjs_0.1 //</l>\n</lg>\n\n<lg>\n<l>śrīvajradevīpadapadmareṇu, rājiṃ namaskṛtya guroḥ padaṃ ca /</l>\n<l>śrīsambaraṃ saṃvṛtavodhicittaṃ, prajñākṛpādvaitapadaṃ praśastam // Tjs_0.2 //</l>\n</lg>\n\n<lg>\n<l>vajradevīpadadvaṃdvavandanānandavarttinā /</l>\n<l>bhikṣuṇā jñānandreṇa candrevasuvaśarmaṇā // Tjs_0.3 //</l>\n</lg>\n\n<lg>\n<l>sādhanaṃ vajravārāhyāḥ svārthaṃkiñjidvibhajyate /</l>\n<l>subhāṣitaprade nityaṃ matiḥ kalpanasotsukā // Tjs_0.4 //</l>\n</lg>\n\n<lg>\n<l>tataḥśradvāpareṇedaṃ mandasvalpadhiyā mayā /</l>\n<l>karttavya na mama doṣo vīkṣaṇīyo mahājanaiḥ // Tjs_0.5 //</l>\n</lg>\n\n<p>om namaḥ śrī vajravārāhyai</p>\n\n<lg>\n<l>udyātā talacakrato 'niladhutā vidyucchaṭābhāsvarā,</l>\n<l>dagdhālitritayā trilokamahitā pīyūṣadhārāplutā /</l>\n<l>buddhajñānarasāvilā vikaluṣā svānandasandohadā</l>\n<l>bhāvābhāvavicāraṇāvirahitā vārāhikā pātu vaḥ // Tjs_1.1 //</l>\n</lg>\n\n<p>nirmāṇālidineśamaṇḍalagatā kādyādivarṇāvṛtā,\n<lg>\n<l>prajbālajvalanojvalāmṛtasavā sūkṣmājasūtropamā</l>\n<l>vidyābuddhakadamvakaṃ dahati yā cakratrayorbhedinī</l>\n<l>sānandā lalitordvagā sphuratu vo vārāhikā cetasi // Tjs_1.2 //</l>\n</lg></p>\n\n<lg>\n<l>praṇipatya vajrapūrvāṃ vārāhīṃ vajrayoginīm /</l>\n<l>śirasā svasmṛtaye vakṣye 'haṃ tattvajñānasya saṃsiddhim // Tjs_1.3 //</l>\n</lg>\n\n<lg>\n<l>vijanamano 'nukūlasthānaṃ nāthāṃkakaḥ praviśetsudhīḥ /</l>\n<l>tatra sukumāramāsanamupaviśya vibhāvayecchuddhiṃ // Tjs_1.4 //</l>\n</lg>\n\n<lg>\n<l>tadanu ca ṣaṣṭhajinena tryakṣarajaptena vajradharahṛdayaṃ /</l>\n<l>saṃlikhyānāmikayā, lohitakusumārcitaṃ kuryāt // Tjs_1.5 //</l>\n</lg>\n\n<lg>\n<l>tadanu paramādyapātre karakamalaṃ dakṣiṇetaraṃ kṣiptvā /</l>\n<l>vidadhīta savanaṃ yathopadeśaṃ śayasparśāt // Tjs_1.6 //</l>\n</lg>\n\n<lg>\n<l>pravidhāya karanyāsaṃ bṛddhāṅguṣṭhāṅgulisamāyogāt /</l>\n<l>kurvītāṅganyāsaṃ ṣaḍbhirvīreśvarīmantraiḥ // Tjs_1.7 //</l>\n</lg>\n\n<lg>\n<l>tadanu cakravajravaropari raṅgāruṇoyogajasamamamantraṃ /</l>\n<l>bhujagabhavaiḥ suviśiṣṭaiḥ sicayagatairavakirecchanakaiḥ // Tjs_1.8 //</l>\n</lg>\n\n<lg>\n<l>tatra jinahṛdayacakraṃ śikhikoṭikaṃ samabhilikhya /</l>\n<l>tadgarbhe mantrālīṃ gāṅgeyaśalākayā vilikhet // Tjs_1.9 //</l>\n</lg>\n\n<lg>\n<l>cakrasya vāhyabhāge pūrvottarapaścimārkidigdeśe /</l>\n<l>satsvastikānabhilikhetkrameṇa vāmahastena // Tjs_1.10 //</l>\n</lg>\n\n<lg>\n<l>ākṛṣya vajradevīmpraviśya mantrākṣareṣu baddhvā paritoṣayet /</l>\n<l>suvidhānāt jaḥ huṃ vaṃ horiti paṭhitvā // Tjs_1.11 //</l>\n</lg>\n\n<lg>\n<l>tadanu saparyā vividhāstasyā vidadhīta maṃtrarūpāyāḥ /</l>\n<l>bhakṣyairbhojyairlehyaiḥ peyaiścoṣyaiḥ sakāmaguṇaiḥ // Tjs_1.12 //</l>\n</lg>\n\n<lg>\n<l>vividhairvalaiḥ samadanairupahāraiḥ pañcabhiratiparārdhyaiḥ /</l>\n<l>gītaivadyairnnṛtyaiḥ pradakṣiṇāpraṇatinutibhiśca // Tjs_1.13 //</l>\n</lg>\n\n<lg>\n<l>pratidivasaṃ pratipakṣaṃ pratimāsaṃ vā tithau daśamyāṃ /</l>\n<l>kuryādyathoktapūjāvidhimasyāḥ siddhimākāṃkṣaṇaḥ // Tjs_1.14 //</l>\n</lg>\n\n<p>atha kṛtavāhyārcanavidhirurukaruṇo nirmitāridhyāvje //</p>\n\n<l>vyasuhṛyoṣṇaguvimvāṃ dhyāyātpūrvoditāṃ devīm // Tjs_2.1 //</l>\n\n<lg>\n<l>saṃdhyāsindūravarṇāṃ kharakaranikarāyāstasaptārkkakāntīṃ /</l>\n<l>karttrīṃ sarvārttihaṃtrīṃ sphuradamṛtaghṛṇīṃ vibhratīṃ savyadoṣṇā //</l>\n</lg>\n\n<lg>\n<l>vibhrāṇāṃ vāmadoṣṇā kamalamatisitaṃ raktapūrṇadhvajāḍhyāṃ /</l>\n<l>kālyā dambholikālyā parigataśirasaṃ muktamūrddhokhahastāṃ // Tjs_2.2 //</l>\n</lg>\n\n<lg>\n<l>muṇḍālīmaṇḍitāṅgīṃ mukhagaladasṛjaṃ svādaguṃ muktanādāṃ,</l>\n<l>savye corddhaṃkirāsyāṃ varaśubhagamanāṃ krodhamūlānanāntāṃ /</l>\n<l>sānandāṃ sānurāgāṃ vividharasayutāmarddhaparyyaṅkanṛtyāṃ</l>\n<l>mudrāṣaṇmudritāṅgīṃ vyapagatavasanāṃ ṣoḍaśāvdāṃ varāṅgīm // Tjs_2.3 //</l>\n</lg>\n\n<lg>\n<l>jñānākarṣādividhiḥ prāgiva kṛtvā vidhānavinmaṃntrī /</l>\n<l>svastikamalikābhimukhaṃ bhramantamekaṃ drūtaṃ dhyāyāt // Tjs_2.4 //</l>\n</lg>\n\n<lg>\n<l>tadanu viyadvatī dhātau trikūṭagirigahvare bhramaccakraṃ /</l>\n<l>prāguktamiva dhyāyādraktaṃ jājyalyamānaṃ sat // Tjs_2.5 //</l>\n</lg>\n\n<lg>\n<l>tatra sthiramivātivegānnirvātaniṣkampadīpamiva dīptaṃ /</l>\n<l>drāvayedurusukhacakraṃ śravadamṛtasārakṛtasavanam // Tjs_2.6a //</l>\n</lg>\n\n<lg>\n<l>kāyatrayasvabhāvaṃ paramaṃ sahajātmakaṃ jagadvyāpinaṃ /</l>\n<l>sphuradamitaśāntasantatiṃ paśyetpaścātsukhaṃ paścāt // Tjs_2.6b //</l>\n</lg>\n\n<lg>\n<l>pratidivasaṃ pratisandhyaṃ yathākṣaṇamvā vibhāvayedetat /</l>\n<l>yāvatsiddhinimittaṃ tāvadidamucyate vyaktam // Tjs_2.7 //</l>\n</lg>\n\n<p>ayatnajaprītilayānubandhanāt yadā bhavedvyaktamidaṃ vibhāvitam //</p>\n\n<l>kaśācapeṭādiha naiva vedanā tadā bhavetsiddhiradūravarttinī // Tjs_2.8 //</l>\n\n<lg>\n<l>pratāḍitānāṃ paṇavādikānāṃ paṭudhvanirnaśrutagocaraścet /</l>\n<l>yadāpyate bodhiranuttarāgrā svapne cirāddhyānavatāgrasiddhiḥ // Tjs_2.9 //</l>\n</lg>\n\n<lg>\n<l>dṛṣṭvā siddhinimittaṃ pitṛvanagirikuñje vṛkṣamūlādau /</l>\n<l>nivasannutpannakramayogamajasraṃ sudhīḥ kuryāt // Tjs_2.10 //</l>\n</lg>\n\n<lg>\n<l>siddhau vasudhādīnāṃ bhavatī layo hyuttarottarakramaśaḥ /</l>\n<l>khyāti tadā gaganābhaṃ prabhāsvaraṃ jñānamātraṃ sat // Tjs_2.11 //</l>\n</lg>\n\n<lg>\n<l>jānīyāttaccihnaiścihnāni tu pañcadhā vidustajjñāḥ /</l>\n<l>ata eva tāni yogī samāhito lakṣayenmanasā // Tjs_2.12 //</l>\n</lg>\n\n<lg>\n<l>prathamaṃ mṛgatṛṣṇābhaṃ dhūmākāraṃ dvitīyakaṃ cihnaṃ /</l>\n<l>khadyotavattṛtīyaṃ caturthaṃ dīpojvalaṃ spaṣṭaṃ // Tjs_2.13 //</l>\n</lg>\n\n<lg>\n<l>vigatābhragaganasadṛśaṃ pañcamaṃ cihnaṃ prakāśamavikalpaṃ /</l>\n<l>evaṃ lavdhanimitto mudrāṃ mahatīmavāpnoti // Tjs_2.14 //</l>\n</lg>\n\n<lg>\n<l>utthātukāmaḥ praṇipatya yoginīṃ nāthaṃ ca kasthaṃ samudīrya mūḥ kṛtiṃ /</l>\n<l>utthāya kṛtyaṃ vidadhīta tatvadhīstiṣṭhetsadā yogayugena yogavit // Tjs_2.15 //</l>\n</lg>\n\n<l>iti tattvajñānasaṃsiddhau bhāvanāvidhiḥ // 2 //</l>\n\n<p>adhyeṣitaśca bahuśaḥ śiṣyaiḥ kṛtamaṇḍalaiḥ padāvjanataiḥ //</p>\n\n<l>mantrī tithau daśamyāṃ vidadhītānugrahanteṣāṃ // Tjs_3.1 //</l>\n\n<lg>\n<l>saṃpūjya maṃtrarūpāṃ devīṃ cakrasthitāṃ vihitayomaḥ /</l>\n<l>ādāya maṃtrajaptaṃ paramādyaṃ niṣkramettasmāt // Tjs_3.2 //</l>\n</lg>\n\n<lg>\n<l>atha vihitapañcamaṇḍalamūrddhasthāṃ tadantadakṣiṇaṃśiṣyaṃ /</l>\n<l>kusumasrajaṃ dadhānaṃ dhyātakenāthaṃ guruḥ paśyet // Tjs_3.3a //</l>\n</lg>\n\n<lg>\n<l>tadanu ca yathoktaṃ devīcakraṃ prodyanmarīcikaṃ rayavat /</l>\n<l>dhyātvāntabāsigātre vajrabhṛttasya saṃdadyāt // Tjs_3.3b //</l>\n</lg>\n\n<lg>\n<l>evaṃ syādāveśastatkalikā prakampanaṃ vāṣpaḥ /</l>\n<l>pāto jñānotpādaḥ svārūpañcāpi paripādyāḥ // Tjs_3.4 //</l>\n</lg>\n\n<lg>\n<l>tadanu kathayetsamādhiṃ pūjāmaṃtraṃ ca vajrayoginyāḥ /</l>\n<l>śraddhānvitasya guṇino gurubuddhābhinnasadbhakteḥ // Tjs_3.6 //</l>\n</lg>\n\n<p>kathayenna yogamenaṃ sadyaḥ pratyayakaraṃ susiddhaṃvā //</p>\n\n<l>śraddhāvirahitamanaso bhaktivihīnaśiṣyasya // Tjs_3.7 //</l>\n\n<lg>\n<l>vidadhāti yastu pūjāṃ devīcakrasya maṃtrayuktasya /</l>\n<l>tasyāpayānti bhayānyaṣṭau pāpāni ca mahānti // Tjs_3.8 //</l>\n</lg>\n\n<lg>\n<l>durbhagatā dāridryaṃ vyādhijarāduḥkhadaurmanasyāni /</l>\n<l>bhramakalikaluṣakleśāḥ pīḍā nānāvidhāścāpi // Tjs_3.9 //</l>\n</lg>\n\n<lg>\n<l>yo japati cakramantraṃ dhyātvā hṛdaye nirodhavācāsau /</l>\n<l>prāpnotyaṣṭau siddhīḥ pañcābhijñāṃstathāṣṭaguṇāna // Tjs_3.10 //</l>\n</lg>\n\n<l>dhyāyati yaḥ kiravaktrāṃ pratidavasaṃ yatnataścatuḥsaṃdhyaṃ hariharahiraṇyagarbhairjetumaśakyāṃ mṛtiṃ jayati // Tjs_3.11 //</l>\n\n<lg>\n<l>vastrānnapānadhanadhānyaviśālabhūmiḥ prāsādadivyaśayanāsanasādhanāni /</l>\n<l>tasyodbhavanti dayitā vividhāśca vidyā, yo bhāvayatyaśanikolamukhīṃ sacakrāṃ // 12 //</l>\n</lg>\n\n<p>iti tatvajñānasaṃsiddhau sānuśaṃsā śiṣyānugrahavidhiḥ //</p>\n\n<lg>\n<l>maṃtroddhāramataḥ paramadhidhāsye vajrayoginīhṛdayaṃ /</l>\n<l>karṇātkarṇamupāgatamāsyādāsyaṃ tathākramataḥ // Tjs_4.1 //</l>\n</lg>\n\n<lg>\n<l>pūrvoditamiva cakra saṃlikhyaṃ marudgaṇālayopetāṃ /</l>\n<l>tatra likhetparipāṭita ālikāliṃ tathaiva koṇaṃ // Tjs_4.2 //</l>\n</lg>\n\n<lg>\n<l>jhādharagaṃ ḍādharasthaṃ hādharagavibhūṣitaṃ samāyuktaṃ /</l>\n<l>trikamādito vilikhyaṃ sadakṣaraṃ tatvaparidīpi // Tjs_4.3 //</l>\n</lg>\n\n<lg>\n<l>bhorddhagataṃ chorddhasthitasametaṭorddhasthitaṃ tadanu lekhyaṃ /</l>\n<l>ḍādharayutaṃ ṣādhāragaṃ ṣorddhasthitayuktaśorddhagataṃ // Tjs_4.4 //</l>\n</lg>\n\n<lg>\n<l>ñādharayutaḷtalasthaṃ ṭādharayutaporddhasaṃsthitaṃ /</l>\n<l>tadanu ṭhādharagānvitaphorddhagaṃ aivāmayutaṃ haṭāntasthaṃ // Tjs_4.5 //</l>\n</lg>\n\n<lg>\n<l>casamadhyagataṃ ṭhasavyagasametaṃ bhādharasusaṃsthitaṃ /</l>\n<l>tadanu hathamadhyagataṃ tavāmayuktaṃ ṭhalamadhyaga paścāt // Tjs_4.6 //</l>\n</lg>\n\n<lg>\n<l>sarvakarāntaphamadhyagaṃ tṛtīyavargādivāmagasametaṃ /</l>\n<l>ṇorddhayutaṃ lādharagaṃ chorddhasthaṃ bhatalagaṃ ṭhasavyayutaṃ // Tjs_4.7 //</l>\n</lg>\n\n<lg>\n<l>torddhagayutaṃ ṣādharagaṃ thorddhadasaṃyuktaṃ ṇādharagaṃ paścāt /</l>\n<l>phādharagaṃ ṭhādharasaṃyuktaṃ phorddhasthaṃ ṇorddhayuktaṃ lādharagaṃ // Tjs_4.8 //</l>\n</lg>\n\n<lg>\n<l>ḍādharaśūnyasametaṃ trivatalagaṃ corddhasthitaṃ ratalaṃ /</l>\n<l>thādharayutaṃ śādharagaṃ ñādharasamāyuktaṃ cāpi // Tjs_4.9 //</l>\n</lg>\n\n<lg>\n<l>sayamadhyagaṃ jhavāmagasametamuktākṣarakṛto rahasyaḥ /</l>\n<l>maṃtroyamaśanīdevyā lekhyo japyo vibhāvyaśca // Tjs_4.10 //</l>\n</lg>\n\n<lg>\n<l>cintāmaṇiḥ kalpakuṭhāgrakumbhaḥ śrīkāmadugdhenurapi praśastāḥ /</l>\n<l>te sādhyamānā dadatīha vittānyayantu saukhyaṃ sadhanaṃ dadāti // Tjs_4.11 //</l>\n</lg>\n\n<p>iti tatvajñānasaṃsiddhau mantrauddhāravidhiḥ //</p>\n\n<lg>\n<l>yasminnayaṃ pātragatevyalikhya, pūjānimittaṃ vidhinā vidhijñaḥ /</l>\n<l>bālasya rakṣā vidhivadvidheyā, vaddhena dokaṇṭhaśikhāsuvāhau // 1 //</l>\n</lg>\n\n<lg>\n<l>dṛṣṭvāpayānti bhujagāḥ śiśukaṃ sarakṣaṃ, bhūtā grahā niśicarāḥ sapiśācasaṃghāḥ /</l>\n<l>anye ca bālakabharyārttikarāḥ subhīmāḥ siṃhaṃ yathā vanacarā valinambhayārttāḥ // 2 //</l>\n</lg>\n\n<lg>\n<l>saṃprāpya sadupadeśaṃ dṛṣṭvā saṃpratyayaṃ ca yogasya /</l>\n<l>siddhiriyaṃ samabhilekhi sphuradamalajñānasavaṃsatiḥ // 3 //</l>\n</lg>\n\n<lg>\n<l>tasmāttatsaṃprāptyai saṃsevyaṃ saguroḥ padāmburuhaṃ /</l>\n<l>sānnā pradānabidhinā kāyakleśaiḥ praṇāmaiśca // 4 //</l>\n</lg>\n\n<lg>\n<l>tatvajñānāgrasiddhirvahuhitajananī yā janasyeva loke</l>\n<l>satvānāṃ yanmayosītkuśalamakaluṣaṃ pūrvacadrāṃśuśubhraṃ /</l>\n<l>bhūyāsustena lokāḥ kalimalavikalā śuddhāsambodhibhājo</l>\n<l>labdhvā mudrāmudārāṃ bhavabhayaśamanīṃ sarvasatvārthakartrīṃ // 5 //</l>\n</lg>\n\n<p>samāptoyaṃ tatvajñānasaṃsiddhirnāma svādhiṣṭhānaśceti śubham sarvadā</p>\n\n  </body>\n\n"
}