{
  "title": "sa_abhinavagupta-bodhapañcadaśikā",
  "body": "<body xmlns='http://www.tei-c.org/ns/1.0'>\n<div>\n<lg xml:id='AgBpd_1'>\n<l>anastamitabhārūpas tejasāṃ tamasām api |</l>\n<l>ya eko 'ntar yadantaś ca tejāṃsi ca tamāṃsi ca ||</l>\n</lg>\n\n<lg xml:id='AgBpd_2'>\n<l>sa eva sarvabhūtānāṃ svabhāvaḥ parameśvaraḥ |</l>\n<l>bhāvajātaṃ hi tasyaiva śaktir īśvaratāmayī ||</l>\n</lg>\n\n<lg xml:id='AgBpd_3'>\n<l>śaktiś ca śaktimadrūpād vyatirekam na vāñchati |</l>\n<l>tādātmyam anayor nityaṃ vahnidāhikayor iva ||</l>\n</lg>\n\n<lg xml:id='AgBpd_4'>\n<l>sa eva bhairavo devo jagadbharaṇalakṣaṇaḥ |</l>\n<l>svātmādṛṣe samagraṃ hi yacchaktyā pratibimbitam ||</l>\n</lg>\n\n<lg xml:id='AgBpd_5'>\n<l>tasyaivaiṣā parā devī svarūpāmarśanotsukā |</l>\n<l>pūrṇatvaṃ sarvabhaveṣu yasyā nālpaṃ na cādhikam ||</l>\n</lg>\n\n<lg xml:id='AgBpd_6'>\n<l>eṣa devo 'nayā devyā nityaṃ krīḍārasotsukaḥ |</l>\n<l>vicitrān sṛṣṭisaṃhārān vidhatte yugapad vibhuḥ ||</l>\n</lg>\n\n<lg xml:id='AgBpd_7'>\n<l>atidurghaṭakāritvam asyānuttaram eva yat |</l>\n<l>etad eva svatantratvam aisvaryaṃ bodharūpatā ||</l>\n</lg>\n\n<lg xml:id='AgBpd_8'>\n<l>paricchinnaprakāśatvaṃ jaḍasya kila lakṣaṇam |</l>\n<l>jaḍād vilakṣaṇo bodho yato na parimīyate ||</l>\n</lg>\n\n<lg xml:id='AgBpd_9'>\n<l>evam asya svatantrasya nijaśaktyupabhedinaḥ |</l>\n<l>svātmagāḥ sṛṣṭisaṃhārāḥ svarūpatvena saṃsthitāḥ ||</l>\n</lg>\n\n<lg xml:id='AgBpd_10'>\n<l>teṣu vaicitryam atyantam ūrdhvādhas tiryag eva yat |</l>\n<l>bhuvanāni tadaṃśāś ca sukhaduḥkhamatiś ca yā ||</l>\n</lg>\n\n<lg xml:id='AgBpd_11'>\n<l>yad etasyāparijñānaṃ tatsvātantryaṃ hi varṇitam |</l>\n<l>sa eva khalu saṃsāro mūḍānāṃ yo vibhīṣakaḥ ||</l>\n</lg>\n\n<lg xml:id='AgBpd_12'>\n<l>tatprasādarasād eva gurvāgamata eva vā |</l>\n<l>śāstrād vā parameśasya yasmāt kasmād upāgatam ||</l>\n</lg>\n\n<lg xml:id='AgBpd_13'>\n<l>yat tattvasya parijñānaṃ sa mokṣaḥ parameśataḥ |</l>\n<l>tat pūrṇatvaṃ prabuddhānāṃ jīvanmuktiś ca sā smṛtā ||</l>\n</lg>\n\n<lg xml:id='AgBpd_14'>\n<l>etau bandhavimokṣau ca parameśasvarūpataḥ |</l>\n<l>na bhidyete na bhedo hi tattvataḥ parameśvare ||</l>\n</lg>\n\n<lg xml:id='AgBpd_15'>\n<l>ittham icchākalājñānaśaktiśūlāmbujāśritaḥ |</l>\n<l>bhairavaḥ sarvabhāvānāṃ svabhāvaḥ pariśīlyate ||</l>\n</lg>\n\n<l>sukumāramatīn śiṣyān prabodhayitum añjasā |</l>\n<l>ime 'bhinavaguptena ślokāḥ pañcadaśoditāḥ ||</l>\n\n</div>\n<div>\n\n</div>\n<div>\n\n<note>Gandharva-nagaram / DSO Sanskrit Archive</note>\n\n  </div>\n</body>\n\n"
}