{
  "file_title": "kṣemarāja-pratyabhijñāhṛdaya",
  "file_title_normal": "ksemaraja-pratyabhijnahrdaya",
  "metadata": {
    "original_title": "Pratyabhijñāhṛdaya",
    "author": "Kṣemarāja",
    "contributors": [
      {
        "role": "data entry",
        "name": "Marino Faliero",
        "when": "July 1998"
      },
      {
        "role": "contribution to GRETIL",
        "name": "Marino Faliero",
        "when": ""
      },
      {
        "role": "initial normalization and conversion to legacy GRETIL formats",
        "name": "Reinhold Grünendahl",
        "when": ""
      },
      {
        "role": "normalization and conversion to TEI-conformant markup",
        "name": "Maximilian Mehner",
        "when": ""
      }
    ],
    "publisher": "Göttingen Register of Electronic Texts in Indian Languages (GRETIL), SUB Göttingen",
    "license": {
      "text": "Distributed under a Creative Commons Attribution-NonCommercial-ShareAlike 4.0 International License.",
      "target": "https://creativecommons.org/licenses/by-nc-sa/4.0/"
    },
    "publication_date": "2020-07-31"
  },
  "body": [
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "oṃ namo maṅgalamūrtaye |"
        },
        {
          "tag": "l",
          "attributes": {},
          "text": "atha pratyabhijñāhṛdayam || [1]"
        }
      ]
    },
    {
      "tag": "div",
      "attributes": {},
      "children": [
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "namaḥ śivāya satataṃ pañcakṛtyavidhāyine |"
            },
            {
              "tag": "l",
              "attributes": {},
              "text": "cidānandaghanasvātmaparamārthāvabhāsine || [2]"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "śāṅkaropaniṣatsārapratyabhijñāmahodadheḥ |"
            },
            {
              "tag": "l",
              "attributes": {},
              "text": "kṣemeṇoddhṛyate sāraḥ saṃsāraviṣaśāntaye ||"
            }
          ]
        },
        {
          "tag": "p",
          "attributes": {},
          "text": "iha ye sukumāramatayo 'kṛtatīkṣṇatarkaśāstrapariśramāḥ\nśaktipātonmiṣitapārameśvarasamāveśābhilāṣiṇaḥ katicit bhaktibhājaḥ\nteṣām īśvarapratyabhijñopadeśatattvaṃ manāk unmīlyate | tatra\nsvātmadevatāyā eva sarvatra kāraṇatvaṃ sukhopāyaprāpyatvaṃ mahāphalatva.=\nm\nca abhivyaṅktum āha"
        },
        {
          "tag": "l",
          "attributes": {},
          "text": "citiḥ svatantrā viśvasiddhihetuḥ || 1 ||"
        },
        {
          "tag": "p",
          "attributes": {},
          "text": "viśvasya sadāśivādeḥ bhūmyantasya siddhau niṣpattau prakāśane\nsthityātmani parapramātṛviśrāntyātmani ca saṃhāre parāśaktirūpā citir\neva bhagavatī svatantrā anuttaravimarśamayī śivabhaṭṭārakābhinnā hetuḥ\nkāraṇam | asyāṃ hi prasarantyāṃ jagat unmiṣati vyavatiṣṭhate ca\nnivṛttaprasarāyāṃ ca nimiṣati iti svānubhava eva atra sākṣī |\nanyasya tu māyāprakṛtyādeḥ citprakāśabhinnasya aprakāśamānatvena\nasattvān na kvacid api hetutvam prakāśamānatve tu prakāśaikātmyāt\nprakāśarūpā citir eva hetuḥ na tv asau kaścit |\nata eva deśakālākārā etatsṛṣṭā etadanuprāṇitāś ca naitatsvarūpaṃ\nbhettum alam iti vyāpakanityoditaparipūrṇarūpā iyam ity arthalabhyam eva\netat | nanu jagad api cito bhinnaṃ naiva kiṃcit abhede ca kathaṃ\nhetuhetumadbhāvaḥ ucyate | cid eva bhagavatī svacchasvatantrarūpā\ntattadanantajagadātmanā sphurati ity etāvat paramārtho 'yaṃ\nkāryakāraṇabhāvaḥ | yataś ca iyam eva pramātṛpramāṇaprameyamayasya\nviśvasya siddhau prakāśane hetuḥ tato 'syāḥ\nsvatantrāparicchinnasvaprakāśarūpāyāḥ siddhau abhinavārthaprakāśanarūpa.=\nm\nna pramāṇavarākam upayuktam upapannaṃ vā |\ntad uktam trikasāre"
        },
        {
          "tag": "p",
          "attributes": {},
          "text": "svapadā svaśiraśchāyāṃ yadval laṅghitum īhate |\npādoddeśe śiro na syāt tatheyaṃ baindavī kalā || iti |"
        },
        {
          "tag": "p",
          "attributes": {},
          "text": "yataś ca iyaṃ viśvasya siddhau parādvayasamārasyāpādanātmani ca saṃhare\nhetuḥ tata eva svatantrā | pratyabhijñātasvātantryā satī\nbhogamokṣasvarūpāṇāṃ viśvasiddhīnāṃ hetuḥ |\nity āvṛttyā vyākhyeyam | api ca viśvaṃ nīlasukhadehaprāṇādi tasya yā\nsiddhiḥ pramānopārohakrameṇa vimarśamayapramātrāveśaḥ saiva hetuḥ\nparijñāne upāyo yasyāḥ | anena ca sukhopāyatvam uktam | yad uktaṃ\nśrīvijñānabhaṭṭārake"
        },
        {
          "tag": "p",
          "attributes": {},
          "text": "grāhyagrāhakasaṃvittiḥ sāmānyā sarvadehinām |\nyogināṃ tu viśeṣo 'yaṃ saṃbandhe sāvadhānatā [3] || iti |"
        },
        {
          "tag": "p",
          "attributes": {},
          "text": "citiḥ iti ekavacanaṃ deśakālādyanavacchinnatām abhidadhat\nsamastabhedavādānām avāstavatāṃ vyanakti | svatantraśabdo",
          "children": [
            {
              "tag": "lg",
              "attributes": {},
              "children": [
                {
                  "tag": "l",
                  "attributes": {},
                  "text": "brahmavādavailakṣaṇyam ācakṣāṇaḥ cito māheśvaryasāratāṃ brūte |"
                },
                {
                  "tag": "l",
                  "attributes": {},
                  "text": "viśva ityādipadam aśeṣaśaktitvaṃ sarvakāraṇatvaṃ sukhopāyatvaṃ"
                },
                {
                  "tag": "l",
                  "attributes": {},
                  "text": "mahāphalaṃ ca āha ||"
                }
              ]
            }
          ]
        },
        {
          "tag": "p",
          "attributes": {},
          "text": "nanu viśvasya yadi citiḥ hetuḥ tat asyā upādānādyapekṣāyāṃ\nbhedavādāparityāgaḥ syāt\nity āśaṅkya āha"
        },
        {
          "tag": "l",
          "attributes": {},
          "text": "svecchayā svabhittau viśvam unmīlayati || 2 ||"
        },
        {
          "tag": "p",
          "attributes": {},
          "text": "svecchayā na tu brahmādivad anyecchayā | tayaiva ca na tu upādānādyapekṣay=\nā\n| evaṃ hi prāguktasvātantryahānyā cittvam eva na ghaṭeta | svabhittau na\ntu anyatra kvāpi | prāk nirṇītaṃ viśvaṃ darpaṇe nagaravat abhinnam api\nbhinnam iva unmīlayati | unmīlanaṃ ca avasthitasyaiva prakaṭīkaraṇaṃ it=\ny\nanena jagataḥ prakaśaikātmyenāvasthānam uktam ||"
        },
        {
          "tag": "p",
          "attributes": {},
          "text": "atha viśvasya svarūpaṃ vibhāgena pratipādayitum āha"
        },
        {
          "tag": "l",
          "attributes": {},
          "text": "tan nānā anurūpagrāhyagrāhakabhedāt || 3 ||"
        },
        {
          "tag": "p",
          "attributes": {},
          "text": "tad viśvaṃ nānā anekaprakāram | katham anurūpāṇāṃ\nparasparaucityāvasthīnāṃ grāhyāṇāṃ grāhakāṇāṃ ca bhedād vaicitryāt |\ntathā ca sadāśivatattve 'hantācchāditāsphuṭedantāmayaṃ yādṛśaṃ\nparāpararūpaṃ viśvaṃ grāhyaṃ tādṛg eva\nśrīsadāśivabhaṭṭārakādhiṣṭhito mantramaheśvarākhyaḥ pramātṛvargaḥ\nparameśvarecchāvakalpitatathāvasthānaḥ |\nīśvaratattve sphuṭedantāhantāsāmānādhikaraṇyātma yādṛg viśvaṃ grāhya.=\nm\ntathāvidha eva īśvarabhaṭṭārakādhiṣṭhito mantreśvaravargaḥ |\nvidyāpade śrīmadanantabhaṭṭārakādhiṣṭhitā bahuśākhāvāntarabhedabhinnā\nyathābhūtā mantrāḥ pramātāraḥ tathābhūtam eva bhedaikasāraṃ viśvam api\nprameyam | māyordhve yādṛśā vijñānākalāḥ\nkartṛtāśūnyaśuddhabodhātmānaḥ tādṛg eva tadabhedasāraṃ\nsakalapralayākalātmakapūrvāvasthāparicitam eṣāṃ prameyam | māyāyāṃ\nśūnyapramātṝṇāṃ pralayakevalināṃ svocitaṃ pralīnakalpaṃ prameyam |\nkṣitiparyantāvasthitānāṃtu sakalānāṃ sarvato bhinnānāṃ parimitānāṃ\ntathābhūtam eva prameyam | taduttīrṇaśivabhaṭṭārakasya\nprakāśaikavapuṣaḥ prakāśaikarūpā eva bhāvāḥ | śrīmatparamaśivasya\npunaḥ viśvottīrṇaviśvātmakaparamānandamayaprakāśaikaghanasya\nevaṃvidham eva śivādidharaṇyantam akhilaṃ abhedenaiva sphurati | na tu\nvastutaḥ anyat kiṃcit grāhyaṃ grāhakaṃ vā | api tu\nśrīparamaśivabhaṭṭāraka eva itthaṃ nānāvaicitryasahasraiḥ sphuratīty\nabhihitaprāyam ||"
        },
        {
          "tag": "p",
          "attributes": {},
          "text": "yathā ca bhagavān viśvaśarīraḥ tathā"
        },
        {
          "tag": "l",
          "attributes": {},
          "text": "citisaṃkocātmā cetano 'pi saṃkucitaviśvamayaḥ || 4 ||"
        },
        {
          "tag": "p",
          "attributes": {},
          "text": "śrīparamaśivaḥ svātmaikyena sthitaṃ viśvaṃ sadāśivādyucitena rūpena\navabibhāsayiṣuḥ pūrvaṃ\ncidaikyākhyātimayānāśritaśivaparyāyaśūnyātiśūnyātmatayā prakāśābhedena\nprakāśamānatayā sphurati | tataḥ\ncidrasāśyānatārūpāśeṣatattvabhuvanabhāvatattatpramātrādyātmatayāpi\nprathate | yathā ca evaṃ bhagavān viśvaśarīraḥ tathā citisaṃkocātmā\nsaṃkucitacidrūpaḥ cetano grāhako 'pi vaṭadhānikāvat\nsaṃkucitāśeṣaviśvarūpaḥ | tathā ca siddhāntavacanam"
        },
        {
          "tag": "p",
          "attributes": {},
          "text": "vigraho vigrahī caiva sarvavigrahavigrahī | iti |"
        },
        {
          "tag": "p",
          "attributes": {},
          "text": "triśiromate 'pi=20"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sarvadevamayaḥ kāyas taṃ cedānīṃ śṛṇu priye |"
            },
            {
              "tag": "l",
              "attributes": {},
              "text": "pṛthivī kaṭhinatvena dravatve 'mbhaḥ prakīrtitam ||"
            }
          ]
        },
        {
          "tag": "p",
          "attributes": {},
          "text": "ity upakramya=20"
        },
        {
          "tag": "p",
          "attributes": {},
          "text": "triśirobhairavaḥ sākṣād vyāpya viśvaṃ vyavasthitaḥ |"
        },
        {
          "tag": "p",
          "attributes": {},
          "text": "ity antena granthena grāhakasya saṃkucitaviśvamayatvam eva vyāharati |\nayaṃ cātrāśayaḥ grāhako 'pi ayaṃ prakāśaikātmyena uktāgamayuktyā ca\nviśvaśarīraśivaikarūpa eva kevalaṃ tanmāyāśaktyā\nanabhivyaktasvarūpatvāt saṃkucita iva ābhāti | saṃkoco 'pi vicāryamāṇaḥ\ncidaikātmyena prathamānatvāt cinmaya eva | anyathā tu na kiṃcit iti sarvo\ngrāhako viśvaśarīraḥ śivabhaṭṭāraka eva | tad uktaṃ mayaiva"
        },
        {
          "tag": "p",
          "attributes": {},
          "text": "akhyātir yadi na khyāti khyātir evāvaśiṣyate |\nkhyāti cet khyātirūpatvāt khyātir evāvaśiṣyate || iti |"
        },
        {
          "tag": "p",
          "attributes": {},
          "text": "anenaivāśayena śrīspandaśāstreṣu"
        },
        {
          "tag": "p",
          "attributes": {},
          "text": "yasmāt sarvamayo jīvaḥ ............................ |"
        },
        {
          "tag": "p",
          "attributes": {},
          "text": "ity upakramya=20"
        },
        {
          "tag": "p",
          "attributes": {},
          "text": "tena śabdārthacintāsu na sāvasthā na yaḥ śivaḥ [4] |"
        },
        {
          "tag": "p",
          "attributes": {},
          "text": "ityādinā śivajīvayor abheda evoktaḥ | etattattvaparijñānam eva muktiḥ |\netattattvāparijñānam eva ca bandha iti bhaviṣyati eva etat ||"
        },
        {
          "tag": "p",
          "attributes": {},
          "text": "nanu grāhako 'yaṃ vikalpamayaḥ vikalpanaṃ ca cittahetukaṃ sati ca citte\nkatham asya śivātmakatvaṃ iti śaṅktvā cittam eva nirnetum āha"
        },
        {
          "tag": "p",
          "attributes": {},
          "text": "citir eva cetanapadād avarūḍhā cetyasaṃkocinī",
          "children": [
            {
              "tag": "l",
              "attributes": {},
              "text": "cittam || 5 ||"
            }
          ]
        },
        {
          "tag": "p",
          "attributes": {},
          "text": "na cittaṃ nāma anyat kiṃcit api tu saiva bhagavatī tat | tathā hi sā sva.=\nm\nsvarūpaṃ gopayitvā yadā saṃkocaṃ gṛhṇāti tadā dvayī gatiḥ | kadācid\nullasitam api saṃkocaṃ guṇīkṛtya citprādhānyena sphurati | kadācit\nsaṃkocapradhānatayā | citprādhānyapakṣe sahajaṃ prakāśamātrapradhānatve\nvijñānākalatā | prakāśaparāmarśapradhānatve tu vidyāpramātṛtā | tatrāpi\nkrameṇa saṃkocasya tanutāyāṃ īśasadāśivānāśritarūpatā |\nsamādhiprayatnopārjite tu citpradhānatve śuddhādhvapramātṛtā kramāt\nkramaṃ prakarṣavatī | saṃkocaprādhānye tu śūnyādipramātṛtā | evam\navasthite sati citir eva saṃkucitagrāhakarūpā cetanapadāt avarūḍhā\narthagrahaṇonmukhī satī cetyena nīlasukhādinā saṃkocinī\nubhayasaṃkocasaṃkucitaiva",
          "children": [
            {
              "tag": "l",
              "attributes": {},
              "text": "cittam | tathā ca=20"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "svāṅgarūpeṣu bhāveṣu patyur jñānaṃ kriyā ca yā |"
            },
            {
              "tag": "l",
              "attributes": {},
              "text": "māyā tṛtīye te eva paśoḥ sattvaṃ rajas tamaḥ [5] || ityādinā"
            }
          ]
        },
        {
          "tag": "p",
          "attributes": {},
          "text": "svātantryātmā citiśaktir eva jñānakriyāmāyāśaktirūpā paśudaśāyāṃ\nsaṃkocaprakarṣāt sattvarajastamaḥsvabhāvacittātmatayā sphuratīti\nśrīpratyabhijñāyām uktam | ata eva śrītattvagarbhastotre vikalpadaśāyām\napi tāttvikasvarūpasadbhāvāt tadanusaraṇābhiprāyeṇoktam"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "ata eva tu ye kecit paramārthānusāriṇaḥ |"
            },
            {
              "tag": "l",
              "attributes": {},
              "text": "teṣāṃ tatra svarūpasya svajyotiṣṭvaṃ na lupyate || iti ||"
            }
          ]
        },
        {
          "tag": "p",
          "attributes": {},
          "text": "cittam eva tu māyāpramātuḥ svarūpam ity āha"
        },
        {
          "tag": "l",
          "attributes": {},
          "text": "tanmayo māyāpramātā || 6 ||"
        },
        {
          "tag": "p",
          "attributes": {},
          "text": "dehaprāṇapadaṃ tāvat cittapradhānam eva | śūnyabhūmir api\ncittasaṃskāravaty eva | anyathā tato vyutthitasya\nsvakartavyānudhāvanābhāvaḥ syād iti cittamaya eva māyīyaḥ pramātā |\namunaiva āśayena śivasūtreṣu vastuvṛttānusāreṇa \"caitanyam ātmā\" [6]\nity abhidhāya māyāpramātṛlakṣaṇāvasare punaḥ \"cittam ātmā\" [7] ity ukta=\nm\n||"
        },
        {
          "tag": "p",
          "attributes": {},
          "text": "asyaiva samyak svarūpajñānāt yato muktiḥ asamyak tu saṃsāraḥ tataḥ\ntilaśa etatsvarūpaṃ nirbhaṅktum āha"
        },
        {
          "tag": "p",
          "attributes": {},
          "text": "sa caiko dvirūpas trimayaś caturātmā",
          "children": [
            {
              "tag": "l",
              "attributes": {},
              "text": "saptapañcakasvabhāvaḥ || 7 ||"
            }
          ]
        },
        {
          "tag": "p",
          "attributes": {},
          "text": "nirṇītadṛśā cidātmā śivabhaṭṭāraka eva eka ātmā na tu anyaḥ kaścit\nprakāśasya deśakālādibhiḥ bhedāyogāt | jaḍasya tu grāhakatvānupapatteḥ\n| prakāśa eva yataḥ svātantryāt gṛhītaprāṇādisaṃkocaḥ\nsaṃkucitārthagrāhakatām aśnute tato 'sau\nprakāśarūpatvasaṃkocāvabhāsavattvābhyāṃ dvirūpaḥ |\nāṇavamāyīyakārmamalāvṛtatvāt trimayaḥ |\nśūnyaprāṇapuryaṣṭakaśarīrasvabhāvatvāt caturātmā | saptapañcakāni\nśivādipṛthivyantāni pañcatriṃśattattvāni tatsvabhāvaḥ |\ntathā śivādisakalāntapramātṛsaptakasvarūpaḥ |\ncidānandecchājñānakriyāśaktirūpatve 'pi akhyātivaśāt\nkalāvidyārāgakālaniyatikañcukavalitatvāt pañcakasvarūpaḥ | evaṃ ca\nśivaikarūpatvena pañcatriṃśattattvamayatvena pramātṛsaptakasvabhāvatven=\na\ncidādiśaktipañcakātmakatvena ca ayaṃ pratyabhijñāyamāno muktiḥ | anyathā\ntu saṃsārahetuḥ ||"
        },
        {
          "tag": "p",
          "attributes": {},
          "text": "evaṃ ca"
        },
        {
          "tag": "l",
          "attributes": {},
          "text": "tadbhūmikāḥ sarvadarśanasthitayaḥ || 8 ||"
        },
        {
          "tag": "p",
          "attributes": {},
          "text": "sarveṣāṃ cārvākādidarśanānāṃ sthitayaḥ siddhāntāḥ tasya etasya ātmano\nnaṭasyeva svecchāvagṛhītāḥ kṛtrimā bhūmikāḥ | tathā ca\ncaitanyaviśiṣṭaṃ śarīram ātmā iti cārvākāḥ | naiyāyikādayo\njñānādiguṇagaṇāśrayaṃ buddhitattvaprāyam eva ātmānaṃ saṃsṛtau\nmanyante | apavarge tu tad ucchede śūnyaprāyam |\nahaṃpratītipratyeyaḥ sukhaduḥkhādyupādhibhiḥ tiraskṛtātmā manvānā\nmīmāṃsakā 'pi buddhāv eva niviṣṭā | jñānasantāna eva tattvaṃ iti saugat=\nā\nbuddhivṛttiṣv eva paryavasitāḥ | prāṇa evātmeti kecit śrutyantavidaḥ =\n|\nasad eva idam āsīd ity abhāvabrahmavādinaḥ śūnyabhuvam avagāhya sthitāḥ =\n|\nmādhyamikāpi evam eva |\nparā prakṛtir bhagavān vāsudevaḥ tadvisphuliṅgaprāyā eva jīvā iti\npāñcarātrāḥ parasyāḥ prakṛteḥ pariṇāmābhyupagamāt avyakta\nevābhiniviṣṭāḥ | sāṃkhyādayas tu vijñānakalaprāyāṃ bhūmiṃ avalambante\n|\nsad eva idam agra āsīd iti īśvaratattvapadam āśritā apare śrutyantavida.=\nh\n|=20\nśabdabrahmamayaṃ paśyantīrūpaṃ ātmatattvam iti vaiyākaraṇāḥ\nśrīsadāśivapadamadhyāsitāḥ |\nevam anyad api anumantavyam | etac ca āgameṣu"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "buddhitattve sthitā bauddhā guṇeṣv evārhatāḥ sthitāḥ |"
            },
            {
              "tag": "l",
              "attributes": {},
              "text": "sthitā vedavidaḥ puṃsi avyakte pāñcarātrikāḥ ||"
            }
          ]
        },
        {
          "tag": "p",
          "attributes": {},
          "text": "ityādinā nirūpitam |"
        },
        {
          "tag": "p",
          "attributes": {},
          "text": "viśvottīrṇam ātmatattvam iti tāntrikāḥ | viśvamayam iti\nkulādyāmnāyaniviṣṭāḥ | viśvottīrṇaṃ viśvamayaṃ ca iti\ntrikādidarśanavidaḥ | evaṃ ekasyaiva cidātmano bhagavataḥ\nsvātantryāvabhāsitāḥ sarvā imā bhūmikāḥ\nsvātantryapracchādanonmīlanatāratamyabheditāḥ | ata eka eva\netāvadvyāptikātmā | mitadṛṣṭayas tu aṃśāṃśikāsu tadicchayaiva\nabhimānaṃ grāhitāḥ yena dehādiṣu bhūmiṣu\npūrvapūrvapramātṛvyāptisāratāprathāyām api uktarūpāṃ\nmahāvyaptiṃ paraśaktipātaṃ vinā na labhante |\nyathoktaṃ=20"
        },
        {
          "tag": "p",
          "attributes": {},
          "text": "vaiṣṇavādyās tu ye kecit vidyārāgeṇa rañjitāḥ |\nna vidanti paraṃ devaṃ sarvajñaṃ jñānaśālinam || iti |"
        },
        {
          "tag": "p",
          "attributes": {},
          "text": "tathā=20"
        },
        {
          "tag": "p",
          "attributes": {},
          "text": "bhramayaty eva tān māyā hy amokṣe mokṣalipsayā [8] | iti |"
        },
        {
          "tag": "p",
          "attributes": {},
          "text": "ta ātmopāsakāḥ śaivaṃ na gacchanti paraṃ padam [9] | iti ca |"
        },
        {
          "tag": "p",
          "attributes": {},
          "text": "api ca sarveṣāṃ darśanānāṃ samastānāṃ nīlasukhādijñānānāṃ yāḥ\nsthitayaḥ antarmukharūpā viśrāntayaḥ tāḥ tadbhūmikāḥ\ncidānandaghanasvātmasvarūpābhivyaktyupāyāḥ |\ntathā hi yadā yadā bahirmukhaṃ rūpaṃ svarūpe viśrāmyati\ntadā tadā bāhyavastūpasaṃhāraḥ antaḥpraśāntapadāvasthitiḥ\ntattadudeṣyatsaṃvitsantatyāsūtraṇaṃ iti sṛṣṭisthitisaṃhāramelanarūp=\nā\niyaṃ turīyā saṃvidbhaṭṭārikā tattatsṛṣṭyādibhedān udvamantī\nsaṃharantī ca sadā pūrṇā ca kṛśā ca ubhayarūpā ca anubhayātmā ca akrama=\nm\neva sphurantī sthitā | uktaṃ ca śrīpratyabhijñāṭīkāyāṃ"
        },
        {
          "tag": "p",
          "attributes": {},
          "text": "tāvad arthāvalehena uttiṣṭhati pūrṇā ca bhavati | iti |"
        },
        {
          "tag": "p",
          "attributes": {},
          "text": "eṣā ca bhaṭṭārikā kramāt kramaṃ adhikam anuśīlyamānā svātmasātkaroty\neva bhaktajanam ||"
        },
        {
          "tag": "p",
          "attributes": {},
          "text": "yadi evaṃbhūtasya ātmano vibhūtiḥ tat kathaṃ ayaṃ malāvṛto 'ṇuḥ\nkalādivalitaḥ saṃsārī abhidhīyate ityāha"
        },
        {
          "tag": "l",
          "attributes": {},
          "text": "cidvat tac chaktisaṃkocāt malāvṛtaḥ saṃsārī || 9 ||"
        },
        {
          "tag": "p",
          "attributes": {},
          "text": "yadā cidātmā parameśvaraḥ svasvātantryāt abhedavyāptiṃ nimajjya\nbhedavyāptim avalambate tadā tadīyā icchādiśaktayaḥ asaṃkucitā api\nsaṃkocavatyo bhānti | tadānīm eva ayaṃ malāvṛtaḥ saṃsārī bhavati |\ntathā ca apratihatasvātantryarūpā icchāśaktiḥ saṃkucitā satī\napūrṇamanyatārūpaṃ [10] āṇavaṃ malam | jñānaśaktiḥ krameṇa saṃkocāt\nbhede sarvajñatvasya kiṃcijjñatvāpteḥ\nantaḥkaraṇabuddhīndriyatāpattipūrvaṃ atyantasaṃkocagrahaṇena [11]\nbhinnavedyaprathārūpaṃ māyīyaṃ malam |\nkriyāśaktiḥ krameṇa bhede sarvakartṛtvasya kiṃcitkartṛtvāpteḥ\nkarmendriyarūpasaṃkocagrahaṇapūrvaṃ atyantaparimitatāṃ [12] prāptā\nśubhāśubhānuṣṭānamayaṃ kārmaṃ malam |\ntathā sarvakartṛtvasarvajñatvapūrṇatvanityatvavyāpakatvaśaktayaḥ\nsaṃkocaṃ gṛhṇānā yathākramaṃ kalāvidyārāgakālaniyatirūpatayā bhānti |\ntathāvidhaś ca ayaṃ śaktidaridraḥ saṃsārī ucyate | svaśaktivikāse tu\nśiva eva ||"
        },
        {
          "tag": "p",
          "attributes": {},
          "text": "nanu saṃsāryavasthāyām asya kiṃcit śivatocitaṃ abhijñānam asti yena\nśiva eva tathāvasthita ity udghoṣyate astītyāha"
        },
        {
          "tag": "l",
          "attributes": {},
          "text": "tathāpi tadvat pañcakṛtyāni karoti || 10 ||"
        },
        {
          "tag": "p",
          "attributes": {},
          "text": "iha īśvarādvayadarśanasya brahmavādibhyaḥ ayam eva viśeṣaḥ |\nyat=20"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sṛṣṭisaṃhārakartāraṃ vilayasthitikārakam |"
            },
            {
              "tag": "l",
              "attributes": {},
              "text": "anugrahakaraṃ devaṃ praṇatārtivināśanam [13] || iti"
            }
          ]
        },
        {
          "tag": "p",
          "attributes": {},
          "text": "śrimatsvacchandādiśāsanoktanītyā sadā pañcavidhakṛtyakāritvaṃ cidātmano\nbhagavataḥ | yathā ca bhagavān śuddhetarādhvasphāraṇakrameṇa\nsvarūpavikāsarūpāṇi sṛṣṭyādīni karoti tathā saṃkucitacicchaktyā\nsaṃsārabhūmikāyām api pañcakṛtyāni\nvidhatte | tathā hi"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tad evaṃ vyavahāre 'pi prabhur dehādim āviśan |"
            },
            {
              "tag": "l",
              "attributes": {},
              "text": "bhāntam evāntararthaugham icchayā bhāsayed bahiḥ [14] ||"
            }
          ]
        },
        {
          "tag": "p",
          "attributes": {},
          "text": "iti pratyabhijñākārikoktārthadṛṣṭyā dehaprāṇādipadaṃ āviśan cidrūpo\nmaheśvaro bahirmukhībhāvāvasare nīlādikam arthaṃ niyatadeśakālāditayā\nyadā ābhāsayati tadā niyatadeśakālādyābhāsāṃśe asya sraṣṭṛtā |\nanyadeśakālādyābhāsāṃśe asya saṃhartṛtā |\nnīlādyābhāsāṃśe sthāpakatā | bhedena ābhāsāṃśe vilayakāritā |\nprakāśaikyena prakāśane anugrahītṛtā | yathā ca sadā\npañcavidhakṛtyakāritvaṃ bhagavataḥ tathā mayā vitatya spandasandohe\nnirnītam | evam idaṃ pañcavidhakṛtyakāritvaṃ ātmīyaṃ sadā\ndṛḍhapratipattyā pariśīlyamānaṃ māheśvaryaṃ unmīlayaty eva\nbhaktibhājām | ata eva ye sadā etat pariśīlayanti te svarūpavikāsamayaṃ\nviśvaṃ jānānā jīvanmuktā ity āmnātāḥ | ye tu na tathā te sarvato\nvibhinnaṃ meyajātaṃ paśyanto baddhātmanaḥ ||"
        },
        {
          "tag": "p",
          "attributes": {},
          "text": "na ca ayam eva prakāraḥ pañcavidhakṛtyakāritve yāvad anyo 'pi kaścit\nrahasyarūpo 'stīty āha"
        },
        {
          "tag": "p",
          "attributes": {},
          "text": "ābhāsanaraktivimarśanabījāvasthāpanavilāpanatas",
          "children": [
            {
              "tag": "l",
              "attributes": {},
              "text": "tāni || 11 ||"
            }
          ]
        },
        {
          "tag": "p",
          "attributes": {},
          "text": "pañcavidhakṛtyāni karoti iti pūrvataḥ saṃbadhyate |\nśrīmanmahārthadṛṣṭyā dṛgādidevīprasaraṇakrameṇa yad yad ābhāti tat\ntat sṛjyate | tathā sṛṣṭe pade tatra yadā praśāntanimeṣaṃ kaṃcit\nkālaṃ rajyati tadā sthitidevyā tat sthapyate |\ncamatkārāparaparyāyavimarśanasamaye tu saṃhriyate | yathoktaṃ śrīrāmena"
        },
        {
          "tag": "p",
          "attributes": {},
          "text": "samādhivajreṇāpy anyair abhedyo bhedabhūdharaḥ |\nparāmṛṣṭaś ca naṣṭaś ca tvadbhaktibalaśālibhiḥ || iti |"
        },
        {
          "tag": "p",
          "attributes": {},
          "text": "yadā tu saṃhriyamāṇam api etat antaḥ vicitrāśaṅkādisaṃskāraṃ ādhatte\ntadā tat punar udbhaviṣyat saṃsārabījabhāvam āpannaṃ\nvilayapadamadhyāropitam | yadā punaḥ tat tathāntaḥsthāpitaṃ anyad\nvānubhūyamānam eva haṭhapākakrameṇālaṃgrāsayuktyā cidagnisādbhāvam\nāpadyate tadā pūrṇatāpādanena anugṛhyata eva | īdṛśaṃ ca",
          "children": [
            {
              "tag": "lg",
              "attributes": {},
              "children": [
                {
                  "tag": "l",
                  "attributes": {},
                  "text": "pañcavidhakṛtyakāritvaṃ sarvasya sadā sannihitam api sadgurūpadeśaṃ vin="
                },
                {
                  "tag": "l",
                  "attributes": {},
                  "text": "ā"
                },
                {
                  "tag": "l",
                  "attributes": {},
                  "text": "na prakāśata iti sadgurusaparyaiva etatprathārtham anusartavyā ||"
                }
              ]
            }
          ]
        },
        {
          "tag": "p",
          "attributes": {},
          "text": "yasya punaḥ sadgurūpadeśaṃ vinā etatparijñānaṃ nāsti\ntasyāvacchāditasvasvarūpābhiḥ nijābhiḥ śaktibhiḥ vyāmohitatvaṃ\nbhavatīty āha"
        },
        {
          "tag": "p",
          "attributes": {},
          "text": "tadaparijñāne svaśaktibhir vyāmohitatā",
          "children": [
            {
              "tag": "l",
              "attributes": {},
              "text": "saṃsāritvam || 12 ||"
            }
          ]
        },
        {
          "tag": "p",
          "attributes": {},
          "text": "tasyaitasya sadā saṃbhavataḥ pañcavidhakṛtyakāritvasya aparijñāne\nśaktipātahetukasvabalonmīlanābhāvāt aprakāśane svabhiḥ śaktibhiḥ\nvyāmohitatvaṃ vividhalaukikaśāstrīyaśaṅkāśaṅkukīlitatvaṃ yat idam ev=\na\nsaṃsāritvam | tad uktaṃ śrīsarvavīrabhaṭṭārake"
        },
        {
          "tag": "p",
          "attributes": {},
          "text": "ajñānāc chaṅkate lokas tataḥ sṛṣṭiś ca saṃhṛtiḥ | iti |"
        },
        {
          "tag": "p",
          "attributes": {},
          "text": "mantrā varṇātmakāḥ sarve sarve varṇāḥ śivātmakāḥ | iti ca |"
        },
        {
          "tag": "p",
          "attributes": {},
          "text": "tathā hi citprakāśāt avyatiriktā nityoditamahāmantrarūpā\npūrṇāhaṃvimarśamayī yeyaṃ parāvākchaktiḥ\nādikṣāntarūpāśeṣaśakticakragarbhiṇī sā tāvat\npaśyantīmadhyamādikrameṇa grāhakabhūmikāṃ bhāsayati |\ntatra ca parārūpatvena svarūpaṃ aprathayantī māyāpramātuḥ\nasphuṭāsādhāraṇārthāvabhāsarūpāṃ pratikṣaṇaṃ navanavāṃ vikalpakriyā.=\nm\nullāsayati | śuddhām api ca avikalpabhūmiṃ tadācchāditām eva darśayati |\ntatra ca brāhmyādidevatādhiṣṭhitakakārādivicitraśaktibhiḥ vyāmohito\ndehaprāṇādim eva parimitaṃ avaśaṃ ātmānaṃ manyate mūḍhajanaḥ |\nbrāhmyādidevyaḥ paśudaśāyāṃ bhedaviṣaye sṛṣṭisthitī abhedaviṣaye c=\na\nsaṃhāraṃ prathayantyaḥ parimitavikalpapātratām eva saṃpādayanti |\npatidaśāyāṃ tu bhede saṃhāraṃ abhede ca sargasthitī prakaṭayantyaḥ\nkramāt kramaṃ vikalpanirhrāsanena śrīmadbhairavamudrānupraveśamayīṃ\nmahatīm avikalpabhūmim eva unmīlayanti |"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "sarvo mamāyaṃ vibhava ity evaṃ parijānataḥ |"
            },
            {
              "tag": "l",
              "attributes": {},
              "text": "viśvātmano vikalpānāṃ prasare 'pi maheśatā [15] ||"
            }
          ]
        },
        {
          "tag": "p",
          "attributes": {},
          "text": "ityādirūpāṃ cidānandāveśamagnāṃ śuddhavikalpaśaktim ullāsayanti |\ntataḥ uktanītyā svaśaktivyāmohitataiva saṃsāritvam |\nkiṃ ca citiśaktir eva bhagavatī viśvavamanāt saṃsāravāmācāratvāc ca\nvāmeśvaryākhyā satī khecarīgocarīdikcarībhūcarīrūpaiḥ aśeṣaiḥ\npramātrantaḥkaraṇabahiṣkaraṇabhāvasvabhāvaiḥ parisphurantī\npaśubhūmikāyāṃ śūnyapadaviśrāntā\nkiṃcitkartṛtvādyātmakakalādiśaktyātmanā khecarīcakreṇa\ngopitapāramārthikacidgaganacarītvasvarūpeṇa cakasti |\nbhedaniścayābhimānavikalpanapradhānāntaḥkaraṇadevīrūpeṇa gocarīcakrena\ngopitābhedaniścayādyātmakapāramārthikasvarūpeṇa prakāśate |\nbhedālocanādipradhānabahiṣkaraṇadevatātmanā ca dikcarīcakreṇa\ngopitābhedaprathātmakapāramārthikasvarūpeṇa sphurati | sarvato\nvyavacchinnābhāsasvabhāvaprameyātmanā ca bhūcarīcakreṇa\ngopitasārvātmyasvarūpeṇa paśuhṛdayavyāmohinā\nbhāti | patibhūmikāyāṃ tu sarvakartṛtvādiśaktyātmakacidgaganacarītvena\nabhedaniścayādyātmanā gocarītvena abhedālocanādyātmanā dikcarītvena\nsvāṅgakalpādvayaprathāsāraprameyātmanā ca bhūcarītvena patihṛdayavikāsinā\nsphurati | tathā coktaṃ sahajacamatkāraparijanitākṛtakādareṇa\nbhaṭṭadāmodareṇa vimuktakeṣu"
        },
        {
          "tag": "p",
          "attributes": {},
          "text": "pūrṇāvacchinnamātrāntarbahiṣkaraṇabhāvagāḥ |\nvāmeśādyāḥ parijñānājñānāt syur muktibandhadāḥ || iti |"
        },
        {
          "tag": "p",
          "attributes": {},
          "text": "evaṃ ca nijaśaktivyāmohitataiva saṃsaritvam | api ca cidātmanaḥ\nparameśvarasya svā anapāyinī ekaiva sphurattāsārakartṛtātmā\naiśvaryaśaktiḥ | sā yadā svarūpaṃ gopayitvā pāśave pade\nprāṇāpānasamānaśaktidaśābhiḥ jāgratsvapnasuṣuptabhūmibhiḥ\ndehaprāṇapuryaṣṭakakalābhiś ca vyāmohayati tadā tadvyāmohitatā\nsaṃsāritvam | yadā tu madhyadhāmollāsāṃ udānaśaktiṃ viśvavyāptisārāṃ\nca vyānaśaktiṃ turyadaśārūpāṃ turyātītadaśārūpāṃ ca cidānandaghanāṃ\nunmīlayati tadā dehādyavasthāyām api patidaśātmā jīvanmuktir bhavati |\nevaṃ tridhā svaśaktivyāmohitatā vyākhyātā |\ncidvat iti sūtre [16] citprakāśo gṛhītasaṃkocaḥ saṃsārī ity uktam | ih=\na\ntu svaśaktivyāmohitatvena asya saṃsāritvaṃ bhavati iti bhaṅgyantareṇa\nuktam | evaṃ saṃkucitaśaktiḥ prāṇādimān api yadā svaśaktivyāmohito na\nbhavati tadā ayaṃ śarīrī parameśvaraḥ ity āmnāyasthityā\nśivabhaṭṭāraka eva iti bhaṅgyā nirūpitaṃ bhavati |\nyadāgamaḥ=20"
        },
        {
          "tag": "p",
          "attributes": {},
          "text": "manuṣyadeham āsthāya channās te parameśvarāḥ | iti |"
        },
        {
          "tag": "p",
          "attributes": {},
          "text": "uktam ca pratyabhijñāṭīkāyāṃ \"śarīram eva ghaṭādy api vā ye\nṣaṭtriṃśattattvamayaṃ śivarūpatayāpaśyanti te 'pi sidhyanti\" iti ||"
        },
        {
          "tag": "p",
          "attributes": {},
          "text": "uktasūtrārthaprātipakṣyeṇa tattvadṛṣṭiṃ darśayitum āha"
        },
        {
          "tag": "p",
          "attributes": {},
          "text": "tatparijñāne cittam eva antarmukhībhāvena",
          "children": [
            {
              "tag": "l",
              "attributes": {},
              "text": "cetanapadādhyārohāt citiḥ || 13 ||"
            }
          ]
        },
        {
          "tag": "p",
          "attributes": {},
          "text": "pūrvasūtravyākhyāprasaṅgena prameyadṛṣṭyā vitatya vyākhyātaprāyam etat\nsūtram | śabdasaṃgatyā tu adhunā vyākhyāyate | tasyātmīyasya\npañcakṛtyakāritvasya parijñāne sati aparijñānalakṣaṇakāraṇāpagamāt\nsvaśaktivyāmohitatānivṛttau svātantryalabhāt prāk vyākhyātaṃ yat cittaṃ\ntad eva saṃkocinīṃ bahirmukhatāṃ jahat antarmukhībhāvena\ncetanapadādhyārohāt grāhakabhūmikākramaṇakrameṇa saṃkocakalāyā api\nvigalanena svarūpāpattyā citir bhavati | svāṃ cinmayīṃ parāṃ bhūmim\nāviśatīty arthaḥ ||"
        },
        {
          "tag": "p",
          "attributes": {},
          "text": "nanu yadi pāramārthikaṃ cicchaktipadaṃ sakalabhedakavalanasvabhāvaṃ [17]\ntad asya māyāpade 'pi tathārūpeṇa bhavitavyaṃ yathā jaladācchāditasyāpi\nbhānoḥ bhāvāvabhāsakatvaṃ ity āśaṅkyāha"
        },
        {
          "tag": "p",
          "attributes": {},
          "text": "citivahnir arohapade channo 'pi mātrayā",
          "children": [
            {
              "tag": "l",
              "attributes": {},
              "text": "meyendhanaṃ pluṣyati || 14 ||"
            }
          ]
        },
        {
          "tag": "p",
          "attributes": {},
          "text": "citir eva viśvagrasanaśīlatvāt vahniḥ | asau eva avarohapade\nmāyāpramātṛtāyāṃ channo 'pi svātantryāt ācchāditasvabhāvo 'pi\nbhūribhūtichannāgnivat mātrayā aṃśena nīlapītādiprameyendhanaṃ pluṣyati\nsvātmasātkaroti | mātrāpadasyedam ākūtaṃ yat kavalayann api sārvātmyena na\ngrasate api tu aṃśena saṃskārātmanā utthāpayati |\ngrāsakatvaṃ ca sarvapramātṝṇāṃ svānubhavata eva siddham | yad uktaṃ\nśrīmadutpaladevapādaiḥ nijastotreṣu"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "vartante jantavo 'śeṣā api brahmendraviṣṇavaḥ |"
            },
            {
              "tag": "l",
              "attributes": {},
              "text": "grasamānās tato vande deva viśvaṃ bhavanmayam [18] || iti ||"
            }
          ]
        },
        {
          "tag": "p",
          "attributes": {},
          "text": "yadā punaḥ karaṇeśvarīprasarasaṃkocaṃ saṃpādya\nsargasaṃhārakramapariśīlanayuktiṃ āviśati tadā"
        },
        {
          "tag": "l",
          "attributes": {},
          "text": "balalābhe viśvam ātmasātkaroti || 15 ||"
        },
        {
          "tag": "p",
          "attributes": {},
          "text": "citir eva dehaprāṇādyācchādananimajjanena svarūpaṃ unmagnatvena\nsphārayantī balam | yathoktam"
        },
        {
          "tag": "p",
          "attributes": {},
          "text": "tadākramya balaṃ mantrāḥ ... ... [19] | iti |"
        },
        {
          "tag": "p",
          "attributes": {},
          "text": "evaṃ ca balalābhe unmagnasvarūpāśrayaṇe kṣityādisadāśivāntaṃ viśvaṃ\nātmasātkaroti svasvarūpābhedena nirbhāsayati |\ntad uktaṃ pūrvagurubhiḥ svabhāṣāmayeṣu kramasūtreṣu"
        },
        {
          "tag": "p",
          "attributes": {},
          "text": "yathā vahnir udbodhito dāhyaṃ dahati tathā viṣayapāśān bhakṣayet | iti =\n|"
        },
        {
          "tag": "p",
          "attributes": {},
          "text": "na caivaṃ vaktavyam =AD viśvātmasātkārarūpā samāveśabhūḥ kādācitkī |\nkathaṃ upādeyā iyaṃ syād iti yato dehādyunmajjananimajjanavaśena iyaṃ\nasyāḥ kādācitkatvam iva ābhāti | vastutas tu\ncitisvātantryāvabhāsitadehādyunmajjanād eva kādācitkatvam |\neṣā tu sadaiva prakāśamānā | anyathā tad dehādy api na prakāśeta |\nata eva dehādipramātṛtābhimānanimajjanāya abhyāsaḥ | na tu\nsadāprathamānatāsārapramātṛtāprāptyarthaṃ iti śrīpratyabhijñākārāḥ ||"
        },
        {
          "tag": "p",
          "attributes": {},
          "text": "evaṃ ca"
        },
        {
          "tag": "p",
          "attributes": {},
          "text": "cidānandalābhe dehādiṣu cetyamāneṣv api",
          "children": [
            {
              "tag": "l",
              "attributes": {},
              "text": "cidaikātmyapratipattidārḍhyaṃ jīvanmuktiḥ || 16 ||"
            }
          ]
        },
        {
          "tag": "p",
          "attributes": {},
          "text": "viśvātmasātkārātmani samāveśarūpe cidānande labdhe vyutthānadaśāyāṃ\ndalakalpatayā dehaprāṇanīlasukhādiṣu ābhāsamāneṣv api yat\nsamāveśasaṃskārabalāt pratipādayiṣyamāṇayuktikramopabṛṃhitāt\ncidaikātmyapratipattidārḍhyam |\navicalā cidekatvaprathā saiva jīvanmuktiḥ jīvataḥ prāṇān api dhārayato\nmuktiḥ pratyabhijñātanijasvarūpavidrāvitāśeṣapāśarāśitvāt |"
        },
        {
          "tag": "p",
          "attributes": {},
          "text": "yathoktaṃ spandaśāstre"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "iti vā yasya saṃvittiḥ krīḍātvenākhilaṃ jagat |"
            },
            {
              "tag": "l",
              "attributes": {},
              "text": "sa paśyan satataṃ yukto jīvanmukto na saṃśayaḥ [20] || iti ||"
            }
          ]
        },
        {
          "tag": "p",
          "attributes": {},
          "text": "atha kathaṃ cidānandalābho bhavati ity āha"
        },
        {
          "tag": "l",
          "attributes": {},
          "text": "madhyavikāsāc cidānandalābhaḥ || 17 ||"
        },
        {
          "tag": "p",
          "attributes": {},
          "text": "sarvāntaratamatvena vartamānatvāt tadbhittilagnatāṃ vinā ca kasyacid api\nsvarūpānupapatteḥ saṃvid eva bhagavatī madhyam | sā tu māyādaśāyāṃ\ntathābhūtāpi svarūpaṃ gūhayitvā \"prāk saṃvit prāṇe pariṇatā \" iti nītyā\nprāṇaśaktibhūmiṃ svīkṛtya avarohakrameṇa buddhidehādibhuvaṃ\nadhiśayānā nāḍīsahasrasaraṇim anusṛtā |\ntatrāpi ca palāśaparṇamadhyaśākhānyāyena ābrahmarandhrāt\nadhovaktraparyantaṃ prāṇaśaktibrahmāśrayamadhyamanāḍīrūpatayā\nprādhānyena sthitā | tata eva sarvavṛttīnām udayāt tatraiva ca viśrāmāt |\nevaṃbhūtāpy eṣā paśūnāṃ nimīlitasvarūpaiva sthitā |\nyadā tu uktayuktikrameṇa sarvāntaratamatve [21] madhyabhūtā saṃvid\nbhagavatī vikasati yadi vā vakṣyamāṇakrameṇa madhyabhūtā brahmanāḍī\nvikasati tadā tadvikāsāc cidānandasya uktarūpasya lābhaḥ prāptiḥ bhavati =\n|\ntataś ca prāg uktā jīvanmuktiḥ ||"
        },
        {
          "tag": "p",
          "attributes": {},
          "text": "madhyavikāse yuktim āha"
        },
        {
          "tag": "p",
          "attributes": {},
          "text": "vikalpakṣayaśaktisaṃkocavikāsavāhacchedādyantakoṭinibhālanādaya",
          "children": [
            {
              "tag": "l",
              "attributes": {},
              "text": "iha upāyāḥ || 18 ||"
            }
          ]
        },
        {
          "tag": "p",
          "attributes": {},
          "text": "iha madhyaśaktivikāse vikalpakṣayādaya upāyāḥ |\nprāgupadiṣṭapañcavidhakṛtyakāritvādyanusaraṇena sarvamadhyabhūtāyāḥ\nsaṃvido vikāso jāyata ity abhihitaprāyam | upāyāntaram api tu ucyate\nprāṇāyāmamudrābandhādisamastayantraṇātantratroṭanena sukhopāyam eva\nhṛdaye nihitacittaḥ uktayuktyā svasthitipratibandhakaṃ vikalpaṃ\nakiṃciccintakatvena praśamayan avikalpaparāmarśena\ndehādyakaluṣasvacitpramātṛtānibhālanapravaṇaḥ acirād eva\nunmiṣadvikāsāṃ turyaturyātītasamāveśadaśāṃ āsādayati |\nyathoktam=20"
        },
        {
          "tag": "p",
          "attributes": {},
          "text": "vikalpahānenaikāgryāt krameṇeśvaratāpadam [22] |"
        },
        {
          "tag": "p",
          "attributes": {},
          "text": "iti śrīpratyabhijñāyām |"
        },
        {
          "tag": "p",
          "attributes": {},
          "text": "śrīspande 'pi=20"
        },
        {
          "tag": "p",
          "attributes": {},
          "text": "yadā kṣobhaḥ pralīyeta tadā syāt paramaṃ padam [23] | iti |"
        },
        {
          "tag": "p",
          "attributes": {},
          "text": "śrījñānagarbhe 'pi"
        },
        {
          "tag": "p",
          "attributes": {},
          "text": "vihāya sakalāḥ kriyā janani mānasīḥ sarvato\nvimuktakaraṇakriyānusṛtipāratantryojjvalam |\nsthitais tvadanubhāvataḥ sapadi vedyate sā parā\ndaśā nṛbhir atandritāsamasukhāmṛtasyandinī || iti |"
        },
        {
          "tag": "p",
          "attributes": {},
          "text": "ayaṃ ca upāyo mūrdhanyatvāt pratyabhijñāyāṃ [24] pratipāditatvāt ādāv\nuktaḥ | śaktisaṃkocādayas tu yady api pratyabhijñāyāṃ na pratipāditāḥ\ntathāpi āmnāyikatvāt asmābhiḥ prasaṅgāt pradarśyante | bahuṣu hi\npradarśiteṣu kaścit kenacit pravekṣyatīti | śakteḥ saṃkoca\nindriyadvāreṇa prasarantyā evākuñcanakrameṇa unmukhīkaraṇam | yathoktaṃ\nātharvaṇikopaniṣatsu kaṭhavallyāṃ caturthavallīprathamamantre"
        },
        {
          "tag": "p",
          "attributes": {},
          "text": "parāñci khāni vyatṛṇat svayaṃbhūḥ\ntasmāt parāṅ paśyati nāntarātman |\nkaścid dhīraḥ pratyag ātmānam aikṣad\nāvṛttacakṣur amṛtatvam aśnan [25] || iti |"
        },
        {
          "tag": "p",
          "attributes": {},
          "text": "prasṛtāyā api vā kūrmāṅgasaṃkocavat trāsasamaye hṛtpraveśavac ca\nsarvato nivartanam | yathoktaṃ \"tadapoddhṛte nityoditasthitiḥ\" iti |\nśakter vikāsaḥ antarnigūḍhāyā akramam eva sakalakaraṇacakravisphāraṇen=\na\n\"antarlakṣyo bahirdṛṣṭiḥ nimeṣonmeṣavarjitaḥ \" iti |\nbhairavīyamudrānupraveśayuktyā bahiḥ prasaraṇam | yathoktaṃ\nkakṣyastotre=20"
        },
        {
          "tag": "p",
          "attributes": {},
          "text": "sarvāḥ śaktīḥ cetasā darśanādyāḥ\nsve sve vedye yaugapadyena viṣvak |\nkṣiptvā madhye hāṭakastambhabhūtaḥ\ntiṣṭan viśvādhāra eko 'vabhāsi || iti |"
        },
        {
          "tag": "p",
          "attributes": {},
          "text": "śrībhaṭṭakallaṭenāpi uktam \"rūpādiṣu pariṇāmāt tatsiddhiḥ \" iti |\nśakteś ca saṃkocavikāsau\nnāsāpuṭaspandanakramonmiṣatsūkṣmaprāṇaśaktyā bhrūbhedanena\nkramāsāditordhvakuṇḍalinīpade prasaraviśrāntidaśāpariśīlanam |\nadhaḥkuṇḍalinyāṃ ca ṣaṣṭavaktrarūpāyāṃ praguṇīkṛtya śaktiṃ\ntanmūlatadagratanmadhyabhūmisparśāveśaḥ | yathoktaṃ vijñānabhaṭṭārake"
        },
        {
          "tag": "p",
          "attributes": {},
          "text": "vahner viṣasya madhye tu cittaṃ sukhamayaṃ kṣipet |\nkevalaṃ vāyupūrṇaṃ vā smarānandena yujyate [26] || iti |"
        },
        {
          "tag": "p",
          "attributes": {},
          "text": "atra vahniḥ anupraveśakrameṇa saṃkocabhūḥ | viṣasthānaṃ prasarayukty=\nā\nvikāsapadaṃ=20\n\"viṣḷ vyāptau\" ity arthānugamāt | vāhayoḥ vāmadakṣiṇagatayoḥ\nprāṇāpānayoḥ chedo hṛdayaviśrāntipuraḥsaraṃ\nantaḥkakārahakārādiprāyānackavarṇoccāreṇa vicchedanam |\nyathoktaṃ jñānagarbhe"
        },
        {
          "tag": "p",
          "attributes": {},
          "text": "anackakakṛtāyatiprasṛtapārśvanāḍīdvayacchido\nvidhṛtacetaso hṛdayapaṅkajasyodare |\nudeti tava dāritāndhatamasaḥ sa vidyāṅkuro\nya eṣa parameśatāṃ janayituṃ paśor api alam || iti |"
        },
        {
          "tag": "p",
          "attributes": {},
          "text": "ādikoṭiḥ hṛdayam | antakoṭiḥ dvādaśāntaḥ | tayoḥ\nprāṇollāsaviśrāntyavasare nibhālanaṃ cittaniveśanena pariśīlanam |\nyathoktaṃ vijñānabhairave"
        },
        {
          "tag": "p",
          "attributes": {},
          "text": "hṛdyākāśe nilīnākṣaḥ padmasaṃpuṭamadhyagaḥ |\nananyacetāḥ subhage paraṃ saubhāgyam āpnuyāt [27] || iti |"
        },
        {
          "tag": "p",
          "attributes": {},
          "text": "tathā=20"
        },
        {
          "tag": "p",
          "attributes": {},
          "text": "yathā tathā yatra tatra dvādaśānte manaḥ kṣipet |\npratikṣaṇaṃ kṣīṇavṛtteḥ vailakṣaṇyaṃ dinair bhavet [28] || iti |"
        },
        {
          "tag": "p",
          "attributes": {},
          "text": "ādipadāt unmeṣadaśāniṣevaṇam | yathoktaṃ"
        },
        {
          "tag": "p",
          "attributes": {},
          "text": "unmeṣaḥ sa tu vijñeyaḥ svayaṃ tam upalakṣayet [29] |"
        },
        {
          "tag": "p",
          "attributes": {},
          "text": "iti spande |"
        },
        {
          "tag": "p",
          "attributes": {},
          "text": "tathā ramaṇīyaviṣayacarvaṇādayaś ca saṃgṛhītāḥ |\nyathoktaṃ śrīvijñānabhairava eva"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "jagdhipānakṛtollāsarasānandavijṛmbhaṇāt |"
            },
            {
              "tag": "l",
              "attributes": {},
              "text": "bhāvayed bharitāvasthāṃ mahānandamayo bhavet ||"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "gītādiviṣayāsvādāsamasaukhyaikatātmanaḥ |"
            },
            {
              "tag": "l",
              "attributes": {},
              "text": "yoginas tanmayatvena manorūḍhes tadātmatā ||"
            }
          ]
        },
        {
          "tag": "p",
          "attributes": {},
          "text": "yatra yatra manastuṣṭir manas tatraiva dhārayet |\ntatra tatra parānandasvarūpaṃ saṃprakāśate [30] || iti |"
        },
        {
          "tag": "p",
          "attributes": {},
          "text": "evam anyad api ānandapūrṇasvātmabhāvanādikaṃ anumantavyam | ity\nevamādayaḥ atra madhyavikāse upāyāḥ ||"
        },
        {
          "tag": "p",
          "attributes": {},
          "text": "madhyavikāsāc cidānandalābhaḥ | sa eva ca paramayoginaḥ\nsamāveśasamapattyādiparyāyaḥ samādhiḥ | tasya nityoditatve yuktim āha"
        },
        {
          "tag": "p",
          "attributes": {},
          "text": "samādhisaṃskāravati vyutthāne bhūyo bhūyaḥ",
          "children": [
            {
              "tag": "l",
              "attributes": {},
              "text": "cidaikyāmarśān nityoditasamādhilābhaḥ || 19 ||"
            }
          ]
        },
        {
          "tag": "p",
          "attributes": {},
          "text": "āsāditasamāveśo yogivaro vyutthāne 'pi samādhirasasaṃskāreṇa kṣība iva\nsānandaṃ ghūrṇamāno bhāvarāśiṃ śaradabhralavaṃ iva cidgagana eva\nlīyamānaṃ paśyan bhūyo bhūyaḥ antarmukhatāṃ eva samavalambamāno\nnimīlanasamādhikrameṇa cidaikyam eva vimṛśan vyutthānābhimatāvasare 'pi\nsamādhyekarasa eva bhavati | yathoktaṃ kramasūtreṣu"
        },
        {
          "tag": "p",
          "attributes": {},
          "text": "\"kramamudrayā antaḥsvarūpayā bahirmukhaḥ [31] samāviṣṭo bhavati\nsādhakaḥ |\ntatrādau bāhyāt antaḥpraveśaḥ ābhyantarāt bāhyasvarūpe praveśaḥ\nāveśavaśāt jāyate iti sabāhyābhyantaro 'yaṃ mudrākramaḥ \" iti |"
        },
        {
          "tag": "p",
          "attributes": {},
          "text": "atrāyam arthaḥ sṛṣṭisthitisaṃhṛtisaṃviccakrātmakaṃ kramaṃ mudrayat=\ni\nsvādhiṣṭhitaṃ ātmasātkaroti yeyaṃ turīyā citiśaktiḥ tayā kramamudrayā\nantar iti pūrṇāhantāsvarūpayā [32] bahirmukha iti viṣayeṣu vyāpṛto 'pi\nsamāviṣṭaḥ sākṣātkṛtaparaśaktisphāraḥ sādhakaḥ paramayogī bhavati |\ntatra ca bāhyāt grasyamānāt viṣayagrāmāt antaḥ parasyāṃ citibhūmau\ngrasanakrameṇaiva praveśaḥ samāveśo bhavati | ābhyantarāt\ncitiśaktisvarūpāt ca sākṣātkṛtāt āveśavaśāt samāveśasāmarthyād eva\nbāhyasvarūpe idantānirbhāse viṣayagrāme vamanayuktyā praveśaḥ\ncidrasāśyānatāprathanātmā samāveśo jāyate iti\nsabāhyābhyantaro 'yaṃ nityoditasamāveśātmā mudo harṣasya vitaraṇāt",
          "children": [
            {
              "tag": "lg",
              "attributes": {},
              "children": [
                {
                  "tag": "l",
                  "attributes": {},
                  "text": "paramānandasvarūpatvāt pāśadrāvaṇāt viśvasya antaḥturīyasattāyāṃ"
                },
                {
                  "tag": "l",
                  "attributes": {},
                  "text": "mudraṇāt ca mudrātmā kramo 'pi sṛṣṭyādikramābhāsakatvāt"
                },
                {
                  "tag": "l",
                  "attributes": {},
                  "text": "tatkramābhāsarūpatvāt ca krama iti abhidhīyata iti ||"
                }
              ]
            }
          ]
        },
        {
          "tag": "p",
          "attributes": {},
          "text": "idānīm asya samādhilābhasya phalam āha"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "tadā prakāśānandasāramahāmantravīryātmakapūrṇāhantāveśāt sadā"
            },
            {
              "tag": "l",
              "attributes": {},
              "text": "sarvasargasaṃhārakārinijasaṃviddevatācakreśvaratāpraptir"
            },
            {
              "tag": "l",
              "attributes": {},
              "text": "bhavatīti śivam || 20 ||"
            }
          ]
        },
        {
          "tag": "p",
          "attributes": {},
          "text": "nityodite samādhau labdhe sati prakāśānandasārā cidāhlādaikaghanā [33]\nmahatī mantravīryātmikā sarvamantrajīvitabhūtā pūrṇā parābhaṭṭārikārūpā\nyeyaṃ ahantā akṛtrimaḥ svātmacamatkāraḥ tatra āveśāt sadā kālāgnyādeḥ\ncaramakalāparyantasya viśvasya yau sargasaṃhārau vicitrau sṛṣṭipralaya=\nu\ntatkāri yat nijaṃ saṃviddevatācakraṃ tadaiśvaryasya prāptiḥ āsādanaṃ\nbhavati | prākaraṇikasya paramayogina ity arthaḥ |\niti etat sarvaṃ śivasvarūpam evety upasaṃhāra iti saṃgatiḥ |\ntatra yāvat idaṃ kiṃcit saṃvedyate tasya saṃvedanam eva svarūpam |\ntasyāpi antarmukhavimarśamayāḥ pramātāraḥ tattvam | teṣām api\nvigalitadehādyupādhisaṃkocābhimānā aśeṣaśarīrā sadāśiveśvarataiva\nsāram | asyā api prakāśaikasadbhāvāpāditāśeṣaviśvacamatkāramayaḥ\nśrīmānmaheśvara eva paramārthaḥ | na hi pāramārthikaprakāśāveśaṃ vinā\nkasyāpi prakāśamānatā ghaṭate | sa ca parameśvaraḥ svātantryasāratvāt\nādikṣāntāmāyīyaśabdarāśiparāmarśamayatvenaiva\netatsvīkṛtasamastavācyavācakamayāśeṣajagadānandasadbhāvāpādanāt paraṃ\nparipūrṇatvāt sarvākāṅkṣāśūnyatayā ānandaprasaranirbharaḥ |\nata eva anuttarākulasvarūpāt akārāt ārabhya śaktisphārarūpahakalāparyanta.=\nm\nyat viśvaṃ prabhṛtaṃ kṣakārasya prasaraśamanarūpatvāt tat\nakārahakārābhyām eva saṃpuṭīkārayuktyā pratyāhāranyāyena antaḥsvīkṛtaṃ\nsat avibhāgavedanātmakabindurūpatayā sphuritaṃ anuttara eva viśrāmyati |\niti śabdarāśisvarūpa eva ayaṃ akṛtako vimarśaḥ |\nyathoktam=20"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "prakāśasyātmaviśrāntir ahaṃbhāvo hi kīrtitaḥ |"
            },
            {
              "tag": "l",
              "attributes": {},
              "text": "uktā ca saiva viśrāntiḥ sarvāpekṣānirodhataḥ ||"
            }
          ]
        },
        {
          "tag": "p",
          "attributes": {},
          "text": "svātantryam atha kartṛtvaṃ mukhyam īśvaratāpi ca [34] | iti |"
        },
        {
          "tag": "p",
          "attributes": {},
          "text": "eṣaiva ca ahantā sarvamantrāṇāṃ udayaviśrāntisthānatvāt etadbalenaiva c=\na\ntattadarthakriyākāritvāt mahatī vīryabhūmiḥ | tad uktam"
        },
        {
          "tag": "p",
          "attributes": {},
          "text": "tadākramya balaṃ mantrā ..... | ityādi"
        },
        {
          "tag": "p",
          "attributes": {},
          "text": "..... ta ete śivadharmiṇaḥ [35] | ityantaṃ śrīspande |"
        },
        {
          "tag": "p",
          "attributes": {},
          "text": "śivasūtreṣv api=20"
        },
        {
          "tag": "p",
          "attributes": {},
          "text": "mahāhrādānusaṃdhānān mantravīryānubhavaḥ [36] | iti |"
        },
        {
          "tag": "p",
          "attributes": {},
          "text": "tad atra mahāmantravīryātmakāyāṃ pūrṇāhantāyāṃ āveśo\ndehaprāṇādinimajjanāt tatpadāvāptyavaṣṭambhena dehādīnāṃ nīlādīnām api\ntadrasāplāvanena tanmayīkaraṇam | tathā hi dehasukhanīlādi yatkiṃcit\nprathate adhyavasīyate smaryate saṃkalpyate vā tatra sarvatraiva bhagavatī\ncitiśaktimayī prathā bhittibhūtaiva sphurati | \"tadasphuraṇe kasyāpi\nasphuraṇāt \" iti uktatvāt kevalaṃ tathā sphuranty api sā tanmāyāśaktyā\navabhāsitadehanīlādyuparāgadattābhimānavaśāt bhinnabhinnasvabhāvā iva\nbhāntī jñānasaṃkalpādhyavasāyādirūpatayā māyāpramātṛbhiḥ abhimanyate |\nvastutas tu ekaiva asau citiśaktiḥ | yathoktam"
        },
        {
          "tag": "p",
          "attributes": {},
          "text": "yā caiṣā pratibhā tattatpadārthakramarūṣitā |\nakramānantacidrūpaḥ pramātā sa maheśvaraḥ [37] || iti |"
        },
        {
          "tag": "p",
          "attributes": {},
          "text": "tathā=20"
        },
        {
          "tag": "p",
          "attributes": {},
          "text": "māyāśaktyā vibhoḥ saiva bhinnasaṃvedyagocarā |\nkathitā jñānasaṃkalpādhyavasāyādināmabhiḥ [38] || iti |"
        },
        {
          "tag": "p",
          "attributes": {},
          "text": "evam eṣā sarvadaśāsu ekaiva citiśaktiḥ vijṛmbhamāṇā yadi\ntadanupraveśatadavaṣṭambhayuktyā samāsādyate tat tadāveśāt\npūrvoktayuktyā karaṇonmīlananimīlanakrameṇa sarvasya sarvamayatvāt\ntattatsaṃhārādau api sadā sarvasargasaṃhārakāri yat\nsahajasaṃvittidevatācakraṃ amāyīyāntarbahiṣkaraṇamarīcipuñjaḥ tatra\nīśvaratāsāmrajyaṃ parabhairavātmatā tatprāptiḥ bhavati\nparamayoginaḥ | yathoktam"
        },
        {
          "tag": "p",
          "attributes": {},
          "text": "yadā tv ekatra saṃrūḍhas tadā tasya layodbhavau |\nniyacchan bhoktṛtām eti tataś cakreśvaro bhavet [39] || iti |"
        },
        {
          "tag": "p",
          "attributes": {},
          "text": "atra ekatra iti \"ekatrāropayet sarvaṃ\" [40] iti citsāmānyaspandabhūḥ\nunmeṣātmā vyākhyātavyā |\ntasya iti anena \"puryaṣṭakena saṃruddha\" [41] iti | upakrāntaṃ\npuryaṣṭakam eva parāmraṣṭavyam na tu yathā vivaraṇakṛtaḥ ekatra\nsūkṣme sthūle śarīre vā iti vyākṛtavantaḥ | stutaṃ ca mayā"
        },
        {
          "tag": "p",
          "attributes": {},
          "text": "svatantraś citicakrāṇāṃ cakravartī maheśvaraḥ |\nsaṃvittidevatācakrajuṣṭaḥ ko 'pi jayaty asau || iti |"
        },
        {
          "tag": "p",
          "attributes": {},
          "text": "itiśabda upasaṃhāre | yat etāvat uktaprakaraṇaśarīraṃ tat sarvaṃ\nśivaṃ śivaprāptihetutvāt śivāt prasṛtatvāt śivasvarūpābhinnatvāc ca\nśivamayam eva iti śivam |"
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "dehaprāṇasukhādibhiḥ pratikalaṃ saṃrudhyamāno janaḥ"
            },
            {
              "tag": "l",
              "attributes": {},
              "text": "pūrṇānandaghanām imāṃ na cinute māheśvarīṃ svāṃ citim |"
            },
            {
              "tag": "l",
              "attributes": {},
              "text": "madhyebodhasudhābdhi viśvam abhitas tatphenapiṇḍopamaṃ"
            },
            {
              "tag": "l",
              "attributes": {},
              "text": "yaḥ paśyed upadeśatas tu kathitaḥ sākṣāt sa ekaḥ śivaḥ ||"
            }
          ]
        },
        {
          "tag": "lg",
          "attributes": {},
          "children": [
            {
              "tag": "l",
              "attributes": {},
              "text": "yeṣāṃ vṛttaḥ śāṅkaraḥ śaktipāto"
            },
            {
              "tag": "l",
              "attributes": {},
              "text": "ye 'nabhyāsāt tīkṣṇayuktiṣv ayogyāḥ |"
            },
            {
              "tag": "l",
              "attributes": {},
              "text": "śaktā jñātuṃ neśvarapratyabhijñām"
            },
            {
              "tag": "l",
              "attributes": {},
              "text": "uktas teṣām eṣa tattvopadeśaḥ ||"
            }
          ]
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "samāptam idaṃ pratyabhijñāhṛdayam kṛtis\ntatrabhavanmahāmāheśvarācāryavaryaśrīmadabhinavaguptapādapadmopajīvinaḥ\nśrīmato rājānakakṣemarājācaryasya"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "śubham astu"
        }
      ]
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "NOTES"
        },
        {
          "tag": "p",
          "attributes": {},
          "text": "[1] Pratyabhijñāhṛdayam , The secret of recognition , ṅerman transl. by E.\nBaer, transl. into English by K. F. Leidecker. Adyar Library, 1938.\nPratyabhijñāhṛdayam , Sanskrit text with English Translation, Notes and\nIntroduction by J. Singh. I=B0ed. Delhi 1963\n[2] Con questo verso Kṣemarāja fa iniziare anche il Bodhavilāsa .\n[3] VBh. 106\n[4] SpK. II. 3-4\n[5] IPK. I. 4; 3\n[6] S'S. I. 1\n[7] Citazione riconducibile a S'S. III. 1 (ātmā cittam )\n[8] Sv.T X. 1141 c\n[9] Netra T. VIII. 30 b . La versione originale cui si richiama Kṣemarāja =\n=E8\nla seguente:=20\nta ātmopāsakāḥ śaive na gacchanti paraṃ śivam .\n[10] ed. apūrṇaṃ manyatārūpaṃ .\n[11] mss. Adyar Library (No=B0 XXII. F. 38; No=B0 XIX. I. 25). l'edizione del\ntesto segue invece la lezione: atyantaṃ saṃkocagrahaṇena .\n[12] mss. Adyar Library (No=B0 XXII. F. 38; No=B0 XIX. I. 25). ed. : atyantaṃ\nparimitatāṃ .\n[13] Sv.T. I. 3\n[14] IPK. VI. 7=20\n[15] IPK. IV. 12\n[16] trattasi del Sūtra 9 .\n[17] var. sakalabhedakabalanasvabhāvaṃ .\n[18] S'ivastotravalī . XX. 17\n[19] SpK. II. 10\n[20] SpK. II, 5\n[21] var. sarvāntaratamatvena .\n[22] IPK. IV. I. 11\n[23] SpK. I. 9\n[24] var. pratyabhijñāyāṃ ca .\n[25] Kaṭha Up. IV. 1; aśnan in luogo dell'originale icchan .\n[26] Vbh. 68\n[27] Vbh. 49\n[28] Vbh. 51\n[29] SpK. III. 9\n[30] Vbh. 72-74\n[31] omesso in alcuni mss.\n[32] var. =B0svarūpatayā .\n[33] var. cidāhlādaikadhanā .\n[34] Utpaladeva: Ajaḍaprāmatṛsiddhi . 22-23\n[35] SpK. II. 1-2\n[36] S'S. I. 22\n[37] IPK. I. 7. 1\n[38] IPK. I. 5. 18\n[39] SpK. III. 19\n[40] SpK. III. 12\n[41] SpK. III. 17"
        }
      ]
    },
    {
      "tag": "div",
      "attributes": {}
    },
    {
      "tag": "div",
      "attributes": {},
      "children": [
        {
          "tag": "p",
          "attributes": {},
          "text": "ṅandharva-nagaram / DSO Sanskrit Archive"
        },
        {
          "tag": "p",
          "attributes": {},
          "text": "http://popḷet.uniroma1.it/DSO/archive/sanskritḥtm"
        }
      ]
    },
    {
      "tag": "div",
      "attributes": {}
    }
  ]
}