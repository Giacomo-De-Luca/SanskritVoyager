{
  "title": "sa_atiśa-bodhipathapradīpa",
  "body": "<body xmlns='http://www.tei-c.org/ns/1.0'>\n\n<p>namo bodhisattvāya mañjuśriye kumārabhūtāya /</p>\n\n<lg>\n<l>kālatrayākhilajināṃśca tadīyadharmān saṅghān mahādaratayā praṇipatya cāpi /</l>\n<l>bodhiprabheṇa kathito viśadīkaromi śiṣyottamena khalu bodhipathapradipam // Bpp_1 //</l>\n</lg>\n\n<lg>\n<l>puruṣāstrividhā jñeyā uttamādhamamadhmāḥ /</l>\n<l>likhyate lakṣaṇaṃ teṣāṃ sphuṭaṃ pratyekabhedataḥ // Bpp_2 //</l>\n</lg>\n\n<lg>\n<l>upāyena tu kenāpi kevalaṃ saṃsṛteḥ sukham /</l>\n<l>svasyaivārthe ya īheta jñeyaḥ so puruṣo 'dhamaḥ // Bpp_3 //</l>\n</lg>\n\n<lg>\n<l>pāpakarmanivṛttātmā bhavasukhāt parāṅmukhaḥ /</l>\n<l>ātmanirvāṇamātrārthī yo naro madhyamastu saḥ // Bpp_4 //</l>\n</lg>\n\n<lg>\n<l>svasantānagatairduḥkhairduḥkhasyānyasya sarvathā /</l>\n<l>sarvasya yaḥ kṣayaṃ kāṅkṣeduttamaḥ puruṣastu saḥ // Bpp_5 //</l>\n</lg>\n\n<lg>\n<l>kāṅkṣanto hi varāṃ bodhiṃ sattvānāmuttamāstathā /</l>\n<l>darśitān gurubhistebhyaḥ sadupāyāṃ pracakṣmahe // Bpp_6 //</l>\n</lg>\n\n<lg>\n<l>sambuddhacitramūrtyādistūpasaddharmasammukhaḥ /</l>\n<l>puṣpaidhupaiḥ padārthaiśca yathāprāptaiḥ supūjayet // Bpp_7 //</l>\n</lg>\n\n<lg>\n<l>samantabhadracaryoktā pūjā saptavidhāpi ca /</l>\n<l>bodhisārasya paryantam avaivartikacittataḥ // Bpp_8 //</l>\n</lg>\n\n<lg>\n<l>suśraddhayā triratneyaḥ bhumau saṃsthāpya jānunī /</l>\n<l>bhūtvā kṛtāñjaliścāpi triścādau śaraṇaṃ vrajet // Bpp_9 //</l>\n</lg>\n\n<lg>\n<l>tataḥ samastasattveṣu maitrīcitta puraskṛtaḥ /</l>\n<l>durgatitrayājanmādisaṅkrāntimaraṇādibhiḥ // Bpp_10 //</l>\n</lg>\n\n<lg>\n<l>dṛṣṭvāśeṣaṃ jagaddukhaṃ duḥkhena dukhitāyāśca /</l>\n<l>duḥkhahetostathā duḥkhāt jagatāṃ muktikāṅkṣayā // Bpp_11 //</l>\n</lg>\n\n<lg>\n<l>bodhicittaṃ samutpādyamanāpāyipratijñayā /</l>\n<l>evaṃ praṇidhicittānām utpādetu guṇāśca ye // Bpp_12 //</l>\n</lg>\n\n<lg>\n<l>te gaṇḍavyūhasūtreṣu maitreyeṇa prabhāṣitāḥ /</l>\n<l>sūtrasya tasya paṭhanācchravaṇād gurorvā</l>\n<l>sambodhicittaguṇakāni nirantakāni // Bpp_13 //</l>\n</lg>\n\n<lg>\n<l>vijñāya tasya khalu saṃsthitārarṇāna /</l>\n<l>cittaṃ tathā samudayeta muhurmuhaśca /</l>\n<l>vīradattaparīpṛcchāsūtre puṇyaṃ pradarśitam // Bpp_14 //</l>\n</lg>\n\n<lg>\n<l>yattacślokatrayeṇaiva samāsenātralikhyate /</l>\n<l>bodhicittāddhi yatpuṇyaṃ tacca rupi bhavedyadi // Bpp_15 //</l>\n</lg>\n\n<lg>\n<l>ākāśadhātuṃ sampūrya bhuyaścottari tadbhavet /</l>\n<l>gaṅgāvālikasaṅkhyāni buddhakṣetrāṇi yo naraḥ // Bpp_16 //</l>\n</lg>\n\n<lg>\n<l>dadyātsadratna pūrṇāni lokanāthebhya eva hi /</l>\n<l>yaścaikaḥ prāñjalirbhūtvā cittaṃ bodhāya nāmayet // Bpp_17 //</l>\n</lg>\n\n<lg>\n<l>iyaṃ viśeṣyate pūjā yasyānto 'pi na vidyate /</l>\n<l>utpādyabodhipraṇidhānacittaṃ naikaprayatnaiḥ parivardhitavyam // Bpp_18 //</l>\n</lg>\n\n<lg>\n<l>janmāntare 'pi smaraṇārthamasya śikṣā yathoktā paripālanīyā /</l>\n<l>prasthānacitte svayamātiriktaṃ samyagbhavenna praṇidhānavṛddhiḥ // Bpp_19 //</l>\n</lg>\n\n<lg>\n<l>sambodhisaṃvāra vivṛddhikāmaḥ tasmād dhruvaṃ cainamavāpnuyāta /</l>\n<l>saptadhāprātimokṣaiśca sadānyasaṃvarānvitaḥ // Bpp_20 //</l>\n</lg>\n\n<lg>\n<l>bhāgyaṃ bodhisattvānāṃ saṃvarasya na cānyathā /</l>\n<l>saptadhā prātimokṣeṣu bhāṣiteṣu tathāgataiḥ // Bpp_21 //</l>\n</lg>\n\n<lg>\n<l>brahmacaryaśriyaḥ śreṣṭhāḥ bhikṣusaṃvara iṣyate /</l>\n<l>śīlādhyāyoktavidhinā bodhisattvasya bhumiṣu // Bpp_22 //</l>\n</lg>\n\n<lg>\n<l>saṃvaraḥ sadgurorgrāhyaḥ samyaglakṣaṇayuktataḥ /</l>\n<l>yaḥ saṃvaravidhau dakṣaḥ svayaṃ ca saṃvare sthitaḥ // Bpp_23 //</l>\n</lg>\n\n<lg>\n<l>kṛpāluḥ saṃvare śaktaḥ jñātavyaḥ sadgurustu saḥ /</l>\n<l>tatra yatnena na prāpto guruścaitādṛśo yadi // Bpp_24 //</l>\n</lg>\n\n<lg>\n<l>saṃvaragrahaṇasyānyo vidhiḥ tasmāt samuyacte /</l>\n<l>ambararājabhutena pūrvaṃ mañjuśriyā yathā // Bpp_25 //</l>\n</lg>\n\n<lg>\n<l>bodhicittaṃ samutpādi suspaṣṭaṃ cātra likhyate /</l>\n<l>mañjuśribuddhakṣetrālaṅkārasūtroktivat tathā // Bpp_26 //</l>\n</lg>\n\n<lg>\n<l>utpādayāmi sambodhau cittaṃ nāthasya sammukham /</l>\n<l>nimantraye jagatsarvaṃ dāridyānmocitāsmi tat // Bpp_27 //</l>\n</lg>\n\n<lg>\n<l>vyāpādakhilacittaṃ vā īrṣyāmātsaryameva va /</l>\n<l>adhyāgre na kariṣyāmi bodhiṃ prāpsyāmi yāvatā // Bpp_28 //</l>\n</lg>\n\n<lg>\n<l>brahmacaryaṃ cariṣyāmi kāmāṃstyakṣyāmi pāpakān /</l>\n<l>buddhānāmānuśikṣiṣye śīlasaṃvara saṃyame // Bpp_29 //</l>\n</lg>\n\n<lg>\n<l>nāhaṃ tvaritarupeṇa bodhiṃ prāptumihotsahe /</l>\n<l>parāntakoṭiṃ sthāsyāmi sattvasyaikasya kāraṇāt // Bpp_30 //</l>\n</lg>\n\n<lg>\n<l>kṣetraṃ viśodhiṣyāmi aprameyamacintim /</l>\n<l>nāmadheyaṃ kariṣyāmi daśadikṣu ca viśrutam // Bpp_31 //</l>\n</lg>\n\n<lg>\n<l>kāyavākkarmaṇī cāhaṃ śodhayiṣyāmi sarvaśaḥ /</l>\n<l>śodhayiṣye manaskarma kartāsmi nāśabham // Bpp_32 //</l>\n</lg>\n\n<lg>\n<l>svakāyavākacittaviśuddhihetu, prasthānacittātmayamasthitena /</l>\n<l>triśīlaśikṣāpariśiyeta cet, triśīlaśikṣāsu mahādarasyāt // Bpp_33 //</l>\n</lg>\n\n<lg>\n<l>śuddhasambodhisattvānāṃ tasmāt saṃvarasaṃvṛtau /</l>\n<l>yatnāt sambodhisambhāraḥ paripūrṇo bhaviṣyati // Bpp_34 //</l>\n</lg>\n\n<lg>\n<l>puṇyajñānasvabhāvasya sambhārasya tu pūrtaye /</l>\n<l>sarvabuddhamatoheturabhijñotpāda eva hi // Bpp_35 //</l>\n</lg>\n\n<lg>\n<l>pakṣavṛddhiṃ vinā pakṣī khe noḍaḍetuṃ yathā kṣamaḥ /</l>\n<l>tathābhijñābalairhīnaḥ sattvārthakaraṇe 'kṣamaḥ // Bpp_36 //</l>\n</lg>\n\n<lg>\n<l>abhijñasya divārātrau yāni puṇyāni santi vai /</l>\n<l>abhijñāyāśca rāhitye naiva janmaśateṣu ca // Bpp_37 //</l>\n</lg>\n\n<lg>\n<l>śīghraṃ sambodhisambhāraṃ sampūrayitumicchati /</l>\n<l>nirālasyena yatnenābhijñāṃ saṃsādhayettu saṃ // Bpp_38 //</l>\n</lg>\n\n<lg>\n<l>śamathasiddhayabhāve 'bhijñānaṃ na jāyate /</l>\n<l>ataḥ śamathasiddhayarthaṃ yatitavyaṃ punaḥ punaḥ // Bpp_39 //</l>\n</lg>\n\n<lg>\n<l>śamathaṅgaprahīṇatve tadyatnairbhāvite 'pi ca /</l>\n<l>saṃvatsarasahasraiśca samādhirnaiva setsyati // Bpp_40 //</l>\n</lg>\n\n<lg>\n<l>ataḥ samādhisambhārādhyāyoktāṅgasamāśritaḥ /</l>\n<l>kasmiṃścit alambane 'pi puṇye saṃsthāpayenmanaḥ // Bpp_41 //</l>\n</lg>\n\n<lg>\n<l>yoginaḥ śamathe siddhe 'bhijñānaṃ cāpi setsyati /</l>\n<l>prajñāpāramitāyogaṃ vinā nāvaraṇakṣayaḥ // Bpp_42 //</l>\n</lg>\n\n<lg>\n<l>kleśajñeyāvṛtestasmāt prahāṇārthamaśeṣataḥ /</l>\n<l>prajñāpāramitāṃ yogī sopāyaṃ bhāvayet sadā // Bpp_43 //</l>\n</lg>\n\n<lg>\n<l>upāyarahitā prajñāpyupāyaḥ prajñayā vinā /</l>\n<l>yato bandha iti proktau praheyaṃ nobhayaṃ tataḥ // Bpp_44 //</l>\n</lg>\n\n<lg>\n<l>kā prajñā ka upāyaśca śaṅkāmiti nirāsitum /</l>\n<l>upāyasya ca prajñāyāḥ bhedaḥ samyak prakāśyate // Bpp_45 //</l>\n</lg>\n\n<lg>\n<l>prajñāpāramitāṃ tyaktvā dānapāramitādayaḥ /</l>\n<l>sarve hi kuśalāḥ dharmāḥ upāyāḥ jinabhāṣitāḥ // Bpp_46 //</l>\n</lg>\n\n<lg>\n<l>upāyābhyāsavaśyātmā yo hi prajñāṃ vibhāvayet /</l>\n<l>śīghraṃ sa labhate bodhiṃ na nairātmyaikabhāvanāt // Bpp_47 //</l>\n</lg>\n\n<lg>\n<l>skandhāyatanadhātūnāmanutpādāvabodhinām /</l>\n<l>svabhāvaśūnyatājñānaṃ prajñeti parikīrtitā // Bpp_48 //</l>\n</lg>\n\n<lg>\n<l>sadutpattirayuktāsti asaccāpi khapuṣpavat /</l>\n<l>dvayordoṣaprasaṅgatvāt udbhāvo na dvayorapi // Bpp_49 //</l>\n</lg>\n\n<lg>\n<l>anutpannaḥ svato bhāvo parato nobhayorapi /</l>\n<l>ahetuteśca no tasmāt niḥsvabhāvaḥ svarupataḥ // Bpp_50 //</l>\n</lg>\n\n<lg>\n<l>athavā sarvadharmāṇāṃ caikānekavicāraṇe /</l>\n<l>svarupāprāpyamāṇatvāt niḥsvabhāvatvaniścayaḥ // Bpp_51 //</l>\n</lg>\n\n<lg>\n<l>śunyatāsaptau yuktau mūlamadhyamakādiṣu /</l>\n<l>siddho bhāvasvabhāvastu śunyatāyāṃ bhāṣitaḥ // Bpp_52 //</l>\n</lg>\n\n<lg>\n<l>granthasya gauravo yasmāt atra tasmānna vistaraḥ /</l>\n<l>siddhasiddhāntamātraikaṃ bhāvanārthaṃ prabhāṣitam // Bpp_53 //</l>\n</lg>\n\n<lg>\n<l>tasmādaśeṣadharmāṇāṃ svabhāvanāmalābhataḥ /</l>\n<l>nairātmyabhāvanā yā hi sā prajñāyāstu bhāvanā // Bpp_54 //</l>\n</lg>\n\n<lg>\n<l>prajñayā sarvadharmaṇāṃ yatsvabhāvo na dṛṣṭavat /</l>\n<l>yuktayā parīkṣya tāṃ prajñāṃ so 'vikalpena bhāvayet // Bpp_55 //</l>\n</lg>\n\n<lg>\n<l>bhavo vikalpobhūto 'yaṃ tadvikalpātmakastataḥ /</l>\n<l>sarvakalpaparityāgaḥ nivārṇaḥ paramo 'sti hi // Bpp_56 //</l>\n</lg>\n\n<p>evamapyuktaṃ bhagavatā - -</p>\n\n<lg>\n<l>mahāvidyā vikalpo hi saṃsārārṇavapātakaḥ /</l>\n<l>nirvikalpasamādhisthe 'vikalpo bhāsate khavat // Bpp_57 //</l>\n</lg>\n\n<p>avikalpapraveśadhāraṇyāmapi uktam - -</p>\n\n<lg>\n<l>cintitenirvikalpe 'smin saddharme jinaputrakaiḥ /</l>\n<l>vikalpaṃ durgamaṃ tīrtvāvikalpo prāpsyate kramāt // Bpp_58 //</l>\n</lg>\n\n<lg>\n<l>niścayīyāgamayuktibhyāṃ svabhāva rahitān tathā /</l>\n<l>sarvān dharmānutpannānavikalpaṃ bhāvayet // Bpp_59 //</l>\n</lg>\n\n<lg>\n<l>bhāvayannidamevetthaṃ prāpyoṣṇatvādikaṃ kramāt /</l>\n<l>labhate pramuditvādiṃ buddhabodhirna lambitā // Bpp_60 //</l>\n</lg>\n\n<lg>\n<l>sādhitairmantraśaktayā hi śāntivistarakarmabhiḥ /</l>\n<l>bhadrakumbhādisiddhāṣṭamahāsiddhibalena ca // Bpp_61 //</l>\n</lg>\n\n<lg>\n<l>abhīṣṭā bodhisambhāraparipūrtiḥ sukhena cet /</l>\n<l>kriyācaryādi tantrokam guhyācaraṇabhiṣyate // Bpp_62 //</l>\n</lg>\n\n<lg>\n<l>tadācāryabhiṣekārthaṃ mahāratnādidānataḥ /</l>\n<l>sadguruṃ prīṇayed bhaktayā sarvāñjñādipālanaiḥ // Bpp_63 //</l>\n</lg>\n\n<lg>\n<l>prasanne ca gurau bhūte pūrṇācāryābhiṣekataḥ /</l>\n<l>sarvapāpaviśuddhātmā siddhibhāgī bhaviṣyati // Bpp_64 //</l>\n</lg>\n\n<lg>\n<l>ādibuddhamahātantre prayatnena niṣedhataḥ /</l>\n<l>guhyaprajñābhiṣekastu na grahyā brahmacārariṇā // Bpp_65 //</l>\n</lg>\n\n<lg>\n<l>so 'bhiṣeko gṛhītaścet brahyacaryatapaḥ sthitaiḥ /</l>\n<l>niṣiddhācaraṇatvāt tattapaḥ samvarakṣayaḥ // Bpp_66 //</l>\n</lg>\n\n<lg>\n<l>jāyante vratinastasya pārājikavipattayaḥ /</l>\n<l>saḥ pateddurgatau nūnaṃ siddhirnaiva kadācana // Bpp_67 //</l>\n</lg>\n\n<lg>\n<l>sarvatantraśrutau bhāṣye homayajñādikarmāsu /</l>\n<l>labdhācāryābhiṣekaśca tattvavida naiva duṣyati // Bpp_68 //</l>\n</lg>\n\n<lg>\n<l>dīpaṅkaraśriyā bodhipathaḥ proktaḥ samāsataḥ /</l>\n<l>dṛaṣṭvā sūtrādidharmoktiṃ bodhiprabhanivedanāt // Bpp_69 //</l>\n</lg>\n\n  </body>\n\n"
}