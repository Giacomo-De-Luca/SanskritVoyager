{
  "title": "sa_varāhamihira-vivāhapaṭala",
  "body": "<body xmlns='http://www.tei-c.org/ns/1.0'>\n\n<lg xml:id='VP_1'>\n<l xml:id='VP_1ab'>ajñātamadhyāntasamudbhavāya sarvātmane sarvagatāya tasmai/</l>\n\n<l xml:id='VP_1cd'>praṇamya devāya manobhavāya khalīkṛtaṃ yena jagat samagram//</l>\n</lg>\n\n<lg xml:id='VP_2'>\n<l xml:id='VP_2ab'>prajāpatir manmatha eva yasmāt kāmād vinā na prabhavaḥ prajānām/</l>\n\n<l xml:id='VP_2cd'>mahatsu sūkṣmeṣu ca so 'sti devaḥ sarvātmakaḥ sarvagataś ca yasmāt//</l>\n</lg>\n\n<lg xml:id='VP_3'>\n<l xml:id='VP_3ab'>yasmāt paran nāparam asti kiñcit saukṣmyān mahatvāc ca yataś ca nānyat/</l>\n\n<l xml:id='VP_3cd'>tenedam ekena manobhavena vyāptaṃ jagac chāṛṅgabhṛteva sarvam//</l>\n</lg>\n\n<lg xml:id='VP_4'>\n<l xml:id='VP_4ab'>agamyagāmī bhagavān prajeśaḥ śroṇīsahasrāṅkatanuś ca śakraḥ/</l>\n\n<l xml:id='VP_4cd'>caturmukho yena kṛtaś ca śambhu samanmatho maṅgalam ādadhātu//</l>\n</lg>\n\n<lg xml:id='VP_5'>\n<l xml:id='VP_5ab'>bhagavān api śārṅgarathāṅgadharo bhagavat(t)vam avāpa yataḥ/</l>\n\n<l xml:id='VP_5cd'>bahavo 'sya bhagā iti tena kṛtaṃ bhagavān iti nāma jagat prathitam//</l>\n</lg>\n\n<lg xml:id='VP_6'>\n<l xml:id='VP_6ab'>sītāviyogena bahuni duḥkhāny āptāni rāmeṇa salakṣmaṇena/</l>\n\n<l xml:id='VP_6cd'>tānīha saṃsmṛtya kalau sahasrāṇy aṣṭau tathāṣṭau ca vivāhitāni//</l>\n</lg>\n\n<lg xml:id='VP_7'>\n<l xml:id='VP_7ab'>durbhagās tanayavarjitāś ca yā niḥsvasanti vanitāḥ pativratā/</l>\n\n<l xml:id='VP_7cd'>tāḥ kudaivavinipātayantritā nānyajanmajanitaiḥ suduskṛtaiḥ//</l>\n</lg>\n\n<lg xml:id='VP_8'>\n<l xml:id='VP_8ab'>surabhikusumagandhais tarpayitvā dvijedrān śubhatithidivasarkṣe daivavitsaṃpradiṣṭe/</l>\n\n<l xml:id='VP_8cd'>ubhayakulaviśuddhe jñātaśīle surūpe prathamavayasi dadyāt kanyakāṃ yauvanasthe//</l>\n</lg>\n\n<lg xml:id='VP_9'>\n<l xml:id='VP_9ab'>puṣye divase 'thavā kṣaṇe vaivāhyeṣu ca bheṣu kārayet/</l>\n\n<l xml:id='VP_9cd'>ghaṭakāramṛdā sulakṣaṇām indrāṇīṃ kuśalena śilpinā//</l>\n</lg>\n\n<lg xml:id='VP_10'>\n<l xml:id='VP_10ab'>kusumbharaktāmbarabhūṣaṇojjvalāḥ sādhvyaḥ surūpāḥ subhagāḥ kulodbhavāḥ/</l>\n\n<l xml:id='VP_10cd'>nadīṃ nayeyuḥ saro 'thavā taṭaṃ kanyām alaṅkṛtya sahendra jāyayā//</l>\n</lg>\n\n<lg xml:id='VP_11'>\n<l xml:id='VP_11ab'>sūrpeṇadikṣu pramadā baliṃ tā datvā sakālīyakagandhadigdhām/</l>\n\n<l xml:id='VP_11cd'>kusumbharaktāmbaraveṣṭitāṅgīṃ śacīsakāśaṃ pramadā nayeyuḥ//</l>\n</lg>\n\n<lg xml:id='VP_12'>\n<l xml:id='VP_12ab'>dadhyodanena haviṣā madhunā ca kanyā saṃpūjya śakradayitāṃ ca salohastā [U. salohahastā]/</l>\n\n<l xml:id='VP_12cd'>tūṣṇīṃ praṇamya śirasā gṛham eva yāyād devīṃ pragṛhya muditā niyataiś ca keśaiḥ//</l>\n</lg>\n\n<lg xml:id='VP_13'>\n<l xml:id='VP_13ab'>gṛhe stitāṃ [U. sthitāṃ] tāṃ puruhūtapatnīṃ prāṅmadhyāstamayeṣu kanyā/</l>\n\n<l xml:id='VP_13cd'>sraggandhadhūpaiḥ pratipūjaṇec [U. pratipūjayec] ca pāṇīgrahaṃ yāvad upāgateti//</l>\n</lg>\n\n<lg xml:id='VP_14'>\n<l xml:id='VP_14a'>ratnānīndukaraḥ srajaḥ śubhagatā harmyotpalāny āsavaḥ</l>\n\n<l xml:id='VP_14b'>tāṃbūlaṃ pravarāmbarāṇi ruciraṃ gītaṃ vibhūtyaś cayā/</l>\n\n<l xml:id='VP_14c'>yasmān na striyam antareṇa hi nṛṇāṃ sarvāṇy abhiprītaye</l>\n\n<l xml:id='VP_14d'>tasmād vacmi tadāptiyogyasamayo dharmārthakāmāya ca//</l>\n\n<l xml:id='VP_14e'>uktaṃ janmani yat tad eva bhavitā yady aṅganānāṃ phalam/</l>\n\n<l xml:id='VP_14f'>vyartho na tv ayam ādaraṃ pariṇaye tatkālalagnādigaḥ//</l>\n</lg>\n\n<lg xml:id='VP_15'>\n<l xml:id='VP_15ab'>ajñātaṃ prathamaṃ pradhānam aparaṃ tadvyañjakaṃ yoṣitām/</l>\n\n<l xml:id='VP_15cd'>udvāhe niyati nayaty atibalād velāsamāyuk phalaiḥ//</l>\n</lg>\n\n<lg xml:id='VP_16'>\n<l xml:id='VP_16a'>vātsyo varṣam anojam icchati tathā ebhyo janaś cottaraṃ</l>\n\n<l xml:id='VP_16b'>strīṇāṃ mānam [U. nāmam] ṛtuṃ vihāya munayo māṇḍavyaśiṣyā jaguḥ/</l>\n\n<l xml:id='VP_16c'>caitraṃ projjhya parāśāro kathayate durbhāgyadaṃ yoṣitāṃ</l>\n\n<l xml:id='VP_16d'>āṣāḍhādicatuṣṭayena śubhadaṃ kaiś cit pradiṣṭaṃ dvijaiḥ//</l>\n</lg>\n\n<lg xml:id='VP_17'>\n<l xml:id='VP_17ab'>śreṣṭhaṃ pakṣam uṣanti śuklam asitasyādyaṃ tribhāgaṃ tathā/</l>\n\n<l xml:id='VP_17cd'>riktāṃ projjhya tithiṃ tathā tv ayanayoḥ sandhiṃ ca śeṣāḥ śubhāḥ//</l>\n</lg>\n\n<lg xml:id='VP_18'>\n<l xml:id='VP_18ab'>āgneyagrahavāsareṣu kalahaḥ prītis tu satsūttamān [U. satsūttamā]/</l>\n\n<l xml:id='VP_18cd'>kaiścit stharyam uṣanti sauradivase cāndre samāpatnikam//</l>\n</lg>\n\n<lg xml:id='VP_19'>\n<l xml:id='VP_19ab'>mṛgaśirasi maghāyāṃ hastamitrottarāsu svasananirṛtipūṣādhātṛdeveṣu coḍhā/</l>\n\n<l xml:id='VP_19cd'>bahusutaśukha [U. sukha]dāsīvittasaubhāgyayuktā janayati paritoṣaṃ kanyakā bāndhavānām//</l>\n</lg>\n\n<lg xml:id='VP_20'>\n<l xml:id='VP_20ab'>ārdrādye bhacatuṣṭaye vidhavatā sāgneyayāmye smṛtā/</l>\n\n<l xml:id='VP_20cd'>śeṣeṣv akṣayadoṣaśokamaraṇaṃ vyādhyādyaniṣṭaṃ bahuḥ//</l>\n</lg>\n\n<lg xml:id='VP_21'>\n<l xml:id='VP_21ab'>prītir janmasu tārakāsu parataḥ sañjñānurūpaṃ phalam/</l>\n\n<l xml:id='VP_21cd'>candre copacayā ''dyasaptamagate saubhāgyasaukhyāptayaḥ//</l>\n</lg>\n\n<lg xml:id='VP_22'>\n<l xml:id='VP_22ab'>nakṣatratulyaṃ phalam āha gargaḥ kṣeṇeṣu nakṣatrapasañjñiteṣu</l>\n\n<l xml:id='VP_22cd'>hārītababhrū dvijadevalaś ca viṣṭi vinā 'nyat karaṇaṃ praśastam//</l>\n</lg>\n\n<lg xml:id='VP_23'>\n<l xml:id='VP_23ab'>tithidinakaraṇarkṣalagnavīryaṃ paricayam āha parāśaraḥ krameṇa/</l>\n\n<l xml:id='VP_23cd'>tithir iti balabān vadanti gargāḥ karaṇabalād divaso 'pi bhāguriś ca/</l>\n\n<l xml:id='VP_23ef'>dinakaraṇabalād bhṛgur bhavīryaṃ balam udayasya jagāda jīvaśarmā//</l>\n</lg>\n\n<lg xml:id='VP_24'>\n<l xml:id='VP_24ab'>karaṇabhatithayo 'rdhabhuktabhogāḥ svaphalakarā na bhavanti tatra sāmye/</l>\n\n<l xml:id='VP_24cd'>karaṇatithivāsarodayānāṃ caraṇavivṛtthir anukramāt phalānām//</l>\n</lg>\n\n<lg xml:id='VP_25'>\n<l xml:id='VP_25ab'>ṣaṭkāṣṭake maraṇavairaviyogadoṣā dvir dvādaśe nidhanatā 'prajātā trikoṇe/</l>\n\n<l xml:id='VP_25cd'>prītiḥ parā nigaditā samasaptakeṣu śeṣeṣv anekavidhasaukhyasutārthasaṃpat//</l>\n</lg>\n\n<lg xml:id='VP_26'>\n<l xml:id='VP_26a'>ṣaṭkāṣṭake 'pi bhavanādhipam eva bhāva</l>\n\n<l xml:id='VP_26b'>ekādhipatyam avalokya ca vaśyarāśim/</l>\n\n<l xml:id='VP_26c'>kāryo vivāhasamayaḥ śubhakṛt saduktaḥ</l>\n\n<l xml:id='VP_26d'>stārā [U. tārā] bhaved yadi parasparato 'nukūlā//</l>\n</lg>\n\n<lg xml:id='VP_27'>\n<l xml:id='VP_27a'>dāridrayaṃ [U. dāridryaṃ] raviṇā kujena maraṇaṃ saumyena nasyuḥ prajāḥ</l>\n\n<l xml:id='VP_27b'>daurbhāgyaṃ guruṇā sitena sahite candreṇa sāpatnikā/</l>\n\n<l xml:id='VP_27c'>pravrajyārkasutena sendujagurau vāñchanti kecit chubham</l>\n\n<l xml:id='VP_27d'>vyādhyair mṛtyur aṇaṃgrahair [U. asaṅgrahair] bahuvidhā dīkṣā pravāsāḥ śubhaiḥ//</l>\n</lg>\n\n<lg xml:id='VP_28'>\n<l xml:id='VP_28ab'>kriye kumāreṣv anuraktacittā vihīnavittā gavi govratā ca/</l>\n\n<l xml:id='VP_28cd'>kuladvayānandakarī tṛtīye kulīralagne kulaṭā nṛśaṃsā//</l>\n</lg>\n\n<lg xml:id='VP_29'>\n<l xml:id='VP_29ab'>harau prasūtā sakṛd āśritā pituḥ patipriyā 'ti śvaśurasya ṣaṣṭhabhe/</l>\n\n<l xml:id='VP_29cd'>tulādimānārthavatī tulādhare tathālini krandati nityam asthirā//</l>\n</lg>\n\n<lg xml:id='VP_30'>\n<l xml:id='VP_30ab'>dhanuṣi kulaṭā tatpūrvārddhe satīty apare jaguḥ/</l>\n\n<l xml:id='VP_30cd'>mṛgajhaṣaghaṭeṣv anyāśaktā jarām upagacchati//</l>\n</lg>\n\n<lg xml:id='VP_31'>\n<l xml:id='VP_31ab'>dvipadabhavanaprāpī yo 'ṃśaḥ sa śubho 'nyagṛhodaye/</l>\n\n<l xml:id='VP_31cd'>dvipadabhavaneṣv apy anyāṃśā na bhavanti śubhāvahā//</l>\n</lg>\n\n<lg xml:id='VP_32'>\n<l xml:id='VP_32ab'>bhānur mṛtyur na bahudhanatāṃ bhartṛdāyād avittaṃ [U. vittaṃ] bandhudhvaṃsaṃ tanayavirahaṃ bhartṛvṛddhiṃ parāṃ ca/</l>\n\n<l xml:id='VP_32cd'>vaidhavyaṃ syān [U. prāk] na laghumaraṇaṃ dharmahāniṃ viśīlaṃ lābhānekān vyayam api dadāty udgamarkṣāt krameṇa//</l>\n</lg>\n\n<lg xml:id='VP_33'>\n<l xml:id='VP_33ab'>śaśiny aśvā sārthā tad anu śubhatā bāndhavahitā viputrā bandhyārtā bhavati sasapatnā [U. sapatnā] ''śunidhanā/</l>\n\n<l xml:id='VP_33cd'>janitrī kanyānām atha vihatakarmā 'tidhaninī vyayāśaktety eke jagur aśubhadā bandhuṣu jale//</l>\n</lg>\n\n<lg xml:id='VP_34'>\n<l xml:id='VP_34ab'>mṛtyur naiḥsvaṃ sārthatā bandhuvairaṃ na syuḥ putrā bhartṛvṛddhiṃ kumaitrīm/</l>\n\n<l xml:id='VP_34cd'>raktasrāvo nānukulye ca bhartuḥ kravyācchailyaṃ svāptināśaṃ ca bhaume//</l>\n</lg>\n\n<lg xml:id='VP_35'>\n<l xml:id='VP_35ab'>bhartṛvratā sugṛhiṇī patipakṣapūjyā bandhvarcitā bahusutā vijitāripakṣā/</l>\n\n<l xml:id='VP_35cd'>bandhyā vyasur niyamadānakṛśāṅgavittā māyāvatī dhanavatī vyayanīya [U. vyayanī] saumye//</l>\n</lg>\n\n<lg xml:id='VP_36'>\n<l xml:id='VP_36ab'>patyuḥ priyā 'ti dhaninī muditā dhanyāḍhyā putrānvitā hataparā na sameti bhartā/</l>\n\n<l xml:id='VP_36cd'>kṣīṇāyuṣā śubharatā śubhasiddhakāryā svāyānvitā tadubhayopakṛtā ca jīve//</l>\n</lg>\n\n<lg xml:id='VP_37'>\n<l xml:id='VP_37a'>priyā patyur lubdhā patisahajaśaktā kulahitā</l>\n\n<l xml:id='VP_37b'>suputrā vairāḍhyā tad anu kulaṭā kṣipranidhanā/</l>\n\n<l xml:id='VP_37c'>ratā nityaṃ dharme bahukuśalakarmaṇy abhiratā</l>\n\n<l xml:id='VP_37d'>bhavaty āyaprāyā kṣapitavibhavā ceti bhṛguṇā//</l>\n</lg>\n\n<lg xml:id='VP_38'>\n<l xml:id='VP_38a'>puṃścaly asvā bahudhanavatī svalpadugdhārkaputre</l>\n\n<l xml:id='VP_38b'>hṛdrogā''rtā vinihataparā garbhavisrāvaśīlā//</l>\n\n<l xml:id='VP_38c'>rogān muktā skhalitaniyamā pāpaśīlā 'tivittā</l>\n\n<l xml:id='VP_38d'>pānair arthān nayati vilayaṃ prāvilagnāt krameṇa//</l>\n</lg>\n\n<lg xml:id='VP_39'>\n<l xml:id='VP_39ab'>saumyā vyayāstanidhanaṃ tryaribhaṃ ca śukre [U. śukraḥ] hitvā sthitas tridhanalābhagataḥ śaśāṅkaḥ/</l>\n\n<l xml:id='VP_39cd'>pāpā triṣaḍnidhanalābhagatā vivāhe hitvā 'ṣṭamaṃ kṣitijam iṣṭaphalāni dadyuḥ//</l>\n</lg>\n\n<lg xml:id='VP_40'>\n<l xml:id='VP_40ab'>sutahibukaviyadvilagnadharmeṣv amaragurur yadi dānavārcito vā/</l>\n\n<l xml:id='VP_40cd'>yad aśubham upayāti tac chubhatvaṃ śubham api vṛddhim upaiti tatprabhāvāt//</l>\n</lg>\n\n<lg xml:id='VP_41'>\n<l xml:id='VP_41ab'>aniṣṭasthānasaṃstho 'pi praśastaphaladaḥ śaśiḥ/</l>\n\n<l xml:id='VP_41cd'>saumyabhāge 'dhimitraṇa [U. 'dhimitreṇa] balinā cen nirīkṣtaḥ//</l>\n</lg>\n\n<lg xml:id='VP_42'>\n<l xml:id='VP_42ab'>naragrahabale strīṇāṃ pumān bhavati ballabhaḥ/</l>\n\n<l xml:id='VP_42cd'>viparīte 'ṅganā bhartur arthād anyat prakalpayet//</l>\n</lg>\n\n<lg xml:id='VP_43'>\n<l xml:id='VP_43ab'>śukrasūryāstapatiṣu śatrubhe vā tadaṃśake/</l>\n\n<l xml:id='VP_43cd'>virodhamūḍhā yāty āśu śvasruśvasurabhartṛṣu//</l>\n</lg>\n\n<lg xml:id='VP_44'>\n<l xml:id='VP_44ab'>vilagnāṃśaḥ svanāthena yady udvāhe na dṛśyate/</l>\n\n<l xml:id='VP_44cd'>puṃvināśas tato 'stāṃśe yady evaṃ yoṣitas tathā//</l>\n</lg>\n\n<lg xml:id='VP_45'>\n<l xml:id='VP_45ab'>gurusitayor uccagayor ekatame vā vilagnage kanyā/</l>\n\n<l xml:id='VP_45cd'>rājñi bhavaty asaṃśayam eva gurusaumyayoś coḍhā//</l>\n</lg>\n\n<lg xml:id='VP_46'>\n<l xml:id='VP_46ab'>svajāmitrodaye lagne śubhe kāryā caturthikā/</l>\n\n<l xml:id='VP_46cd'>svavarṇasadṛśā jārās tryādyair ekarkṣasaṃsthitaiḥ//</l>\n</lg>\n\n<lg xml:id='VP_47'>\n<l xml:id='VP_47ab'>carabhavanagataṃ vihāya satyaḥ śaśinam uvāca śubhapradaṃ vivāhe/</l>\n\n<l xml:id='VP_47cd'>munivacanavirodhi tac ca sūtre na tu kathite pavanarkṣavaiśvadeve//</l>\n</lg>\n\n<lg xml:id='VP_48'>\n<l xml:id='VP_48ab'>rāśyudgamadvādaśarāśicakre yuktā vivāhā munibhiḥ pradiṣṭā/</l>\n\n<l xml:id='VP_48cd'>nāmāni cakre grahayogalagne śrīdevakīrtiḥ śṛṇu tasya ca ''ryā//</l>\n</lg>\n\n<lg xml:id='VP_49'>\n<l xml:id='VP_49ab'>nando bhadro jīvo jīmūtaḥ sthāvaro jayo vijayaḥ/</l>\n\n<l xml:id='VP_49cd'>vyālo rasātalamukhaḥ kṣayas tamo 'ntyo vivāhagaṇaḥ//</l>\n</lg>\n\n<lg xml:id='VP_50'>\n<l xml:id='VP_50ab'>saumye vilagne nandaḥ śukre bhadras tathā gurau jīvaḥ/</l>\n\n<l xml:id='VP_50cd'>ādyantau jīmūtaḥ sthāvara iti madhyamāntyābhyām//</l>\n</lg>\n\n<lg xml:id='VP_51'>\n<l xml:id='VP_51ab'>saumyair atha tair vā ravibhaumaśanaiścaraiḥ kramaśaḥ/</l>\n\n<l xml:id='VP_51cd'>saumyaiḥ jñeyā saumyā krūrāḥ kruraiḥ [U. krūraiḥ] samākhyātā//</l>\n</lg>\n\n<lg xml:id='VP_52'>\n<l xml:id='VP_52ab'>dinakarayogād vyālo bhaumena rasātalaḥ kṣayaḥ śaninā/</l>\n\n<l xml:id='VP_52cd'>tamasā tamo nirukto 'thāntye keto [U. ketor] kṛtāntaś ca//</l>\n</lg>\n\n<lg xml:id='VP_53'>\n<l xml:id='VP_53ab'>triṣu nandādiṣu rājñī caturṣu cātaḥ paraṃ mahādevī/</l>\n\n<l xml:id='VP_53cd'>vyālādyeṣu ca pañcaṣu vidhavāḥ śocyā daridrāś ca//</l>\n</lg>\n\n<lg xml:id='VP_54'>\n<l xml:id='VP_54ab'>anadhikṛtaḥ śubhakṛt syād ete [U. etaiś] candro 'nyathā 'dhikṛtaḥ/</l>\n\n<l xml:id='VP_54cd'>tasmāt vivāhasamaye na kena cit saṅgataḥ śaśī dhanyaḥ//</l>\n</lg>\n\n<lg xml:id='VP_55'>\n<l xml:id='VP_55ab'>sapta te śaśiyogā saumyā [U. saumyaiḥ] saha sarvakarmasiddhikarāḥ/</l>\n\n<l xml:id='VP_55cd'>aśubhaphaladās tu pāpaiḥ patyudvahane vivarjyās te//</l>\n\n<l xml:id='VP_55ef'>tasmād etān yogān matimāṃ[sic.] sañcivtya [U. yuñjīta] sarvakāryeṣu/</l>\n</lg>\n\n<lg xml:id='VP_56'>\n<l xml:id='VP_56ab'>ūḍhā nande kanyā devīśabdaṃ samāpnuyād acirāt//</l>\n\n<l xml:id='VP_56cd'>bhavati narendrajananī bhartuḥ prāṇaiḥ priyā caiva/</l>\n</lg>\n\n<lg xml:id='VP_57'>\n<l xml:id='VP_57ab'>bhadre pāṇigrahaṇe yadi nāma kumārikā samupayāti//</l>\n\n<l xml:id='VP_57cd'>sā tvaritān nṛpaśabdaṃ karoti bhārtuḥ kulasyāpi/</l>\n</lg>\n\n<lg xml:id='VP_58'>\n<l xml:id='VP_58ab'>pariṇītā jīvākhye kanyā vijayāya kīrtyate bhartuḥ//</l>\n\n<l xml:id='VP_58cd'>prāpnoti sā trivargaṃ kuladvayaṃ cāpi nandayati/</l>\n</lg>\n\n<lg xml:id='VP_59'>\n<l xml:id='VP_59ab'>jīmūte pariṇītā vipulān bhogān mahāphalān bhuktvā//</l>\n\n<l xml:id='VP_59cd'>dṛṣdvā ca naptṛtanayān sahabhartā devatvam/</l>\n</lg>\n\n<lg xml:id='VP_60'>\n<l xml:id='VP_60ab'>sthāvarayoge kanyā pāṇigraham etya vipulam aiśvaryam//</l>\n\n<l xml:id='VP_60cd'>bhartur nidhānalābhān prāpya kulasyonnatiṃ kurute/</l>\n</lg>\n\n<lg xml:id='VP_61'>\n<l xml:id='VP_61ab'>pāṇigraham etya jaye jaghanyakulajāpi bhartur aiśvaryam//</l>\n\n<l xml:id='VP_61cd'>āvahati sadā kanyā niṣevyamānā sapatnībhiḥ/</l>\n</lg>\n\n<lg xml:id='VP_62'>\n<l xml:id='VP_62ab'>vijayāṃ prāpyodvāhaṃ prāpnoti sutān yaśo 'rthalābhaṃ ca//</l>\n\n<l xml:id='VP_62cd'>vaṃśasya ca pratiṣṭhāṃ parato maraṇāc ca suralokam/</l>\n</lg>\n\n<lg xml:id='VP_63'>\n<l xml:id='VP_63ab'>vyāle vyālākārā pāṇigraham eti kanyakā daivāt//</l>\n\n<l xml:id='VP_63cd'>dāridryāmayayuktā naikasmin puṃsi sā ramate/</l>\n</lg>\n\n<lg xml:id='VP_64'>\n<l xml:id='VP_64ab'>pātālanāmani gatā pāṇigrahaṇe ca pañcamān māsāt//</l>\n\n<l xml:id='VP_64cd'>sā prāpya doṣam atulaṃ paraḥ prāṇān parityajati/</l>\n</lg>\n\n<lg xml:id='VP_65'>\n<l xml:id='VP_65ab'>kṣayam āsādyodvāhaṃ kanyā pakṣadvayāt patiṃ hatvā//</l>\n\n<l xml:id='VP_65cd'>nīcena tu saha bhartrā kṣapayati jārāgninā gotram/</l>\n</lg>\n\n<lg xml:id='VP_66'>\n<l xml:id='VP_66ab'>pāṇigrahas tamasi cel lakṣaṇaguṇavittato 'pi sampannā//</l>\n\n<l xml:id='VP_66cd'>saptati rātrāt kṣapayati yady api jātā surendreṇa/</l>\n</lg>\n\n<lg xml:id='VP_67'>\n<l xml:id='VP_67ab'>yadi khalu kṛtāntayoge pariṇayam āyati kanyakā daivāt//</l>\n\n<l xml:id='VP_67cd'>sā śvasurabandhuvargaṃ kṣapayaty acireṇa kālena/</l>\n</lg>\n\n<lg xml:id='VP_68'>\n<l xml:id='VP_68ab'>ātmopekṣakapoṣakavadhakā iti rāśayo 'rthato 'bhihitaḥ//</l>\n\n<l xml:id='VP_68cd'>ebhyaḥ śubham aśubhaṃ vā nirdeśyā janmalagnābhyām/</l>\n</lg>\n\n<lg xml:id='VP_69'>\n<l xml:id='VP_69ab'>ātmeti janmalagnaṃ pañcama navamaṃ ca kīrtitaṃ tasmāt//</l>\n\n<l xml:id='VP_69cd'>dviṣaṭkadaśamabhavanam upekṣakākhyaṃ vinirdiṣṭam//</l>\n</lg>\n\n<lg xml:id='VP_70'>\n<l xml:id='VP_70ab'>duścikyaṃ jāmitraṃ caikādaśakaṃ ca poṣakaṃ jñeyam//</l>\n\n<l xml:id='VP_70cd'>dvādaśanidhanacaturthaṃ vadhakākhyaṃ śāstranirdiṣṭam/</l>\n</lg>\n\n<lg xml:id='VP_71'>\n<l xml:id='VP_71ab'>hitvā śaśāṅkaṃ yadi sapta saumyaiḥ pañcāśubhaiḥ kiṃ kathitā na saptā//</l>\n\n<l xml:id='VP_71cd'>dvitryādiyogān parihṛtya kasmān noktaṃ śataṃ trighanaṃ vilagne/</l>\n</lg>\n\n<lg xml:id='VP_72'>\n<l xml:id='VP_72ab'>deśācāras tāvad ādau vicintyo deśe deśe yā sthiti saiva kāryā//</l>\n\n<l xml:id='VP_72cd'>lokadviṣṭāṃ paṇḍitā varjayanti daivajño 'pi lokamārgeṇa yāyāt/</l>\n</lg>\n\n<lg xml:id='VP_73'>\n<l xml:id='VP_73ab'>bṛhaspatau gocaraśobhanasthe vivāham icchanti ca dakṣiṇātyāḥ/</l>\n\n<l xml:id='VP_73cd'>ravau śubhasthe ca vadanti gauḍā na gocaro mālavake pramāṇam//</l>\n</lg>\n\n<lg xml:id='VP_74'>\n<l xml:id='VP_74ab'>harau prasupte na ca dakṣiṇāyane na caitramāse na ca puṣyasaṃjñite/</l>\n\n<l xml:id='VP_74cd'>tithau ca rikte śaśini kṣayaṅgate ravīndubhaumārkidineṣu cāśubham//</l>\n</lg>\n\n<lg xml:id='VP_75'>\n<l xml:id='VP_75ab'>vyatipātahataṃ dinatrayaṃ vyatipātena samaṃ ca vaidhṛtim//</l>\n\n<l xml:id='VP_75cd'>tad api sphuṭapātadarśane dviguṇaṃ yadi vā na niścitam/</l>\n</lg>\n\n<lg xml:id='VP_76'>\n<l xml:id='VP_76ab'>vyatipātavyāghātaḥ ṣaṣṭhe daśame ca vaidhṛtaṃ dhiṣṇye//</l>\n\n<l xml:id='VP_76cd'>vikṣobhaṇagaṇḍāntāv atidhṛtisaṃkhye ca vyāghātaḥ/</l>\n</lg>\n\n<lg xml:id='VP_77'>\n<l xml:id='VP_77ab'>tad idaṃ vyatipātaṃ ca kathayanti uttaradiksthitājanāḥ//</l>\n\n<l xml:id='VP_77cd'>vyatipātavad ākulasthitaṃ bahusiddhāntaviśeṣakāraṇe/</l>\n</lg>\n\n<lg xml:id='VP_78'>\n<l xml:id='VP_78ab'>tathottarāḥ sākalasannikṛṣṭā māṇḍavyamātīyatusārddhakeṣu//</l>\n\n<l xml:id='VP_78cd'>khaśeṣu hūṇeṣu na bāhlikeṣu vā na, kāṇadeśeṣu na gopabhojāḥ/</l>\n</lg>\n\n<lg xml:id='VP_79'>\n<l xml:id='VP_79ab'>ekādaśoktāni śubhāni bhāni śeṣāṇy aniṣṭāni vivāhakāle//</l>\n\n<l xml:id='VP_79cd'>tatrāgni [U. tatrāpi] tārā śaśivīryayuktā triṃśan muhūrtāś ca vicintanīyāḥ/</l>\n</lg>\n\n<lg xml:id='VP_80'>\n<l xml:id='VP_80ab'>tulādharastrīmithunād vivāha [U. vihāya] lagne sthitā pāpaphalā na cānye//</l>\n\n<l xml:id='VP_80cd'>triṃśāṃśakadvādaśabhāgabhedair dreṣkāṇahorāpramukhair vicintyaḥ/</l>\n</lg>\n\n<lg xml:id='VP_81'>\n<l xml:id='VP_81ab'>māse nāṣṭāu viṣṭiduṣṭāni bhāni tatrāpy eke rātrim āhur dinaṃ ca//</l>\n\n<l xml:id='VP_81cd'>tithyarddhe 'ntye prāptināśau ca viṣṭe [U. viṣṭeḥ] cāndraṃ mānaṃ viṣṭihetu na śeṣam/</l>\n</lg>\n\n<lg xml:id='VP_82'>\n<l xml:id='VP_82ab'>prācyāḥ prāyoḥ nyūnavarṇāḥ sagopāḥ saṃdhyākālaṃ prāhur iṣṭaṃ na śeṣam//</l>\n\n<l xml:id='VP_82cd'>yāvac chāntaṃ gorajo nābhyupeti tāvat teṣāṃ cittaśuddhir vivāhe/</l>\n</lg>\n\n<lg xml:id='VP_83'>\n<l xml:id='VP_83a'>gopair yaṣṭayāhatānāṃ [U. yaṣṭyāhatānāṃ] khurapuṭadalitā yā tu dhūlir dinānte</l>\n\n<l xml:id='VP_83b'>sodvāhe sundarīṇāṃ vipuladhanasutāś cāyurārogyasaṃpat//</l>\n\n<l xml:id='VP_83c'>tasmin kāle na ca rkṣaṃ na ca tithikaraṇaṃ naiva lagnaṃ na yogaḥ</l>\n\n<l xml:id='VP_83d'>khyātaḥ puṃsāṃ sukhārthaṃ śamayati duritāni utthitaṃ gorajas tu/</l>\n</lg>\n\n<lg xml:id='VP_84'>\n<l xml:id='VP_84ab'>kulasya deśasya ca cittavṛttir na khaṇḍaniyā [U. khaṇḍanīyā] viduṣā kadācit//</l>\n\n<l xml:id='VP_84cd'>dosaḥ pratisyāyakṛto 'pi yo 'tra saṃbhāvyate jyautiṣikasya so 'jñaiḥ/</l>\n</lg>\n\n<lg xml:id='VP_85'>\n<l xml:id='VP_85ab'>śāstraśarīram abudhvā bahudhā jalpanti yady api nānumatam//</l>\n\n<l xml:id='VP_85cd'>kāṇānāṃ viṣayagataḥ prājño nimilayen netram/</l>\n</lg>\n\n<lg xml:id='VP_86'>\n<l xml:id='VP_86ab'>evaṃ vivāhasamaye gamane praveśe kāryeṣu maṅgalayuteṣv athavā pareṣu//</l>\n\n<l xml:id='VP_86cd'>doṣaṃ kuśikṣitakudaivavido vadanti rāgeṇa vā paṭudhiyo namo 'stu tebhyaḥ/</l>\n</lg>\n\n<lg xml:id='VP_87'>\n<l xml:id='VP_87ab'>gocaraśuddhāv induṃ kanyāyā yatnataḥ śubhaṃ vīkṣya//</l>\n\n<l xml:id='VP_87cd'>tigmakiraṇaś ca puṃsaḥ śeṣair avarṇair api vivāhaḥ/</l>\n</lg>\n\n<lg xml:id='VP_88'>\n<l xml:id='VP_88ab'>na sakalaguṇasaṃpal labhyate 'lpair ahobhir bahutaraguṇayogaṃ yojayet maṅgaleṣu//</l>\n\n<l xml:id='VP_88cd'>prabhavati na hi doṣo bhūribhāve guṇānāṃ salilalava ivāgneḥ saṃpradīptendhanasya/</l>\n</lg>\n\n<lg xml:id='VP_89'>\n<l xml:id='VP_89ab'>guṇaśatam api doṣaḥ kaścid eko 'pi vṛddhaḥ kṣapayati yadi nānyat tadvirodhiguṇo 'sti/</l>\n\n<l xml:id='VP_89cd'>ghaṭam api paripūrṇaṃ pañcagavyasya śaktyā malinayati surāyā bindur eko 'pi sarvam//</l>\n</lg>\n\n<lg xml:id='VP_90'>\n<l xml:id='VP_90ab'>kṛtakautukamaṅgalo varo madhuparkādyaśanād anantaram//</l>\n\n<l xml:id='VP_90cd'>jvalitāgnisamakṣamaṅgalaṃ yad avāpnoti śubhāśubhaṃ ca tam//</l>\n</lg>\n\n<lg xml:id='VP_91'>\n<l xml:id='VP_91ab'>cakre varāhamihiraḥ praṇipatya sādhūn samyak vivāhapaṭalaṃ pṛthutāṃ vihāya/</l>\n\n<l xml:id='VP_91cd'>pūrvaṃ ca yad yuvatijanmavidhau mayoktaṃ saṃcintya tac ca sadasatparikalpanīyam//</l>\n</lg>\n\n<note>End of Vivahapatala</note>\n\n  </body>\n\n"
}