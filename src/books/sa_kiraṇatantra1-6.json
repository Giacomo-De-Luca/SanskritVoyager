{
  "title": "sa_kiraṇatantra1-6",
  "body": "<body xmlns='http://www.tei-c.org/ns/1.0'>\n\n<lg xml:id='KirT_0.1'>\n<l><seg type='pāda' n='a'>taṃ natvā vimalaṃ śivārkakiraṇe śāstre pare racyate</seg> <seg type='pāda' n='b'>saṅkṣepādvivṛtiḥ padeṣu gamikā vidyākhyapāde yataḥ</seg> </l>\n<l><seg type='pāda' n='c'>prokto vistarataḥ padārthaviṣayo yuktyāgamairnirṇayaḥ</seg> <seg type='pāda' n='d'>prāyo 'nyatra mayā kṛtāntavimaticchedāya sādhāraṇaḥ</seg> //</l>\n</lg>\n\n<p>purā kila bhagavatomāpatinā garutmato 'nugrahaṃ kurvatā yathā yādṛgrūpaṃ ca śāstramupadiṣṭaṃ tathā tādṛgrūpaṃ ca kaścittacchiṣyaḥ praśiṣyo vā svaśiṣyebhyaḥ kathayati</p>\n\n<lg xml:id='KirT_1.1'>\n<l><seg type='pāda' n='a'>kailāsaśikharāsīnaṃ</seg> <seg type='pāda' n='b'>somaṃ somārdhaśekharam</seg> </l>\n<l><seg type='pāda' n='c'>haraṃ dṛṣṭvābravīttārkṣyaḥ</seg> <seg type='pāda' n='d'>stutipūrvamidaṃ vacaḥ</seg> //</l>\n</lg>\n\n<p>Vṛtti:\nyattu prathamamevotsūtraṃ kaiścicchāstrasvarūpaṃ tatsambandhābhidheyādi cātra varṇyate tatsūtraireva teṣāṃ vakṣyamāṇatvādayuktameva|\nathādau pravṛttihetutvenāvaśyaṃ tadvaktavyamiti cet|\nśāstrāntarāṇāmivātra tadabhidhānena pravṛttyayogāt|\natra hi gurūpasadanātprabhṛti guruvākyādeva sarvatra pravartitavyaṃ nānyata iti\ndarśayiṣyāmaḥ|</p>\n\n<p>tatra kailāsasya śikharamagrapradeśaḥ| tasminnāsīnaṃ taṃ dṛṣṭvetyanena yogimadhyasthitatvena vakṣyamāṇādasya brahmaviṣṇulokābhyāmūrdhvamaṇḍalamadhye vakṣyamāṇasya devasya viśeṣaḥ|\nsahomayā vartate yastamityanena kailāsaśikharāsīnāntarācchrīmannandikeśvarāderviśeṣaḥ||</p>\n\n<p>atha rūḍhiryogamapaharatīti nyāyato 'tra somaśabdena kaściccandrameva pratyeṣyatīti tadarthametatsomārdhaṃ śekhare śirasi yasya taṃ dṛṣṭveti|\nkiñca harati bandhanāni puṃbhyaḥ puṃso 'pyūrdhvaṃ padamiti haraḥ taṃ svaguruṃ tārkṣyo dṛṣṭvetyarthaḥ|\nata evāsya nirvāṇadīkṣā sampanneti pratīyate|\nnādīkṣitānāṃ śravaṇādhikāra iti vakṣyati yataḥ|\nharaśabdasya rūḍhyaivomāpatyarthatve vyākhyāyamāne gatārthatvaṃ vyavacchedāntarābhāvāditi viśiṣṭakriyāyogābhidhānenaiva vyākhyānaṃ jyāyaḥ|\natra ca praṇāmasāmarthyādeva darśanasya siddhernāyamartho haraṃ dṛṣṭveti|\napi tu stutipūrvaṃ dṛṣṭveti stutipūrvamiti padamatra kriyāviśeṣaṇatvena vyākhyeyam| na tu vacoviśeṣaṇatvena|\ntataśca vakṣyamāṇāndhakamathanādikarmastutyā viśiṣṭakarmayuktaṃ bhagavantamārādhyedaṃ vacanaṃ vainateyo 'bravīdityatrārthaḥ| tanna doṣaḥ kaściditi||</p>\n\n<p>atha kāsau stutiryatpūrvaṃ dṛṣṭvetyuktam| tatrocyate</p>\n\n<lg xml:id='KirT_1.2'>\n<l><seg type='pāda' n='a'>jayāndhakapṛthuskandha</seg><seg type='pāda' n='b'>bandhabhedavicakṣaṇa</seg> </l>\n<l><seg type='pāda' n='c'>jaya pravaravīreśa</seg><seg type='pāda' n='d'>saṃruddhapuradāhaka</seg> //</l>\n</lg>\n\n<lg xml:id='KirT_1.3'>\n<l><seg type='pāda' n='a'>jayākhilasureśāna</seg><seg type='pāda' n='b'>śiraśchedabhayānaka</seg> </l>\n<l><seg type='pāda' n='c'>jaya prathitasāmarthya</seg><seg type='pāda' n='d'>manmathasthitināśana</seg> //</l>\n</lg>\n\n<lg xml:id='KirT_1.4'>\n<l><seg type='pāda' n='a'>jayācyutatanudhvaṃsa</seg><seg type='pāda' n='b'>kālakūṭabalāpaha</seg> </l>\n<l><seg type='pāda' n='c'>jayāvartamahāṭopa</seg><seg type='pāda' n='d'>saridvegavidhāraṇa</seg> //</l>\n</lg>\n\n<lg xml:id='KirT_1.5'>\n<l><seg type='pāda' n='a'>jaya dāruvanodyāna</seg><seg type='pāda' n='b'>munipatnīvimohaka</seg> </l>\n<l><seg type='pāda' n='c'>jaya nṛttamahārambha</seg><seg type='pāda' n='d'>krīḍāvikṣobhadāruṇa</seg> //</l>\n</lg>\n\n<lg xml:id='KirT_1.6'>\n<l><seg type='pāda' n='a'>jayograrūpasaṃrambha</seg><seg type='pāda' n='b'>trāsitatridaśāsura</seg> </l>\n<l><seg type='pāda' n='c'>jaya krūrajanendrāsya</seg><seg type='pāda' n='d'>darśitāsṛksunirjhara</seg> //</l>\n</lg>\n\n<lg xml:id='KirT_1.7'>\n<l><seg type='pāda' n='a'>jaya vīraparispanda</seg><seg type='pāda' n='b'>dakṣayajñavināśana</seg> </l>\n<l><seg type='pāda' n='c'>jayādbhutamahāliṅga</seg><seg type='pāda' n='d'>saṃsthānabalagarvita</seg> //</l>\n</lg>\n\n<lg xml:id='KirT_1.8'>\n<l><seg type='pāda' n='a'>jaya śvetanimittogra</seg><seg type='pāda' n='b'>mṛtyudehanipātana</seg> </l>\n<l><seg type='pāda' n='c'>jayāśeṣasukhāvāsa</seg><seg type='pāda' n='d'>kāmamohitaśailaja</seg> //</l>\n</lg>\n\n<lg xml:id='KirT_1.9'>\n<l><seg type='pāda' n='a'>jayopamanyusantāpa</seg><seg type='pāda' n='b'>mohajālatamohara</seg> </l>\n<l><seg type='pāda' n='c'>jaya pātālamūlordhva</seg><seg type='pāda' n='d'>lokālokapradāhaka</seg> //</l>\n</lg>\n\n<p>Vṛtti:\nandhakasya mahāsurasya yau vistīrṇau skandhau tayorbandho vicitraḥ sanniveśaḥ tasya bhedo vidāraṇam| tasminyo vicakṣaṇaḥ paṇḍitastvameva, nānyaḥ| tasyāmantraṇaṃ he tathābhūta bhagavan jayeti|\nkiñca prakṛṣṭo varo brahmadatto yeṣāṃ te pravarāśca vīrāśca pravaravīreśāḥ| taireva samuparuddhaṃ yattripuraṃ tasya dāhaka he bhagavañjayeti|\ntathākhilānāṃ surāṇāmīśāno brahmā tasya yacchiraḥ tasya cchedaḥ purāṇetihāsādibhiruktastena bhayānako raudramūrtiḥ tasya sambodhanam|\nkiṃ ca sakalatrailokyamohakatvena yaḥ prathitasāmarthyo manmathaḥ kāmastasya bhogādisthitihetutvātsthitiḥ śarīraṃ tasya nāśana he bhagavan jayeti|\napi cācyutasya viṣṇostanudhvaṃsanahetutvāttanudhvaṃsaḥ kālakūṭastasya vegastamapaharatīti| yaduktaṃ vāyupurāṇe</p>\n\n<p>viṣeṇodbhūtamātreṇa tena kālānalatviṣā|</p>\n<note>viṣeṇodbhūta@\\devdot janārdanaḥ Vāyupurāṇa 54:58.</note>\nnirdagdho raktagaurāṅgaḥ kṛtaḥ kṛṣṇo janārdanaḥ|| iti\n\n<p>tasya balānyapaharatīti balāpaho yastasya sambodhanam|\nkiñca āvartaḥ paribhramastenātyantabhīṣaṇāṭopo vegavatpravāhaḥ sa yasyāḥ saritaḥ prakaraṇājjāhṇavyāḥ sāvartamahāṭopasarit| tasyā vego balaṃ tadvidhāraṇa| kila śirasi tathābhūtā mahānadī bhagavataiva dhāryate nānyenetyatiśayastutiḥ|| 2--4||</p>\n\n<p>kiñca dārūṇi devadārūṇi teṣāṃ vane yadudyānamāśramastasminye munayasteṣāṃ teṣāṃ ca yāḥ patnyastāsāṃ vimohaka| avijitakāmakrodhādīnmunīnpatnīśca kenāpi prayojanena vimohayatītyatra praśaṃsārtho 'nyathā kutsaiveyaṃ kutaḥ stutiriti|\ntathā nṛttaṃ vicitrābhinayādyātmako gātravikṣepastasya mahārambhalakṣaṇā krīḍā| asya vailakṣaṇyena tāṇḍavarūpaṃ viharaṇam| tayā vikṣobho 'navasthitirjagatastena dāruṇa bhīṣaṇa he bhagavañjayeti| tadidamuktam|</p>\n\n<p>calati mahī dalanti girayaḥ skhalantyudadhayo namanti khecarā ityādi\ntribhuvanamasvatantramiha yasya nṛttasamaye sa pātu no hara ityantam|</p>\n\n<p>kiñca ugraṃ bhīṣaṇaṃ yadbhairavākāraṃ rūpamumāsantrāsadānāya ghaṭata itītihāsapurāṇādigītaṃ tasya saṃrambho jagattrāsalakṣaṇābhinayānukārastena trāsitā devāsurā yena tasya sambodhanam|\nkiñca krūrajanānāṃ rakṣasāmindro rāvaṇastasyāsyeṣu darśito 'sṛgeva sunirjharaḥ prapāto yena tasyāmantraṇam|\nkiñca vīro vīrabhadraḥ tasya parispandaḥ preṣaṇaṃ tena dakṣasya prajāpateryajñavināśana he bhagavañjayeti praśaṃsārtho 'nyathā nindaiva kutsitatvādasyeti|\nkiñca adbhutamāścaryabhūtaṃ yanmahāliṅgaṃ sakalatrailokyasya vyāpakaṃ tasya saṃsthānamākāraviśeṣo jvālātmakaḥ tasya balaṃ tejaso 'sahyatvaṃ tena garvita brahmaviṣṇvādibhyo 'pi sātiśaya he bhagavañjayeti| yaduktaṃ vāyupurāṇādau</p>\n\n<p>akasmādbrahmaviṣṇvādyairjvālāliṅgaṃ tadadbhutam|\ndṛṣṭamabhyudgataṃ yena vyāptaṃ sarvaṃ carācaram|| iti|| 5--7||</p>\n\n<p>kiñca śveto mahāmuniḥ tannimittamugrasya mṛtyudehasya nipātana he bhagavañjayeti|\napi cāśeṣasya sukhasyābhiraterāvāsaḥ sthānaṃ kāmastena mohitā śailajā gaurī yeneti kāmo 'pi yasya vaśe gaurī vā sarvalokeśvarī yaṃ prati sābhilāṣeti praśaṃsārthaḥ|\nkiñca upamanyoryaḥ santāpa stapojanitaśarīraklamaḥ yacca mohajālameva pañcavidhaviparyayātmakaṃ tamovṛtti tvāttamastaddharati yastasya sambodhanam|\nkiñcānyat| pātālānāṃ mūlaṃ kālāgnibhuvanaṃ tata ūrdhvaṃ lokaḥ sthāvarādimanuṣyāntaḥ ṣaḍvidho bhūtasamūhaḥ| alokastu tadvilakṣaṇaḥ piśācādipitā mahānto 'ṣṭavidho daivasargaḥ| yaduktaṃ sāṃkhyaiḥ</p>\n\n<p>aṣṭavikalpo daivastairyagyoniśca pañcadhā bhavati|</p>\n<note>aṣṭa\\devdot sargaḥ \\Sankh\\ 53.</note>\n\n<p>mānuṣyastvekavidhaḥ samāsato bhautikaḥ sargaḥ|| iti|</p>\n\n<p>tasya dāhaketyupalakṣaṇam| sthitisaṃrakṣaṇadānabhavānugrahakartaḥ he bhagavan jaya| jayeti jayatyevāsya śrīkaṇṭhanāthasyādhikārāt|\ntadevamapadāna ṣoḍaśakātmikayā stutyā bhagavataḥ śrīkaṇṭhanāthasyāsyaiva darśanaṃ, na yogināṃ vidyeśānāṃ vā madhyapaṭhitasyeti darśyate|\ntathaitāvadbhirevāpadānairiyaṃ stutirdṛṣṭā nāpadānāntaraiścakraprasādadehārdhagaurīdhāraṇādibhirapīti|</p>\n\n<p>andhayatītyandhako malaḥ tasya pṛthuskandhāvūrdhvādhodṛkpratirodhaśaktī tābhyāṃ bandhanaṃ puṃsāṃ dṛkkriyāvarodhaḥ| tasya bhede dīkṣādvāreṇa yo vicakṣaṇastasya sambodhanam| ityevaṃ sarvatheyamatra dīkṣānirvartyakāryastutirgauṇalākṣaṇikayā vṛttyeti vyācakṣate|\nteṣāṃ prasiddhasyārthasya parityāge 'trāsiddhasya ca kalpane kiṃ kāraṇamiti vaktavyam| kāraṇaṃ vinaiva hi tathātve sarvatra gauṇamukhyārthāvyavasthitiḥ padavākyayorapratipa ttireva| taduktam|</p>\n\n<p>narte prayojanādiṣṭaṃ mukhyaśabdārtha laṅghanam| iti|</p>\n<note>narte\\devdot laṅghanam Source unknown. Quoted also ad \\Mat\\VP\\ 3:20 and on p.12 of the {Hetubinduṭīkā}.</note>\n\n<p>śrīmadrauravādadau paramaśivaviṣayatvātstotrasya paramaśive cāśarīratvena śaśāṅkārdhaśekharatvādyasambhavādyuktaivāprasiddhārthakalpanetyavirodhaḥ||8--9||</p>\n\n<p>atha kiṃ tadvaco yadabravīttārkṣyaḥ stutipūrvaṃ dṛṣṭvetyuktam| tatrocyate</p>\n\n<lg xml:id='KirT_1.10'>\n<l><seg type='pāda' n='a'>bhaktasya mama bhītasya</seg> <seg type='pāda' n='b'>śivajñānaṃ paraṃ vada</seg> </l>\n<l><seg type='pāda' n='c'>yadavāpya narāḥ sarve</seg> <seg type='pāda' n='d'>muktimāyānti kevalām</seg> //</l>\n</lg>\n\n<p>Vṛtti:\nbhajatīti bhaktaḥ sevakaḥ bibhe tīti ca bhītaḥ|\ntasya yadyapi dīkṣayā saṃsārabhītatvamapākīrṇaṃ tathāpi nityanaimittikādikarma coditatvādanuṣṭheya m|\ntadananuṣṭhāne viparītānuṣṭhāne vā punarapi saṃsārādbhītatvamastyeva| yaduktam</p>\n\n<p>ājñāvilaṅghanātproktaṃ kravyādatvaṃ śataṃ samāḥ|</p>\n<note>ājñā@\\devdot samāḥ Attributed with the expression {pauṣkarādau} by \\Ram\\ ad \\Mat\\ \\VP\\ 5:6, p.108.</note>\nityadoṣaḥ|\ntataśca yathā pūrvaṃ mama bhaktasya sato bhītasya dayayaiva dīkṣākhyo 'nugrahastvayā kṛtastathaivādhunā śivasya sarvajñasya śreyohetorbhagavataḥ kāryarūpatayā prāpyatvena ca sambandhi jñānaṃ śāstraṃ vadeti|\nśivajñānapadena kaulamahāvratādinirāsasteṣāmasarvaviṣayatvena vaiśeṣikāderiva sarvajñakṛtatvābhāvāt|\nparamityanena srotontarebhyo vāmadakṣiṇa gāruḍabhūtatantrebhyo 'sya viśeṣasteṣāṃ śivakṛtatve 'pi siddhipradhānatvenāparatvāt|\n\n<p>nanu vedādijñānānyevaṃ hariharahiraṇyagarbhādyātmakaprasiddhaśivakṛtāni parāṇi bhaviṣyantīti| tadayuktaṃ teṣāmaśivatvarūpamuktyupadeśakatvena śivakṛtatvāsiddheḥ| samalatvameva hyātmanāmaśivatā| tadvirahaḥ kevalitvaṃ śivateti| malakaivalyaṃ ca tairmuktāvupadiṣṭaṃ malasvarūpasyāparicchedāt| aparicchinnasya hartumaśakyatvāditi| yajjñānaṃ prāpya narā muktimāyānti kevalāṃ tadvadeti vedādiśāstraniṣedhaḥ\n| \\crux sarva iti</p>\n<note>Testimonium: tathā kiraṇavṛttau bhagavatā rāmakaṇṭhācāryeṇa\\devdot (See 1:1.11--12) yadavāpya narāssarva ityatra `sarva iti ``brāhmaṇāḥ kṣatriyā vaiśyāśśūdrā mlecchādyo pi hī''ti śrutyadhikāriṇa eva garutmato dhikāraprakramatassarvapadasyāniyatārthatvād' iti vyākhyātam| {Śaivāgamādimāhātmya</note>\nIFP T.372, p.1225, lines 11--16.}\n\n<p>brāhmaṇāḥ kṣatriyā vaiśyāḥ śūdrā mlecchādayo 'pi hi| iti</p>\n\n<p>śrutyadhikāriṇa eva| garutmato 'dhikāraḥ prakṛtaṃ sarvapadasya niyatārthatvāt\\crux | yaduktam</p>\n\n<p>arthaḥ prakaraṇaṃ liṅgaṃ śabdasyānyasya sannidhiḥ|</p>\n<note>arthaḥ\\devdot hetavaḥ {Vākyapadīya} 2:315cd and 316cd.</note>\n\n<p>proktāḥ sāmānyaśabdānāṃ viśeṣasthitihetavaḥ|| iti|</p>\n\n<p>evaṃ ca dīkṣitatve 'pyaviditaśāstravivekasya tārkṣyasyāyaṃ praśnastathābhū\ntaśāstrādhigamāyeti pratīyate na tu jñasyeti||</p>\n\n<p>atha prativacanam</p>\n\n<lg xml:id='KirT_1.11ab'>\n<l><seg type='pāda' n='a'>evamukto haraḥ prāha</seg> <seg type='pāda' n='b'>visphuraccandraśekharaḥ</seg> </l>\n</lg>\n\n<p>Vṛtti:\nevaṃ stutipūrvadarśanapūrvakaṃ śāstravi ṣayāvivekapradarśanataḥ śāstraṃ vainateyena paryanuyuktaḥ san savismayatve satyutpannaśiraḥkaṃpatvādviśeṣeṇa sphuraccandraśekharaḥ śrīkaṇṭhadevaḥ prāha|\nkiñca prāhetyucyate|</p>\n\n<milestone unit='speaker' n='bhagavān uvāca'/>\n<lg xml:id='KirT_1.11cd'>\n<l><seg type='pāda' n='c'>bhadrametattvayā pṛṣṭaṃ</seg> <seg type='pāda' n='d'>śṛṇu jñānaṃ mahodayam</seg> //</l>\n</lg>\n\n<lg xml:id='KirT_1.12'>\n<l><seg type='pāda' n='a'>kiraṇākhyaṃ mahātantraṃ</seg> <seg type='pāda' n='b'>parāmṛtasukhapradam</seg> </l>\n<l><seg type='pāda' n='c'>sarvānugrāhakaṃ śubhraṃ</seg> <seg type='pāda' n='d'>padārthoddyotakaṃ sphuṭam</seg> //</l>\n</lg>\n\n<p>Vṛtti:\nyadetadbhadraṃ sakalānyaśāstraphalavilakṣa ṇaśreyaḥsādhakaṃ śāstraṃ vadeti tvayā pṛ ṣṭaṃ tacchṛṇūcyata iti pratijñā| ata evātra bhadrapadasyaiva maṅgalādyarthatvādādisūtratve 'pi nāthaśabdānupādānāderdoṣaḥ|\nmahāṃśca darśanāntarasiddhyānabhibhāvya udayaḥ siddhilakṣaṇo yasmādityanenāsya śāstrasya prayoja namuktam|\nata eva tathābhūtārthaprakāśakatvāt kiraṇākhyametaduktam|\nmahacca tatparameśvaraprayuktatvāt| tantramityanenāsya prāmāṇyamuktam|\nīśvarakṛtatvenaiva śāstra sya prāmāṇyāt, nākṛtakatvenāsaṃbhavāt| racanā kartāraṃ navyabhicaratīti yataḥ|\nparaṃ ca tatsarvārthavyāpakatvādamṛtaṃ cāvinaśvaramiti parāmṛtaṃ yatsukhaṃ parā paripūrṇatā sarvajñatvakartṛtvābhivyaktiḥ|\ntaddadātītyupāyatvenābhivyanaktītyarthaḥ|</p>\n<note>Testimonium: śrīmatā rāmakaṇṭhena kiraṇavṛttau kiraṇākhyaṃ mahātantraṃ parāmṛtasukhapradaṃ| ityatra parañca tat sarvārthavyāpakatvādamṛtañcāvinaśvaraṃ| yatsukhaṃ| parā paripūrṇatā sarvajñatvasarvakarttṛtvābhivyaktiḥ taddadātyupāyatvenābhivyanaktīti parāmṛtasukhapradamiti| J\\ñānaprakāśa's {Śivaj\\ñānabodhavṛtti}, pp.23--4.</note>\ntadetanmuktilakṣaṇaṃ prayojanāntaram| sambandhastūpāyopeyatvādilakṣaṇo 'trārthasiddhaḥ| sarveṣāṃ tu bhaktānāṃ brāhmaṇādīnāmanu paścāt śaktinipātāt\ngrāhakaṃ svīkārakam| na tu śaktipātaṃ vinā\nbrāhmaṇajātimātrasyāpi viśiṣṭatarādhikāraviṣayatvamityarthaḥ|\n\n<p>śubhramiti vakṣyamāṇapādacatuṣṭayaśobhāyuktatvāt| na tvānarthakyalūnaviśīrṇātmakamiti viśi ṣṭasvarūpakathanam| padārthā artharāśayaḥ ṣaṭ paśvādayo vakṣyamāṇāsteṣāmuddyotakamityanenāsyābhidheyakatha\nnam| sphuṭamityanena saṃhitāntarebhyo 'sya viśeṣaḥ|\ntāni hyasphuṭaṃ kṛtvā padārthānāmuddyotakānyatastairagatārthatvamityarthaḥ|\nevaṃ ca svarūpāgatārthatvaprāmāṇyādhikārisambandhābhidheyaprayojanāni śāstrasyoktānīti pratijñārūpa metadevādisūtram\nathāto 'nādi madhyāntetyādi śrīmadraurava</p>\n<note>athāto 'nādimadhyāntaṃ {Rauravasūtrasaṅgraha} 1:1a.</note>\niva athāṇorbandhasopāna\n<note>athāṇorbandhasopāna@ \\Mat\\VP\\ 2:1a.</note>\nityādi śrīmanmataṅga iva caivaṃrūpatvādādisūtrasya|\nna tu paśupāśetyādi tasyaitatsūcitārthāntarapratijñārūpatvenottarasūtratvāditi darśayiṣyāmaḥ|\nyattvatra sambandhādīnāmetadabhidhānaṃ pramāṇatvādakartavyamiti codayitvā loka iva saṃśayahetutvenāpi kartavyamiti kenāpi prativihitaṃ tadayuktameva|\ntarkaśāstrāṇāmiva laukikavākyasyeva cāsya sūtrasyābhidhānamātratvāsiddheḥ|\nparameśvarapraṇītaṃ hyetadāgamarūpaṃ pramāṇamiti kathaṃ sandigdhaviṣayaṃ syāt pramāṇasya svaprameyaniścayarūpatvena tadviṣayasaṃśayanivṛttiphalatvāditi\nsambandhādiniścayatvenaivātra pratividheyamiti||\n\n<p>atha kiṃ tasya śubhratvam| kīdṛśāśca te padārthā yeṣāmetaddyotakamuktam|\nkiyatsaṃkhyāśce ti tadarthametatpratijñāsūtrāntaram||</p>\n\n<lg xml:id='KirT_1.13'>\n<l><seg type='pāda' n='a'>paśupāśapatijñāna</seg><seg type='pāda' n='b'>vicārapratipādakam</seg> </l>\n<l><seg type='pāda' n='c'>kriyācaryāsamopetaṃ</seg> <seg type='pāda' n='d'>yogabhūtibharāvaham</seg> //</l>\n</lg>\n\n<p>Vṛtti:\npaśuśabdo nirmalānāmaprayogātsamalānāmevātmanāmabhidhāyakaḥ|\nte ca bahavo 'pi sakalākalabhedena dvirūpāḥ| tatra sakalā dvirūpāḥ sūkṣmadehāḥ sthūladehāśca|\nakalā api vijñānākalāḥ pralayākalāśceti dvirūpā eva| te sarva eva paśavaḥ paśuśabdavācyāḥ tāvadatraikaḥ padārthaḥ paśurityucyate|</p>\n\n<p>pāśāstu</p>\n<note>Testimonium: pāśastu malakarmamāyayosteṣāṃ paśūnāṃ trividhā| iti rāmakaṇṭhe (sic)\\Isana\\ Vol.III, p.23.</note>\nmalakarmamāyīyāḥ te ṣāṃ paśūnāṃ trividhāḥ|\ntathā hi vijñānakevalino mala eva| pralayakevalino malaḥ karma ca|\nsakalasya tu malakarmamāyīyāḥ pāśāḥ|\nkasyacicca vijñānayogasannyāsairbhogādvā karmakṣayataḥ saṃskāravaśenaiva\n<note>vijñānayogasannyāsairbhogādvā karmakṣayataḥ Cf. {Paramokṣanirāsakārikā} 55cd,which reads bhogādvā karmaṇaḥ kṣayāt to give a metrical last {pāda}.</note>\ncakrabhramaṇavaddhṛtaśarīratvānmalamāyīyāveveti sarvametadvakṣyāmaḥ|\ntatra mala eka evānekapuruṣāvārakānekaśaktiḥ|\nna paśutattvāttattvāntaraṃ tena vinā paśutvāyogāt|\nvastvantaraṃ tu bhavatyeva| karmāpi na tattvāntaraṃ dharmādibhāvāṣṭakabhedena prakṛtisaṃskārarūpatvāttena vinā prakṛterbandhatvāyogāt|\npratipuruṣamanuṣṭheyatvena bhinnatvāt vicitratvādanekapratyayātmanopabhogyamanantameva|\n\n<p>māyīyastu kalādikṣityantatriṃśattattvātmakaḥ pratipuruṣaṃ sūkṣmadehātmanā bhinno navatyadhikaśatatrayabhuvanātmanā cābhinnaḥ pratibhuvanaṃ bhūtātmaka sthūladehatvena bhinnaścābhinnaśca sthūladehasyātmāntarairapi bhogyatvādityapi nivedayiṣyāmaḥ| māyāpi pāśayonitvātpāśaḥ| tirobhāvanaśaktirapi māyāgarbhādhikārīśvarābhivyaktā pāśa evetyetāvadarthajātamatra dvitīyaḥ padārthaḥ pāśa ityucyate|</p>\n\n<p>patistu bhagavān śivasadāśivarūpatattvadvayabhedena bhuvanapañcakabhedena</p>\n<note>bhuvanapañcakabhedena vakṣyamāṇaḥ \\Kir\\ 8:139--41.</note>\nvakṣyamāṇaḥ parameśvaraḥ saha muktaistṛtīyaḥ padārthaḥ kathyate| jñānapadena ca jñāyate 'neneti kṛtvā śaktipadārtho 'treśvaratattvatvena vakṣyamāṇabhuvanacatuṣṭayayuktaścaturtho 'bhidhīyate|\n<note>vakṣyamāṇabhuvanacatuṣṭayayuktaḥ \\Kir\\ 8:138c--139a.</note>\ntadadhiṣṭhānaṃ vinā puṃsāṃ jñānānutpādāt| tathā ca śrutirapi dhiyo yo naḥ pracodayāditi|\n<note>dhiyo yo naḥ pracodayāt {Ṛgveda} 3.62.10.</note>\n\n<p>vicārayati puruṣakarmānusāreṇa jagataḥ sādhāraṇāsādhāraṇātmanaḥ sṛṣṭisaṃhārādikamiti vicāro 'tra pañcamapadārthatayā vidyā vidyeśātmakatattvadvayarūpaṣaḍviṃśatibhuvanabhedabhinno 'rtharāśiḥ pratipādyate|\neṣāṃ pañcānāṃ padārthānāṃ pratipādakaṃ śāstraṃ vidyāpādātmakaṃ śṛṇviti pratijñātārthānuṣaṅgaḥ| na tu paśupāśapatīnāṃ yat jñānaṃ yaśca vicāro 'numānaṃ tayoḥ pratipādakametacchāstraṃ śṛṇviti vyākhyeyam|\nśāstrasya śabdātmakatvenānanvayāt| na hi śabdāt jñānaṃ pratīyate| \\crux vācakatvenāsya vācyasaṃketitvāt\\crux | api tvartha eva| jñānaṃ tu tato 'numeyam|</p>\n\n<p>atha jñānaśabdo 'trārthātpaśvādijñānahetau vākye prayukto vicāraśabdo 'pi tadanumānahetau liṅga iti vyākhyāyate|\n\\crux evamapi rūḍhārthatyāgenānayoratra pravṛtteraviśeṣādvaraṃ\\crux\\\npadārtha viṣayataiva yukteti| padārthānāṃ pañcatvasiddhiḥ| yaduktaṃ śrīmadraurave</p>\n\n<p>padārthāḥ pañca vikhyātā vidyeśavadanodbhavāḥ|</p>\n<note>padārthāḥ\\devdot samāsataḥ \\RauS\\ 4:48; cf. vidhiḥ kriyā kalā yogaḥ śivaśceti samāsataḥ| padārthāḥ pañca vijñeyāḥ śaivaśāstre hyanuttare quoted by Alaka ad {Haravijaya} 6:147.</note>\n\n<p>vidhiḥ kriyā kalāyogau śivaśceti samāsataḥ|</p>\n\n<p>iti pūrvaiva vyākhyā yuktā| kriyā karaṇaṃ saṃskaraṇaṃ dīkṣeti| caryā caraṇaṃ nityādikarmānuṣṭhānaṃ tābhyāṃ samaṃ tulyatvenopetaṃ kriyācaryātmakapādadvaya yuktamapyetacchāstraṃ śṛṇvityarthaḥ|\nyo yogaścetaso dhyeyenārthena sambandhastadviṣayaḥ samādhirekāgratārūpo vā\ntasya bhūtiḥ pratyāhārādyaṅgāvaikalyena bhavanaṃ tasyābharo 'nantaphalāvirbhāvaḥ\ntamāvahati yacchāstraṃ tacchṛṇviti caturthasya pādasya pratijñetyarthādatra pādasaṃkhyāpi pratītā| kriyādipādatrayapratipādyaścārthaḥ\nṣaṣṭhaḥ padārthaḥ kathyate yaḥ śrīmataṅgādāvupāyapadārthatvenoktaḥ|\narthatathātvasthitiśca saṃhitāntarātsaṃhitāntara saṃśayaviṣayeṣu yuktaikakartṛkatvācchrutyādiśāstreṣvivetya doṣaḥ|\ntadevaṃ</p>\n\n<p>catuṣpādamidaṃ śāstraṃ ṣaṭpadārthābhidhāyi ca|</p>\n\n<p>itya syānuṣaṅgikasya pratijñāsūtrasyārthaḥ||</p>\n\n<p>atra pūrvaḥ pakṣaḥ</p>\n\n<milestone unit='speaker' n='garuḍa uvāca'/>\n<lg xml:id='KirT_1.14'>\n<l><seg type='pāda' n='a'>yadyevaṃ sa paśustāvat</seg><seg type='pāda' n='b'>kīdṛśo badhyate katham</seg> </l>\n<l><seg type='pāda' n='c'>mucyate kathamākhyāhi</seg> <seg type='pāda' n='d'>saṃdehavinivṛttaye</seg> //</l>\n</lg>\n\n<p>Vṛtti:\nyadyevaṃ paśvādayaḥ ṣaṭpadārthāstvayā vyākhyeyatvenoddiṣṭāḥ|\ntatra yaḥ prathamapadārthatvena saṅgṛhītaḥ paśuḥ sa kīdṛśa iti tasya tāvallakṣaṇaṃ vaktavyaṃ yataḥ\nsaugatairasau pratikṣaṇaṃ dhvaṃsitvena vijñānasantānātmakaḥ|\nvedāntavidbhiśca kaiścidbrahmakāryatvenānitya iṣyate|\nnaiyāyikādibhistu nityaḥ| tathā cārvākaiścaturmahābhūtātmakaḥ|\nvaiśeṣikādibhistu tadvilakṣaṇaḥ| tathā sāṃkhyaistu baddhāvasthāyāṃ muktyavasthāyāmiva jñatvasvabhāvaścākartā ca|\njaiminīyādibhistu jñaḥ kartā ceti|\nnaiyāyikādibhiśca buddhisukhaduḥkhecchādveṣaprayatnadharmādharmasaṃskārairnavabhirguṇairyuktaḥ|\nsāṃkhyaistu nirguṇaḥ| evaṃ puruṣakāravādibhiḥ prabhuḥ svatantraḥ | daivavādibhiścāsvatantraḥ| tathā digambarairjīvotpattivādibhiśca vedāntavidbhiravyāpakaḥ| naiyāyikādibhiśca vyāpaka ityevamanekāpratiṣṭhitakuyuktyadhigamātsaṃśayo 'smākam|\ntatastannivṛttyarthamākhyātavyaṃ bhavatā ko 'tra pakṣaḥ sarvajñenānena darśanenānugṛhīto ya āgamasaṃvāditvātpramāṇaṃ\nko vānanugṛhīto ya āgamaviruddhatvādapramāṇamiti|\nkiñca badhyate kathamiti kena pra kāreṇa| kiṃ naiyāyikādīnāmiva śarīrendriyairevātha sāṃkhyādīnāmiva buddhyādibhirapīti saṃśayaḥ|\nkiñca mucyate kathamiti kiṃ jñānenaiva sāṃkhyādīnāmiva| kiṃ yogena pātañjalādīnāmiva sannyāsena vā vedāntavādināmiva kriyayā vā jaiminīyā nāmiva|\nyadāhuḥ</p>\n\n<p>nityanaimittike kuryātpratyavāyajihāsayā|</p>\n<note>nityanaimittike\\devdot kāmyaniṣiddhayoḥ \\Sloka\\ {sambandhākṣepaparihāra} 110.</note>\n\n<p>mokṣārthī na pravarteta tatra kāmyaniṣiddhayoḥ|| iti|</p>\n\n<p>evamatrāpi sandeho 'tastannivṛttaye vaktavyamiti||</p>\n\n<p>atha sandehāṣṭakanivṛttaye siddhāntaḥ||</p>\n\n<milestone unit='speaker' n='bhagavān uvāca'/>\n<lg xml:id='KirT_1.15'>\n<l><seg type='pāda' n='a'>paśurnityo hyamūrto 'jño</seg> <seg type='pāda' n='b'>niṣkriyo nirguṇo 'prabhuḥ</seg> </l>\n<l><seg type='pāda' n='c'>vyāpī māyodarāntastho</seg> <seg type='pāda' n='d'>bhogopāyavicintakaḥ</seg> //</l>\n</lg>\n\n<p>Vṛtti:\nnityatvaśrutyātra saugatādimatatiraskāreṇa naiyāyikādidṛṣṭahetūnāmanugrahaḥ|\nkiṃ cāmūrta iti| mūrtiḥ kāṭhinyaṃ vidyate yasya sa mūrtaḥ sparśavadarthaḥ\nmahābhūtacatuṣṭayātmaka ucyate tadrūpo na bhavatīti bhūtacaitanyavāditiraskāreṇa tadvailakṣaṇyapratipādakasaugatādidṛṣṭahetūnāmanugrahaḥ|\napi cājño niṣkriya ityakalāvasthāyāṃ\njñānakriyārahita eva saka lāvasthāyāṃ\ncālavaṇaḥ sūpa itivadalpajño 'lpakriyaśceti sāṃkhyādi pratikṣepeṇa\njaiminīyādipakṣānugrahaḥ|\nnirguṇa ityanena tu naiyāyikādidṛṣṭabuddhisukhaduḥkhādinavātmaguṇapratikṣepeṇa sāṃkhyādidṛṣṭasya nirguṇatvasyānugrahaḥ|\naprabhurityane nāpyalpaprabhutvaṃ prāgvaducyate|\nidānīmarjanīyadṛṣṭādṛṣṭaphalavicitrāgniṣṭomādikarmaviṣaya eva prabhuḥ prāga rjitakarmabhoge tvaprabhureveti puruṣakāradaivavādinordvayorapyekāṃśitayānugrahaḥ|\nvyāpītyanenāvyāpakajīvapudgalavādipratikṣepeṇa tadvyāpakavādinaiyāyikādyanugrahaḥ| ityata eva sarvānyāgamadarśanajñatvāt garutmato nātrātmanityatvādisiddhau hetavaḥ kathitāḥ|\ntairvināpi sthāṇupuruṣa viṣayasaṃśayasya sthāṇurayamityāptavākyādi vāsyāpi saṃśayasya cakrasyānyatarapakṣānugraheṇa taduktahetvanugraheṇa vā nivṛttisiddhesteṣāmala nupayogāt|\nyadivānubhavasiddhatvamane nātmanaḥ pratipādyate anubhavasiddhau hetūnāmanupayogāt yathā ghaṭo 'yaṃ lohitaḥ parivartula ityatrānubhavasiddhatvānnāsya hetuḥ sambhavati|\ntathā grāhakātmanyapi parātmaprakāśakatayānubhavasiddheḥ sthairyamanubhavasiddhameva tathāvagamāt| iti kimatra hetunā kāryam|\nna ca kṣaṇike tasminkālādāviva vibhramāt sthairyamadhyāropitamiti vācyam|\nsvātmani kriyāvirodhenāvikalpatvādvikalpānāmadhyāropāsambhavāditi darśitamasmābhirmataṅgavṛttau</p>\n<note>darśitamasmābhirmataṅgavṛttau ad \\Mat\\ \\VP\\ 6:24ab.</note>\ntata evāvadhāryam | na ca sthirasyārthakriyānupapattilakṣaṇenānumānenātra kṣaṇikatvaṃ sādhayituṃ śakyam tasyāpyasiddhatvādi doṣaduṣṭatvādityapi darśitamasmābhirnareśvaraparīkṣāprakāśe|\n<note>darśitamasmābhirnareśvaraparīkṣāprakāśe ad \\Nar\\ 1:22, pp.52--56.</note>\ntato 'vadheyam|\n\n<p>kiñca amūrtatvamasya prāgvadeva mūrtopalakṣitasparśayuktamahābhūtākāraśarīrādanyatvaṃ tadgrāhakatayā prakāśanādityanubhavenaiva\nbhūtātmaniṣedhaḥ|\nata eva bhūtodbhūtāccāsya vilakṣaṇatvenānubhavānna bhūtebhyaḥ samutpattiḥ|\npratijanma pūrvatarajanmānubhavasaṃskārotpannasmaraṇapūrvaceṣṭādarśanato 'nāditvena nityatvena siddheśceti pradarśitaṃ rauravavṛttiviveke</p>\n<note>iti pradarśitaṃ rauravavṛttiviveke paramokṣanirāsakārikāsu ad \\Paramoksa\\ 44--6.</note>\nparamokṣanirāsakārikāsvasmābhiḥ| proktañcānyaiḥ\n\n<p>ādyaḥ karaṇavinyāsa ḥ prāṇasyorddhvaṃ samīraṇam|</p>\n<note>ādyaḥ\\devdot pūrvavedanām \\Vakya\\ 1:130. Quoted ad \\Paramoksa\\ 44 and \\Nar\\ 1:19, p.45.</note>\n\n<p>sthānānāmabhighātaśca na vinā pūrvavedanām|| iti|</p>\n\n<p>tathāsya kiñcijjñatvakartṛtvālpaprabhutvam prāgvadanubhavasiddhameva| evaṃ nirguṇatvamapi buddhisukhaduḥkhādīnāṃ kādācitkatvenānubhavato ghaṭāderiva grāhyatvena tadviruddhadharmatayānubhavāt|\nsarvadaiva hi krameṇa yugapadvānekagrāhyaviṣaya grāhakarūpamapyabhinnamevātmatattvamanubhavasiddhamiti darśitamasmābhirnareśvaraparīkṣāprakāśe|</p>\n<note>iti darśitamasmābhirnareśvaraparīkṣāprakāśe ad 1:22, pp.52--6.</note>\nvyāpitvamapyasya dikkālānavacchedena tadgrahītṛtayā\npratyagrūpeṇa bhāsanāt na ca grāhyeṇa ghaṭādineva grāhakasyāvacchedo yuktaḥ| tadidamāhuḥ\n\n<p>anavacchinnasadbhāvaṃ vastu yaddeśakālataḥ|</p>\n<note>anavacchinnasadbhāvaṃ\\devdot vibhunityate {Tantravārttika} 2.1.5.</note>\n\n<p>tannityaṃ vibhu cecchantītyātmano vibhunityate|| iti|</p>\n\n<p>anubhavata eva sarvadharmayuktasyāsya siddhiriti darśayituṃ nātra hetavaḥ kathitāḥ| śrutirapyevamāha</p>\n\n<p>tameva bhāntamanubhāti sarvaṃ tasya bhāsā sarvamidaṃ vibhāti|</p>\n<note>tameva bhāntamanubhāti sarvaṃ tasya bhāsā sarvamidaṃ vibhāti {Kaṭhopaniṣat} 5:15cd, {Śvetāśvataropaniṣat} 6:14cd and {Muṇḍakopaniṣat} 2.2.11cd.</note>\n\n<p>ityavirodhaḥ| tadevaṃ parasparaviruddhārthānekapaśudarśanajanitaṃ paśuviṣayasaṃśayaṣaṭkaṃ tāvadapākṛtya svadarśanaprasiddhamevāsyāvasthābhedena sthānavaicitryamucyate|\nmāyāyā udarañcāntaśca tayoḥ sthita iti|\ntatra māyodare pralayakevalī sthitaḥ| māyāprānte tanmastake tu vijñānakevalīti bhedaḥ| māyodaramevānta iti tu vyākhyāyamāne viśeṣaṇamaphalameva|\nata eva pralayakevaligatatvena praśno bhaviṣyati|\nsthito māyodare kathamiti|</p>\n<note>sthito māyodare katham \\Kir\\ 2:6b.</note>\nna tu māyodarānta iti| sakalastu bhogopāyaḥ kāryakaraṇādistatra cintako 'nubhaviteti tatrastha ucyate| yadvakṣyati evaṃ tattvakalābaddhastanmaya iti\n<note>evaṃ tattvakalābaddhastanmayaḥ \\Kir\\ 1:19ad.</note>\n||\n\n<p>adhunā badhyate kathamityasya saṃśayasya nirāsaḥ||</p>\n\n<lg xml:id='KirT_1.16ab'>\n<l><seg type='pāda' n='a'>tasyāśuddhasya sambandhaṃ</seg> <seg type='pāda' n='b'>samāyāti śivātkalā</seg> </l>\n</lg>\n\n<p>Vṛtti:\ntasyetyanena prakṛtasya paśoreva parāmarśaḥ|\nnātrāśuddhasya malayuktasyeti vyākhyeyam|\nnāpi kalādiyuktasya sakalasya anukrameṇa vakṣyamāṇatvāt|\napi tu malakarmayuktasyeti tato 'yamarthaḥ --- tasya paśormalakarmayuktasyaiva kalā sambandhamāyāti na tu karmarahitasya vijñānakevalinaḥ| yadvakṣyati\nbhogaṃ bhuṅkte svakarmata iti|</p>\n<note>bhogaṃ bhuṅkte svakarmataḥ \\Kir\\ 1:20b.</note>\nviśeṣaṇopādānasāmarthyādevātra vijñānakevalisvarūpaniścayaḥ|\nkalāyāñca bhogyatvaṃ parimitatvamucyate| ata eva ghaṭādivadasyāḥ kāryatvācetanatvayoḥ siddhiriti|\nkāraṇamasyāścaturthe 'dhyāye vakṣyati|\n<note>caturthe 'dhyāye vakṣyati see \\Kir\\ 4:17--22.</note>\niha tu puruṣaṃ prati bandhakatvamātrameva pratipādyate|\nsā ca śivāttena saha sambandhamāyāti|\nata evācetanatvādasvātantryeṇeti etacca tattvāntarāṇāṃ vakṣyamāṇānāmapi mantavyaṃ teṣāmapi parimitatvāt| yadvakṣyati\nevaṃ tattvakalābaddha iti|\n<note>evaṃ tattvakalābaddhaḥ \\Kir\\ 1:19a.</note>\ntato 'yamarthaḥ---yadyadacetanaṃ tattadviśiṣṭajñānakriyāyuktakartṛpreritamevānyena saha sambandhamupayāti ghaṭādivat|\nacetanaṃ ca kalādyatastadapi viśiṣṭajñānakriyāyuktakartṛ preritameva puṃsā sambadhyata iti|\nyaścāsau kartā sa śiva iti patipadārthasyāpyatraiva nirṇayaḥ|\nna ca vāyvādibhiranekāntaḥ teṣāmapi pakṣīkṛtatvāt|\nsthūlaṃ vicitrakaṃ kāryamityādinā\n<note>sthūlaṃ vicitrakaṃ kāryam \\Kir\\ 3:12a.</note>\ntu tasya kāryatvahetuto 'pi nirṇayo bhaviṣyatītyavirodhaḥ||\n\n<p>nanu kalaiva tāvadasiddheti kutastasyāḥ preraṇataḥ kartā sidhyatīti| tatrocyate</p>\n\n<lg xml:id='KirT_1.16cd'>\n<l><seg type='pāda' n='a'>tayodbalitacaitanyo</seg> <seg type='pāda' n='b'>vidyākhyāpitagocaraḥ</seg> //</l>\n</lg>\n\n<lg xml:id='KirT_1.17'>\n<l><seg type='pāda' n='a'>rāgeṇa rañjitaścāpi</seg> <seg type='pāda' n='b'>pradhānaṃ ca guṇātmanā</seg> </l>\n<l><seg type='pāda' n='c'>buddhyādikaraṇānīka</seg><seg type='pāda' n='d'>sambandhādbadhyate paśuḥ</seg> //</l>\n</lg>\n\n<p>Vṛtti:\ntayā kalayodbalitaṃ malanivṛttidvāreṇa samarthīkṛtaṃ caitanyaṃ yasya puṃsaḥ sa tathoktaḥ| etaduktaṃ bhavati --- vakṣyamāṇasya yuktisiddhasya puṃso dṛkkriyāvaraṇātmano malasyāvaśyaṃ sakalāvasthāyāṃ kaścitparimito 'rtho nivarttako 'bhyupagantavyaḥ|\nanyathā pralaya kevalināṃ muktānāmiva saṃvedanasya kiñcidviṣayasyānubhūyamānasyānupapattiḥ|\nsa ca na tāvatpuruṣaḥ prāgvadaśakteḥ| nāpi karma ata eva bhogānyathānupapattisiddheśca|\nna hi yatkāryāntarānyathānupapattyā saṃsiddhasattākamatyantātīndriyaṃ\nvastu tatkāryāntarakāraṇatvena śakyamadhyavasātumanekendriyādikāraṇāntarakḷpterapyabhāvaprasaṅgāt|\nata eva nendriyādi neśvaro veti yastasya nivartakaḥ sā kaleti kalālakṣaṇena tāvadbandhena prathamaṃ badhyata iti|\ntadanu vidyākhyāpito gocaro viṣayo yasya sa tathoktaḥ| vinivṛttamalasyāpi hi puṃsaḥ smṛtipratibhāvikalpādivakṣyamāṇabuddhivṛttyātmakasaṃvittau avaśyaṃ karaṇāntareṇa bhavitavyaṃ saṃvittitvādindriyārthasaṃvittivat|\nna cātra buddhiḥ karaṇaṃ karmatvāttasyāḥ|\nna cāpyahaṃkārādayaḥ teṣāṃ śarīradhāraṇādikriyāntara karaṇatvena vakṣyamāṇatvādatrāpi karaṇatvāsiddher \\crux ityuktam\\crux |\nato yattatra karaṇaṃ sā vidyeti bandhāntarasiddhiḥ|\nkiñca rāgeṇābhiṣvaṅgātmanā rañjito baddhaḥ|\nayamarthaḥ --- yo 'yaṃ viṣaya viṣayo rāgo 'bhiṣvaṅgātmako nāyaṃ viṣayadharmo 'dhyātmanyeva parispanddātmakatvādvītarāgābhāvaprasaṅgācca|\nnāpyavairāgyalakṣaṇo buddhidharmaḥ|\ntasya bhāvātmakatayā vāsanārūpatvenāvasthiterasaṃvedyatvāt|\nnāpi tadvṛttyātmakaḥ abhilaṣaṇīyatānusandhāne 'pi vītarāgasya tadadarśanāt|\nnāpi karmādīnāṃ malanivṛttyādivadityuktam|\npāriśeṣyādyasya dharmaḥ sa rāgo 'nyo bandhaḥ|</p>\n\n<p>tataḥ pradhānaṃ sattvādiguṇākāreṇa sthūlabhuvanākāreṇa ca\nsambadhyate| caśabdātkālādīnyapi vakṣyamāṇapṛthivyantatattvasahitāni svasvaguṇātmanā bhuvanākāreṇa ca sambadhyanta iti|\ntattvasargavadbhuvanasargo 'pyatra bandhatvenoktaḥ|\ntataśca buddhyādīni yāni sāṃkhyādiprasiddhāni buddhyahaṃkāramanolakṣaṇāni karaṇāni ca yāni ca pañcabuddhīndriyapañcakarmendriyarūpāṇyanīkaṃ ca yatsamūhātmakaṃ bhūtatanmātrātmakaṃ daśavidhaṃ kāryāntaraṃ tatsambandhāt baddhyata iti sāṃkhyādiprasiddhasya buddhyādervakṣyamāṇaprakāreṇa bandhasyānugrahaḥ na tu vaiśeṣikādidṛṣṭasya dehendriyātmana eveti|\nata eva cātra darśanāntarāprasiddhānāṃ kalādīnāmeva bandhānāṃ kāryadvāreṇopanyāso 'prasiddhatvādeva tatprasiddhānāṃ cānuvādamātrameveti na teṣāṃ lakṣaṇānabhidhānādavyāptidoṣa iti|\nata eva niyatyātmano 'pi bandhasya kāryadvāreṇa svarūpam upanyasyate\ntato niyatītyādi</p>\n\n<lg xml:id='KirT_1.18ab'>\n<l><seg type='pāda' n='a'>tato niyatisaṃśleṣāt</seg> <seg type='pāda' n='b'>svārjite 'pi niyamyate</seg> </l>\n</lg>\n\n<p>Vṛtti:\ntataḥ kāryakaraṇasambandhādanantaraṃ niyatyā yaḥ saṃśleṣaḥ sambandhastato hetoḥ prāgarjite karmaphale niyamyate puruṣaḥ|\nayamarthaḥ---karmaphalaṃ prati niyamaḥ puṃsāṃ na karmahetukaḥ tasya kṛṣyādikarmavat svaphalajananamātra evopayogāt|\nnāpi tattvāntarahetuḥ svakāryaireva teṣāṃ siddheḥ kāryāntarahetutve pramāṇābhāvādityuktam|\nataḥ kṛṣyādau rājaniyuktenevātrāpi kenacinniyāmakena bhavitavyam|\nyo 'sau niyāmakaḥ sa niyatyākhyo 'paro bandhaḥ|\nata evāsya māyākāryatvena vakṣyamāṇasyāpi kāryakaraṇasambandhottarakālaṃ vyāpāra iti paścādatra nirdeśaḥ| tathā kālasyāpītyadoṣaḥ|</p>\n\n<p>atha kīdṛśo niyatyā niyamyata ityucyate|</p>\n\n<lg xml:id='KirT_1.18cd'>\n<l><seg type='pāda' n='a'>kālena kālasaṃkhyāna</seg><seg type='pāda' n='b'>kāryabhogavimohitaḥ</seg> //</l>\n</lg>\n\n<p>Vṛtti:\nkālasya sambandhi yatsaṃkhyānalakṣaṇaṃ kāryaṃ cirakṣiprādi na tu diśaḥ krośayojanādi nāpi saṃkhyāyāḥ śatasahasrādi tena hetunā kālena bhoge mohito yaḥ sa niyatyā niyamyate| kālasyāpi bhogahetutvāt| yadāhuḥ</p>\n\n<p>cireṇa bata labdhāsi na jāne karavāṇi kim|</p>\n<note>cireṇa bata\\devdot nigirāmi kim Source unknown. Also quoted with bhavantīṃ for pibāmi ad \\Mat\\VP\\ 12:20--1, p.346.</note>\n\n<p>praviśāmi kimaṃgeṣu pibāmi nigirāmi kim|| iti|</p>\n\n<p>sa ca bhogahetutvenāprasiddhatvādatra kāryadvāreṇopanyastaḥ| svarūpeṇa vaiśeṣikādisiddho 'pi| yadāhuḥ</p>\n\n<p>kālaścirakṣiprapratyayaliṅga iti|</p>\n<note>kālaścirakṣiprapratyayaliṅgaḥ Cf. {Padārthadharmasaṅgraha} p.63, lines 15--16.} or a paraphrase of {Vaiśeṣikasūtra} 2.2.7.</note>\n\n<p>yattu tasya nityatvādi tairgīyate yadāhuḥ\nnityamekaṃ vibhu dravyaṃ parimāṇaṃ kriyāvatām|</p>\n<note>nityamekaṃ\\devdot kālavido viduḥ \\Vakya\\ 3.9.1. Also quoted ad \\Mat\\VP\\ 12:3--4, p.337.</note>\n\n<p>vyāpāravyatirekeṇa kālaṃ kālavido viduḥ|| iti|</p>\n\n<p>tanmāyākāryatvena vakṣyamāṇatvāt</p>\n<note>māyākāryatvena vakṣyamāṇatvāt \\Kir\\ 4:22.</note>\nbhūtabhaviṣyadvartamānabhedena ca bhedādyatheha neṣyate tathoktaṃ mataṅgavṛttāvasmābhistata evāvadhāryamiti||\n<note>tathoktaṃ mataṅgavṛttau Chapter 12 of the \\VP.</note>\n\n<p>athaiṣāṃ kalādīnāṃ tattvarūpatvamavyāpakatvaṃ sthūladehapūrvakatvaṃ cocyate</p>\n\n<lg xml:id='KirT_1.19'>\n<l><seg type='pāda' n='a'>evaṃ tattvakalābaddhaḥ</seg> <seg type='pāda' n='b'>kiñcijjño dehasaṃyutaḥ</seg> </l>\n<l><seg type='pāda' n='c'>māyābhogapariṣvaktas</seg> <seg type='pāda' n='d'>tanmayaḥ sahajāvṛtaḥ</seg> //</l>\n</lg>\n\n<p>Vṛtti:\ntattvāni caitāni kalādikṣityantāni prāguktāni kalāśca tā iti\nkāryatvena vakṣyamāṇatvādvyaktatve satyavyāpakatvāt|</p>\n<note>kāryatvena vakṣyamāṇatvāt \\Kir\\ 4:22--3.</note>\nyaduktaṃ sāṃkhyaiḥ\n\n<p>hetumadanityamavyāpi sakriyamanekamāśritaṃ liṅgam|</p>\n<note>hetumadanityam\\devdot viparītamavyaktam \\Sankh\\ 10.</note>\n\n<p>sāvayavaṃ paratantraṃ vyaktaṃ viparītamavyaktam|| iti|</p>\n\n<p>tābhirevamuktaprakāreṇa baddhaḥ sakala evāprāptabāhyaśarīraḥ praṇaṣṭabāhyaśarīro vā sūkṣmadehatayetyarthaḥ|\nvyāpakatve hyeṣāṃ sūkṣmadehatvānupapattiḥ| yaduktam</p>\n\n<p>antarābhavadehastu niṣiddho vindhyavāsineti|</p>\n<note>antarābhavadehastu niṣiddho vindhyavāsinā \\Sloka\\ {Ātmavāda} 62ab.</note>\n\n<p>tattvakalābaddhaḥ sansthūladehasaṃyuktaḥ kiñcijjño bhavati na tu tadabaddha iti sakalasya bhedāntarapratipādanena bhūtasṛṣṭerapi bandhatvamuktam|\nsthūladehayuktaśca pumān---māyāyāḥ sambandhī bhujyate anubhūyata iti māyābhogo 'nātmanyātmābhimānarūpo yo mohastena pariṣvakto vyāptaḥ san tanmayo 'nātmanyātmābhimānamayo bhavati|\nna kāryakaraṇebhyo vyatiriktamātmānaṃ manyata iti|\nidameva tanmāyāyā mohakatvamiti vakṣyāmaḥ|</p>\n<note>vakṣyāmaḥ \\KirV\\ ad 2:15.</note>\nproktaṃ ca śrīmatsvāyambhuve\n\n<p>itthaṃ māyāñjanastho 'ṇurnijadoṣatiraskṛtaḥ|</p>\n<note>itthaṃ\\devdot rañjitaḥ \\Svayam\\ 1:14.</note>\n\n<p>yāti tanmayatāṃ teṣu māyābhogeṣu rañjitaḥ|| iti|</p>\n\n<p>malasya tvāvārakatvameva bandhakatvaṃ cakṣuṣaḥ paṭalāderiva pralayakevalādyavasthāyāṃ siddhamityuktam sahajena malenāvṛta iti||</p>\n\n<p>atha karmabandhaḥ|</p>\n\n<lg xml:id='KirT_1.20ab'>\n<l><seg type='pāda' n='a'>tataḥ sukhādikaṃ kṛtsnaṃ</seg> <seg type='pāda' n='b'>bhogaṃ bhuṅkte svakarmataḥ</seg> </l>\n</lg>\n\n<p>Vṛtti:\ntataḥ sthūladehasambandhādanantaraṃ prāgarjita śubhāśubhakarmajanitabhāvapratyayātmanā sukhaduḥkhādikaṃ phalaṃ bhuṅkta iti bhāvasṛṣṭeḥ karmabandharūpatvamuktam|\ntathā kṛtsnaṃ niravaśeṣaṃ sarvakarmakṣaye 'pi tatsaṃskāraśeṣeṇa cakrabhramavaddhṛtaśarīratvāttatsaṃvedanamātraṃ bhogaṃ bhuṅkta iti sakalasyāvasthāntaraṃ bandhatvenoktam|\ntadiyatā badhyate kathamityetatpraśnasya nirāsāya pāśapadārthaḥ sarvo 'bhihitaḥ||</p>\n\n<p>adhunā mucyate kathamityetasya samādhiḥ|</p>\n\n<lg xml:id='KirT_1.20cd'>\n<l><seg type='pāda' n='a'>same karmaṇi sañjāte</seg> <seg type='pāda' n='b'>kālāntaravaśāttataḥ</seg> //</l>\n</lg>\n\n<lg xml:id='KirT_1.21'>\n<l><seg type='pāda' n='a'>tīvraśaktinipātena</seg> <seg type='pāda' n='b'>guruṇā dīkṣito yadā</seg> </l>\n<l><seg type='pāda' n='c'>sarvajñaḥ sa śivo yadvat</seg> <seg type='pāda' n='d'>kiñcijjñatvavivarjitaḥ</seg> //</l>\n</lg>\n\n<lg xml:id='KirT_1.22ab'>\n<l><seg type='pāda' n='a'>śivatvavyaktisampūrṇaḥ</seg> <seg type='pāda' n='b'>saṃsārī na punastadā</seg> </l>\n</lg>\n\n<p>Vṛtti:\nkālayati kṛṣṇatāṃ nayati malinī karotīti kālo malaḥ|\nkālanīlādīnāṃ padānāṃ varṇaviśeṣābhidhāyakatvāt| yadāhuḥ</p>\n\n<p>yanna kiñcidapi tanmahātmanaḥ saṅgamena parabhāvamaśnute|</p>\n<note>yanna kiñcidapi\\devdot yannabhaḥ Source unknown.</note>\n\n<p>candramaḥkaranipītakālima kṣīrasindhuriva bhāti yannabhaḥ|| iti|</p>\n\n<p>tasyāntaraṃ pariṇāmastasya vaśaḥ sāmarthyaṃ tasmāt kālāntaravaśāt yastīvraḥ śaktipāto na tvasmādbhūtabhaviṣyadādikālāntaravaśāditi tataḥśabdasyārthaḥ|\nmalaparipākasyaiva śaktipātahetutvāt| yadvakṣyati</p>\n\n<p>kṛtvā tacchaktisaṃrodhaṃ kriyate bhavaniḥspṛhaḥ| iti|</p>\n<note>kṛtvā tacchaktisaṃrodhaṃ kriyate bhavaniḥspṛhaḥ \\Kir\\ 2:29cd.</note>\n\n<p>śrīmatsvāyambhuve 'pi</p>\n\n<p>kṣīṇe tasminyiyāsā syātparaṃ niḥśreyasaṃ prati|| iti|</p>\n<note>kṣīṇe tasminyiyāsā syātparaṃ niḥśreyasaṃ prati \\Svayam\\ 1:17cd.</note>\n\n<p>tena yadasya samamiṣṭanimittamaniṣṭanimittaṃ ca karma|\nyadāhuḥ</p>\n\n<p>na hṛṣyatyupakāreṇa nāpakāreṇa kupyati|</p>\n<note>na hṛṣyatyupakāreṇa\\devdot ucyate Source unknown, but frequently cited, e.g., by \\Agh\\ ad \\Rat\\ 313--4 and in {Sarvaj\\ñānottaravṛtti}, IFP T. 985, p.3; by \\Narayana\\ ad \\Mrg\\VP\\ 5:5, p.136, and in the {anubandha} to vol.1 of the \\Mat\\ on p.579 and in the {Śataratnollekhanī} p.82.</note>\n\n<p>yaḥ samaḥ sarvabhūteṣu jīvanmuktaḥ sa ucyate|| iti|</p>\n\n<p>tasmin sañjāte sati guruṇā mantragaṇeneśvareṇācāryādhikaraṇena dīkṣyate nānyathā|\ntathābhūtakarmasamatvaṃ vinācāryasya śaktipātāniścayāt|\nna tvatra karmaṇāṃ viruddhaphalānāṃ sāmyaṃ yugapatparipākāttīvravegatvena vā vyākhyeyam|\ntannimittasya śaktipātasya mokṣahetutvābhāvāt|\nata evāsau viruddhakarmadvayāpekṣa saṃkaṭāt puṃsāṃ mokṣahetuḥ na bandhāntarāttasya prāgvadaviśeṣāditi darśayiṣyāmaḥ|</p>\n<note>iti darśayiṣyāmaḥ ad \\Kir\\ 5:12cd and elsewhere in the commentary on the fifth {paṭala}.</note>\n\n<p>sa caivaṃ dīkṣitaḥ sadyonirvāṇadīkṣayā yadā bhavati tadā śivavatsarvajñaḥ sarvakartā ca kiñcijjñatvahetubhirbandhairvivarjitaśca bhavati|\nyadā tvasadyonirvāṇadīkṣayā dīkṣito na punaḥ saṃsārī yadā\npatitaśarīro bhavati tadā śivatvavyaktisaṃpūrṇo bhavati na prāgārabdhakāryakarmabhogoparodhe na sarvātmanā bandhakṣayasya śivatvasya vyakteścākaraṇāditi vakṣyāmo yenedaṃ taddhi bhogata ityatra|</p>\n<note>yenedaṃ taddhi bhogataḥ \\Kir\\ 6:20d.</note>\nśivatvasya vyaktiriha mokṣaḥ na tu siddhe saṃkrāntirāveśaḥ samutpattirvetyetadapyataḥ siddham|\nevaṃ ceha dīkṣayaiveśvaravyāpārātmikayā puṃsāṃ vimokṣaḥ na vijñānayogasannyāsaiḥ\n<note>vijñānayogasannyāsaiḥ \\Paramoksa\\ 55c.</note>\ndravyatvādbandhasya cakṣuṣaḥ paṭalāderiva teṣāṃ nivṛttihetutvāsiddheḥ|\napi tu paṭalādeścakṣurvaidyavyāpāreṇeveśvaravyāpāreṇa mantrakaraṇena dīkṣākhyenaiveti jñānavicāropāyapadārthānāmapyatraiva nirṇayaḥ\nsiddhaḥ|\n\n<p>atha sarveṣāṃ praśnasamādhānānāmupasaṃhāraḥ|</p>\n\n<lg xml:id='KirT_1.22cd'>\n<l><seg type='pāda' n='a'>evaṃ kramādvibaddhaḥ san</seg> <seg type='pāda' n='b'>mucyate kramayogataḥ</seg> //</l>\n</lg>\n\n<lg xml:id='KirT_1.23ab'>\n<l><seg type='pāda' n='a'>kevalaḥ sakalaḥ śuddhas</seg> <seg type='pāda' n='b'>tryavasthaḥ puruṣaḥ smṛtaḥ</seg> </l>\n</lg>\n\n<p>Vṛtti:\nyaduktaṃ badhyate kathaṃ mucyate kathamiti</p>\n<note>\\devdot badhyate katham| mucyate katham \\Kir\\ 1:14bc.</note>\nca tatroktamevaṃ kalādinā krameṇa viśeṣataḥ sarvabandhena baddhaḥ sakalībhūto yaḥ sa malaparipākaśaktipātakarmasāmyatadanumānadīkṣākrameṇaiva mucyate|\ntataśca yo 'krameṇa baddho vijñānakevalī pralayakevalī vā sa malaparipākādanantaraṃ śaktipātamātrādakrameṇaiva mucyata ityuktaṃ bhavati|\nyadapyuktaṃ sa paśuḥ kīdṛśa iti tasyāpyupasaṃhāraḥ| kevalaḥ kalādirahitatvāviśeṣādvijñānākalapralayā kalabhedabhinno 'pyeka evoktaḥ|\nsakalastu kalādiyogāviśeṣātpūrvaṃ tryavastho 'pi pratipādito 'traikatvenopasaṃhṛtaḥ|\nśuddhastu dīkṣitatvāviśeṣātprāk sadehādehabhedena dvividho 'pyatraikatvenopasaṃhṛta iti muktyavasthāvyatirekeṇāvasthāntarabhedataḥ saṃskāryāḥ ṣaḍatra śrīmadrauravādāviva tritvenopasaṃhṛtāḥ| śuddhasyāpi vidyāpadādūrdhvaṃ saṃskāryatvāt| yaduktaṃ śrīmadraurave\n\n<p>cetanasyāpi śuddhasya kṣetrajñasya śarīriṇaḥ|</p>\n<note>cetanasyāpi\\devdot iṣyate Not traced.</note>\n\n<p>jñasvabhāvātmano 'kartustasya saṃskāra iṣyate||</p>\n\n<p>iti saṃkṣepeṇa tryavasthaḥ puruṣo nityatvādidha rmayukta upasaṃhṛta iti|</p>\n\n<p>yastu tryavasthaḥ puruṣa ityetatsūtramavasthāntaravyudāsaparatvena niyamārtha iti vyācaṣṭe tena sakalasya tāvadavasthābhedena bhedaḥ prāguktaḥ śuddhasya tu yuktisiddhatvādavaśyābhyupagamanīya ityajñānata eva niyamaḥ pradarśitaḥ|\nyadapi vijñānakevalino 'sambhavāt kevalāvasthābhedo nopapanna ityuktaṃ tadapya yuktaṃ, tasyā sambhavāsiddheḥ|\ntathā hi yo yadbandhavyatirikto yasya bandhaḥ sa tadvyatirekeṇa tasya sambhavatīti nigaḍavyatirekeṇeva vairadaṇḍādi karmamāyīyabandhavyatiriktaśca malo bhavadbhirapi puṃso bandha iṣyate|\nna tadavyatirikto naiyāyikādibhiriveti|\ntataḥ kevalamalabaddhaḥ puruṣaḥ saṃbhavati| yo 'pi tannirākaraṇāya prayogo racito malakevalino karmabandhenāpi baddhā anādimalasambandhitvātpralayakevalivaditi|\ntatra pakṣastāvanmātā me vandhyetivat|\nkevalamalabandhatve karmaṇo 'pi bandhatvānupapatteḥ|\ntadupapattau vā kevalārthānupapattitaḥ svavacananirākṛtatvādduṣṭa ityayukta eva|\nyadāhuḥ</p>\n\n<p>na tasya hetubhistrāṇamutpatsyanneva yo hataḥ| iti|</p>\n<note>na tasya\\devdot hataḥ Source unknown.</note>\n\n<p>āgamanirākṛtaśca| yaduktaṃ śrīmanmālinīvijayādau</p>\n\n<p>vijñānakevalānaṣṭau sargādāvicchayā patiḥ|</p>\n<note>vijñānakevalānaṣṭau \\Malini\\ 1:19a.</note>\n<note>sargādāvicchayā patiḥ \\Moksa\\ 72d.</note>\n\n<p>anugṛhṇāti mantreśānmāyāgarbhādhikāriṇaḥ|| iti|</p>\n<note>anugṛhṇāti mantreśānmāyāgarbhādhikāriṇaḥ \\Moksa\\ 78ab.</note>\n\n<p>kiñca yāvatproktayuktisiddhyasaṃbhavāt vijñānakevalino na nirākṛtāstāvadayaṃ\nhetuḥ sandigdhavipakṣavyāvṛttatvāt ahetureva|\nyāvaccāsya hetutvaṃ na viniścitaṃ tāvanna te nirākartuṃ śakyā iti itaretarāśrayādvyāptyasiddhernāsya hetutvam| atra ca hetutve pralayakevalinirāse 'pi hetutvameva| teṣāmapi kalādibandhairbhavitavyam| anādimalasambandhitvātsakalavaditi|\nsādhu samarthitaḥ svanaya ityalaṃ svaśāstravetālotthāpakaiḥ saha nirbandheneti|</p>\n\n<p>atha samastasyāsya prakaraṇasyopasaṃhāraḥ|</p>\n\n<lg xml:id='KirT_1.23cd'>\n<l><seg type='pāda' n='a'>paśurevaṃvidhaḥ proktaḥ</seg> <seg type='pāda' n='b'>kimanyatparipṛcchasi</seg> //</l>\n</lg>\n\n<p>Vṛtti:\npaśupadārtho 'traivaṃvidhaḥ paśvādipadārthapañcakayuktaḥ prakarṣato lakṣaṇenoktaḥ|\nvastutaḥ padārthāntarāṇāṃ tādarthyenaiva pravṛttiriti kimanyatparipṛcchasi|\nsarvaṃ prāguddiṣṭamatraiva mayā lakṣaṇena\npratipāditamityarthaḥ||</p>\n\n<p>\\Colo\niti śrīnārāyaṇakaṇṭhātmajabhaṭṭarāmakaṇṭhaviracitāyāṃ śrīmatkiraṇavṛttau prathamaṃ prakaraṇam||</p>\n\n<NOTE>CHAPTER 2</NOTE>\n\n<p>atha teṣāmeva padārthānāṃ parīkṣārthaṃ praśnapūrvaṃ prakaraṇāntarametāvata eva praśnasyāvaśiṣṭatvāt</p>\n\n<milestone unit='speaker' n='garuḍa uvāca'/>\n<lg xml:id='KirT_2.1'>\n<l><seg type='pāda' n='a'>yo 'sāvātmā tvayā proktaḥ</seg> <seg type='pāda' n='b'>kiṃcijjñaḥ sarvavicchivaḥ</seg> </l>\n<l><seg type='pāda' n='c'>nimittamanayorbrūhi</seg> <seg type='pāda' n='d'>śuddhāśuddhasvarūpayoḥ</seg> //</l>\n</lg>\n\n<p>Vṛtti:\ntatrāsya tāvatprakaraṇasyārambhe pañcavidhaḥ sambandho vaktavyaḥ| taduktaṃ śrīmatpauṣkare</p>\n\n<p>anantaraṃ yatpaṭalātsūtraṃ tantre pravartate|</p>\n<note>anantaraṃ yatpaṭalāt\\devdot paṭalācca Not traced. Quoted also at the beginnings of the third {paṭala}\\/s of the \\MatV\\ and of the \\MrgV.</note>\n\n<p>vaktavyastasya sambandhaḥ pañcadhā samavasthitaḥ||</p>\n\n<p>tantravastvātmakātsūtrādvākyātprakaraṇāttathā|</p>\n\n<p>paṭalācca| iti|</p>\n\n<p>tatreha tantravastunaḥ ṣaṭpadārthātmanaḥ pratijñātatvāttatsambandhastatparīkṣātmakaḥ|\nsautrastu padārthoddyotakapadena| vākyena tu paśurnitya ityādinā|</p>\n<note>Kir 1:13 and 1:15a.</note>\nprakaraṇena vidyāpādena|\npaṭalena tu lakṣaṇapratipādanānantaraṃ parīkṣetyevaṃ vidyāpādaṃ yāvatsūtraprakaraṇapadārthasambandhāḥ pratipaṭalamanusandheyāḥ|\nvākyapaṭalasambandhau tu bhedenaiva pratipaṭalamavasthitāviti\ntathaiva darśayiṣyāmaḥ|\n\n<p>ayañcātra praśnārthaḥ---yo 'sau nityatvādidharmayuktaḥ sakalākalādyavasthābhedena kiñcijjña ityaśuddhaḥ paśurātmā tvayā proktaḥ prāguktaḥ paśurnitya ityādinā|</p>\n<note>paśurnityaḥ \\Kir\\ 1:15a.</note>\n\n<p>yaścāsau sarvajñaḥ sarvakartā ca śuddhaḥ śivo dṛṣṭāntatvenoktaḥ sarvajñaḥ sa śivo yadvadityādinānayoḥ śivātmanoḥ sambandhinī ye śuddhāśuddhe nirmalamalayukte svarūpe tadviṣayanimittaṃ brūhi|</p>\n<note>sarvajñaḥ sa śivo yadvat \\Kir\\ 1:21c.</note>\n<note>Testimonium: rāmakaṇṭho 'pyāha---yaścāsau sarvajñaḥ sarvakartā ca śuddhaḥ śivaḥ tathā kiñcijjño hyaśuddha ātmā| tayoḥ śivātmanoḥ samba(ndhī ye? ndhinī) tu śuddhāśuddhe nirmalamalayukte svarūpe iti [sic] {\\=Iśānaśivagurudevapaddhati</note>\nVol.3, p.2.}\n\n<p>kena nimittena śiva eva śuddho nātmā kena nimittenātmaivāśuddho na śivaḥ| na hyaheturniyamo yukta iti praśnaḥ|</p>\n\n<p>atra samādhiḥ|</p>\n\n<milestone unit='speaker' n='bhagavān uvāca'/>\n<lg xml:id='KirT_2.2'>\n<l><seg type='pāda' n='a'>anādimalasambandhāt</seg> <seg type='pāda' n='b'>kiñcijjño 'sau mayoditaḥ</seg> </l>\n<l><seg type='pāda' n='c'>anādimalamuktatvāt</seg> <seg type='pāda' n='d'>sarvajño 'sau tataḥ śivaḥ</seg> //</l>\n</lg>\n\n<lg xml:id='KirT_2.3'>\n<l><seg type='pāda' n='a'>ādimattvaṃ yadā siddhaṃ</seg> <seg type='pāda' n='b'>nimittaṃ kalpyate tadā</seg> </l>\n<l><seg type='pāda' n='c'>īdṛgrūpaṃ smṛtaṃ tābhyāṃ</seg> <seg type='pāda' n='d'>śuddhāśuddhaṃ yathārthataḥ</seg> //</l>\n</lg>\n\n<lg xml:id='KirT_2.4'>\n<l><seg type='pāda' n='a'>viśuddhaḥ sphaṭikaḥ kasmāt</seg> <seg type='pāda' n='b'>kasmāttāmraṃ sakālikam</seg> </l>\n<l><seg type='pāda' n='c'>yathāsminna nimittaṃ hi</seg> <seg type='pāda' n='d'>tathā naiva śivātmanoḥ</seg> //</l>\n</lg>\n\n<p>Vṛtti:\nyathā hyātmano 'nāditvānnānyatsvarūpe nimittaṃ tathā kālikayā saha vartata iti sakālikasya tāmrāderivāśuddhatve 'pi|\nyathā ceśvarasya proktena vakṣyamāṇena ca pramāṇena siddhasyānāditvānnānyatsvarūpe nimittaṃ tathā sphaṭikādīnāmiva śuddhatve 'pīti|\nādimato hi vastuno nimittamanviṣyate ghaṭāderivānyathāsiddhyasambhavāditi|\nīdṛganādiśuddhāśuddhasvarūpaṃ yathārthataḥ satyārthatvena smṛtaṃ tābhyāmitīśātmābhyāmityarthaḥ|\natra ca malasambandhasyānāditvena malasyāpyanāditvaṃ siddham|</p>\n\n<p>adhunaitadanuvādena praśnāntaram</p>\n\n<milestone unit='speaker' n='garuḍa uvāca'/>\n<lg xml:id='KirT_2.5ab'>\n<l><seg type='pāda' n='a'>kiṃnimittaṃ punarbaddho</seg> <seg type='pāda' n='b'>bandhenātmā kalādinā</seg> </l>\n</lg>\n\n<p>Vṛtti:\ndvividhaṃ hi nimittamucyate loke karaṇaṃ prayojanañca| yathā pākāderindhanādi annāderbrāhmaṇa bhojanādi ca|\ntatra kalādibandhasyaiva puṃpravṛttau karaṇanimittamuktaṃ karmāṇi|\ntasyāśuddhasya sambandhaṃ samāyāti śivātkaletyādinā</p>\n<note>tasyāśuddhasya sambandhaṃ samāyāti śivātkalā \\Kir\\ 1:16ab.</note>\nprayojananimittamākṣiptamityarthaḥ|\npūrvameva kalādinā baddhaḥ sanpuruṣaḥ pralayavaśātkevalaḥ\nsampanna iti kena prayojanena punariti paścādbaddhaḥ|\nmahāpralaya iva kasmātkalādyabaddhānpaśūnadhiṣṭhāya bhagavānnānugṛhṇāti sarvadaiva muktyavadhitvenoktaṃ malaparipākāntaṃ yāvannāsta ityarthaḥ|\nnanu tatrāpi puṃbhogaḥ prayojanamuktameva tataḥ sukhādikaṃ kṛtsnaṃ bhogaṃ bhuṅkte svakarmata iti nākṣepaḥ|\n<note>tataḥ sukhādikaṃ kṛtsnaṃ bhogaṃ bhuṅkte svakarmataḥ \\Kir\\ 1:20ab.</note>\n\n<p>satyam| ata eva tadapyākṣiptamatra| prayojanatvābhāvāt| prayojakasya prayojyasya copakārakaṃ prayojanamucyate vaidyarājñoriva pathyayūṣādinopakāraḥ|\nna caitatprayojakasya paripūrṇatvātparopakārāyaiva pravṛtterupakārakam|\nnāpi prayojyasya duḥkhamoharūpatvenātyantavinaśvarasukhamātrarūpatvena cānartharūpatvādityanenāpi bhogātmanānarthena kinnimittaṃ bhagavatā pumāṃsaḥ kadarthyanta ityapi praśnārthaḥ| tanna virodhaḥ|\ndvitīyastu praśnaḥ sa māyāntargata ityādi</p>\n\n<lg xml:id='KirT_2.5cd'>\n<l><seg type='pāda' n='a'>sa māyāntargataḥ prokto</seg> <seg type='pāda' n='b'>vyāpakaśca tvayā vibho</seg> //</l>\n</lg>\n\n<lg xml:id='KirT_2.6'>\n<l><seg type='pāda' n='a'>vyāpakatvātsa sarvatra</seg> <seg type='pāda' n='b'>sthito māyodare katham</seg> </l>\n<l><seg type='pāda' n='c'>parasparaviruddhatvāt</seg> <seg type='pāda' n='d'>kathametadbhaviṣyati</seg> //</l>\n</lg>\n\n<p>Vṛtti:\nyaduktaṃ prāgvyāpī māyodarāntastha iti</p>\n<note>vyāpī māyodarāntasthaḥ \\Kir\\ 1:15c.</note>\ntanmātā ca me vandhyā cetivatparasparaviruddhaṃ vyāpitvañcāvyāpitvañcātmano 'bhidadhadayuktameva|\ntatra prathamasya praśnasya nirāsaḥ\n\n<milestone unit='speaker' n='bhagavān uvāca'/>\n<lg xml:id='KirT_2.7'>\n<l><seg type='pāda' n='a'>muktyarthaṃ sa paśurbaddho</seg> <seg type='pāda' n='b'>nānyathā sāsya jāyate</seg> </l>\n<l><seg type='pāda' n='c'>yāvaccharīrasaṃśleṣo</seg> <seg type='pāda' n='d'>na sañjāto na bhogabhuk</seg> //</l>\n</lg>\n\n<lg xml:id='KirT_2.8'>\n<l><seg type='pāda' n='a'>māyeyaṃ tadvapustasya</seg> <seg type='pāda' n='b'>tadabhāvānna nirvṛtiḥ</seg> </l>\n<l><seg type='pāda' n='c'>tena tenāsvatantratvān</seg> <seg type='pāda' n='d'>malino malinīkṛtaḥ</seg> //</l>\n</lg>\n\n<p>Vṛtti:\nnāmiśraṃ pariṇamata iti</p>\n<note>nāmiśraṃ pariṇamate Source unknown. Also cited ad \\Mat\\VP\\ 2:19, p.35 and \\NarP\\ 3:2, p.155.</note>\nnyāyena kevalasya malasya paripākābhāvato muktyasambhavānmalaparipākārthameva bhogātmanā bandhena paśuryojitaḥ|\nbhogaśca na vinā māyīyaiḥ kalādibhiḥ kāryakaraṇairiti tairapi sthūlasūkṣmaśarīrākāreṇa bandho yataḥ\ntato na śarīrābhāvānnirvṛtirmuktiḥ| yena nāmiśraṃ pariṇamata ityuktaṃ tena kāraṇena baddhatvādeva malinaḥ saṃstena kalādinā malinīkṛtaḥ| atra\ndṛṣṭāntaḥ\n\n<lg xml:id='KirT_2.9'>\n<l><seg type='pāda' n='a'>yathā vastraṃ sadoṣatvān</seg> <seg type='pāda' n='b'>malāntaḥsthaṃ viśuddhyati</seg> </l>\n<l><seg type='pāda' n='c'>aśuddhaḥ pudgalo 'pyevaṃ</seg> <seg type='pāda' n='d'>māyodaragato 'pi san</seg> //</l>\n</lg>\n\n<p>Vṛtti:\natra malino malinīkṛta ityupakramasāmarthyādantaḥśabdo 'ntaraśabdasyārthe vartate|\ntadayamarthaḥ---yathā vastraṃ sadoṣatvānmalinatvādeva bhasmagomayādimalāntarasthaṃ viśuddhyati dārṣṭāntike 'pyucyate|\naśuddhaḥ pudgalo 'pyevamityatrāpiśabdo bhinnakramaḥ|\naśuddho 'pi pudgala ātmā māyodaragataḥ sannevamiti viśudhyatyaśuddhyantareṇa yukta ityarthaḥ|\napiśabdādamāyodaragato 'pi vijñānakevalī|\nnanuvijñānakevalināmaśuddhyantarasya nivṛttatvāduktadṛṣṭāntanayena śuddhirnopapadyata eva| na|\nata evopapatteḥ nivartyamānenāpi tena vastrādermalanivṛttyanuguṇasya saṃskārasya kṛtasya dṛṣṭatvāt| sarvathā nāśuddhyantaropakāraṃ vinā pūrvāśuddhernivṛttirityatra dṛṣṭāntārthaḥ|</p>\n\n<p>dvitīyasyāpi praśnasya nirāsaḥ|</p>\n\n<lg xml:id='KirT_2.10'>\n<l><seg type='pāda' n='a'>māyodaraṃ hi yatproktaṃ</seg> <seg type='pāda' n='b'>kalādyavanilakṣitam</seg> </l>\n<l><seg type='pāda' n='c'>tasminyaśca layaḥ proktaḥ</seg> <seg type='pāda' n='d'>sūkṣmadehavivakṣayā</seg> //</l>\n</lg>\n\n<p>Vṛtti:\nyaśca vyāpakasyāpyātmano māyodare layo vyāpī</p>\n<note>vyāpī māyodarāntasthaḥ \\Kir\\ 1:15c.</note>\nmāyodarāntastha ityatroktaḥ sa sūkṣmadeha vivakṣayeti tatkarmākṣiptasya sūkṣmasyāntarābhavadehasya māyodare 'vasthiterupacāreṇoktaḥ tathā bhauvanaśarīrasyāpi|\nna tvātmavivakṣayetyavirodhaḥ| tataśca māyordhvavartitvamapi vijñānakevalinaḥ sūkṣmadehasambandhāyogyatvenopacārādvakṣyamāṇādhvavyāptipratipādanārthamityapi draṣṭavyam|\n\n<p>atha malasvarūpaparīkṣārthaṃ praśnaḥ</p>\n\n<milestone unit='speaker' n='garuḍa uvāca'/>\n<lg xml:id='KirT_2.11'>\n<l><seg type='pāda' n='a'>tvayānādirmalaḥ prokto</seg> <seg type='pāda' n='b'>māyeyo 'syātmano 'pi vā</seg> </l>\n<l><seg type='pāda' n='c'>guṇastadvyatirikto vā</seg> <seg type='pāda' n='d'>malo brūhi kimātmakaḥ</seg> //</l>\n</lg>\n\n<p>Vṛtti:\niha hi pūrvamanādimalasambandhādityādinānāditvaṃ malasyoktam|</p>\n<note>anādimalasambandhāt \\Kir\\ 2:2a.</note>\nsa tu malaḥ svarūpeṇa kimātmaka ityadhunā vaktavyam| yataḥ kaiścitsāṃkhyānusāribhirmāyāyāḥ parasyāḥ prakṛterevāyaṃ māyīyo guṇaḥ puṃdharmāvārako malo 'bhyupagataḥ|\nnaiyāyikādibhistu puruṣasyaivājñatvātmakaḥ svābhāviko guṇo malaḥ manaḥsaṃyogādinā jñātṛtvābhyupagamādiṣyate|\nvedāntavādibhiḥ punarmāyā mala ātmaguṇavyatirikto 'narthabhūta evāsau pratipanna iti darśanāntarāṇāmatra trividhā vipratipattiriti|\ntatrāvastutvaṃ tāvanmalasya pratikṣipyate\n\n<milestone unit='speaker' n='bhagavān uvāca'/>\n<lg xml:id='KirT_2.12ab'>\n<l><seg type='pāda' n='a'>sahajaḥ syānmalo māyā</seg><seg type='pāda' n='b'>kāryamāgāmiko malaḥ</seg> </l>\n</lg>\n\n<p>Vṛtti:\nātmanaḥ paramārthato janmānupapatteḥ sahajaśabdenātra tenātmanā sahānādisiddho 'rthāntarabhūto malaḥ kathyate|\ntataśca nāvastubhūtaḥ| api tu cakṣuṣaḥ paṭalādivadvasturūpa eva mala ityuktaṃ bhavati|\navastutve hi tasya śaśaviṣāṇāderiva nityanivṛttatvāddīkṣājñānādeḥ sarvasyaitannivṛttihetorānarthakyaprasaṅgaḥ|</p>\n\n<p>yadyevaṃ māyākāryātmaka eva vastubhūto malaḥ\nprāgukto vidyate| yaduktam\nmāyābhogapariṣvaktastanmaya iti|</p>\n<note>māyābhogapariṣvaktastanmayaḥ \\Kir\\ 1:19cd.</note>\n\n<p>tatkimanyenānena kalpiteneti|\ntadarthametanmāyākāryamāgāmikastaduttarakālabhāvī\nmala \\crux ityayamarthaḥ\\crux\\ yadyevaṃ malinasya māyākāryaṃ bandhāya\nbhavet tadā anādimalamuktasya śivasyāpi na kiṃ bhavediti vakṣyāmaḥ|</p>\n<note>anādimalamuktasya śivasyāpi na kiṃ bhavet \\Kir\\ 2:17ab.</note>\n\n<p>tasmādbandhamokṣānyathānupapattyā māyākāryādvyatiriktaḥ sahajo vastubhūta eva malo 'bhyupagantavyaḥ|\nyadyevaṃ māyaivāsau bhaviṣyatīti māyāmalavādinaḥ| tadapyayuktaṃ yataḥ</p>\n\n<lg xml:id='KirT_2.12cd'>\n<l><seg type='pāda' n='a'>māyā no mohinī proktā</seg> <seg type='pāda' n='b'>svataḥ kāryātprakāśikā</seg> //</l>\n</lg>\n\n<p>Vṛtti:\nno niṣedhe| naiva māyāyāḥ svataḥ puṃ malinīkaraṇamupapadyate śaktirūpatvenāvyaktarūpatve satyakriyāvattvāt kṣīrādyavasthitadadhinavanītādiśaktivat| yaduktaṃ sāṃkhyaiḥ</p>\n\n<p>hetumadanityamavyāpi sakriyamanekamāśritaṃ liṅgam|</p>\n<note>hetumadanityamavyāpi\\devdot viparītamavyaktam \\Sankh\\ 10.</note>\n\n<p>sāvayavaṃ paratantraṃ vyaktaṃ viparītamavyaktam|| iti|</p>\n\n<p>kiñca yaiva kalādikāryaheturmāyā saiva kiṃ malo 'thānyā| yadyanyā tato vyatirikta eva mala iti nāsti vivādaḥ| saiva cettadayuktam|\nyataḥ kāryāditi kāryadvāreṇa\nprakāśanakartṛsvabhāvāsiddhā tato na mohinī nāvaraṇakartṛsvabhāvā savitṛvat svabhāvaviruddhakāryāsiddhyā gamyata\nityarthaḥ|</p>\n\n<p>na cāyamasiddho heturityucyate|</p>\n\n<lg xml:id='KirT_2.13'>\n<l><seg type='pāda' n='a'>yataḥ svakāryasaṃśleṣāc</seg> <seg type='pāda' n='b'>caitanyadyotikātmanaḥ</seg> </l>\n<l><seg type='pāda' n='c'>malaṃ vidārya cidvyaktim</seg> <seg type='pāda' n='d'>ekadeśe karotyasau</seg> //</l>\n</lg>\n\n<p>Vṛtti:\nyato malanivṛttipūrvamātmanaścidvyaktimekadeśa eva kāryakaraṇādinaiva sā kurvatī dṛśyata ityuktaṃ tayodbalitacaitanya</p>\n<note>tayodbalitacaitanyaḥ \\Kir\\ 1:16c.</note>\nityādinā tatastenaiva kāryakaraṇātmanā svakāryakrameṇa sambandhādātmanaścaitanyopodbalikā siddhaiveti|\natra kalāyā eva malavidāraṇe vidyādīnāṃ cātra cidvyaktau vyāpāra iti darśitaṃ prāgeva| evañca\n\n<lg xml:id='KirT_2.14ab'>\n<l><seg type='pāda' n='a'>sthitā prakāśikā kāryān</seg> <seg type='pāda' n='b'>mohakatve na saṃsthitā</seg> </l>\n</lg>\n\n<p>Vṛtti:\nkāryadvāreṇa yataḥ prakāśikā siddhā tato mohakatvena puṃso nāvasthiteti svabhāvaviruddhakāryāsiddhyā pratīyata ityuktam|\ntataśca yena kāryeṇa saha yadviruddhaṃ kāryaṃ tattatkāraṇavyatiriktakāraṇajanyaṃ yathā prakāśalakṣaṇakāryaviruddhamandhakārātmakaṃ kāryaṃ prakāśakāraṇavyatiriktakāraṇajanyam|\npuṃprakāśakāryaviruddhaṃ ca puṃmohātmakaṃ kāryamatastadapi puṃprakāśakāraṇavyatiriktakāraṇajanyamiti\nyattatkāraṇaṃ sa māyāvyatirikto malo 'tra kāryaviśeṣānumānasiddha iti tātparyārtho 'sya nigamanavākyasyeti na gatārthatā|\nata evopasaṃhariṣyati vyatiriktaḥ sa yuktita iti|</p>\n<note>vyatiriktaḥ sa yuktitaḥ \\Kir\\ 2:17d.</note>\nna cāvyaktakāryaiḥ sattvarajastamobhiratrānaikāntikatā teṣāmavirodhenāpi siddheḥ| yaduktaṃ sāṅkhyaiḥ\n\n<p>anyonyābhibhavāśrayajananamithunavṛttayaśca guṇāḥ| iti|</p>\n<note>anyonyābhibhavāśrayajananamithunavṛttayaśca guṇāḥ \\Sankh\\ 12cd. Also cited ad \\NarP\\ 2:15, p.142.</note>\n\n<p>nanu prakāśaviśeṣa eva moho 'nātmanyātmābhimānātmaka iti sāṅkhyāḥ|\nyadāhuḥ</p>\n\n<p>bhedastamaso 'ṣṭavidho mohasya ca daśavidho mahāmohaḥ|</p>\n<note>bhedastamaso 'ṣṭavidho\\devdot bhavatyandhatāmisraḥ \\Sankh\\ 48.</note>\n\n<p>tāmisro 'ṣṭādaśadhā tathā bhavatyandhatāmisraḥ|| iti||</p>\n\n<p>tato 'tra svabhāvavirodhāsiddheḥ kuto vyatiriktamalasiddhiḥ| tadayuktam</p>\n\n<lg xml:id='KirT_2.14cd'>\n<l><seg type='pāda' n='a'>prakāśo vyaktiśabdena</seg> <seg type='pāda' n='b'>malaśabdena cāvṛtiḥ</seg> //</l>\n</lg>\n\n<p>Vṛtti:\nayamarthaḥ---nātra prākṛto 'yaṃ moho vivakṣito 'sya śarīrasadbhāva eva siddheḥ|\napi tu ātmanaściddharmatvena vyāpakatayā vakṣyamāṇasya sarvajñatvaprasaṅgasya parihārāyāvaśyamāvṛtirūpo malaśabdavācyo 'nya eva moho 'bhyupagantavyaḥ|\nsa ca prakāśāvaraṇarūpatvādvyaktiśabdavācyena puṃprakāśena saha virudhyata iti nāsiddho 'tra vyatiriktamalasādhanasvabhāvavirodha iti|\nastvasyāvṛtyātmano malasyājñānahetutvānmohakatvaṃ yastvayaṃ prākṛto mohaḥ kathitastasya puṃvyaktirūpatvāttadayuktameveti| na yataḥ|</p>\n\n<lg xml:id='KirT_2.15ab'>\n<l><seg type='pāda' n='a'>vyaktiryāṇormalaḥ proktaḥ</seg> <seg type='pāda' n='b'>sphuṭaṃ dīpāndhakāravat</seg> </l>\n</lg>\n\n<p>Vṛtti:\nyathā dīpaḥ prakāśako 'pi nīlotpalādau raktotpalādiviparītaprakāśakatvāt andhakāro mohaḥ proktastathātmavyaktirapyanityāśuciduḥkhānātmasu nityaśucisukhātmatvena viparītena prakāśamānā sphuṭameva kṛtvā malo mohaḥ proktaḥ|</p>\n<note>anityāśuciduḥkhānātmasu Cf. \\Agh's {Sarvaj\\ñānottaravṛtti} IFP T.85, p.6, lines 5--6: yadāhuḥ---anityāśuciduḥkhānātmasu nityaśucisukhātmapratipattiravidyeti Cf. also {Yogasūtra} 2:5: anityāśuciduḥkhānātmasu nityaśucisukhātmakhyātiravidyā</note>\netaduktaṃ bhavati| na kevalamajñānameva yāvadviparītajñānamapi moha evetyadoṣaḥ| ata eva\n\n<lg xml:id='KirT_2.15cd'>\n<l><seg type='pāda' n='a'>māyāpi mohinī proktā</seg> <seg type='pāda' n='b'>viṣayāsvādabhogataḥ</seg> //</l>\n</lg>\n\n<p>Vṛtti:\ntenaiva rūpeṇāsmābhirmāyābhogapariṣvakta</p>\n<note>māyābhogapariṣvaktaḥ \\Kir\\ 1:19c.</note>\nityādinā māyāpi mohinī proktā| na kevalo mala ityapiśabdārthaḥ|\nsā ca viṣayiviṣayayorya āsvādo raso 'sya bhogaḥ prakāśastena mohikā kāryadvāreṇetyarthaḥ|\ntataḥ sāṅkhyaiḥ sahātrāsmākaṃ na vivādaḥ| vivādaviṣayastu prākṛtamohavyatirikto malaḥ sādhita eveti| evaṃ ca\n\n<lg xml:id='KirT_2.16'>\n<l><seg type='pāda' n='a'>yatra tatra sthitasyāsya</seg> <seg type='pāda' n='b'>svakarmamalahetutaḥ</seg> </l>\n<l><seg type='pāda' n='c'>māyotthaṃ bandhanaṃ tasya</seg> <seg type='pāda' n='d'>sanimittaṃ pravartate</seg> //</l>\n</lg>\n\n<lg xml:id='KirT_2.17'>\n<l><seg type='pāda' n='a'>anādimalamuktasya</seg> <seg type='pāda' n='b'>śivasyāpi na kiṃ bhavet</seg> </l>\n<l><seg type='pāda' n='c'>tasmānmāyā malo naiva</seg> <seg type='pāda' n='d'>vyatiriktaḥ sa yuktitaḥ</seg> //</l>\n</lg>\n\n<p>Vṛtti:\nkalādikṣityantabhuvaneṣu sarvatra puṃso yathā māyāpravṛttau karmāṇi nimittaṃ tathā malo 'pi|\nanyathā tasya ciddharmatvena vakṣyamāṇatvātsarvajñatvasarvakartṛtvena śivatvaprasaṅgato māyīyabandhā pravṛttireva|\nnanu karmāṇi tatpravṛttau nimittamastu malena kim|\nnaivaṃ mala muktasya sarvasya śivatvenānuṣṭhāturabhāvātteṣāṃ karmaṇāmapyasiddheḥ||</p>\n\n<p>nanu karmaivāvaraṇatvena kalpyatāṃ kiṃ maleneti kṣapaṇakāḥ| tadayuktam| tasya kṛṣyādāviva svaphalahetumātratvena siddheḥ āvaraṇatvādarśanāt\narthālocanādāvapyevaṃ tasyaiva hetukalpanenendriyāderabhāvaprasaṅgāccetyuktam|\ntataśca māyāpravṛttau karmavyatirikta eva malo 'bhyupagantavya iti| yata evaṃ tasmānna māyā malaḥ|\nyathā ca tadvyatiriktastathā yuktito 'numānenaiva sādhita ityupasaṃhāraḥ|</p>\n\n<p>atra pūrvapakṣāśaṅkā</p>\n\n<lg xml:id='KirT_2.18ab'>\n<l><seg type='pāda' n='a'>māyākāryaṃ samastaṃ syāt</seg> <seg type='pāda' n='b'>kuto 'nyaḥ sahajo malaḥ</seg> </l>\n</lg>\n\n<p>Vṛtti:\n\\crux māyākāryaṃ kalādi samastamityavikalaṃ tattvātmakameva bandhanaṃ syāt\\crux |\nyadvā niravaśeṣabhūtabhuvanātmakaṃ syāditi|\nayamarthaḥ---yadbandhanaṃ tattattvamevādhvani bhuvanādyātmanā vā saṃniviṣṭaṃ yathā māyākāryaṃ bandhanaṃ tadvanmalo bandhanaṃ bhavadbhiruktaṃ so 'pi tattvāntaramadhvani vā bhuvanādyantaramiti tattvātireko bhuvanātirekaśca\nprasajyata iti|\natha tattvabhuvanādyātmakatvamasya neṣyate tataḥ śaśaviṣāṇāderiva bandhanatvamapyasyāsiddhamityuktam|\nkuto 'nyaḥ sahajo mala iti|</p>\n\n<p>atra parihāraḥ</p>\n\n<lg xml:id='KirT_2.18cd'>\n<l><seg type='pāda' n='a'>ātmasthaṃ tatpaśutvaṃ syāt</seg> <seg type='pāda' n='b'>paśurapyadhvamadhyagaḥ</seg> //</l>\n</lg>\n\n<lg xml:id='KirT_2.19ab'>\n<l><seg type='pāda' n='a'>prokto yena matastena</seg> <seg type='pāda' n='b'>malastadbhinnalakṣaṇaḥ</seg> </l>\n</lg>\n\n<p>Vṛtti:\nayamarthaḥ---karmaṇāsya hetoranaikāntikatvaṃ tasya bandhatve 'pi tattvabhuvanādisthitya bhāvāt|\natha māyātattve sthitatvāttasya nānaikāntikaviṣayateti|\nucyate---yadyevaṃ tadapi paśutvamiti malaḥ paśutattvasthaṃ tena vinātmanāṃ paśutvāyogāt| taddvāreṇa tadapyadhvani sthitamiti māyākāryāttattvabhuvanāderbhinnalakṣaṇo 'pi malaḥ karmavadbandha ityadoṣaḥ||</p>\n\n<p>yastu sahajaḥ syānmalo māye tyevamādibhiḥ padacchedairbalādeva</p>\n<note>sahajaḥ syānmalo māyā \\Kir\\ 2:12a.</note>\nsūtrāṇi māyāmalapakṣe 'pi pratyāvṛttyā vyācaṣṭe sa sandigdhaśāstrārtho māyāyā malatve hetuṃ praṣṭavyaḥ|\nna hyanyathātyantātīndriyavastunaḥ kāryabhedenendriyāderiva siddhabhedasya śakyamabhedamadhyavasātum| indriyāderapi kalāntasya satanmātrasyābhedaprasaṅgāt|\nnanūkto heturmāyāvyatiriktamalāstitve pramāṇābhāvāditi|\nna asyāvyāpakarūpabhāvatvenānaikāntikatvāt|\nvyāpako hi nivarttamāno vyāpyaṃ nivarttayati vṛkṣa iva śiṃśapāṃ nānyo ghaṭādiranavasthāprasaṅgāt|\nna prameyasattāvyāpakaṃ pramāṇaṃ sarvasya sarvajñatāprasaṅgāditi pramāṇanirvṛttāvapyarthābhāvāsiddheḥ saṃśaya evātra vyatiriktasattāyāṃ yuktaḥ| asiddhaścāyaṃ hetuḥ vyatiriktamalāstitve svabhāvaviruddhakāryopalaṃbhalakṣaṇasya pramāṇasya prāguktatvāt|\n\n<p>yadapyasya dūṣaṇatvenānayoḥ kāryayoḥ śivatvapaśutvarūpatvenaikasminnātmani samāveśātsahāvasthānavirodho nāstye vetyuktaṃ tadapyayuktaṃ parasparaparihārāvirodhe 'pyanayoritaretarābhāvarūpatvādvṛkṣatadabhāvayoriva naikasmātkāraṇādudbhavaḥ sambhavati yataḥ|\nayameva cāsmākamatra pratijñāto 'rtha iti|\nviruddhayorapyanayoḥ sahānavasthānopadarśanametaddoṣodbhāvanameva pratijñātārthābādhanāt|\nna ca śivatvasyeva paśutvasyāpyātmanyavasthānamiti yuktam|\ntasya vastvantarākāramalarūpatvena tadvyatiriktatayāvasthiteḥ|\nvakṣyati ca ātmano 'nādisambandhāddharma ityupacaryata iti|</p>\n<note>ātmano 'nādisambandho dharma ityupacaryate \\Kir\\ 2:23cd.</note>\nnāpi tatkāryayoḥ prakāśāvaraṇayoḥ sahāvasthānamātmano 'vasthābhedātsakalākalādyavasthābhedavaditi|\n\n<p>yadapi cakṣurādinālokādisahakārisannidhānāsannidhānābhyāṃ prakāśāprakāśādiviruddhaṃ kāryaṃ kurvatāsya hetoranaikāntikatvamuktaṃ tadatitarāmayuktam|\nsahakāryasannidhāne hi tatsvakāryamakurvaddṛṣṭaṃ na tu tadviruddhaṃ kurvadabhāvasyāvastutvena karaṇāsambhavāt|\nsavitā puruṣādīnāmivolūkādeḥ prakāśameva karoti|\nsa tu prakāśako 'tyantabhāsvaratvena tasya netropaghātahetutvāt mandanetrasyeva svakāryā karaṇādaprakāśaka ityupacaryata iti na tu tamovadaprakāśakaraṇāditi nānaikāntikaviṣayaḥ|\ntataśca sarvadoṣarahitātprāguktātsvabhāvaviruddhakāryopalambhānmāyāvyatirikta eva malaḥ siddhyatītyalamāgamārthabahiṣkṛtaiḥ saha vivādeneti|</p>\n\n<p>tadevaṃ pramāṇato māyāvyatiriktasya malasya siddhasya saṃhitāntarairabhikhyānapradarśanāya paryāyāntarāṇyucyante|</p>\n\n<lg xml:id='KirT_2.19cd'>\n<l><seg type='pāda' n='a'>malo 'jñānaṃ paśutvaṃ ca</seg> <seg type='pāda' n='b'>tiraskārakarastamaḥ</seg> //</l>\n</lg>\n\n<lg xml:id='KirT_2.20'>\n<l><seg type='pāda' n='a'>avidyā hyāvṛtirmūrchā</seg> <seg type='pāda' n='b'>paryāyāstasya coditāḥ</seg> </l>\n<l><seg type='pāda' n='c'>sa cāvidyādiparyāya</seg><seg type='pāda' n='d'>bhedaiḥ siddho mate mate</seg> //</l>\n</lg>\n\n<p>Vṛtti:\natha kimasau malaḥ saṃhitāntareṣviva darśanāntareṣu prasiddhaḥ| netyucyate</p>\n\n<lg xml:id='KirT_2.21ab'>\n<l><seg type='pāda' n='a'>tatsadbhāvātpaśuḥ pāśyaḥ</seg> <seg type='pāda' n='b'>śodhyo bodhyo matastviha</seg> </l>\n</lg>\n\n<p>Vṛtti:\ntasyāsya malasya sadbhāvādihetyasminneva pārameśvare darśane paśuḥ preryaḥ pāśyaśca kalādinā śodhyaśca dīkṣayā bodhyaśca śāstrātmanā jñānenābhimato na tathā darśanāntareṣu|\ntataśca darśanāntaramuktāḥ paśava eva malasya tairajñātatvena vicchettumaśakyatvādityuktaṃ bhavati| yadyevamātmanaḥ pāśyādivṛttibhedā apyanādisthitā eva| tatasteṣāmapi bandhāntaratva prasaṅgaḥ| tadayuktam| yataḥ</p>\n\n<lg xml:id='KirT_2.21cd'>\n<l><seg type='pāda' n='a'>pāśyādivṛttayo yāstu</seg> <seg type='pāda' n='b'>tasya bhedāḥ prakīrtitāḥ</seg> //</l>\n</lg>\n\n<lg xml:id='KirT_2.22ab'>\n<l><seg type='pāda' n='a'>male sati bhavantyetā</seg> <seg type='pāda' n='b'>bhoktṛtvaṃ ca na kevalam</seg> </l>\n</lg>\n\n<p>Vṛtti:\neṣāṃ pāśyādivṛttīnāṃ malanivṛttau nivṛttisiddhermalanimittatvaṃ siddhyati pradīpanimittatvamiva prabhāyā iti|\nna pṛthagbandhāntaratvamiti| tadiyatā malasyāvastutve māyāsvabhāvatve ca niṣiddhe adhunā ātmano 'pi vā guṇa</p>\n<note>ātmano 'pi vā guṇaḥ \\Kir\\ 2:11bc.</note>\niti pūrvoktatṛtīyapraśnāntarānuvādena pūrvaḥ pakṣaḥ|\n\n<milestone unit='speaker' n='garuḍa uvāca'/>\n<lg xml:id='KirT_2.22cd'>\n<l><seg type='pāda' n='a'>yadyevaṃ saṃsthitaḥ pāśyo</seg> <seg type='pāda' n='b'>malo 'sya paśusaṃgataḥ</seg> //</l>\n</lg>\n\n<lg xml:id='KirT_2.23ab'>\n<l><seg type='pāda' n='a'>ātmanaḥ kiṃ na dharmo 'sau</seg> <seg type='pāda' n='b'>yuktitaḥ kalpyate malaḥ</seg> </l>\n</lg>\n\n<p>Vṛtti:\nyadyevaṃ cidrūpa evātmā pāśyo vyavasthita iti kiñcijjñatvānyathānupapattyāsyāvārako 'pi malaḥ kalpyate|\nhanta tarhi ātmana evāsau ajñānātmā malo dharmatvena yuktito 'numānena kalpyatām| yadāhurnaiyāyikavaiśeṣikāḥ---yadyatra kāraṇāntareṇa kriyate tattatra nāstyevāndhakāra iva pradīpādinā kriyamāṇaḥ prakāśaḥ|\nkriyate ca kāryakaraṇādibhirātmani vijñānaṃ| tatastadapi tatra nāstītyajñasvabhāva evātmā sidhyati kuto vyatiriktamalasiddhiḥ|</p>\n\n<p>atra siddhāntaḥ</p>\n\n<milestone unit='speaker' n='bhagavān uvāca'/>\n<lg xml:id='KirT_2.23cd'>\n<l><seg type='pāda' n='a'>ātmano 'nādisambandhād</seg> <seg type='pāda' n='b'>dharma ityupacaryate</seg> //</l>\n</lg>\n\n<lg xml:id='KirT_2.24ab'>\n<l><seg type='pāda' n='a'>kathaṃ tajjñānayuktatvād</seg> <seg type='pāda' n='b'>ajñānaguṇatāṃ gataḥ</seg> </l>\n</lg>\n\n<p>Vṛtti:\nbhavedevaṃ yadyayaṃ heturasmānprati siddhaḥ syāt| asiddhastu kāryakaraṇādīnāṃ tatrāsmābhirjñānavyañjakatvenābhyupagamāt|</p>\n\n<p>nanu tadbhāvatadabhāvayordarśanādarśanābhyāṃ jñānasya kāryakaraṇādikāraṇatvaṃ sidhyati| na tayorvyañjakatvenāpi saṃbhavenānaikāntikatvāditi nānenā siddhena hetunātmanyajñatvasiddhiḥ|\ntataścāvaśyaṃ tasyāśuddhātmano 'nādisambandhenāvaraṇena vyatiriktena bhavitavyamiti|\ntadyogādaśuddha ityupacārādāgame kathito draṣṭavyo nājñasvabhāvatvādeveti|</p>\n\n<p>tarhyata eva tatrājñatvasaṃśayo yukto na tajjñatva niścayo yena vyatiriktamalasiddhiriti| tatrocyate</p>\n\n<lg xml:id='KirT_2.24cd'>\n<l><seg type='pāda' n='a'>tasya dharmo na dharmatve</seg> <seg type='pāda' n='b'>pariṇāmaḥ sphuṭo bhavet</seg> //</l>\n</lg>\n\n<p>Vṛtti:\nna tasyātmano dharmaḥ svabhāvo vājñānātmā malo ghaṭādivadanātmatvaprasaṅgāt| atha yatra jñānaṃ samavetamutpadyate sa ātmeti| tadapyayuktam|\ntasya pūrvamajñānaṃ prati dharmitve ghaṭāderiva paścādapi jñānasamavāyo nopapadyata eva|\nathājñānātmanastu tasya jñānābhyupagame sphuṭameva rūpāntarapariṇāmaḥ syādāmalakādeḥ pītatotpattyātmaka iveti vakṣyamāṇo doṣaḥ|</p>\n<note>vakṣyamāṇo doṣaḥ See \\Kir\\ 2:26ab.</note>\n\n<p>nanu jñānaṃ tāvadasmadādipratyakṣatve satyacākṣuṣapratyakṣatvādrasādivadguṇaḥ|\nguṇena ca dravyāśritena bhavitavyamiti yastasyāśrayaḥ sa tadvilakṣaṇatvādajñānarūpa evātmā siddhyati| tadapyayuktam| yataḥ|\nciddharme puṃsītyādi|</p>\n\n<lg xml:id='KirT_2.25ab'>\n<l><seg type='pāda' n='a'>ciddharme puṃsi no dharmo</seg> <seg type='pāda' n='b'>yadi syātpariṇāmavān</seg> </l>\n</lg>\n\n<p>Vṛtti:\ncit jñānameva dharmaḥ svabhāvo yasya\nsa tathābhūtaḥ \\crux pumityanubhavati sarvamiti\npumān\\crux\\\nātmā svasaṃvedanena svaparātmaprakāśatayā pratipuruṣaṃ siddhyati kimanyena sādhanena|</p>\n\n<p>nanu jñānasya rasāderiva guṇatve heturukta eva|\nso 'pyayuktaḥ dṛṣṭāntasyāsmānprati sādhyadharmā siddhatvāt| rasādayo hi bhāvāḥ saṃhatā eva jāyamānāḥ saṃhatā eva niruddhāśca sāṃkhyasaugatādibhirivāsmābhirapi pramāṇasiddhatvādarthakriyākaraṇāḥ kathyante|\nna tvanyaḥ kaścitteṣāmāśrayabhūtastadvyatirekeṇa tasyānupalambhanāditi|\nkathaṃ tarhi pṛthivyāṃ gandha ityādivyavahāraḥ|\nkudarśanābhyāsamūlo bhrānta eva| yadi vā viśiṣṭasamudāyaikadeśapratipādanāya vanasya dhavaḥ śobhana</p>\n<note>vanasya dhavaḥ śobhanaḥ cf.\\ \\NarP\\ ad 1:4, p.11.</note>\nitivadyukta eveti| ataśca jñānasyāpi guṇatvāsiddhestadrūpa evātmā siddha ityuktam|\ntarhi jñānasyānityatvena saṃvedanāda nityatvamasya| tadayuktam|\ndvividhaṃ hi jñānamadhyavasāyātmakamitaracca| tatra yadadhyavasāyātmakaṃ tadbuddhidharmatvenāsmābhirapyanityamiṣyata eva|\nyadanadhyavasāyātmakaṃ pauruṣaṃ saṃvedanātmakaṃ jñānaṃ tasya na kadācidapyabhāvaḥ saṃvedyate sarvadaiva grāhakarūpatayaikarūpeṇa saṃvedanāt|\nnāpi tasya krameṇārthakriyānupapattirityādi sarvaṃ darśitamasmābhirnareśvaraparīkṣāprakāśe vistareṇeti tata evāvadhāryam|\n<note>darśitamasmābhirnareśvaraparīkṣāprakāśe ad 1:22, p.52.</note>\n\n<p>tasmiñjñānātmakatvāccitsvabhāve puṃsi nājñānaṃ malo dharmo yuktaḥ| āmalakādīnāmiva rūpāntarapariṇāma prasaṅgāt| tathā hi</p>\n\n<lg xml:id='KirT_2.25cd'>\n<l><seg type='pāda' n='a'>ekasminvyajyate jñānam</seg> <seg type='pāda' n='b'>anyasmiṃstattirohitam</seg> //</l>\n</lg>\n\n<p>Vṛtti:\nekasminrūpādau viṣaye jñānamutpadyate anyasmiṃstu rasādāvutpannamapi naṣṭaṃ bhavadbhiriṣyate yatastataśca rūpāntarapariṇāmo 'syātmanaḥ| ko doṣa ityucyate|</p>\n\n<lg xml:id='KirT_2.26ab'>\n<l><seg type='pāda' n='a'>pariṇāmo 'cetanasya</seg> <seg type='pāda' n='b'>cetanasya na yujyate</seg> </l>\n</lg>\n\n<p>Vṛtti:\nyaḥ pariṇāmī so 'cetanaḥ siddho yathāmalakādirartha iti pariṇāmitvādātmano 'pyacetanatvaprasaṅga ityavaśyaṃ tatprasaṅgaparihārāyātmā naivājñānasvabhāvo 'bhyupagantavyaḥ|\napi tu vijñānasvabhāva eveti| tasyāvārakasvabhāvo vyatirikto malaḥ siddhaḥ|\nanyathā sarvajñatvaprasaṅgāditi tṛtīyasyāpi praśnasya nirāsaḥ|</p>\n\n<p>yadyevaṃ vyatiriktamalapakṣe 'pyeṣa eva doṣa iti samuccayena codakaḥ|</p>\n\n<milestone unit='speaker' n='garuḍa uvāca'/>\n<lg xml:id='KirT_2.26cd'>\n<l><seg type='pāda' n='a'>tayoścānādisambandhād</seg> <seg type='pāda' n='b'>viśleṣo na vibhutvataḥ</seg> //</l>\n</lg>\n\n<lg xml:id='KirT_2.27ab'>\n<l><seg type='pāda' n='a'>sahajaprakṣaye prāpte</seg> <seg type='pāda' n='b'>tasya nāśo na kiṃ bhavet</seg> </l>\n</lg>\n\n<p>Vṛtti:\ntayorātmamalayoryo 'nādyāvāryāvārakalakṣaṇaḥ sambandhaḥ sa svabhāvaviśeṣa eva tasmānna viśleṣo nivṛttiranāditvādeva yathā cetanājjaḍādvā svabhāvādityanirmokṣaḥ|\natha tasmādviśleṣa iṣyate| yadyevaṃ sahajasya svabhāvasya prakṣaye sati tasyāpi nāśaḥ svabhāvāntarotpādarūpaḥ pariṇāmo bhavediti sa eva tadavastho doṣo yaḥ prāgavyatirikta malapakṣe proktaḥ|\natha na tayoḥ svabhāvādviśleṣaḥ api tu parasparasaṃśleṣānnetratadāvaraṇayoriva tato naiṣa doṣa ityucyate so 'pi na yuktaḥ|\nvibhutvata iti vyāpakatvāt| avyāpakasya hyavyāpakāddeśāntaranayane viśleṣaḥ| vyāpakasya tu sarvatrāvasthānānna kutaścidviśleṣaḥ sambhavatītyanirmokṣaḥ|\natha tathābhūtasyāpi viśleṣa iṣyate| yadyevaṃ sahajasya sahabhāvina āvarakasya prakṣaye tasyāpyāvāryatvasya svabhāvasya nāśo rūpāntarapariṇāma iti sa doṣastadavastha eva|</p>\n\n<p>atra siddhāntaḥ</p>\n\n<milestone unit='speaker' n='bhagavān uvāca'/>\n<lg xml:id='KirT_2.27cd'>\n<l><seg type='pāda' n='a'>vibhorapi malasyāsya</seg> <seg type='pāda' n='b'>tacchakteḥ kriyate vadhaḥ</seg> //</l>\n</lg>\n\n<lg xml:id='KirT_2.28'>\n<l><seg type='pāda' n='a'>upāyācchaktisaṃrodhaḥ</seg> <seg type='pāda' n='b'>kathaṃcitkriyate male</seg> </l>\n<l><seg type='pāda' n='c'>yathāgnerdāhikā śaktir</seg> <seg type='pāda' n='d'>mantreṇāśu niruddhyate</seg> //</l>\n</lg>\n\n<lg xml:id='KirT_2.29ab'>\n<l><seg type='pāda' n='a'>tadvattacchaktisaṃrodhād</seg> <seg type='pāda' n='b'>viśliṣṭa iti kathyate</seg> </l>\n</lg>\n\n<p>Vṛtti:\natra malaviṣayastāvadayamadoṣaḥ| yato na kevalamasyaivāvyāpakasya mohātmanaḥ prākṛtasya malasya yāvadvyāpakasyāpyāṇavamalasyopāyena mantradīkṣātmanā śakterāvārakasvabhāvasyāgnerdāhakatvasyeva vadho 'nyathābhāvaḥ kriyata eva|\nkathañcidityārabdhakāryakarmabhogoparodhenāsarvātmanā tadanuparodhena tu sadyonirvāṇadīkṣayā sarvātmaneti|\ntataśca malasya pariṇāminityatvābhyupagamānnaiṣa svabhāvāntarapariṇāmasādhanaprasaṅgo yuktaḥ siddhasādhanādityuktaṃ bhavati|\nata eva malasya svabhāvāntarapariṇateḥ svarūpasattve 'pyāmayādviśliṣṭaḥ puruṣa itīva malaśaktirodhādapi viśliṣṭaḥ kathyate|\ntato viśleṣo na vibhutvādityayamapyadoṣaḥ|</p>\n\n<p>idānīṃ puruṣaviṣayo 'pi doṣaḥ pratikṣipyate|</p>\n\n<lg xml:id='KirT_2.29cd'>\n<l><seg type='pāda' n='a'>kṛtvā tacchaktisaṃrodhaṃ</seg> <seg type='pāda' n='b'>kriyate bhavaniḥspṛhaḥ</seg> //</l>\n</lg>\n\n<p>Vṛtti:\nśakteḥ saṃrodhaḥ śaktisaṃrodhaḥ| tasya malasya taṃ kṛtvā bhavaniḥspṛhaḥ krodharāgādirahitaḥ puruṣaḥ kriyate parameśvareṇa|\nata eva śaktipātaniścayāyākrodharāgādīni liṅgāni dīkṣādhikārārthaṃ gurubhiḥ śiṣyāṇāṃ parīkṣyanta ityuktam|</p>\n<note>\\devdot ityuktam See 1:22.10--15.</note>\ntataśca malasya rūpāntarāpattimātrameva tadānīṃ na tvātmanaḥ svabhāvāntarapariṇāmaḥ| tasmānna pūrvoktadoṣa ityuktaṃ bhavati|\nsati hi male yastasya malānapekṣayārthagrāhakasvabhāvaḥ sa evāsatyapi yataḥ|\nkathaṃ tarhi sati male 'rthaṃ na gṛhṇāti| bālabhāṣitametat|\nyo hi malānapekṣayārthagrāhakaḥ sa kathaṃ tatsannidhāne bhavet|\nnanvadhunāsyārthaḥ prakāśate prāktu neti kathaṃ na svabhāvāntarapariṇāmaḥ|\ntadapyayuktam| tadviṣayīkaraṇamevārthānāṃ prakāśo nānyaḥ|\nna tu malānapekṣayātmani sarvadāstītyuktam|\nato na svabhāvabhedālambanagatatvādityevamādi vistareṇa svabhāvāntaratvāpādako viruddhadharmādhyāsaprakāro nareśvaraparīkṣāprakāśe parākṛto 'smābhiriti\n<note>nareśvaraparīkṣāprakāśe parākṛtaḥ It is not certain to which passage this refers.</note>\ntata evāvadhāryam|\n\n<p>yo 'pi sahabhāvyāvaraṇanivṛttita ātmano 'pyāvāryatvanivṛttilakṣaṇasvabhāvāntarapariṇāmadoṣa uktaḥ tatrāpyucyate</p>\n\n<lg xml:id='KirT_2.30'>\n<l><seg type='pāda' n='a'>sahajā kālikā tāmre</seg> <seg type='pāda' n='b'>tatkṣayānna ca tatkṣayaḥ</seg> </l>\n<l><seg type='pāda' n='c'>yadvattāmre kṣayastadvat</seg> <seg type='pāda' n='d'>puruṣasya malakṣayaḥ</seg> //</l>\n</lg>\n\n<lg xml:id='KirT_2.31ab'>\n<l><seg type='pāda' n='a'>yathā taṇḍulakambūke</seg> <seg type='pāda' n='b'>prakṣīṇe 'pi na tatkṣayaḥ</seg> </l>\n</lg>\n\n<p>Vṛtti:\nsahacarakālikānivṛttyā na tāmrasya kaścidvikāro dṛśyate yathā tathā malanivṛttyāpyātmano na vikāra ityetāvatāṃśena dṛṣṭāntatvaṃ nānyathā tāmrasya pariṇatidharmatvenābhyupagamāditi|\netaduktaṃ bhavati---aupādhiko 'yaṃ malasannidhānāsannidhānakṛto bhedaḥ|\nna tvātmano malānapekṣayārthagrahaṇaikasvabhāvasyānyo 'nāvāryasvabhāvo yo bhedaṃ vidadhyāditi svabhāvāntarapariṇāmābhāvānna pūrvoktadoṣaprasaṅgaḥ|</p>\n\n<p>ayameva pakṣaḥ pramāṇasiddha ityanumānasiddhenāpi dṛṣṭāntāntareṇa poṣyate</p>\n\n<lg xml:id='KirT_2.31cd'>\n<l><seg type='pāda' n='a'>viṣasambandhinī śaktir</seg> <seg type='pāda' n='b'>yathā mantrairniruddhyate</seg> //</l>\n</lg>\n\n<lg xml:id='KirT_2.32ab'>\n<l><seg type='pāda' n='a'>tathā na tadviṣaṃ kṣīṇam</seg> <seg type='pāda' n='b'>evaṃ puṃso malakṣayaḥ</seg> </l>\n</lg>\n\n<p>Vṛtti:\nmohamāraṇahetutvānmalasthānīyāyāṃ sahajāyāmapi śaktau puruṣasthānīyasya viṣasyanivṛttāyāṃ na kadācidvarṇākṛtyādisvarūpanāśo yathā tathā puṃso malakṣaya iti|\naṃśena dṛṣṭāntatvādadhunā pratyakṣasiddhadṛṣṭāntāntareṇa prakaraṇopasaṃhāraḥ</p>\n\n<lg xml:id='KirT_2.32cd'>\n<l><seg type='pāda' n='a'>phalaṃ katakavṛkṣasya</seg> <seg type='pāda' n='b'>kṣiptaṃ sakaluṣe jale</seg> //</l>\n</lg>\n\n<lg xml:id='KirT_2.33'>\n<l><seg type='pāda' n='a'>kurute śaktisaṃrodhaṃ</seg> <seg type='pāda' n='b'>kiṃ kṣipatyanyato jalāt</seg> </l>\n<l><seg type='pāda' n='c'>śivajñānaṃ tathā tasya</seg> <seg type='pāda' n='d'>śaktisaṃrodhakārakam</seg> //</l>\n</lg>\n\n<p>Vṛtti:\nyathā hi katakābhidhānasya vṛkṣaviśeṣasya phalaṃ \\crux meghajādi sahajakaluṣayukta\\crux\\ eva jale prakṣiptaṃ tasyāḥ kaluṣalakṣaṇāyāḥ śakteḥ saṃrodhaṃ vidadhallakṣyate| na tu jalātkiñcidapi svabhāvāntaramanyato 'nyatra kṣipediti kāluṣyamātrameva tasya nivartayati nānyatkiñcidityarthaḥ|\ntathā śiva eva jñānaṃ sarveṣāṃ cicchaktivyañjakatvena jñānahetutvāttasyeti malasya śaktisaṃrodhakārakaṃ dīkṣayā tadadhikārotpādanāya vā śaktipātenetyuktam|\nyadi vā śivasya jñeyatayā saṃbandhi yaddīkṣitānāṃ nityakartavyatayā\nvakṣyamāṇajñānaṃ tadārabdhakāryakarmabhogoparodhenākṣapitasya dīkṣayā sarvātmanā malasyaiva pratyahamapacayāt krameṇa śaktisaṃrodhakārakaṃ na tu puruṣasyeti| tataśca tasyāṃśe 'pi svabhāvāntarapariṇāmābhāvānna pūrvoktamacetanatvaṃ dūṣaṇaṃ malasya tvetadbhūṣaṇameveti na vyatiriktamalapakṣe kaściddoṣa iti|</p>\n\n<p>\\Colo\niti nārāyaṇakaṇṭhātmajabhaṭṭarāmakaṇṭhaviracitāyāṃ śrīmatkiraṇavṛtau dvitīyaṃ prakaraṇam</p>\n\n<NOTE>CHAPTER 3</NOTE>\n\n<p>atha padārthānāmeva parīkṣārthaṃ praśnapūrvaṃ rakaraṇāntaram| atra ca sūtrapadārthaprakaraṇasambandhāḥ prāgvaddraṣṭavyāḥ|\npāṭalikastu vyatiriktamalasiddheranantaraṃ malasyaivā rāgatvaparīkṣātmako vākyātmako 'pi rāgeṇa rañjitaśceti</p>\n<note>rāgeṇa rañjitaśca vākyena| \\Kir\\ 1:17a.</note>\ntathā ca praśnaḥ|\n\n<milestone unit='speaker' n='garuḍa uvāca'/>\n<lg xml:id='KirT_3.1'>\n<l><seg type='pāda' n='a'>bhoktṛtvaṃ malataḥ proktam</seg> <seg type='pāda' n='b'>abhilāṣānna kiṃ bhavet</seg> </l>\n<l><seg type='pāda' n='c'>sa ca rāgādyato rāgo</seg> <seg type='pāda' n='d'>vaktavyo 'tra malena kim</seg> //</l>\n</lg>\n\n<p>Vṛtti:\nnanu malaśabdena cāvṛtirityādinā</p>\n<note>malaśabdena cāvṛtiḥ \\Kir\\ 2:14d.</note>\nprabandhena malata āvaraṇaṃ kāryaṃ puṃviṣayaṃ mukhyamuktam|\nānuṣaṅgikaṃ tu bhoktṛtvādi| yaduktam\n\n<p>pāśyādivṛttayo yāstu tasya bhedāḥ prakīrtitāḥ|</p>\n<note>pāśyādivṛttayo\\devdot bhoktṛtvañca na kevalam \\Kir\\ 2:21c--22b.</note>\n\n<p>male sati bhavantyetā bhoktṛtvañca na kevalam|| iti|</p>\n\n<p>ko 'yaṃ praśnaḥ| athāvāryatvamevātra bhoktṛtvamucyate na tu bhogaikarasikatvamiti praśnaḥ|\nyadyevaṃ tato mala eva vaktavyaḥ kiṃ rāgeṇeti rāgākṣepapraśno yuktaḥ, na tu malena kimiti|\nrāgādyabhāve 'pi pralayakevalādyavasthāyāṃ tatkāryasya bhāvāditi|\nsatyametat| kintu nātra sarvathā malābhāvaḥ pūrvapakṣīkṛto yadātra bhoktṛtve malena kimiti|\nbhoktṛtvaṃ hi bhogaikarasikatvātmakaṃ rāgakāryātprāguktādabhiṣvaṅgādeva dṛṣṭātsiddhamiti kimatra malasyāpi hetutvena kalpitena|\nrāgasyaivātra pāramparyeṇa hetutvamiti praśnārthaḥ|\ntanna virodha iti| ata evātra malasyābhyupagamenaiva samādhiḥ</p>\n\n<milestone unit='speaker' n='bhagavān uvāca'/>\n<lg xml:id='KirT_3.2ab'>\n<l><seg type='pāda' n='a'>bhoktṛtvaṃ nāma yatproktam</seg> <seg type='pāda' n='b'>anādi malakāraṇam</seg> </l>\n</lg>\n\n<p>Vṛtti:\nyadetadbhoktṛtvamasmābhiḥ prāguktaṃ tadanādi| yato malakāraṇamuktaṃ tato\nmalasyānāditvāttadapyanādi| etaduktaṃ bhavati---anyadevāsmānmohajanitādbhoktṛtvādbhogayogyatvalakṣaṇametadbhoktṛtvam|\npralayākale vidyate na tu vijñānakevale karmābhāvāt|\ntasya karmavanmalo 'pi kāraṇaṃ pariṇatamalasya pralayākalasyāpi parameśvarānugrāhyatvānna tatsambhavati yataḥ|</p>\n\n<p>tataśca nābhilāṣo 'sya nimittamityucyate</p>\n\n<lg xml:id='KirT_3.2cd'>\n<l><seg type='pāda' n='c'>abhilāṣastanau satyāṃ</seg> <seg type='pāda' n='d'>sā tanuḥ kena hetunā</seg> //</l>\n</lg>\n\n<lg xml:id='KirT_3.3ab'>\n  <l><seg type='pāda' n='a'>rāgo 'pi tannimittatvāt</seg> <seg type='pāda' n='b'>pravṛttaḥ</seg></l>\n</lg>\n\n<p>Vṛtti:\nabhilāṣo 'pyayaṃ sati sthūle 'smiñcharīre bhavatīti| taccharīraṃ sūkṣmadehātmakarāgādisambandhāt|\nrāgādīnāṃ tu pravṛttau tadbhoktṛtvaṃ nimittamiti kathamasyābhilāṣo nimittamāśaṅkyate| abhilāṣahetorasya rāgāderapyetannimittatvāt|\ntatra dṛṣṭāntaḥ</p>\n\n<lg xml:id='KirT_3.3b-d'>\n<l><seg type='pāda' n='b'>puruṣasya tu</seg></l>\n<l><seg type='pāda' n='c'>cauryaṃ hi bījamāpekṣya</seg> <seg type='pāda' n='d'>yathā nigaḍabandhanam</seg> //</l>\n</lg>\n\n<lg xml:id='KirT_3.4ab'>\n<l><seg type='pāda' n='a'>evaṃ paśutvamāpekṣya</seg> <seg type='pāda' n='b'>rāgatattvaṃ pravartate</seg> </l>\n</lg>\n\n<p>Vṛtti:\nyathā cauryaṃ bījabhūtamā samantādapekṣyapuruṣasya nigaḍādibandhanaṃ pravartate tathaiva prāguktanayena <note>prāguktanayena See \\Kir\\ 1:16 ff.</note> pralayakevalinaḥ paśutvaṃ malamapekṣya rāgādayaḥ pravartanta iti kuto rāgasyātra hetutvamāśaṅkyate| tadevaṃ</p>\n\n<lg xml:id='KirT_3.4cd'>\n<l><seg type='pāda' n='c'>etasmādasya bhoktṛtvaṃ</seg> <seg type='pāda' n='d'>tanurbhogo 'nyahetujaḥ</seg> //</l>\n</lg>\n\n<lg xml:id='KirT_3.5'>\n<l><seg type='pāda' n='a'>paśutvena hi bhoktṛtvaṃ</seg> <seg type='pāda' n='b'>māyābandhastanau sthitaḥ</seg> </l>\n<l><seg type='pāda' n='c'>sukhaduḥkhādiko bhogaḥ</seg> <seg type='pāda' n='d'>karmataḥ saṃsthitaḥ paśoḥ</seg> </l>\n<l><seg type='pāda' n='e'>nānyathāsya vinirdiṣṭaṃ</seg> <seg type='pāda' n='f'>bhogabhoktṛtvabandhanam</seg> //</l>\n</lg>\n\n<p>Vṛtti:\npaśutvasaṃjñakānmalādasya bhoktṛtvaṃ māyātastaccharīraṃ karmataḥ punarbhogaḥ karmaṇāmeva sukhaduḥkhātmanā pariṇāmāditi sākṣānnimittatvamatroktaṃ na tu paramparayā pāramparyeṇa sarvasyāsya māyātmanaḥ karmākṣiptatvāditi darśayiṣyāmaḥ|</p>\n<note>iti darśayiṣyāmaḥ ad \\Kir\\ 3:7--8.</note>\nproktañca śrīmatsvāyambhuve\n\n<p>karmataśca śarīrāṇi viṣayāḥ karaṇāni ca| iti|</p>\n<note>karmataśca śarīrāṇi viṣayāḥ karaṇāni ca \\Svayam\\ 1:13ab.</note>\n\n<p>nānyathaitasya bhogaśca bhoktṛtvaṃ ca śarīraṃ ca vinirdiṣṭamiti| tadiyatā paśupadārthaḥ parīkṣita iti||</p>\n\n<p>adhunā pāśapadārthaparīkṣāviśeṣārthaḥ prasaṅgātpraśnaḥ</p>\n\n<milestone unit='speaker' n='garuḍa uvāca'/>\n<lg xml:id='KirT_3.6'>\n<l><seg type='pāda' n='a'>yadetatkarma deveśa</seg> <seg type='pāda' n='b'>proktaṃ bhoganibandhanam</seg> </l>\n<l><seg type='pāda' n='c'>karmārjanaṃ tanau satyāṃ</seg> <seg type='pāda' n='d'>sṛṣṭikāle tanuḥ kutaḥ</seg> //</l>\n</lg>\n\n<p>Vṛtti:\nyadetatsukhaduḥkhādiko bhoga ityādinā karma bhoganibandhanamuktaṃ tanna vyāpakamityadhyāhāraḥ| yato mahāpralayādanantaraṃ sargārambhakāle prathamaḥ śarīrādibhogaḥ kutaścideva nimittādiṣyate| na karmataḥ|\ntaduttarakālabhāvināṃ karmanimittatvāditi| yadāhuḥ---</p>\n\n<p>ādyo hi dehaḥ puruṣārthamūlastato 'pyanye karmamūlāḥ pratipannā iti|</p>\n<note>ādyo hi dehaḥ\\devdot pratipannāḥ Source unknown. Also quoted in \\NarP, p.212 ad 3:87, but with prapannāḥ for pratipannāḥ</note>\n\n<p>atra siddhāntaḥ</p>\n\n<milestone unit='speaker' n='bhagavān uvāca'/>\n<lg xml:id='KirT_3.7'>\n<l><seg type='pāda' n='a'>yathānādirmalastasya</seg> <seg type='pāda' n='b'>karmāpyevamanādikam</seg> </l>\n<l><seg type='pāda' n='c'>yadyanādi na saṃsiddhaṃ</seg> <seg type='pāda' n='d'>vaicitryaṃ kena hetunā</seg> //</l>\n</lg>\n\n<p>Vṛtti:\npuruṣāṇāṃ hi sarvadā śārīrabhogādivaicitryānyathānupapattyā karmaṇaḥ sattvaṃ sṛṣṭikāle 'pi paśumṛgapakṣisarīsṛpasthāvaramanuṣyādi janmavaicitryaśruteḥ|\nmahāpralaye 'pi karmasiddhitaḥ pravāhānādiḥ karmaśarīraprabandhaḥ siddhyati|</p>\n<note>Testimonium: kiraṇavṛttau bhagavatā rāmakaṇṭhena `puruṣāṇāṃ hi sarvathā śarīrabhogavaicitryānyathānupapattyā karmaṇaḥ satvam| prathamasṛṣṭikāle 'pi paśupakṣimṛgasarīsṛpasthāvaramanuṣyādivaicitryaśruteḥ mahāpraLaye 'pi karmasiddhitaḥ pravāhānādiḥ karmaśarīraprabandhaḥ siddhyatī'ti vyākhyātam| {Siddhāntasārāvalivyākhyā} ad \\VP\\ 7, p.58, lines 18--21.</note>\ntataśca malasyāpi kevalasyātra śarīrahetutvapratiṣedhasya sāmarthyasiddheḥ\nādyo hi dehaḥ puruṣārthamūla ityayaṃ pakṣo 'tyantāyukta ityuktaṃ bhavati|\netadevāsya pravāhānāditvamupasaṃhartuṃ māyādhikaraṇatvaṃ ca darśayituṃ sūtram\n\n<lg xml:id='KirT_3.8'>\n<l><seg type='pāda' n='a'>tasmādanādikaṃ karma</seg> <seg type='pāda' n='b'>māyāpyevaṃ bhavastathā</seg> </l>\n<l><seg type='pāda' n='c'>tathānādiḥ śivaḥ kartā</seg> <seg type='pāda' n='d'>sarvasya jagataḥ sthitaḥ</seg> //</l>\n</lg>\n\n<p>Vṛtti:\nevaṃ karmanibandhano bhavaḥ kalādikṣitiparyantatattva bhūtabhuvanarūpaḥ saṃsāro māyīyastannibandhanaṃ ca punararjyamānaṃ karmeti karmabhavayoḥ parasparahetutvena pravāhānāditvasiddhiḥ|\nbhavānāditvādeva ca tadupādānena karmānāditvācca tadadhikaraṇenāpi prakṛtyātmanānādinā bhavitavyam|\nkṛṣyādikarmaṇāṃ prakṛtisaṃskārakatvena dṛṣṭatvānnaiyāyikādiparikalpitātmasaṃskārakatvāyogādātmanaḥ pariṇāmitvaprasaṅgācca|\nyacca tadbhavo pādānaṃ karmādhikaraṇaṃ ca sā māyāpyanādisiddhā|\ntathā bhavasya tanukaraṇabhuvanātmanaḥ pravāhānāditvenoktatvāttatkartāpīśvaro 'nādiḥ sidhyatīti|</p>\n\n<p>atha pāśapadārthaparīkṣāviśeṣādanantaraṃ prasaṅgātpatipadārthaparīkṣārthaṃ praśnaḥ</p>\n\n<milestone unit='speaker' n='garuḍa uvāca'/>\n<lg xml:id='KirT_3.9ab'>\n<l><seg type='pāda' n='a'>śivaḥ kartā tvayā proktaḥ</seg> <seg type='pāda' n='b'>sa kathaṃ gamyate prabho</seg> </l>\n</lg>\n\n<p>Vṛtti:\nīśvare hi jagatkartari siddhe tasyānāditvaṃ sādhayituṃ śakyam| sa eva kathaṃ gamyate| na tāvatpratyakṣato 'tīndriyatvena tasya bhavadbhirabhyupagamāt| taduktaṃ jaiminīyaiḥ</p>\n\n<p>na ca kaiścidasau jñātuṃ kadācidapi śakyate|</p>\n<note>na ca kaiścidasau\\devdot brūyādātmaiśvaryaprasādhanāt \\Sloka\\ {sambandhākṣepaparihāra} 57cd, 58ab and 60. Also cited ad \\Mat\\VP\\ 3:6, p.49 and before \\Nar\\ 2:1, p.113.</note>\n\n<p>svarūpeṇopalabdhe 'pi sraṣṭṛtvaṃ nāvagamyate||</p>\n\n<p>na ca tadvacanenaiṣā pratipattiḥ suniścitā|</p>\n\n<p>asṛṣṭvāpi hyasau brūyādātmaiśvaryaprasādhanāt|| iti|</p>\n\n<p>nāpi rūpopalabdhyādinā cakṣurādiriva pūrvoktatanukaraṇabhuvanādikāryānyathānupapatti lakṣaṇenānumānena tasya mahābhūtebhya evotpattidṛṣṭeḥ| yadāhuḥ saugatāḥ</p>\n\n<p>yasminsati bhavatyeva yattato 'nyasya kalpane|</p>\n<note>yasminsati\\devdot hetūnāmanavasthitiḥ {Pramāṇavārttika} 1:26 (with yeṣu satsu for yasminsati). Also cited ad \\Nar\\ 1:4, p.9 and 2:4, p.120 and \\Mat\\VP\\ 6:21, p.152.</note>\ntaddhetutvena sarvatra hetūnāmanavasthitiḥ||\n\n<p>śastrauṣadhādisambandhāccaitrasya vraṇaropaṇe|</p>\n<note>śastrauṣadhādi\\devdot prakalpyate {Pramāṇavārttika} 1:24.</note>\n\n<p>asambaddhasya kiṃ sthāṇoḥ kāraṇatvaṃ prakalpyate|| iti|</p>\n\n<p>nāpyāgamena tasyākṛtakatvena bhavadbhiranabhyupagamāt|\ntatkṛtasyānyonyasaṃśrayeṇāprāmāṇyāt| na ca pramāṇāntaramasti bhavatām|\ntatsādhanapramāṇābhāvānna kathaṃcidgamyata ityarthaḥ|</p>\n\n<p>yadyevamata evaitadviṣayasaṃśayo 'stu| nāstīśvara iti kuto bādhakapramāṇābhāvāditi| ucyate|</p>\n\n<lg xml:id='KirT_3.9cd'>\n<l><seg type='pāda' n='c'>vaikaraṇyādamūrtatvāt</seg> <seg type='pāda' n='d'>kartṛtvaṃ yujyate katham</seg> //</l>\n</lg>\n\n<p>Vṛtti:\nkaraṇānāmabhāvo vaikaraṇyaṃ tasmādīśvaro jagataḥ kartā na saṃbhavati| karaṇābhāvāddaṇḍacakrasūtrādirahitaḥ kumbhakāra iva kumbhe| tadidamuktaṃ jaiminīyaiḥ</p>\n\n<p>na ca niḥsādhanaḥ kartā kaścitsṛjati kiñcana| iti|</p>\n<note>na ca niḥsādhanaḥ kartā kaścitsṛjati kiñcana \\Sloka\\ {sambandhākṣepaparihāra</note>\n50cd. Also quoted ad \\Nar\\ 3:2, p.155.}\n\n<p>kiñca mūrtatvaṃ kaṭhinatā| atra śarīrayogastadabhāvādīśvaro na sambhavati karteti| tadidamuktaṃ taireva</p>\n\n<p>aśarīro hyadhiṣṭhātā nātmā muktātma vadbhavet|</p>\n<note>aśarīro hyadhiṣṭhātā nātmā muktātmavadbhavet \\Slokas\\ 78cd. Also quoted ad \\Nar\\ 2:8, p.130 and frequently in the \\MatV.</note>\n\n<p>ityevaṃ sādhakabādhakapramāṇābhāvasadbhāvābhyāmīśvarābhāvasiddhiriti\npūrvaḥ pakṣaḥ| atra siddhānto bādhakanirāsapūrvaḥ| tasminhyanirākṛte sādhakasya hetorapravṛttireva|\ntatpratijñāvacanasyānumānanirākṛtatvāt| yadāhuḥ</p>\n\n<p>sandigdhe hetuvacanādvyasto hetoranāśrayaḥ| iti|</p>\n<note>sandigdhe hetuvacanādvyasto hetoranāśrayaḥ {Pramāṇavārttika</note>\n4:91. Also quoted ad \\Nar\\ 2:4, p.119.}\n\n<p>tathaivopakramyate</p>\n\n<milestone unit='speaker' n='bhagavān uvāca'/>\n<lg xml:id='KirT_3.10'>\n<l><seg type='pāda' n='a'>yathā kālo hyamūrto 'pi</seg> <seg type='pāda' n='b'>dṛśyate phalasādhakaḥ</seg> </l>\n<l><seg type='pāda' n='c'>evaṃ śivo hyamūrto 'pi</seg> <seg type='pāda' n='d'>kurute kāryamicchayā</seg> //</l>\n</lg>\n\n<p>Vṛtti:\ntatra yastāvadakartṛtvasiddhāvatrāmūrtatvāditi heturuktaḥ sa kālenānaikāntikastasyāmūrtatve 'pi puṣpaphalādikartṛtvaprasiddheḥ|\natha kālasyācetanatvena svakāryaṃ prati kāraṇatvātkartṛtvāsiddheḥ nānaikāntikaviṣayatā| tatrocyate tarhi kālasyātropalakṣaṇatvādasmadādyātmanānaikāntikastasyāmūrtasyāpi svadehaspandādikāryadarśanāt|\ndṛṣṭānto 'pyatra sādhyadharmāsiddhaḥ muktātmano 'pyasmābhiḥ sarvādhiṣṭhātṛtvenābhyupagamāditi|</p>\n\n<p>yastvatravaikaraṇyāditi heturuktaḥ so 'pyasiddha eva| tathā hi</p>\n\n<lg xml:id='KirT_3.11ab'>\n<l><seg type='pāda' n='a'>icchaiva karaṇaṃ tasya</seg> <seg type='pāda' n='b'>yathā sadyogino matā</seg> </l>\n</lg>\n\n<p>Vṛtti:\nicchātmikaiva śaktistasya karaṇaṃ yogina iva vidyate yataḥ|\nyoginaśca sarvavādināṃ siddhā eva cārvākairapi viṣagrahacikitsākāritvena\nmaṇyauṣadhādivanna pratikṣeptuṃ śakyāḥ| yadāhuḥ</p>\n\n<p>acintyo hi maṇimantrauṣadhīnāṃ prabhāva iti|</p>\n<note>acintyo hi maṇimantrauṣadhīnāṃ prabhāvaḥ Also occurs in {Ratnāvalī} Act 2, p.39 and in the {Śuklakurukullāsādhana</note>\n(No.180 in {Sādhanamālā}),\np.365. Also quoted ad 6:16 and ad \\Mat\\VP\\ 7:49, p.249.}\n\n<p>atha vaikaraṇyamatrendriyābhāvo heturabhipretastatrāpyucyate</p>\n\n<p>śalyākṛṣṭikaro dṛṣṭo hy % akṣahīno 'pi karṣakaḥ \\</p>\n<lg xml:id='KirT_3.11c-f'>\n<l><seg type='pāda' n='e'>vyāpāro na ca dṛśyeta</seg> <seg type='pāda' n='f'>kāryamicchā pratīyate</seg> //</l>\n</lg>\n\n<p>Vṛtti:\ntadānīmayaskāntamaṇinānaikāntiko hetuḥ| sa hīndriyahīno 'pi śalyātmakāyaḥsamākarṣako dṛṣṭo yataḥ| atrāpi prāguktakālavadanaikāntikākṣepatatsamarthanaṃ tathaiva draṣṭavyamiti|</p>\n\n<p>tadevamasattāniścāyake bādhake 'panīte 'dhunā sattāsaṃśayanivāraṇāya\npramāṇamucyate</p>\n\n<lg xml:id='KirT_3.12a-c'>\n<l><seg type='pāda' n='a'>sthūlaṃ vicitrakaṃ kāryaṃ</seg> <seg type='pāda' n='b'>nānyathā ghaṭavadbhavet</seg> </l>\n<l>asti heturataḥ kaścit %//</l>\n</lg>\n\n<p>Vṛtti:\niha hīśvarasiddhau sāṃkhyasaugatajaiminīyārhatacārvākāḥ pratipakṣāḥ| tatra pūrvayoryadetadvicitrakamityadṛṣṭakartṛkaṃ tanukaraṇabhuvanādikaṃ prāguktaṃ jagaddharmitvena cikīrṣitaṃ tatpratikṣaṇaṃ pariṇāmādutpādādvā kāryatvena siddhameva| apareṣāṃ tu</p>\n\n<p>na kadācidanīdṛśaṃ jagat</p>\n<note>na kadācidanīdṛśaṃ jagat Source unknown. Also quoted ad \\Nar\\ 2:1, p.115.</note>\n\n<p>ityabhyupagamāttadekadeśabhuvanādi tathā na siddhamiti tānprati\nsthūlatvena kāryatvamatra sādhyate| yatsthūlaṃ tatkāryaṃ yathā ghaṭādi sthūlaṃ caitadadṛṣṭakartṛkaṃ bhuvanādi tataḥ kāryamiti|\nna cātreśvaraśarīreṇa nityena vedena vānaikāntikatvam| yathoktaṃ jaiminīyaiḥ</p>\n\n<p>anekāntaśca hetuste taccharīrādinā bhavet| iti|</p>\n<note>anekāntaśca hetuste taccharīrādinā bhavet \\Slokas\\ 77ab. Quoted ad \\Nar\\ 2:8, p.133 and ad \\Mrg\\ 1:9, p.21.</note>\n\n<p>tasyāsmābhiḥ sarvathā vedasya cānityatvenābhyupagamāt| tasminnapi ca kārye siddhe 'dhunā kāryatvenātra sarvasmiñjagati kartṛpūrvakatvaṃ sādhyate|\nna tu sthūlatvena tadvyāpakatvāditi|\nyatkāryaṃ tadviśiṣṭajñānakriyāyuktakartrā vinā na sidhyatīti yathā ghaṭādi| kāryaṃ caitatsarvameva jagat|\natastadapi viśiṣṭajñānakriyāyuktena kartrā vinā na bhavatīti|\nyastatkartā sa īśvaraḥ siddha evetyevamatra padatrayasya nānyonyaṃ gatārthatetyavirodhaḥ|\nna ca kāryatvamatra tathābhūtaṃ na siddhamityāśaṅkanīyam| yadāhuḥ saugatāḥ</p>\n\n<p>siddhaṃ yādṛgadhiṣṭhātṛbhāvābhāvānuvṛttimat|</p>\n<note>siddhaṃ yādṛgadhiṣṭātṛ\\devdot hutāśane Pramāṇavārttika 1:13--14. Also quoted ad \\Mat\\VP\\ 6:100, p.227 and ad \\Nar\\ 2:5, p.122.</note>\n\n<p>sanniveśādi tadyuktaṃ tasmādyadanumīyate||</p>\n\n<p>vastubhede prasiddhasya śabdasāmyādabhedinaḥ|</p>\n\n<p>na yuktānumitiḥ pāṇḍudravyādiva hutāśane|| iti|</p>\n\n<p>kāryamātrasya kartṛmātreṇa ghaṭādau kṛtakatvamātrasyānityatvamātreṇeva vyāpteḥ siddhatvāt| anyathā tatrāpyanyatrāpi ca dṛṣṭāntasādhyadharmabhedena hetubhedakalpane sarvānumānābhāva eva| aviśeṣātpāṇḍutvasya tu bhāvāt dhūmābhāve 'pi himamakkolādiṣu ca taddarśanāt vahnyanumāpakatvamayuktameva|\nnāpyanaikāntikaḥ sarvasyādṛṣṭakartṛkasya vanatṛṇāderapi pakṣīkṛtatvāt| na ca viruddho hetuḥ yathāhurjaiminīyāḥ\ntathāsiddhe ca dṛṣṭānte bhaveddhetorviruddhatā|</p>\n<note>tathāsiddhe ca dṛṣṭānte\\devdot prasajyate \\Sloka\\ {sambandhākṣepaparihāra} 80. Also quoted ad \\Mrg\\ 3:1, p.101; ad \\Nar\\ 2:7, p.128 and frequently in the \\MatV.</note>\n\n<p>anīśvaravināśyādikartṛkatvaṃ prasajyate|| iti|</p>\n\n<p>viparyayavyāptyabhāvāt| dṛṣṭānte hi ghaṭādāvayaṃ hetuḥ svasādhye svakāryasarvajñatvasarvakartṛtvalakṣaṇeneśvaratvena vyāptaḥ siddho yatastasyāṃśenāpi vaikalyena ghaṭādarśanādavināśitvenāpi kumbhakārātmano nityatvāttasyaiva ca kartṛtvāt| nāpi dharmisvarūpaviparītasādhano 'yaṃ viruddhaḥ| yathāha maṇḍanaḥ</p>\n\n<p>sanniveśādimatsarvaṃ buddhimaddhetu yadyapi|</p>\n<note>saṃniveśādimatsarvaṃ\\devdot upakāryopakārakāḥ {Vidhiviveka} pp.219 and 224. Quoted ad \\Mat\\VP\\ 6:100, p.229 and (second verse only) ad \\Nar\\ 2:20, p.146.</note>\n\n<p>prasiddhasanniveśāderekakāraṇatā kutaḥ||</p>\n\n<p>rathādyavayavā nānātakṣanirmāpitā api|</p>\n\n<p>dṛśyante jagati prāya upakāryopakārakāḥ| iti|</p>\n\n<p>yato rathādyavayavānāmanekatakṣanirmitānāmapi naikasthapatibuddhikriyābhyāṃ vinaikarathārambhakatvaṃ dṛṣṭamiti|</p>\n\n<p>nāpyanīśvarakartṛkaṃ jagat kāryatvāt ghaṭādivaditi viruddhāvyabhicāryākrāntatvādaheturayamiti vācyam|\ndhūmādagnyanumānavadatra vastubalapravṛttatvena tadasambhavāditi bhavatāmabhyupagamaḥ|\nanyathā parvatādāvapi dhūmādagnyanumāne 'trāparvatavartī vahniḥ dhūmāt yatra dhūmastatrāparvatavartī vahniryathā mahānase 'tra ca dhūmastasmādaparvatavartī vahniriti sarvatra viruddhāvyabhicāryanumānāvaskarasaṃbhavādanumānābhāva evetyevamādayo 'tra hetudoṣā vistareṇāsmābhirnareśvaraparīkṣāprakāśe pratikṣiptā iti tata evāvadhāryāḥ|</p>\n<note>nareśvaraparīkṣāprakāśe pratikṣiptāḥ Chapter 2.</note>\n\n<p>atra parābhiprāyaḥ|</p>\n\n<p>karma cet</p>\n\n<p>Vṛtti:\nanena hi prayogavacanena bhavadbhiḥ kartṛmātraṃ sādhyamupakṣiptam|\ntaccobhayavādisiddhaṃ karmāstviti śrāvaṇaḥ śabda itivatsiddhasādhanatvādayuktametat| yadāhurjaiminīyāḥ|</p>\n\n<p>kasyaciddhetumātrasya yadyadhiṣṭhātṛteṣyate|</p>\n<note>kasyaciddhetumātrasya\\devdot siddhasādhanam \\Slokas\\ 75. Quoted ad \\Nar\\ 2:14, p.136.</note>\n\n<p>karmabhiḥ sarvabhāvānāṃ tatsiddheḥ siddhasādhanam|| iti|</p>\n\n<p>atra siddhāntaḥ|</p>\n\n<lg xml:id='KirT_3.12d'>\n<l>na hyacetanam //</l>\n</lg>\n\n<p>Vṛtti:\nna siddhasādhanaṃ yasmātkarmācetanamiti|\nayamarthaḥ---nāsmābhiratra kartṛtvamātraṃ sādhyate 'pi tu viśiṣṭajñānakriyāyuktaḥ karteti kuto 'cetanaiḥ karmabhiḥ siddhasādhanamiti|\nyadyevaṃ dharmiviśeṣaviparītasādhano 'yaṃ viruddhaḥ| yadāhuḥ|</p>\n\n<p>kāryaṃ śarīrayuktena kartrā vyāptaṃ sadaiva yat|</p>\n<note>kāryaṃ śarīrayuktena\\devdot prasajyate Source unknown. Also cited ad \\Mat\\VP\\ 6:100, p.229 with ghaṭādi for sadaiva</note>\n\n<p>kāryatvāttena jagataḥ kartā dehī prasajyate|| iti|</p>\n\n<p>tadayuktaṃ yataḥ</p>\n\n<lg xml:id='KirT_3.13'>\n<l><seg type='pāda' n='a'>proktaḥ sa niṣkalaḥ sthūlas</seg> <seg type='pāda' n='b'>tathā sakalaniṣkalaḥ</seg> </l>\n<l><seg type='pāda' n='c'>īśaḥ sadāśivaḥ śāntaḥ</seg> <seg type='pāda' n='d'>kṛtyabhedādvibhidyate</seg> //</l>\n</lg>\n\n<p>Vṛtti:\nkāryasya śarīravyabhicārāt svadehaspandātmakaṃ kāryamasmadāderna dehāntarapūrvakaṃ siddhamityuktaṃ yataḥ|</p>\n<note>ityuktaṃ yataḥ \\KirV\\ ad 3:10.</note>\ntataśca kumbhakārādyātmano 'pi svakāryaṃ prati śaktodyuktapravṛttātmanā tryavasthasya siddherjagatkartāpi tryavastha evānumīyate| yadāhuḥ\n\n<p>śaktodyuktaḥ pravṛttaśca kartā trividha iṣyate| iti|</p>\n<note>śaktodyuktaḥ pravṛttaśca kartā trividha iṣyate Source unknown. Also cited ad \\Mat\\VP\\ 3:20, p.69. Bhatt there observes that it appears as {Śataratnasa\\ṇgraha} 14 (p.22) and is attributed to the \\Mrg. In both those places the first {pāda} reads śaktodyuktapravṛttaśca---an `improved' reading in which it is no longer necessary to assume a double sandhi.</note>\n\n<p>tatra yacchaktatvaṃ kāryaṃ prati yogyatvaṃ sā niṣkalāvasthā śānta ityucyate| yattūdyuktatvaṃ sā sakalaniṣkalāvasthā sadāśivaḥ kathyate|\npravṛttakriyatvaṃ tu sthūlāvasthā īśvara iti|\nkṛtyaviṣayo 'yamavasthābhedastenopacārādetattattvatrayaṃ bhinnamityucyate| na paramārthatvādityarthaḥ| yadvakṣyati</p>\n\n<p>puṃsāmanugrahārthaṃ tu paro 'pyaparatāṃ gataḥ| iti|</p>\n<note>puṃsāmanugrahārthaṃ tu paro 'pyaparatāṃ gataḥ \\Kir\\ 3:23ab and 9:17cd.</note>\n\n<p>evaṃ ca jñānapadārthasyāpyatraiva parīkṣāsiddhiḥ| atra praśnaḥ</p>\n\n<milestone unit='speaker' n='garuḍa uvāca'/>\n<lg xml:id='KirT_3.14'>\n<l><seg type='pāda' n='a'>niṣkalaḥ sa kathaṃ jñeyaḥ</seg> <seg type='pāda' n='b'>sakalo 'pi pumāṃstadā</seg> </l>\n<l><seg type='pāda' n='c'>dvisvabhāvastathā yo 'nyo</seg> <seg type='pāda' n='d'>viruddhaḥ sa parasparam</seg> //</l>\n</lg>\n\n<p>Vṛtti:\niha hi pūrvaṃ śivajñānaṃ tathā tasyetyādinā</p>\n<note>śivajñānaṃ tathā tasya \\Kir\\ 2:33c.</note>\ndīkṣitānāṃ śivo jñeyatvenoktaḥ| na ca niṣkalo jñātuṃ śakyate sākāraviṣayatvādbuddheḥ| yadāhuḥ\n\n<p>ākāravāṃstvaṃ niyamādupāsyo na vastvanākāramupaiti buddhiḥ| iti|</p>\n<note>ākāravāṃstvaṃ\\devdot buddhiḥ Source unknown. Cited ad \\Mat\\VP\\ 3:23, p.71; by \\Agh\\ ad \\TatP\\ 6; and by \\Tryambaka\\ ad \\Kir\\ 3:20, p.\\thinspace 66, lines 1--2. Bhatt observes that it is cited [by J\\ñānaprakāśa] in the [{Śiva-}]{yogasāra} (p.49) and attributed to a {Yogasa\\ṇgraha}.</note>\n\n<p>tataścāśakyānuṣṭheyatvāttadviṣayajñānamanupadeśyameva|\nnāpīśvaraḥ sakalo bhavati śarīritvena devadattādivatsarvajñatvakartṛtvābhāvāt|\nnāpi sakalaniṣkalaṃ nāma vastu sambhavati viruddhayorghaṭatadabhāvayorivaikatra samāveśāsambhavāditi tattvatrayādasmādekasya jñānopadeśavaiyarthyāddvayośca svarūpānupapatterevāvaktavyateti praśnārthaḥ| siddhāntastu</p>\n\n<milestone unit='speaker' n='bhagavān uvāca'/>\n<lg xml:id='KirT_3.15'>\n<l><seg type='pāda' n='a'>paśoḥ śaktinipātena</seg> <seg type='pāda' n='b'>mantraśaktyā ca sarvadā</seg> </l>\n<l><seg type='pāda' n='c'>niṣkalaṃ lakṣyate śaktyā</seg> <seg type='pāda' n='d'>sūkṣmaṃ viṣavikāravat</seg> //</l>\n</lg>\n\n<p>Vṛtti:\npaśoryaḥ parameśvarācchaktipāto yā ca mantraśaktirdīkṣā tābhyāṃ yā śaktirjñānakriyātmikā nirmalīkṛtā tayā sarvadaiva niṣkalatattvaṃ lakṣyate|\nviṣadīkṣāśuddhasya mantriṇaḥ śaktyaiva viṣasya vikāro mṛtitāpātmaka iva| śaktyatiśayakhyāpanāṃśatvena dṛṣṭāntatvam|\nayaṃ tvatrārthaḥ---yadi niṣkalatvādevāsya jñeyatvaṃ nopapadyata iti praśnastadātmanā vyabhicāraḥ| tasya kāryakaraṇavyatirekeṇa svataḥ parataśca kāyavāgvyavahārātmanānumānena jñeyatvāt|</p>\n\n<p>atha bauddhasya jñānasyākāragrahaṇenaiva vastuvyavasthāpakatvādanākāro na jñeya iti praśnārthaḥ| tadā siddhasādhanatvameva jñānaśaktyaivātra tasya jñeyatvenoktatvānna buddhyādibhirityadoṣaḥ| yo 'pi sakalatvāt bhagavato 'nīśvaratvaprasaṅga uktaḥ so 'pyayukta ityucyate</p>\n\n<lg xml:id='KirT_3.16ab'>\n<l><seg type='pāda' n='a'>sakalo 'pi pumānnaiva</seg> <seg type='pāda' n='b'>māyāvayavavarjanāt</seg> </l>\n</lg>\n\n<p>Vṛtti:\nanyadevaitatsakalatvaṃ sakalaśaktiprasarātmakaṃ yadyogādīśvaro 'pi sakala ityucyate| na tu puruṣavanmāyīyakalādiśarīrayogāditi sakalaśabdavācyatve 'pyatra na puruṣatvaṃ tathābhūtasya sakalatvasyāsiddhatvāditi bhāvaḥ|</p>\n\n<p>atha kartṛtvāttasya puruṣasyeva kathaṃ na māyātmikāstāḥ kalāḥ kalpyanta iti| tatrocyate</p>\n\n<lg xml:id='KirT_3.16cd'>\n<l><seg type='pāda' n='c'>nirmalatvācchivasyātra</seg> <seg type='pāda' n='d'>na kalpyāstvasitāḥ kalāḥ</seg> //</l>\n</lg>\n\n<p>Vṛtti:\nanyathāsiddhatvādasya hetoryato na māyātmikāstāḥ kalāḥ puṃsaḥ kartṛtvaṃ janayanti yena tadanyathānupapattyātra kalpyāḥ syuḥ|\npariṇāmitvenācetanatvaprasaṅgādityuktaṃ pariṇāmo 'cetanasyetyādinā|</p>\n<note>pariṇāmo 'cetanasya \\Kir\\ 2:26a.</note>\napi tu nirmalīkurvantīti|\ntattu nirmalīkṛtaṃ svata eva kāryakaraṇāya pravartata itīśvare svabhāvanairmalyāttathāsvabhāvā na kalāstāḥ kalpayituṃ samarthā iti kutaḥ kartṛtvāttatra kalāsiddhiḥ| kathaṃ tarhyasau sakalaḥ kathyata ityucyate|\n\n<lg xml:id='KirT_3.17ab'>\n<l><seg type='pāda' n='a'>mantrātmikāḥ kalāstasya</seg> <seg type='pāda' n='b'>te ca mantrāḥ śivātmikāḥ</seg> </l>\n</lg>\n\n<p>Vṛtti:\nśivasyātmabhūtā ye mantrāḥ sadyojātādayo vakṣyamāṇāsta eva</p>\n<note>mantrāḥ sadyojātādayo vakṣyamāṇāḥ See \\Kir\\ 62 (\\edD\\ pp.171--3).</note>\ntasyātyantabhinnasṛṣṭyādikāryapañcakanirvartanāya kalāḥ śakterbhāgā iva kathitāstābhiḥ saha tadānīṃ kāryanirvartakatvena vartata iti sakalaḥ proktaḥ|\netaduktaṃ bhavati---nātra niṣkalātsakalādeḥ pariṇāmāntaratvena cetanānyatvaṃ pariṇāmo 'cetanasyetyādinā tasya niṣedhāt|\n<note>pariṇāmo 'cetanasya \\Kir\\ 2:26a.</note>\nnāpi vivartabhedenāsatyatvāttadākārasyāsatyarūpopagrāhitā vivarto yataḥ|\nna cāpyaṇvantaratayānantādīnāmiva parameśvarātmano 'traikatvenaiva śruteḥ|\nprāgavasthābhedena kalpita eva bhedaḥ proktaḥ|\nsaṃskāryāṇvapekṣayā tatra sthūlasūkṣmaparabhedena kriyāśaktyabhivyaktikrameṇa sātiśayatvādīśvarasadāśivaśivatattvadīkṣitānāṃ vāstavabheda iti tattvatrayametatkalpitamevāsti|\nkathaṃ tarhi pañcavaktrādyākāraḥ śāstre bhagavānuktaḥ iti tadarthametat\n\n<lg xml:id='KirT_3.17cd'>\n<l><seg type='pāda' n='c'>taiḥ prakalpya śarīraṃ svaṃ</seg> <seg type='pāda' n='d'>śuddhākṣādhyāsitaṃ mahat</seg> //</l>\n</lg>\n\n<lg xml:id='KirT_3.18ab'>\n<l><seg type='pāda' n='a'>yāvadevaṃ na kurute</seg> <seg type='pāda' n='b'>tāvanno gurupaddhatiḥ</seg> </l>\n</lg>\n\n<p>Vṛtti:\ntairīśānādibhiḥ śivātmakairmantrairmūrdhādibhedena tadavāntarāṣṭatriṃśatkalābhedenendriyādyātmanā cādhyāsitaṃ svaṃ śarīraṃ dhyeyādyākāraṃ parikalpya bhagavānatra yāvadevamiti vakṣyamāṇaprakāreṇa sṛṣṭyādyanugrahaṃ na karoti tāvanna gurusādhakādikrama iti vakṣyati lakṣyate sakalaṃ dhyānāditi|</p>\n<note>lakṣyate sakalaṃ dhyānāt \\Kir\\ 3:20c.</note>\nayamarthaḥ---bhogamokṣapradadhyānādikarmopāyabhūtatvena svātmano rūpaṃ kalpitaṃ na tu tattasya pāramārthikaṃ śarīramiti| tathā hi\n\n<lg xml:id='KirT_3.18cd'>\n<l><seg type='pāda' n='c'>kurute 'nugrahaṃ dehī</seg> <seg type='pāda' n='d'>sarveṣāmeva dehinām</seg> //</l>\n</lg>\n\n<p>Vṛtti:\nśarīradvāreṇa hi sevyamāno rājādiranugrahaṃ kurvandṛśyate nāśarīrī|\nasmadādyagocaratvādityatrārādhanopāyatvenākāropadeśo 'yaṃ bhagavata iti||</p>\n\n<p>nanu yadi bhagavatastvapāramārthikaṃ śarīraṃ kathamadhiṣṭheyam|\nadhiṣṭhīyamānaṃ kathaṃ na śarīramiti| tatrocyate</p>\n\n<lg xml:id='KirT_3.19'>\n<l><seg type='pāda' n='a'>yathaiva yoginaḥ śaktir</seg> <seg type='pāda' n='b'>grahaṇe mocane 'pi hi</seg> </l>\n<l><seg type='pāda' n='c'>tadvadevātra boddhavyaṃ</seg> <seg type='pāda' n='d'>grahaṇaṃ mocanaṃ vibhoḥ</seg> //</l>\n</lg>\n\n<p>Vṛtti:\nyathā yogaśaktyā yogī kuḍyādikamaśarīrabhūtamapi saṃsāryanugrahārthamadhiṣṭhāya parityajati| yadāhuḥ</p>\n\n<p>sānniddhyamātratastasya puṃsaścintāmaṇeriva|</p>\n<note>sānnidhya\\devdot deśanāḥ \\Sloka\\ {codanāsūtra} 138. Quoted ad \\Nar\\ 2:8, p.131.</note>\n\n<p>niḥsaranti yathākāmaṃ kuḍyādibhyo 'pi deśanāḥ|| iti|</p>\n\n<p>tathaiva parameśvaro 'pyanugrahārthaṃ bāhyapratimādivattaddhyeyākāraṃ buddhinirmitaśarīrabhūtamapyadhiṣṭhāya parityajatītyadoṣaḥ| api ca</p>\n\n<lg xml:id='KirT_3.20'>\n<l><seg type='pāda' n='a'>mudrāmaṇḍalamantraiśca</seg> <seg type='pāda' n='b'>tridhāsiddhiviceṣṭitaiḥ</seg> </l>\n<l><seg type='pāda' n='c'>lakṣyate sakalaṃ dhyānāt</seg> <seg type='pāda' n='d'>sarvajñānapravṛttitaḥ</seg> //</l>\n</lg>\n\n<p>Vṛtti:\nmudrāḥ parameśvarasyāvāhanavisarjanādau tacchaktyabhivyaktisthānatayā vakṣyamāṇāḥ karasanniveśaviśeṣāḥ|</p>\n<note>vakṣyamāṇāḥ karasanniveśaviśeṣāḥ See \\Kir\\ 15 (\\edD\\ pp.44-5).</note>\nmaṇḍalāni ca tasyaivāvāhanapūjanādyadhikaraṇatvena vakṣyamāṇā\n<note>vakṣyamāṇā rajovinyāsaviśeṣāḥ See \\Kir\\ 20\\ (\\edD\\ pp.60--3).</note>\nrajovinyāsaviśeṣāḥ| mantrāśca tasyaivāvāhanādau ye sadyojātādayaḥ te sarva eva| uttamādibhedena triprakārāyāṃ siddhau viceṣṭitaṃ yeṣāṃ te tathābhūtāstairapi hetubhūtaiḥ sakalametadupāyatattvaṃ lakṣyate|\nniṣkalasya vyāpakatvenāvāhanādyanupapattestadupadeśānarthakyāt|\ndhyānāccaitatsakalaṃ lakṣyata ityetatprāgeva darśitam|\n<note>ityetatprāgeva darśitam \\Kir\\ 3:18--19 and commentary thereon.</note>\ntathā sarveṣāṃ daśāṣṭādaśabhedabhinnānāṃ jñānānāṃ yā pravṛttistayāpi sakalaṃ lakṣyate| yaduktaṃ śrīmatpauṣkare\n\n<p>mūrdhnastu vijayaṃ tantraṃ lalāṭātpārameśvaram|</p>\n<note>These lines of the [\\Pau-]{Pārameśvara</note>\nas quoted by Takṣakavarta on f.4\\recto,\nlines 6--7 (see Appendix III) read thus:\nmūrdhnastu vijayaṃ jñānaṃ lalāṭātpārameśvaram|\nnetrebhyaścaiva niśśvāsaṃ jñānarājamanuttamam|\nśravaṇābhyāṃ ca prodgītaṃ mukhācca mukhabimbakam}\n\n<p>vinirgataṃ maheśasya mukhācca mukhabimbakam|| ityādi|</p>\n\n<p>niṣkalasya tvavayavavibhāgābhāvādetāḥ śrutayo 'nupapannāḥ syuriti|\nevametatprakaraṇaṃ dhyeyākāraniṣṭhatvena buddhyākāraniṣṭhatvena ca vyākhyeyam|\nna tu baindavaśarīrapratipādakatvena tasya bhagavatyasambhavāt|\nśarīraṃ hi yadacetanamapi vyavadhānena jñānakriyāśaktyabhivyañjakaṃ tadasmadāderityucyate|\nvidyāvidyeśānāṃ tu kriyāśaktyabhivyañjakameva teṣāṃ sarvajñatvādbhagavatastvabhivyaktasarvaśaktitvānna kathañcittadupapadyata ityadhiṣṭhānamātreṇa tu śarīratve sarvaṃ sarvasya śarīraṃ syādityanavasthā|\ntasmātpūrvaiva vyākhyā yukteti|\nevaṃ sakalaviṣayamapi dūṣaṇaṃ parihṛtyādhunā sakalaniṣkalaviṣayaṃ parihriyate</p>\n\n<lg xml:id='KirT_3.21'>\n<l><seg type='pāda' n='a'>dvisvabhāvagato yo 'nyo</seg> <seg type='pāda' n='b'>devaḥ prokto na niṣkalaḥ</seg> </l>\n<l><seg type='pāda' n='c'>bṛhaccharīramāpekṣya</seg> <seg type='pāda' n='d'>kalāhīna iti smṛtaḥ</seg> //</l>\n</lg>\n\n<p>Vṛtti:\nyastvābhyāṃ niṣkaleśvarābhyāmanyastṛtīyo devaḥ sadāśivabhaṭṭārakaḥsa\ndvisvabhāvagatatayā sakalaniṣkalatvenāpekṣābhedātkevalamasmābhiḥ prokta eva| na tu viruddhasvabhāvo 'bhyupagataḥ|\nśivāpekṣayā hyasāvudyuktaśaktyavasthātmakatvāda niṣkalaḥ sakala ityucyate|\nīśvaraśarīraṃ tu pravṛttakriyātmakatvena bṛhaditi sthūlataramapekṣya niṣkala ityavirodhaḥ|\ntataśca na niṣkalavadatrājñeyatva doṣaḥ prāgukta ucyate|</p>\n\n<lg xml:id='KirT_3.22ab'>\n<l><seg type='pāda' n='a'>evamīśaḥ sthitaḥ sākṣād</seg> <seg type='pāda' n='b'>yogināṃ yogakāraṇam</seg> </l>\n</lg>\n\n<p>Vṛtti:\nevaṃ dhyeyākāraśarīrayogeneśvaraḥ sadāśivaśca sākṣādākāravattvena cittaviṣayatvādyogādikāraṇaṃ samupapadyate|\ntadevam|</p>\n\n<lg xml:id='KirT_3.22cd'>\n<l><seg type='pāda' n='c'>yogo na lakṣyahīnatvān</seg> <seg type='pāda' n='d'>na nāḍī na ca dhāraṇā</seg> //</l>\n</lg>\n\n<lg xml:id='KirT_3.23ab'>\n<l><seg type='pāda' n='a'>puṃsāmanugrahārthaṃ tu</seg> <seg type='pāda' n='b'>paro 'pyaparatāṃ gataḥ</seg> </l>\n</lg>\n\n<p>Vṛtti:\nyato niṣkale lakṣyabhūtasyākārasyābhāvānna yogo jñānaṃ vopapadyate|\nnāpi madhyanāḍyādinā yogaprakaraṇavakṣyamāṇanayena gamāgamādi vyāpake tadanupapatteḥ|\nnāpi deśabandhaścittasya dhāraṇeti tataḥ samastapuruṣānugrahānupapattirityālocya bhagavānniṣkalo 'pi dhyeyākāraśarīreṇāparatāṃ śarīritvaṃ gata iti tathātve prayojanamapyatroktamiti|</p>\n\n<p>na kevalamanenaiva sadāśivādyātmanā dhyeyaśarīrabhedenāparatāṃ gato yāvatsvavācakamantrāvasthābhedena mantrāntaravācyavācakabhedena cetyucyate|</p>\n\n<lg xml:id='KirT_3.23cd'>\n<l><seg type='pāda' n='c'>nādabindukhamantrāṇu</seg><seg type='pāda' n='d'>śaktibījakalāntagaḥ</seg> //</l>\n</lg>\n\n<p>Vṛtti:\ntatra nādaḥ kuṇḍalinyabhidhānāyāḥ parasyā vākcchakteravyaktaśabdātmakaḥ prathamaḥ kṣobhaḥ|\nbinduśca tasyaiveṣatsthūlatāntaḥsaṃjalpātmakatvam|\nkhaṃ cātra paramākāśaṃ mahāmāyaiva sarvapuruṣasaṃyuktā śaktistata eva nādātmanaḥ śabdasyodayādisaṃvedanāt| proktaṃ ca śrīmatkālottare</p>\n\n<p>āgopālāṅganā bālā mlecchāḥ prākṛtabhāṣiṇaḥ|</p>\n<note>āgopālāṅganā\\devdot nityaṃ bruvanti tam \\Sar\\ 1:6cd--7ab.</note>\n\n<p>antarjalagatāḥ sattvāste 'pi nityaṃ bruvanti tam|| iti</p>\n\n<p>saiva paśyantya vasthetyāgamāntarānusāriṇaḥ|\nyadāhuḥ</p>\n\n<p>avibhāgāttu paśyantī sarvataḥ saṃhṛtakramā|</p>\n<note>avibhāgāttu\\devdot vāganapāyinī Quoted thus ad \\Mat\\VP\\ 7:45--6, p.247 and \\Sar\\ 1:8, p.16. Bhatt observes that it is cited in the supposed auto-commentary on the \\Vakya\\ (ad 1:143). Rau includes the verse (with avibhāgā tu) in small type as \\Vakya\\ 1:166. Cf.\\ also \\Rat\\ 75c--76d: avibhāgena varṇānāṃ sarvataḥ saṃhṛtikramāt| svayaṃprakāśā paśyantī māyūrāṇḍarasopamā| svarūpajyotirevāntaḥ sūkṣmā vāganapāyinī</note>\n\n<p>svarūpajyotirevāntaḥ sūkṣmā vāganapāyinī|| iti</p>\n\n<p>mantraśca sthūlaśabdaḥ parameśvarābhidhāyako 'tra vyomavyāpyādika ityevamavasthābhedena catvāri sthānāni vācaḥ proktāni|\nśrutirapyāha</p>\n\n<p>catvāri vākparimitā padāni tāni vidurbrāhmaṇā ye manīṣiṇaḥ|</p>\n<note>catvāri\\devdot manuṣyā vadanti {Ṛg Veda} 1.164.45. Quoted ad \\Sar\\ 1:8, p.16.</note>\n\n<p>guhā trīṇi nihitā neṅgayanti turīyaṃ vāco manuṣyā vadanti||</p>\n\n<p>śrīmatkālottare tu bindunādayordvayorapi sūkṣmatayā viśeṣābhāvāttrīṇi rūpāṇyasyāḥ</p>\n\n<p>sthūlaṃ śabda iti proktaṃ sūkṣmaṃ cintāmayaṃ bhavet|</p>\n<note>sthūlaṃ\\devdot parikīrtitam \\Sar\\ 1:8.</note>\n\n<p>cintayā rahitaṃ yacca tatparaṃ parikīrtitam|| iti|</p>\n\n<p>āgamāntare 'pi tisro vācaḥ proktāḥ|</p>\n\n<p>ghoṣiṇī jātanirghoṣā aghoṣā ca pravartate|</p>\n<note>ghoṣiṇī\\devdot garīyasī {Mahābhārata} 14.21:16. Quoted ad \\Sar\\ 1:8, p.15.</note>\n\n<p>tayorapi ca ghoṣiṇyornirghoṣeha garīyasī|| iti</p>\n\n<p>kevalamātmasamavetā evaikāntatastairiṣyante| asmābhistu tasyāpariṇāmitvātparigrahavartinya iti darśitaṃ nādasiddhau|</p>\n<note>iti darśitaṃ nādasiddhau {Nādakārikā} 18--20b.</note>\naṇuśca mantrāntaravācyo mantramantreśvaravargaḥ śaktiśca tadadhiṣṭhāyikā pārameśvarī|\nata eva mantrābhiyuktasya dvayamapyārādhyaṃ śivo mantraścetyuktaṃ bhavati|\nbījaṃ cātra prāguktamantrārambhakaṃ praṇavādi|\nkalāśca praṇavādibījāvayavabhūtā akārādyāstāsāmanto vigalatkalāvibhāgarūpo 'prāptaviśrāntyātmatvenopalabhyamāna eva ca dhvanirbindunādaḥ kathyate|\ntānetānmantrāvasthāviśeṣānpuṃsāmanugrahārthaṃ śarīratayā tadākāradhyeyatvena gato bhagavān|\nata eva teṣāṃ śarīrātmanādhiṣṭheyānāmutkarṣāpakarṣabhedena svarṇarajatapratimādīnāṃ pratiṣṭhayevopakāraṃ sevāviśeṣaṃ jñātvā tadanurūpameva phalaṃ sādhakebhyo bhagavānprayacchati|\nanyathā kaḥ sukhasādhyaṃ sthūlaṃ sthūlataraṃ vā sādhanaṃ parihṛtya sūkṣme sūkṣmatare vā pravartteta|\nyadāhuḥ\n\n<p>arke cenmadhu vindeta kimarthaṃ parvataṃ vrajet|</p>\n<note>arke cenmadhu\\devdot yatnamācaret Source unknown. Quoted (variously with akke cen and atraiva) ad \\Moksa\\ 153--4; \\Sar\\ 8:12, p.69 and in the {Śābarabhāṣya} 1.2.1.4, p.11, where the first word is indisputably arke.</note>\n\n<p>iṣṭasyārthasya samprāptau ko vidvānyatnamācaret| iti|</p>\n\n<p>atra dṛṣṭāntaḥ|</p>\n\n<lg xml:id='KirT_3.24ab'>\n<l><seg type='pāda' n='a'>yogī yathopakārajñaḥ</seg> <seg type='pāda' n='b'>sarvajñatvātphalapradaḥ</seg> </l>\n</lg>\n\n<p>Vṛtti:\nsa hyupakārakebhyaḥ svalpamahadupakārāpekṣayā tathārūpameva phalaṃ dadaddṛṣṭo yataḥ| tadevaṃ</p>\n\n<lg xml:id='KirT_3.24cd'>\n<l><seg type='pāda' n='c'>icchānugrahakartṛtvāl</seg> <seg type='pāda' n='d'>layabhogādhikāravān</seg> //</l>\n</lg>\n\n<lg xml:id='KirT_3.25ab'>\n<l><seg type='pāda' n='a'>trividhaḥ kṛtyabhedena</seg> <seg type='pāda' n='b'>darśito nāmabhedataḥ</seg> </l>\n</lg>\n\n<p>Vṛtti:\ndhyeyākāraśarīrabhedabhinno 'pi bhagavānparamārthata icchāmātreṇānugrahādikartṛtvādeva prāguktanayataḥ kṛtyabhedena vibhinno layabhogādhikāravān bhinna ityucyate|\nsarvajñatvasyābheda iti yāvat|</p>\n\n<p>atha jñānapadārthaparīkṣānantaraṃ vicārapadārthaparīkṣā|</p>\n\n<lg xml:id='KirT_3.25cd'>\n<l><seg type='pāda' n='c'>īśvaro 'dhaḥsthavidyānāṃ</seg> <seg type='pāda' n='d'>patīnsaṃprerayatyasau</seg> //</l>\n</lg>\n\n<note>Testimonium: \\Narayana\\ quotes this unit exactly as constituted ad \\Mrg\\ 13:160, p.133.</note>\n\n<lg xml:id='KirT_3.26ab'>\n<l><seg type='pāda' n='a'>tena preritamātrāste</seg> <seg type='pāda' n='b'>kurvate 'dhastanaṃ jagat</seg> </l>\n</lg>\n\n<p>Vṛtti:\nprakṛtatvātpatibhyo 'dhastiṣṭhantīti adhaḥsthā vidyāḥ saptakoṭisaṃkhyātā mantrāsteṣāṃ ye patayo 'nantādayo vakṣyamāṇāstānprerayati|</p>\n<note>anantādayo vakṣyamāṇāḥ See \\Kir\\ 3:26c--27 and commentary and Chapter 4 passim.</note>\nata eveśvarātteṣāṃ kriyāśaktyā nyūnatvamiti bhāvaḥ|\nte ca yadaiva tena niyuktāstadaivādhastanaṃ māyātmakaṃ jagatkurvantaḥ svakāryāya pravartante na tu mantravatkālāntareṇeti|\n\n<p>yadyevamuparitanaṃ jagatkaḥ karotītyucyate|</p>\n\n<lg xml:id='KirT_3.26cd'>\n<l><seg type='pāda' n='c'>śuddhe 'dhvani śivaḥ kartā</seg> <seg type='pāda' n='d'>prokto 'nanto 'site prabhuḥ</seg> //</l>\n</lg>\n\n<p>Vṛtti:\nśuddhe vidyātattvabhuvanādyātmake mantramantreśādhvani śivaḥ kartā|\ntatkṛtāste tadbhuvanādikaṃ ca samastamityarthaḥ|\nananto 'nantādirityarthaḥ| anantādiko vargo 'site māyāvartmani prabhuḥ sthityādikarteti|</p>\n\n<p>atha śuddha ivāśuddhe 'pi kathaṃ na sa eva prabhuriti| ucyate|</p>\n\n<lg xml:id='KirT_3.27a-d'>\n<l><seg type='pāda' n='a'>yathā bhūmaṇḍaleśena</seg> <seg type='pāda' n='b'>niyuktaḥ svasamaprabhuḥ</seg> </l>\n<l><seg type='pāda' n='c'>tathāsau kurute sarvaṃ</seg> <seg type='pāda' n='d'>tacchaktipratibodhitaḥ</seg> </l>\n</lg>\n\n<p>Vṛtti:\ndṛṣṭavadadṛṣṭakalpanā| yathā bhūmaṇḍaleśo 'tra nṛpatirantaraṅgamamātyapurohitādiprakṛtivargaṃ svayameva kurvandṛśyate bahiraṅgamātmakalpāmātyādipreraṇenaivetyevamatrāpi śruteravirodhaḥ|\ntacchaktipratibodhita ityanena vijñānakevalinaḥ sato 'nantādivargasyānugraha iti| apratibuddho hi pratibodhyate|\ntaccāpratibuddhatvaṃ malata evoktaṃ yataḥ|</p>\n<note>malata evoktaṃ yataḥ e.g.\\ \\Kir\\ 2:14d and commentary thereon.</note>\n\n<p>athānantādeḥ svarūpam</p>\n\n<lg xml:id='KirT_3.27ef'>\n<l><seg type='pāda' n='e'>sarvajñaḥ śuddhadehaśca</seg> <seg type='pāda' n='f'>sarvajñānaprakāśakaḥ</seg> //</l>\n</lg>\n\n<p>Vṛtti:\nīśvarādayaṃ kartṛtvenaiva kalayā nyūno, na tu jñatvenāpītyarthaḥ|\nśuddhadehaśca na māyāgarbhādhikārivadaśuddhadehaḥ|\nsarveṣāṃ ca daśāṣṭādaśabhedabhinnānāṃ śivajñānānāmupadeṣṭṛtvena sthitaḥ, na tu gurvantaravatkatipayānāmiti||</p>\n\n<p>\\Colo\niti nārāyaṇakaṇṭhātmajabhaṭṭarāmakaṇṭhaviracitāyāṃ śrīmatkiraṇavṛttau tṛtīyaṃ prakaraṇam||</p>\n\n<NOTE>CHAPTER 4</NOTE>\n\n<p>atha vicārapadārthasyaiva vistaraparīkṣārthaṃ praśnapūrvakaṃ prakaraṇāntaram|</p>\n\n<milestone unit='speaker' n='garuḍa uvāca'/>\n<lg xml:id='KirT_4.1'>\n<l><seg type='pāda' n='a'>śivaśaktiprabhāvācca</seg> <seg type='pāda' n='b'>kilānantaḥ prabudhyati</seg> </l>\n<l><seg type='pāda' n='c'>prabodhikā ca sā śaktiḥ</seg> <seg type='pāda' n='d'>sarvagā paripaṭhyate</seg> //</l>\n</lg>\n\n<lg xml:id='KirT_4.2'>\n<l><seg type='pāda' n='a'>anyeṣāṃ sannikṛṣṭāpi</seg> <seg type='pāda' n='b'>bodhaṃ sā kurute na kim</seg> </l>\n<l><seg type='pāda' n='c'>yogyānāmupakārī ced</seg> <seg type='pāda' n='d'>rāgavānsyācchivastadā</seg> //</l>\n</lg>\n\n<p>Vṛtti:\natra ca sūtrapadārthaprakaraṇasambandhāḥ prāgvadeva draṣṭavyāḥ|\npāṭalikastu vicārapadārthasyaivānantaraṃ viśeṣaparīkṣātmakaḥ|\nvākyātmakastu prokto 'nanto 'site prabhurityādibhiranekavidhaḥ|</p>\n<note>prokto 'nanto 'site prabhuḥ \\Kir\\ 3:26d.</note>\nayaṃ cātra praśnārthaḥ| tacchaktipratibodhito 'nanteśādivarga ityuktam|\n<note>tacchaktipratibodhitaḥ \\Kir\\ 3:27d.</note>\n\n<p>tataśceśvaraśaktervyāpakatvena sarvatra sannihitatvato viśeṣābhāvāt sarveṣāmātmanāmanantādirūpatā syāt na vā kasyacidapi|\nsevanādiyogyatāpekṣayā tatkaraṇe ca tasya rāgadveṣādiyogāt puruṣavadanīśvaratvaprasaṅga iti|</p>\n\n<p>atra siddhāntaḥ</p>\n\n<milestone unit='speaker' n='bhagavān uvāca'/>\n<lg xml:id='KirT_4.3'>\n<l><seg type='pāda' n='a'>yathārkaraśmisamparkāt</seg> <seg type='pāda' n='b'>padmabodhaḥ samo na kim</seg> </l>\n<l><seg type='pāda' n='c'>kānicitpratibudhyanti</seg> <seg type='pāda' n='d'>tathānyāni na jātucit</seg> //</l>\n</lg>\n\n<lg xml:id='KirT_4.4'>\n<l><seg type='pāda' n='a'>rāgadveṣau na cārkasya</seg> <seg type='pāda' n='b'>tatheśasya na tau yataḥ</seg> </l>\n<l><seg type='pāda' n='c'>adhikārānniyogo 'sya</seg> <seg type='pāda' n='d'>na niyogaṃ vinā sthitiḥ</seg> //</l>\n</lg>\n\n<lg xml:id='KirT_4.5ab'>\n<l><seg type='pāda' n='a'>tatsāmarthyādanantasya</seg> <seg type='pāda' n='b'>sarvajñatvaṃ bhavetkhaga</seg> </l>\n</lg>\n\n<p>Vṛtti:\nsatyam| vyāpikā śaktiryogyatāpekṣayā cānugrāhikā|\nna ca tayā rāgadveṣānumānam|\ntathābhūtāyāstasyā atrāsiddhatvādyato 'dhikāriṇāmadhikāro malasya pakvatvamatra yogyatā|\npakvamalānāṃ sā bodhapradetyucyate|\nyathā savitrā pratibodhayogyaṃ pratibodhyate|\ntasmādadhikārādyogyatālakṣaṇādanantasya niyogastanniyogaṃ vinā bahiraṅgakāryasya na vyavasthānamupapadyata ityuktaṃ yataḥ|\nna ca tathābhūtasya yogyatānusaraṇasya rāgadveṣādyavinābhāvaḥ siddha iti na tato 'trānīśvaratvaprasaṅgaḥ|</p>\n\n<p>adhunātraiva parīkṣāntarāya praśnaḥ|</p>\n\n<milestone unit='speaker' n='garuḍa uvāca'/>\n<lg xml:id='KirT_4.5cd'>\n<l><seg type='pāda' n='c'>sarvajñatvaṃ tanau satyām</seg> <seg type='pāda' n='d'>anantasya na yujyate</seg> //</l>\n</lg>\n\n<lg xml:id='KirT_4.6ab'>\n<l><seg type='pāda' n='a'>niyatāni yato 'kṣāṇi</seg> <seg type='pāda' n='b'>niyatagrāhakāṇi ca</seg> </l>\n</lg>\n\n<p>Vṛtti:\nyaduktaṃ sarvajñaḥ śuddhadehaścānanta ityetannopapadyate|\nyataḥ prāguktanayena pratiniyatakāryakaraṇātmakaśarīrayogaḥ pratiniyatagrāhakatvena vyāptaḥ sarvaśarīrigatatayā siddhaḥ|\nataḥ śarīritvena viruddhavyāpyopalabdhyā sarvajñatvaniṣedhaḥ kriyata ityarthaḥ|</p>\n\n<p>nanvasiddho 'yaṃ heturanyatvātkāryakaraṇādeḥ śuddhadehatvenānantasyoktatvāditi| atrocyate</p>\n\n<lg xml:id='KirT_4.6cd'>\n<l><seg type='pāda' n='c'>māyātmakaṃ śarīraṃ tac</seg> <seg type='pāda' n='d'>chiṣṭakarmanimittajam</seg> //</l>\n</lg>\n\n<lg xml:id='KirT_4.7ab'>\n<l><seg type='pāda' n='a'>yadi nāma viśeṣaḥ syāt</seg> <seg type='pāda' n='b'>sudūraśravaṇādikaḥ</seg> </l>\n</lg>\n\n<p>Vṛtti:\nna tāvadamāyātmakatvamakarmajatvaṃ vā taccharīrasya śuddhatvaṃ saṃbhavati śarīratvādasmadādiśarīravaditi| yadāhuḥ</p>\n\n<p>māyordhvaṃ dehasadbhāva iti vārtaiva bhadrikā| iti|</p>\n<note>māyordhvaṃ dehasadbhāva iti vārtaiva bhadrikā Source unknown. Cf.\\ verses with the same concluding formula in {Nyāyama\\ñjarī} Vol.1, p.81 (84d) and p.91 (104d).</note>\n\n<p>\\crux yadi paraṃ brahmādiśarīrasyeva viśiṣṭakarmajatvameva tato 'sya vācyam\\crux |\ntataśca tathābhūtaśarīrayogāttasya tadvadeva sudūraśravaṇādika eva viśeṣaḥ sidhyatīti| yadāhuḥ</p>\n\n<p>yo yatrātiśayo dṛṣṭaḥ sa evānyatra laṅghanāt| iti|</p>\n<note>yo yatrātiśayo dṛṣṭaḥ sa evānyatra laṅghanāt Source unknown.</note>\n\n<p>na tu sarvajñatvamato nāyamasiddho heturiti pūrvaḥ pakṣaḥ|</p>\n\n<p>atra siddhāntaḥ|</p>\n\n<milestone unit='speaker' n='bhagavān uvāca'/>\n<lg xml:id='KirT_4.7cd'>\n<l><seg type='pāda' n='c'>śuddhayonimayaṃ tasya</seg> <seg type='pāda' n='d'>vapuruktamakarmajam</seg> //</l>\n</lg>\n\n<lg xml:id='KirT_4.8ab'>\n<l><seg type='pāda' n='a'>tasyaivaṃ pāśamuktatvāj</seg> <seg type='pāda' n='b'>jñānaṃ kena nivāryate</seg> </l>\n</lg>\n\n<p>Vṛtti:\nśarīrasya māyātmakatveneha vyāptirasiddhā, śuddhavidyātmano 'pi sambhavādityuktaṃ śuddhe 'dhvani śivaḥ kartā ityādinā|</p>\n<note>śuddhe 'dhvani śivaḥ kartā \\Kir\\ 3:26c.</note>\nata eva na tat karmajaṃ māyādhikaraṇatvāt karmaṇāṃ tatrāsambhavāt|\napi tvadhikāranibandhanameva| tasyānantasyaivamuktena prakāreṇa pāśairmāyātmakairmuktatvātsarvajñatvaṃ kena vārayituṃ śakyamityavirodhaḥ|\nastu vā śuddhayonerapi pāśatvaṃ dīkṣayā vicchedyatvāt| tathāpi\n\n<lg xml:id='KirT_4.8cd'>\n<l><seg type='pāda' n='c'>tatsthaṃ sarpaṃ viṣaṃ yadvat</seg> <seg type='pāda' n='d'>tadgataṃ na vibādhate</seg> //</l>\n</lg>\n\n<lg xml:id='KirT_4.9ab'>\n<l><seg type='pāda' n='a'>bādhate 'nantamevaṃ na</seg> <seg type='pāda' n='b'>tadgataḥ pāśasañcayaḥ</seg> </l>\n</lg>\n\n<p>Vṛtti:\nyathā hi viṣasraṣṭuḥ sarpasya śarīrasthamapi viṣaṃ\nsarpāntarādvā pratisaṃkrāntaṃ tanna viṣatayā bādhakaṃ tathānantasya\n\\crux tatsthānasādhakagataḥ śarīrādijanakatvākṣiptaśuddhavidyākartṛtvāttadātmakaḥ\\crux\\ pāśasañcayaḥ śarīrātmako na bādhaka iti|\nevaṃ māyā garbhādhikāriṇo 'pi vīrabhadrādayo na māyāpāśasañcayena bādhyanta ityuktaṃ bhavati|\ntaduktaṃ gurubhiḥ</p>\n\n<p>kalāyoge 'pi no vaśyāḥ kalānāṃ paśusaṅghavat|</p>\n<note>kālayoge 'pi\\devdot taduparyataḥ \\Moksa\\ 82c--83b. Also quoted ad \\Nar\\ 2:8, p.133.</note>\n\n<p>vaśyāstāḥ paśubhiḥ sārdhaṃ teṣāṃ te taduparyataḥ| iti|</p>\n\n<p>yadyevaṃ pāśāntaravacchuddhavidyāpi pāśatvenānantasya bhagavato vicchinneti kathaṃ tato 'yaṃ śarīrātmakaḥ pāśasañcaya iti| tatrocyate</p>\n\n<lg xml:id='KirT_4.9cd'>\n<l><seg type='pāda' n='c'>chinnā chinnodbhavā yadvat</seg> <seg type='pāda' n='d'>sthānāśrayavaśādbhavet</seg> //</l>\n</lg>\n\n<lg xml:id='KirT_4.10ab'>\n<l><seg type='pāda' n='a'>sthānayogena mantreśe</seg> <seg type='pāda' n='b'>haṭhavattanudhāraṇam</seg> </l>\n</lg>\n\n<p>Vṛtti:\nyathā chinnodbhavā gaḍūcī mūlato vicchinnāpi sthānaviśeṣamāśrayamāśritya punaḥ prarohaṃ yāti|\nevaṃ śuddhavidyāpi chinnāpi anantasya tadadhikāritvalakṣaṇaṃ sthānaviśeṣamāśritya taccharīrādyātmanā punaḥ prarohamāyātītyadhikārasāmarthyādananteśasyānicchato 'pi balādiva śarīradhāraṇamityavirodhaḥ|\nyadapi taccharīrasya karmajatve 'numānamuktaṃ tadapyanaikāntikamityucyate|</p>\n\n<lg xml:id='KirT_4.10cd'>\n<l><seg type='pāda' n='c'>mantraśaktyā yathā deho</seg> <seg type='pāda' n='d'>vidhṛtastiṣṭhate ciram</seg> //</l>\n</lg>\n\n<lg xml:id='KirT_4.11'>\n<l><seg type='pāda' n='a'>prāpnotyabhīpsitaṃ sthānaṃ</seg> <seg type='pāda' n='b'>kāladaṣṭo 'pi śaktitaḥ</seg> </l>\n<l><seg type='pāda' n='c'>evaṃ tacchaktisāmarthyād</seg> <seg type='pāda' n='d'>āste tasya vapuryataḥ</seg> //</l>\n</lg>\n\n<lg xml:id='KirT_4.12ab'>\n<l><seg type='pāda' n='a'>ataḥ sunirmalaṃ jñeyaṃ</seg> <seg type='pāda' n='b'>bisinīpattravadvapuḥ</seg> </l>\n</lg>\n\n<p>Vṛtti:\nmaraṇakāla eva yo daṣṭaḥ sarpeṇa sa kāladaṣṭaḥ kṣīṇakarmetyarthaḥ|\ntasya yathā mantraśaktyaiva dhṛto dehaściraṃ tiṣṭhatyabhīpsitañca sthānaṃ prāpnoti prāguktasyaiva puṃsaḥ śaktyā jñānakriyātmikayā tatheśvaraśaktisāmarthyādadhikārākhyādananteśasya śarīramakarmajameveti|</p>\n\n<p>atastatpūrvayuktyā ca kārmamāyīyalakṣaṇaiḥ|</p>\n\n<p>asaṃspṛṣṭaṃ malairjñeyaṃ padmapatramivāmbhasā|| iti|</p>\n\n<p>asmadādīnāmapi keṣāñcidakarmajadehadarśanāccharīratvādityasya hetoratrānaikāntikatvamityuktaṃ bhavati|\nnanu bodhāyatanaṃ śarīramasmadādīnāmiva tasyeti kimucyate haṭhavattanudhāraṇamiti tadarthametat|</p>\n\n<lg xml:id='KirT_4.12cd'>\n<l><seg type='pāda' n='c'>tantrairupakṛtaḥ kalyo</seg> <seg type='pāda' n='d'>yathā dehagato rasaḥ</seg> //</l>\n</lg>\n\n<lg xml:id='KirT_4.13ab'>\n<l><seg type='pāda' n='a'>sa tiṣṭhati śarīre 'smiṃs</seg> <seg type='pāda' n='b'>tadvadbodho mahābalaḥ</seg> </l>\n</lg>\n\n<p>Vṛtti:\nyathā kalane gatau sādhuḥ kalyo 'tyantānavasthitaḥ śarīre rasaḥ pārataḥ sa eva tantraistatkuṭumbadhāraṇādibhirdravyāntarairupakṛtaḥ</p>\n<note>tatri kuṭumbadhāraṇe {Dhātupāṭha} 10:139.</note>\ntasmiñcharīre tiṣṭhati tathaivānanteśasyeśvarecchāśaktyātmakaiḥ tantrairupakṛto 'pi bodho mahābalo 'pi vicchinnamalatvena sarvārthaḥ śarīre tiṣṭhati|\netaduktaṃ bhavati---avicchinnamalānāṃ bodhābhivyañjanāya śarīramupapadyate na tu vicchinnamalānāmīśvaratattvāśritānāmapītyanantasya na bodhopakārāya śarīradhāraṇamiti haṭhataḥ proktam|\nkiṃ sarvathā tasyaitadanupakārakameva| netyucyate\n\n<lg xml:id='KirT_4.13cd'>\n<l><seg type='pāda' n='c'>yathā bheṣajasāmarthyād</seg> <seg type='pāda' n='d'>aśaktānāṃ balaṃ param</seg> //</l>\n</lg>\n\n<lg xml:id='KirT_4.14'>\n<l><seg type='pāda' n='a'>yāti tacchaktisāmarthyād</seg> <seg type='pāda' n='b'>anantasya pare balam</seg> </l>\n<l><seg type='pāda' n='c'>tena sāmarthyayogena</seg> <seg type='pāda' n='d'>yoniṃ prerayate kṣaṇāt</seg> //</l>\n</lg>\n\n<p>Vṛtti:\naśaktānāṃ yathauṣadhādisāmarthyācchaktirupacayaṃ yāti|\nevaṃ tasya śarīrasya yā śaktiḥ tayā yatsāmarthyaṃ kartṛtvasamarthanaṃ tasmādananteśasya parasmiñchivatattve balaṃ saṃskāryasaṃyojanādyātmakaṃ yātīti|\nayamarthaḥ---sarvajñatve 'pi tasya śivātkalayā kartṛtvanyūnatvenātra saṃskāryasaṃyojanādivyāpārānupapatteravaśyaṃ tāvato 'pi kartṛtvāṃśasyābhivyañjanāyāsmadāderiva śarīramupayujyata ityadoṣaḥ|</p>\n\n<p>atraiva parīkṣāntarāya praśnaḥ</p>\n\n<milestone unit='speaker' n='garuḍa uvāca'/>\n<lg xml:id='KirT_4.15'>\n<l><seg type='pāda' n='a'>prerako 'dhastane mārge</seg> <seg type='pāda' n='b'>māyāyāḥ prerakeṇa kim</seg> </l>\n<l><seg type='pāda' n='c'>svata eva vikāreṇa</seg> <seg type='pāda' n='d'>jagatyasminvikāriṇī</seg> //</l>\n</lg>\n\n<lg xml:id='KirT_4.16'>\n<l><seg type='pāda' n='a'>jagadyoniryataḥ proktā</seg> <seg type='pāda' n='b'>tadvikārāḥ kalādayaḥ</seg> </l>\n<l><seg type='pāda' n='c'>vikārātsarvanāśaḥ syād</seg> <seg type='pāda' n='d'>vikāro na jagatkatham</seg> //</l>\n</lg>\n\n<p>Vṛtti:\nnanu cāyaṃ praśno 'nupapannaḥ pūrvameveśvarasiddhau nyāyanirākṛtatvātsamādhirapi prāgukta eva yataḥ| yaduktaṃ karma cenna hyacetanamiti|</p>\n<note>karma cenna hyacetanam \\Kir\\ 3:12d.</note>\natha kimatra prayojyena prerakāntareṇeti praśnaḥ|\nso 'pi yathā bhūmaṇḍaleśenetyādinā nirākṛtatvādayukta eva|\n<note>yathā bhūmaṇḍaleśena \\Kir\\ 3:27a.</note>\nnāpi sāṃkhyadṛśātra punarīśvarākṣepa iti yuktaṃ vyākhyātum|\npūrvameva sthūlaṃ vicitrakaṃ kāryamityādinā taddṛṣṭerapi nirāsasya sambhavāt|\n<note>sthūlaṃ vicitrakaṃ kāryam \\Kir\\ 3:12a.</note>\ntadasambhave hi praśnāntaramupapadyetāpi nānyathā kalāderapi prasaṅgāditi|\ntatrocyate anya evāyamabhyupagataḥ mahāpralayāpekṣayātreśvarābhāvaprasādhanaprasaṅgaḥ praśnārthaḥ|\nmahāpralaye hyanantādīnāmupasaṃhṛtatvādbhagavataśceśvarādyavasthātiraskāreṇa śāntatayaivāvasthiteḥ prerakābhāve sati jagadyonitvānmāyā yathā svata eva sūkṣmasūkṣmatarādyavasthāvikāreṇa svakāryavyaktiyogyatayā pariṇāminī samabhyupagamyate tathaiva sargārambhakāle kalādikāryātmanā bhaviṣyatīti kiṃ tasyāḥ prerakeṇa kalpiteneti|\natha tadāpi prerakopasaṃhāro neṣyate mahāpralayānupapattiraviśeṣāditi prasaṅgaviparyayaḥ|\nkiñca vikāritvānmāyāyā niraṃśatve sati sarvātmanā pariṇāmataḥ kṣīradadhyādīnāmiva kāryakāle vināśaprasaṅgaḥ|\nsāṃśatve hi tasyā ghaṭādivatkāraṇapūrvakatvena paramakāraṇatvābhāvaḥ|\natha vikārastasyā neṣyate tato 'nupādānatvājjagata utpattyabhāva iti prasaṅgadvayena pūrvaḥ pakṣaḥ|\n\n<p>atra siddhāntaḥ</p>\n\n<milestone unit='speaker' n='bhagavān uvāca'/>\n<lg xml:id='KirT_4.17'>\n<l><seg type='pāda' n='a'>acetanatvātpreryā sā</seg> <seg type='pāda' n='b'>puruṣārthena hetunā</seg> </l>\n<l><seg type='pāda' n='c'>svato na vikṛtistasmād</seg> <seg type='pāda' n='d'>ananto 'syāḥ pracodakaḥ</seg> //</l>\n</lg>\n\n<p>Vṛtti:\nmahāpralaye 'pi puruṣārthatayā kalādivyaktyanuguṇena sūkṣmasūkṣmatarādyavasthābhedena bhagavataḥ sākṣātpreryaiva|\ntadānīmapīśvarādyavasthānupasaṃhārānna pūrvaḥ prasaṅga ityarthaḥ|\nyaduktaṃ śrīmanmṛgendre</p>\n\n<p>svāpe 'pyāste bodhayanbodhayogyānrodhyānrundhanpācayankarmikarma|</p>\n\n<p>māyāśaktīrvyaktiyogyāḥ prakurvanpaśyansarvaṃ yadyathā vastujātam|| iti|</p>\n<note>svāpe 'pyāste\\devdot vastujātam \\Mrg\\VP\\ 4:15. Also quoted ad \\Nar\\ 2:31, p.153.</note>\n\n<p>mahāpralayaśca bahiraṅgakalādikāryopasaṃhāraḥ|\ntatraiva cānantādeḥ kartṛtvamityuktaṃ yataḥ|\nnāpi dvitīyaprasaṅga ityucyate</p>\n\n<lg xml:id='KirT_4.18'>\n<l><seg type='pāda' n='a'>vāyuvegādyathodanvān</seg> <seg type='pāda' n='b'>uparyeva vikārabhāk</seg> </l>\n<l><seg type='pāda' n='c'>akṣobhyatvāttathā māyā</seg> <seg type='pāda' n='d'>savikārā kalādibhiḥ</seg> //</l>\n</lg>\n\n<p>Vṛtti:\nyathā hyudadhiḥ parimitābhiḥ śaktibhistaraṅgātmakaṃ vikāramanubhavati na sarvābhirevaṃ śaktisamāhārātmakatvānmāyāyāḥ katipayābhireva śaktibhiḥ sā kalādivikāramanubhavati na sarvābhistena rūpeṇākṣobhyatvāditi|\natra parābhiprāyaḥ</p>\n\n<lg xml:id='KirT_4.19a'>\n<l><seg type='pāda' n='a'>nākṣubdhā kāryakartrī cet</seg></l>\n</lg>\n\n<p>Vṛtti:\nvikṛtānāmapyavikṛtānāmiva śaktīnāṃ tatsahabhāvitvādakṣobhe tāsāmapi vikārānupapatteḥ kāryānupapattirityavaśyaṃ sarvaiva kṣubdhābhyupagantavyetyakṣobhyatvādityayaṃ heturatrāsiddha iti|</p>\n\n<p>atra siddhāntaḥ|</p>\n\n<lg xml:id='KirT_4.19b-d'>\n<l><seg type='pāda' n='b'>kṣobho 'syāḥ syāttadīraṇam</seg></l>\n<l><seg type='pāda' n='c'>sā śaktiḥ preritā tena</seg> <seg type='pāda' n='d'>nityaṃ kāryakarī bhavet</seg> //</l>\n</lg>\n\n<p>Vṛtti:\nayaṃ sāmānyakṣobhaḥ sarvaśaktiviṣayaḥ preraṇātmakastasyā abhyupagamyata eva|\nkāryātmakastu viśeṣakṣobhaḥ kasyāścideva śakteriti|\nevañca nātrāsiddhatetyucyate</p>\n\n<lg xml:id='KirT_4.20'>\n<l><seg type='pāda' n='a'>uktākṣobhyā vibhutvātsā</seg> <seg type='pāda' n='b'>kāraṇaṃ jagataḥ sthitā</seg> </l>\n<l><seg type='pāda' n='c'>yathā māyādhikā vyāpya</seg> <seg type='pāda' n='d'>na tatkāryagaṇo 'dhvani</seg> </l>\n<l><seg type='pāda' n='e'>bhāvānkalādikānvyāpya</seg> <seg type='pāda' n='f'>sthitākṣobhyā tataḥsmṛtā</seg> //</l>\n</lg>\n\n<p>Vṛtti:\nvibhutvena sarvaśaktyātmanā na kāryatayā kṣobhyata ityakṣobhyatvenoktā bhavati|\njagatkāraṇātmanānumīyate| tena rūpeṇākṣobhyaiva yato bhavantīti bhāvāstatkāryātmakāḥ kalādayaḥ tānvyāpya sthitā| ghṛtakīṭanyāyena tadgarbha eva teṣāmutpattirityarthaḥ na tu tadbhāvabhāvitvāt|\nghaṭādeḥ kāryasya mṛdādidravyameva kāraṇaṃ loke dṛṣṭaṃ na tu tacchaktiḥ|\ntatkimucyate śaktiḥ kāryakarīti| tatrocyate</p>\n\n<lg xml:id='KirT_4.21'>\n<l><seg type='pāda' n='a'>tatkāryakārikā śaktiḥ</seg> <seg type='pāda' n='b'>kriyākhyā sūkṣmarūpiṇī</seg> </l>\n<l><seg type='pāda' n='c'>sthūlakāryāsu sūkṣmāpi</seg> <seg type='pāda' n='d'>sthitā nyagrodhabījavat</seg> //</l>\n</lg>\n\n<p>Vṛtti:\nloke 'pi nyagrodhabījavat sūkṣmāpi śaktistasya sthūlasya kāryasya kārikā pariṇatiśabdavācyā nityānumeyadharmiṇī siddhaiva|\nna tu dravyamaśaktyavasthāyāmapi\ntasya bhāvāt| yadāhuḥ</p>\n\n<p>śaktiḥ kārakaṃ na dravyaṃ vyabhicārāditi|</p>\n<note>śaktiḥ kārakaṃ na dravyaṃ vyabhicārāt Source unknown.</note>\n\n<p>nāpi sahakārisannidhānamaśaktasya tatsahakāriyoge 'pi tatkāryādarśanāditi śobhanamuktam śaktiḥ kāryakarīti|\ntataḥ prakṛte kimucyate</p>\n\n<lg xml:id='KirT_4.22ab'>\n<l><seg type='pāda' n='a'>kāraṇaṃ tena sā jñeyā</seg> <seg type='pāda' n='b'>sthūlasyāsya samantataḥ</seg> </l>\n</lg>\n\n<p>Vṛtti:\nyenaivamanekaśaktirūpāpi māyā na sarvaśaktyātmanā pariṇamata ityuktaṃ\ntena kāraṇena sā kācideva śaktirasya sthūlasya kalādeḥ kāryasya sāmastyena kāraṇaṃ proktā|\nna tu śaktyantaramiti dvitīyo 'pi prasaṅgo 'nupapanna iti|</p>\n\n<p>atha kiṃ sarvasya jagataḥ sākṣātkāraṇam| netyucyate</p>\n\n<lg xml:id='KirT_4.22cd'>\n<l><seg type='pāda' n='c'>tasmātkalā tuṭiḥ saṃsthā</seg> <seg type='pāda' n='d'>bodhinī hyabhilāṣakṛt</seg> //</l>\n</lg>\n\n<lg xml:id='KirT_4.23'>\n<l><seg type='pāda' n='a'>sūkṣmaṃ cāto guṇāstebhyo</seg> <seg type='pāda' n='b'>buddhirbuddherahaṃkṛtiḥ</seg> </l>\n<l><seg type='pāda' n='c'>tasmādekādaśākṣāṇi</seg> <seg type='pāda' n='d'>pañca tanmātrakāṇi ca</seg> </l>\n<l><seg type='pāda' n='e'>tebhyo bhūtāni jātāni</seg> <seg type='pāda' n='f'>sarvamīśaḥ sṛjatyadhaḥ</seg> //</l>\n</lg>\n\n<p>Vṛtti:\ntasmānmāyātattvātkalā tuṭiśca kālaḥ saṃsthā ca prāguktā niyatireva sākṣādutpannāḥ| yaduktaṃ śrīmatsvāyambhuve</p>\n\n<p>tasmātkālakale iti</p>\n<note>tasmātkālakale \\Svayam\\ 2:9a. Cf.\\ \\Sadyo's interpretation (p.43): kalā ca kalā cetyekaśeṣaḥ| kālaśca kalā ca kālakale| tatraikaḥ kalāśabdo niyatimabhidhatte, dvitīyastu kalāmeva| kathaṃ kalāśabdo niyatimabhidhatte| yataḥ sāpi kalayati prerayatīti niyatiḥ karmaphalabhojakatvena|</note>\n\n<p>kalāśabdena tatra niyaterapyupādānāt| bodhanī tu prāguktā vidyā|\nhīti yasmātkāraṇādutpannā tasmādevābhilāṣakṛt prāgukto rāgaḥ|\nsūkṣmaṃ ca guṇakāraṇatayā prāguktaṃ pradhānamutpannaṃ tata eva|\nprakramāntaranirdeśānna māyātaḥ kintu kāryaprakramātpūrvaśrutāyāḥ kalāta eva| yaduktaṃ śrīmadraurave</p>\n\n<p>kalātattvādrāgavidye dve tattve sambabhūvatuḥ|</p>\n<note>kalātattvādrāgavidye\\devdot avyaktaṃ ca \\RauS\\ 2:15.</note>\n\n<p>avyaktaṃ ceti</p>\n\n<p>ata iti sūkṣmapadopāttāttattvātpradhānādguṇāḥ sattvādayastrayastebhyo buddhiriti guṇebhyaḥ|\nbuddhyādeḥ sāmānyaśāstraprasiddhasya tattvādivastunaḥ prakāraviśeṣaparigrahārthamanuvāda iti darśitaṃ prāgeva| proktaṃ ca sāṃkhyaiḥ</p>\n\n<p>prakṛtermahāṃstato 'haṃkārastasmādgaṇaśca ṣoḍaśakaḥ|</p>\n<note>prakṛtermahāṃstato\\devdot pañcabhūtāni \\Sankh\\ 22.</note>\n\n<p>tasmādapi ṣoḍaśakātpañcabhyaḥ pañcabhūtāni|| iti|</p>\n\n<p>sarvamiti bhūtabhāvabhuvanātmakam| yaccādhaḥ sthūlabhūtamayaṃ brahmāṇḍaṃ tadapyasṛjat| tadevaṃ</p>\n\n<lg xml:id='KirT_4.24'>\n<l><seg type='pāda' n='a'>so 'sṛjadbhagavānīśaḥ</seg> <seg type='pāda' n='b'>śivaśaktisamanvitaḥ</seg> </l>\n<note>Cf. \\RauS\\ 2:19c and \\Svayam\\ 2:11c, and \\RauS\\ 1:12d and \\Svayam\\ 2:10d.</note>\n<l><seg type='pāda' n='c'>kṛtsnaṃ māyātmakaṃ kāryaṃ</seg> <seg type='pāda' n='d'>śuddhāśuddhavimiśritam</seg> //</l>\n</lg>\n\n<p>Vṛtti:\npāramparyeṇaitatsarvaṃ māyātaḥ sa evānanteśo 'sṛjat|\ntat pratisthānaṃ śuddhaiścāśuddhaiścādhikāribhirvimiśritam|\nte 'pi tenaiva nirmitā ityarthaḥ| yaduktaṃ śrīmadraurave</p>\n\n<p>patayaścāñjanātītāḥ sāñjanāśca pṛthagvidhāḥ|</p>\n<note>patayaścāñjanātītāḥ\\devdot vyavasthitāḥ \\RauS\\ 2:20 (Ed.\\ reads vāpi for devās).</note>\n\n<p>bhuvane bhuvane devāstanniyogādvyavasthitāḥ|| iti|</p>\n\n<p>svarūpeṇāpi tacchuddhamaśuddhaṃ ca vimiśritaṃ so 'sṛjaditi|\nyaduktaṃ sāṃkhyaiḥ</p>\n\n<p>ūrdhvaṃ sattvaviśālastamoviśālaśca mūlataḥ sargaḥ|</p>\n<note>ūrdhvaṃ\\devdot @paryantaḥ \\Sankh\\ 54. Also quoted ad \\Nar\\ 3:178, p.271.</note>\n\n<p>madhye rajoviśālo brahmādistambaparyantaḥ|| iti|</p>\n\n<p>atra parābhiprāyaḥ</p>\n\n<lg xml:id='KirT_4.25ab'>\n<l><seg type='pāda' n='a'>yonijaṃ buddhibhedācca</seg> <seg type='pāda' n='b'>tadekaṃ ceddvidhā katham</seg> </l>\n</lg>\n\n<p>Vṛtti:\nyonirmāyā tajjatvenāviśeṣāt sarvameva \\crux śuddhānāṃ śarīraṃ śuddhaṃ \\beginsupply śuddhaṃ \\endsupply vā bhuvanaṃ syāt\\crux |\nekarūpamevetyarthaḥ|\nkiñcittvaśuddhānāmaśuddhaṃ vā miśritaṃ vetyevaṃ dvidhā kathamasṛjat| asaṃbhavāt| yadāhuḥ</p>\n\n<p>nopādānaṃ viruddhasyeti|</p>\n<note>nopādānaṃ viruddhasya {Pramāṇavārttika}, {pratyakṣapariccheda} 263c.</note>\n\n<p>athaikasmāddvitayametatprakāratayā bhidyate|\nyathānnādodanāpūpāviti|\ntato nānayorvirodhasambhava iti| tadayuktamityucyate buddhibhedācceti|\nbuddhibhede hyannādodanādestatprakāratayā dvitayatvam|\nyasya tvekasmādbuddhibhede 'satyanekatvaṃ nāsau tatprakāratayā dvidhā bhavati| ghaṭa iva tadabhāvatayā| buddhibhede 'satyanekatvaṃ ca|\nprāguktādaśuddhācchuddhaṃ śuddhāccāśuddham| atastadapi tatprakāratayā dvidhā katham| naiveti| prakārabhedābhāvādatra ghaṭatadabhāvayoriva vastubheda eva|\nato nopādānaṃ viruddhasyeti yukta eva praśnaḥ| siddhāntastu</p>\n\n<lg xml:id='KirT_4.25cd'>\n<l><seg type='pāda' n='c'>dṛṣṭaṃ khadyotakādestad</seg> <seg type='pāda' n='d'>viruddhaṃ caikahetukam</seg> //</l>\n</lg>\n\n<p>Vṛtti:\nayuktametadasiddhatvāt| na hi \\crux prakārāntarasya prakārāntarakāraṇaprakārāntaratvamasmābhistadbuddhibhedādiṣyate\\crux |\napi tu prakāriṇa eva tathādṛṣṭatvāt|\nkhadyotamaśakamakṣikādīnāṃ hi prakāśāprakāśarūpeṇa buddhibhede 'pi svedaikayonijatvena buddhyabhedāttatprakāratvaṃ dṛṣṭam|\ntadvadatra śuddhāśuddhayorutpadya jñānājñānarūpeṇa buddhibhede 'pi yonijatvena buddhibhedābhāvāttatprakārabhedenaiva dvidhābhāvo yukta iti prakārāṇāṃ parasparaparihāravirodhe 'pyekaprakāryupādānahetutvaṃ khadyotamaśakamakṣikādīnāmiva dṛṣṭaṃ na virudhyata ityadoṣaḥ| tathā hi</p>\n\n<lg xml:id='KirT_4.26a-d'>\n<l><seg type='pāda' n='a'>evaṃ tadbhinnasaṃsthānaṃ</seg> <seg type='pāda' n='b'>śuddhāśuddhāṅgasaṃyutam</seg> </l>\n<l><seg type='pāda' n='c'>jñeyaṃ kāraṇaśaktyutthaṃ</seg> <seg type='pāda' n='d'>kāryaṃ bījanimittajam</seg> </l>\n</lg>\n\n<p>Vṛtti:\nevamekabījabhūtayoniśaktinimittatve 'pi śuddhāśuddhāmita pakṣasthaṃ bhinnasaṃsthānaṃ bhinnaprakāratayā jñeyam| na ghaṭatadabhāvavadbhedeneti|</p>\n\n<p>atha prakṛtopasaṃhāraḥ</p>\n\n<lg xml:id='KirT_4.26ef'>\n<l><seg type='pāda' n='e'>evametatsamādiṣṭaṃ</seg> <seg type='pāda' n='f'>tatkāryaṃ vigrahāśrayam</seg> //</l>\n</lg>\n\n<p>Vṛtti:\nvigrahe 'sminsthūlaśarīre sūkṣmadehatayāśrayo yasya tanmāyākāryaṃ kalādi sūkṣmadehatayaivamādiṣṭaṃ parameśvareṇa| kathamityucyate</p>\n\n<lg xml:id='KirT_4.27'>\n<l><seg type='pāda' n='a'>yadyapyetanmithaḥ kāryaṃ</seg> <seg type='pāda' n='b'>viruddhamasitātmakam</seg> </l>\n<l><seg type='pāda' n='c'>tathāpyetatsusaṃśliṣṭam</seg> <seg type='pāda' n='d'>ekasminvastuni sphuṭam</seg> //</l>\n</lg>\n\n<lg xml:id='KirT_4.28ab'>\n<l><seg type='pāda' n='a'>narārthaṃ sādhayedbhinnaṃ</seg> <seg type='pāda' n='b'>narasya śakaṭāṅgavat</seg> </l>\n</lg>\n\n<p>Vṛtti:\nyadyapyaśuddhaṃ māyākāryaṃ kalādyetatparasparaparihārasvabhāvatayā ghaṭatadabhāvādivattadviruddhaṃ tathāpyetadekasminsūkṣmadehe vastuni saṃśliṣṭaṃ sphuṭaṃ kṛtvā puruṣasyārthaṃ prāguktena caitanyopodbalenopalabdhaṃ kalādivyāpārabhedena sādhayatīti sambhāvyate śakaṭāṅgānīva śakaṭāśliṣṭānīti|</p>\n\n<lg xml:id='KirT_4.28cd'>\n<l><seg type='pāda' n='c'>evametadanantena</seg> <seg type='pāda' n='d'>sṛṣṭaṃ dehanibandhanam</seg> //</l>\n</lg>\n\n<p>Vṛtti:\nyasmādevaṃ puruṣārthasādhakametattasmātkāraṇāddehe nibandhanaṃ sthitiryasya taddehanibandhanaṃ sthūladehādhāratvena puruṣārthasādhakatayānanteśena sṛṣṭaṃ nānyatheti|</p>\n\n<p>atha ko 'sau puruṣārthaḥ kathaṃ ca dehanibandhano 'sāvityucyate</p>\n\n<lg xml:id='KirT_4.29ab'>\n<l><seg type='pāda' n='a'>na dehena vinā muktir</seg> <seg type='pāda' n='b'>na bhogaścitkriyāguruḥ</seg> </l>\n</lg>\n\n<p>Vṛtti:\ntatra muktirbhogaśca yaścitkriyayorgururupadeṣṭā bhogena hi citkriye upadiśyete|\nyenābhoge na pralayakevalādyavasthāyāmityeṣa dvividhaḥ puruṣārthaḥ| sa ca dehena vinā nopapadyate| muktirhi malaparipākaṃ vinā nopapannā|\nnāmiśraṃ pariṇamata iti nyāyena|\nkevalasya ca tasya paripākāsambhavādavaśyaṃ tatparipākasahabhāvitvena śarīrāpekṣetyuktam|\nbhogo 'pi bhogasādhanānāmeṣāmadhikaraṇaṃ vinā vyāpārādarśanāddehāpekṣā susiddhaivetyavirodhaḥ|\nna kevalamatrānanta eva kartā yāvat</p>\n\n<lg xml:id='KirT_4.29c-f'>\n<l><seg type='pāda' n='c'>etacca kurute śambhuḥ</seg> <seg type='pāda' n='d'>svatantratvātprabhutvataḥ</seg> </l>\n<l><seg type='pāda' n='e'>sarvānugrāhakaḥ śāntas</seg> <seg type='pāda' n='f'>tadvaśādakhilaṃ phalam</seg> //</l>\n</lg>\n\n<p>Vṛtti:\nparameśvaraśca tatkaroti na kevalo 'nanteśa iti cakāro 'tra bhinnakramaḥ|\nprayojyaprayojakabhāvena dvayoratra kartṛtvamityarthaḥ||</p>\n\n<p>\\Colo\niti nārāyaṇakaṇṭhātmajabhaṭṭarāmakaṇṭhaviracitāyāṃ śrīmatkiraṇavṛttau caturthaṃ prakaraṇam||</p>\n\n<NOTE>CHAPTER 5</NOTE>\n\n<p>atha pāśapadārthasyaiva parīkṣāntarārthaṃ praśnapūrvaṃ prakaraṇāntaram||</p>\n\n<milestone unit='speaker' n='garuḍa uvāca'/>\n<lg xml:id='KirT_5.1ab'>\n<l><seg type='pāda' n='a'>śaktipātādbhaveddīkṣā</seg> <seg type='pāda' n='b'>nipāto na vibhutvataḥ</seg> </l>\n</lg>\n\n<p>Vṛtti:\natra sūtrapadārthaprakaraṇasaṃbandhāḥ prāgvaddraṣṭavyāḥ| vākyātmakastu</p>\n\n<p>tīvraśaktinipātena guruṇā dīkṣito yadā</p>\n<note>tīvraśaktinipātena guruṇā dīkṣito yadā \\Kir\\ 1:21ab.</note>\n\n<p>ityādibhiranekavidhaḥ| pāṭalikastu sarvānugrāhakaḥ śānta ityādi|</p>\n<note>sarvānugrāhakaḥ śāntaḥ \\Kir\\ 4:29c.</note>\n\n<p>ayaṃ cātra praśnārthaḥ| yaduktaṃ\ntīvraśaktinipātena guruṇā dīkṣita ityetadayuktam| pāto hyavyāpakatvena vyāptaḥ kuṇḍabadarādisiddhastadviruddhaṃ ca vyāpakatvaṃ tato vyāpakaviruddhopalabdhyātra vyāpakatvena śakteravyāpakatvābhāve patanābhāvaḥ sādhyata iti| na cāyamasiddho hetuḥ|</p>\n\n<p>prabodhikā ca sā śaktiḥ sarvagā paripaṭhyata iti</p>\n<note>prabodhikā ca sā śaktiḥ sarvagā paripaṭhyate \\Kir\\ 4:1cd.</note>\n\n<p>pūrvameva vyāpakatvenāsyāḥ samabhyupagamāditi| na tu māyayā naikāntikatvamatretyucyate</p>\n\n<lg xml:id='KirT_5.1cd'>\n<l><seg type='pāda' n='c'>śivasya samavetatvāt</seg> <seg type='pāda' n='d'>sarvadaiva sthitā paśau</seg> //</l>\n</lg>\n\n<p>Vṛtti:\nparigrahavarttinī śaktiracetanā māyetyuktam| tataśca pariṇatisvabhāvatvātkāryakrameṇa puṃsaḥ pralayottarakālaṃ sā patatīti yujyate vaktum| iyaṃ tu parameśvarasamavetatvāccidrūpatvenāpariṇatidharmiṇī| yaduktam</p>\n\n<p>pariṇāmo 'cetanasya cetanasya na yujyata iti|</p>\n<note>pariṇāmo 'cetanasya cetanasya na yujyate \\Kir\\ 2:26ab.</note>\n\n<p>tataśca sarvadaiva paśau sānugrāhikātvena saṃsthiteti nānaikāntikatā samavetatve satīti viśeṣitatvādatra hetorityarthaḥ|</p>\n\n<p>atha saiva sthitiḥ pāta ityucyate| yadyevaṃ</p>\n\n<lg xml:id='KirT_5.2ab'>\n<l><seg type='pāda' n='a'>sthitatvātsarvadā śakter</seg> <seg type='pāda' n='b'>bhavocchittirna kiṃ bhavet</seg> </l>\n</lg>\n\n<p>Vṛtti:\ntasyāḥ sarvapuruṣagatatvenānādivyavasthiteḥ sarvapuruṣāṇāmapyanādireva dīkṣāyogānmokṣa iti saṃsārābhāvaprasaṅgaḥ| abhyupagamyāpi śakteḥ prāguktaṃ pātamityucyate</p>\n\n<lg xml:id='KirT_5.2cd'>\n<l><seg type='pāda' n='c'>kālo vā sa ca kaḥ prokto</seg> <seg type='pāda' n='d'>yadi kālaḥ śivena kim</seg> //</l>\n</lg>\n\n<p>Vṛtti:\nvāśabdaḥ pakṣāntarābhyupagamasūcanārthaḥ| athavā yaduktaṃ prāk</p>\n\n<p>same karmaṇi sañjāte kālāntaravaśāditi|</p>\n<note>same karmaṇi sañjāte kālāntaravaśāt \\Kir\\ 1:20cd.</note>\n\n<p>malaparipākakālaḥ proktaḥ| caśabdāt ko 'nyaḥ prokta iti| kiṃ prāgukta eva śaktipātasya kālo 'nyo vetyarthaḥ| na tu tasyaivājñātatvena vyākhyeyaṃ prāk pratipāditatvena tasyājñānasambhavābhāvāt|\nyadapi kālaḥ śaktipātasya nimittaṃ, śaktipāto dīkṣāyā iti prāguktaṃ tadapyayuktam|\nyataḥ kālo yadi śaktipātasya heturiṣyate tataḥ sa eva dīkṣāheturastu kiṃ śivenātra śaktipātadvāreṇa mokṣahetunā kalpitena|\nbhoge tu sthūlaṃ vicitrakaṃ kāryamityādinā pratipāditatvāttasya kartṛtvamastviti praśnārthaḥ|</p>\n<note>sthūlaṃ vicitrakaṃ kāryam \\Kir\\ 3:12a.</note>\n\n<p>idaṃ praśnajātaṃ krameṇa nirākaroti|</p>\n\n<milestone unit='speaker' n='bhagavān uvāca'/>\n<lg xml:id='KirT_5.3'>\n<l><seg type='pāda' n='a'>upacāreṇa śabdānāṃ</seg> <seg type='pāda' n='b'>pravṛttiriha dṛśyate</seg> </l>\n<l><seg type='pāda' n='c'>yathā pumānvibhurgantā</seg> <seg type='pāda' n='d'>nityo 'pyukto vinaśvaraḥ</seg> //</l>\n</lg>\n\n<lg xml:id='KirT_5.4'>\n<l><seg type='pāda' n='a'>pāśacchedo yathā prokto</seg> <seg type='pāda' n='b'>mantrarāḍ bhagavāñchivaḥ</seg> </l>\n<l><seg type='pāda' n='c'>evaṃ śaktinipāto 'pi</seg> <seg type='pāda' n='d'>procyate sopacārataḥ</seg> //</l>\n</lg>\n\n<p>Vṛtti:\ntatra yaduktaṃ nipāto na vibhutvataḥ śakteriti tatsiddhasādhanameva|\nata eva tvaduktapramāṇabādhitatvānmukhyārthāsambhavenāsmābhirapi śaktipātaśrutīnāmupacaritārthatvamabhyupagataṃ|\nyathā nityavyāpakadharmayukto 'pi puruṣo gantā vinaśvaraśca svaśarīreṇopacāreṇocyate| yathā ca pāśānāṃ dīkṣitaṃ puruṣaṃ pratyapravartanameva ccheda iva ccheda ucyate|\nna tu vāstavo dvaidhībhāvaḥ| yathā ca mantrairvirājata iti mantrarāṭ parameśvaro 'pi san bhagavānupacārāducyata ityavirodhaḥ|\nathātropacārasya nimittamanādisthitāyā vāmaśaktestāvat pātapadapravṛttāvucyate</p>\n\n<lg xml:id='KirT_5.5'>\n<l><seg type='pāda' n='a'>nipāto bhayado yadvad</seg> <seg type='pāda' n='b'>vastunaḥ sahasā bhavet</seg> </l>\n<l><seg type='pāda' n='c'>tadvacchaktinipāto 'pi</seg> <seg type='pāda' n='d'>prokto bhavabhayapradaḥ</seg> //</l>\n</lg>\n\n<lg xml:id='KirT_5.6ab'>\n<l><seg type='pāda' n='a'>tasmādanyatra yātyeva</seg> <seg type='pāda' n='b'>tathātmā deśikaṃ prati</seg> </l>\n</lg>\n\n<p>Vṛtti:\nyathā hi pāṣāṇādipāto bhayadaḥ puṃsāmevamanādirapi parameśvaraśakteḥ sambandhaḥ saṃsārabhayahetutvātpāta ivocyate|\njyeṣṭhāśaktisambandhino 'pi dīkṣāpūrvabhāvitvena prāguktasya pātasyopacāranimittamucyate</p>\n\n<lg xml:id='KirT_5.6cd'>\n<l><seg type='pāda' n='c'>gururyathāgrataḥ śiṣyān</seg> <seg type='pāda' n='d'>suptāndaṇḍena bodhayet</seg> //</l>\n</lg>\n\n<lg xml:id='KirT_5.7'>\n<l><seg type='pāda' n='a'>śivo 'pi mohanidrāyāṃ</seg> <seg type='pāda' n='b'>suptāñchaktyā prabodhayet</seg> </l>\n<l><seg type='pāda' n='c'>yadā svarūpavijñānaṃ</seg> <seg type='pāda' n='d'>patiteti tadocyate</seg> //</l>\n</lg>\n\n<lg xml:id='KirT_5.8ab'>\n<l><seg type='pāda' n='a'>tasmācchaktinipātaḥ syān</seg> <seg type='pāda' n='b'>nipātaścihnavācakaḥ</seg> </l>\n</lg>\n\n<p>Vṛtti:\nyathāgre sthitatvāviśeṣe 'pi śiṣyāñchāsane 'rhān yogyāneva gururdaṇḍena bodhayati na tvaśiṣyān|\nevaṃ moho malastasya nidrā kāryaṃ pratyasāmarthyaṃ paripākaviśeṣastasyāṃ satyāmapi ye suptāstannivṛttyupāyasaṃvidvikalāstānparameśvarastayaiva pūrvavyavasthitayā śaktyā bodhayati|\nevaṃ saiva malaparipākayogyatānusāreṇa yadā viśiṣṭaṃ tannivṛttyupāyavijñānaṃ saṃsāravaitṛṣṇyādikrameṇa janayati tadā jyeṣṭhā śaktitvena kāryahetuḥ patitetyupacārāducyate| yaduktaṃ</p>\n\n<p>kṛtvā tacchaktisaṃrodhaṃ kriyate bhavaniḥspṛhaḥ| iti|</p>\n<note>kṛtvā tacchaktisaṃrodhaṃ kriyate bhavaniḥspṛhaḥ \\Kir\\ 2:29cd.</note>\n\n<p>śrīmanmataṅge 'pi</p>\n\n<p>saṃsārātsa virajyeta pradhvastakaluṣaḥ sadā| iti|</p>\n<note>saṃsārātsa virajyeta pradhvastakaluṣaḥ sadā \\Mat\\VP\\ 10:25cd.</note>\n\n<p>śrīmatsvāyambhuve 'pi</p>\n\n<p>tannipātātkṣaratyasya malaṃ saṃsārakāraṇam|</p>\n<note>tannipātāt\\devdot paraṃ niḥśreyasaṃ prati \\Svayam\\ 1:17.</note>\n\n<p>kṣīṇe tasminyiyāsā syātparaṃ niḥśreyasaṃ prati| iti||</p>\n\n<p>tataśca yaduktaṃ</p>\n\n<p>sthitatvātsarvadā śakterbhavocchittirna kiṃ bhavediti|</p>\n<note>sthitatvātsarvadā śakterbhavocchittirna kiṃ bhavet \\Kir\\ 5:2ab.</note>\n\n<p>tadapyadūṣaṇameva| sarvadāsthitatve 'pi tasyāstatra malaparipākānusāreṇa tadaiva bhavavicchittikāraṇatvaṃ nānyadānyatra ceti yataḥ|</p>\n\n<p>tṛtīyo 'pi praśnaḥ pratiṣidhyate|</p>\n\n<lg xml:id='KirT_5.8cd'>\n<l><seg type='pāda' n='c'>tannipātasya saḥ kālaḥ</seg> <seg type='pāda' n='d'>karmaṇāṃ tulyataiva ca</seg> //</l>\n</lg>\n\n<p>Vṛtti:\nyaduktaṃ kālo vā sa ca kaḥ prokta</p>\n<note>kālo vā sa ca kaḥ proktaḥ \\Kir\\ 5:2c.</note>\niti tatrocyate---karmaṇāṃ tulyataiva ceti|\ncaśabdāttuśabdato vā casthānīyāt prāguktaśca malaparipākaḥ| evakāreṇa cātra tṛtīyasya kālasyābhāvaḥ kathyate| na prāguktasyāpi samuccīyamānāvadhāraṇatvāt|\ntulyaśabdasyobhayārthatvāt karmaṇordvayoḥ sāmyaṃ paripākastīvravegatā ceti darśayiṣyāmaḥ karmāṃśo yo 'dhikaḥ pūrvaṃ bhogada ityatra|\n<note>karmāṃśo yo 'dhikaḥ pūrvaṃ bhogadaḥ \\Kir\\ 5:10cd.</note>\ntadānīṃ hi\nyugapattulyabalaviruddhakarmadvayākṛṣṭasya puṃsaḥ kāmukadvayā kṛṣyamāṇāyāḥ kāminyā iva bhogānupapattiriti vakṣyāmaḥ\n\n<p>samatve sati yo bhogaḥ kathaṃ tasya prajāyata iti|</p>\n<note>samatve sati yo bhogaḥ kathaṃ tasya prajāyate \\Kir\\ 5:11ab.</note>\n\n<p>evaṃ ca satyanādau saṃsāre kasyacitkadācittathābhūtakarmasaṃkaṭāntaḥpraveśena bhogānupapatteḥ saṃsārābhāvaprasaṅga ityavaśyaṃ tatparihārāyānīśvaravādibhirapyatreśvaraśaktipātaḥ kāminyādau rājaśaktivadabhyupagantavyo gatyantarābhāvāt|\nanenaiva ca rūpeṇa karmaṇoḥ samatvamatra śaktipātasya kālo jñeyo na tu saṃkhyākṛtamiti darśayituṃ punaruktiḥ|</p>\n\n<lg xml:id='KirT_5.9a'>\n<l>tulyatvaṃ karmaṇaḥ kālaḥ</l>\n</lg>\n\n<p>Vṛtti:\nsamasaṃkhyatvena hyavirodhato na kadā cidbhogānupapattiḥ|\nanyathā viśeṣābhāvāt sarvadaiva śaktipātaprasaṅgataḥ karmabhogāsambhavāt|\nnābhuktaṃ karma naśyatītyāgamavirodhaḥ|</p>\n<note>nābhuktaṃ karma naśyati Source unknown. Also quoted (as {śruti}) ad \\Mat\\VP\\ 8:103, p.288 and thereafter (see note to translation).</note>\n\n<p>ata eva malaparipākaliṅgatvena prāguktādapi karmasāmyādidamanyadeva karmavirodhātmakaṃ śaktipātaikanivartyaṃ karmasāmyamityadoṣaḥ|</p>\n\n<p>atha śaktipātātkīdṛśaṃ tatkarmadvayaṃ bhavatīti tadarthametat</p>\n\n<lg xml:id='KirT_5.9b'>\n<l>kṣīṇaṃ vā yadi vāsamam</l>\n</lg>\n\n<p>Vṛtti:\nyadā tayorviruddhayorapi karmaṇoravaśiṣṭaṃ sarvameva karmāvāpagatatvena samameva sampadyate tadānīṃ karmāntarasyānāvāpagatasyānurodhyasyāsambhavāttattvaiḥ samagraireva saha kṣīṇaṃ bhavatīti puṃsāṃ vijñānakevalitvameva|\nyadvakṣyati same bhogastadā na hīti|</p>\n<note>same bhogastadā na hi \\Kir\\ 5:11d.</note>\nyadi veti pakṣāntaram| yadā punarna sarvameva tayorviruddhayorapi karmaṇoravaśiṣṭamāvāpagamanāya yogyamapi tu kiñcijjātyantarādihetutvenāpi sambhavatīti tadānīṃ tadanuroghena śaktipātādanyataradasamamapatitaśaktikaṃ bhavatīti virodhābhāvātsarvāṇyeva bhogyāni sampadyanta iti vakṣyati\n\n<p>adhikanyūnasambandhādvyākulatvaṃ na jāyata iti|</p>\n<note>adhikanyūnasambandhādvyākulatvaṃ na jāyate \\Kir\\ 5:12cd.</note>\n\n<p>atra parābhiprāyaḥ</p>\n\n<lg xml:id='KirT_5.9c'>\n<l>samatvaṃ tatkathaṃ gamyaṃ %//</l>\n</lg>\n\n<p>Vṛtti:\nyadetadyugapatparasparavirodhātmakaṃ samatvaṃ tatkathaṃ tābhyāṃ karmaviśeṣābhyāṃ prāpyam|\nnaivetyarthaḥ| anuṣṭhānakramasyaiva phaladānāpekṣitatvāditi bhāvaḥ|</p>\n\n<p>atra siddhāntaḥ</p>\n\n<lg xml:id='KirT_5.9d'>\n<l>nyūnādhikatuṭiḥ katham \\</l>\n</lg>\n\n<p>Vṛtti:\nnyūnā cādhikā ca tuṭiḥ kālaḥ| sa kathaṃ gamyate|\nkṛṣyādibhirdṛṣṭaiḥ karmabhirityadhyāhāraḥ|\netaduktaṃ bhavati---kṛṣyādikarmabhirayaṃ heturanaikāntikaḥ|\nyatasteṣāṃ krameṇāpyanuṣṭhitānāṃ kadācitpaścādanuṣṭhitasya nyūnaḥ kālaḥ śīghrameva pūrvānuṣṭhitena sahabhāva phalaṃ kurvandṛśyate|\npūrvānuṣṭhitasya tvadhikaścirātmaka iti tadvadatrāpi sambhavādgamyamevaitat karmaṇoḥ samatvamityavirodhaḥ| tataśca</p>\n\n<lg xml:id='KirT_5.9ef'>\n<l><seg type='pāda' n='e'>evaṃ sūkṣmaṃ samānatvaṃ</seg> <seg type='pāda' n='f'>yasminkāle tadaiva sā</seg> //</l>\n</lg>\n\n<lg xml:id='KirT_5.10ab'>\n<l><seg type='pāda' n='a'>svarūpaṃ dyotayatyāśu</seg> <seg type='pāda' n='b'>bodhacihnabalena vai</seg> </l>\n</lg>\n\n<p>Vṛtti:\nevaṃ dṛṣṭasyevādṛṣṭasyāpi karmaṇaḥ sambhāvyamānaṃ parasparavirodhātmakaṃ samānatvamasmadādyagocaratvāt sūkṣmaṃ yasmin kāle bhavati tasminneva kāle sā pārameśvarī śaktiḥ|\nbodhacihnasya yadbalaṃ malaparipāko yaduktam</p>\n\n<p>kṛtvā tacchaktisaṃrodhaṃ kriyate bhavaniḥspṛhaḥ| iti|</p>\n<note>kṛtvā tacchaktisaṃrodhaṃ kriyate bhavaniḥspṛhaḥ \\Kir\\ 2:29cd.</note>\n\n<p>śrīmanmataṅge 'pi\nsaṃsārātsa virajyeta pradhvastakaluṣaḥ sadeti|</p>\n<note>saṃsārātsa virajyeta pradhvastakaluṣaḥ sadā \\Mat\\VP\\ 10:25cd.</note>\n\n<p>śrīmatsvāyambhuve 'pi</p>\n\n<p>kṣīṇe tasminyiyāsā syātparaṃ niḥśreyasaṃ pratīti|</p>\n<note>kṣīṇe tasminyiyāsā syātparaṃ niḥśreyasaṃ prati \\Svayam\\ 1:17cd.</note>\n\n<p>tena svarūpaṃ sarvajñatvādi puṃso dīkṣādvāreṇa dyotayati| yaduktaṃ</p>\n\n<p>guruṇā dīkṣito yadā|</p>\n<note>guruṇa dīkṣito yadā| sarvajñaḥ sa śivo yadvat \\Kir\\ 1:21bc.</note>\n\n<p>sarvajñaḥ sa śivo yadvaditi</p>\n\n<p>na tatra malaparipākāpekṣo 'nyaḥ śaktipātaḥ api tu sa eva prasaṅgādubhayanimittaṃ sampadyata iti bhāvaḥ|\nvaiśabdo 'pi prakārāntare bodhacihnabalābhāve tu\nkṣīṇaṃ vā yadi vāsamamityuktameva</p>\n<note>kṣīṇaṃ vā yadi vāsamam \\Kir\\ 5:9b.</note>\nprakārāntaraṃ yataḥ|\nevaṃ ca yaḥ śaktipāto malaparipākanimittatvena saṃhitāntareṣu śrutaḥ sa dīkṣākrameṇātrāpi mokṣahetutayā prokta eva| yastu karmasāmyanimitto 'tra śrutaḥ tatsāmyaparihārāyaproktena nayena tatkṣayāya vā paryavasyatītyavirodho 'tra saṃhitāntarairasya viśeṣasya tairanukteriti|\n\n<p>nanūbhayorapyanayormokṣahetutvamastu| evamapyeṣa virodho na bhavatyeveti| astu yadi malaparipākasyeva karmasāmyasyāpi tannimittatvapratipādakaṃ sphuṭaṃ vacanaṃ bhavettasya tu karmasāmyaparihāramātraphalaṃ śaktipātaṃ prati tannimittatvaṃ pratipādayati nānyatretyuktam|\nvakṣyati ca same bhogastadā na hīti|</p>\n<note>same bhogastadā na hi \\Kir\\ 5:11d.</note>\nsāmānyaśāstreṣvapi tasya karmasāmya nivṛttiphalatvena siddheriti darśayiṣyāmaḥ|\n<note>darśayiṣyāmaḥ ad \\Kir\\ 5:12cd.</note>\nna codbhūtavirodhanivartanāya pravṛttasyānudbhūtavirodhamala nivartanamapi śaktipātasya yuktam| sarvātmasvaviśeṣatastannivartanaprāptermokṣaprasaṅgāt|\nnanu yathā malaparipākanimittaśaktipāto dīkṣayā karmaṇāṃ kṣayamanudbhūtavirodhānāmapi vidhatta iti bhavadbhiriṣyate, tadvatkarmasāmyanimitto malasyānudbhūtavirodhasyāpi tayaiva kṣayaṃ vidhāsyatīti naiṣa prasaṅgaḥ|\nna teṣāṃ tadānīmapyanupajātavirodhitvāsiddheḥ| karmaṇāṃ hi bhogadānāya malaḥ sahakārikāraṇamavidyānubandhaṃ vinā muktasyeva bhogāyogāditi tasyānyathābhāve teṣāmudbhūtavirodhitvameveti yukta eva tadā kṣayaḥ na tvevaṃ karmāvirodho malasyāvasthiteḥ sahakārikāraṇaṃ yena tannivṛttau tasyāvasthānānupapattestadānīmudbhūtavirodhitvena kṣayaḥ sambhāvyeta|\nanāditvena siddheranudbhūtavirodhasyāpi kṣayābhyupagame prokta eva prasaṅga ityanya evāyaṃ karmavirodhaparihāramātraphalaḥ śaktipātastridhāyuktito 'bhyupagantavya ityavirodhaḥ|\n\n<p>atha kena hetunā viruddhayoḥ karmaṇoryugapatsambhava ityucyate</p>\n\n<lg xml:id='KirT_5.10cd'>\n<l><seg type='pāda' n='c'>karmāṃśo yo 'dhikaḥ pūrvaṃ</seg> <seg type='pāda' n='d'>bhogadastvitaraḥ punaḥ</seg> //</l>\n</lg>\n\n<p>Vṛtti:\nśubhāśubhānekakarmavattve 'pi puṃso ya eva karmaviśeṣaḥ kṛṣyādivatpaścādanuṣṭhito 'pi karmāntarādyupakārajanitaparipākavaśāttīvravegatvena cādhikaḥ śaktyā bhavati sa eva prathamaṃ bhogapradaḥ| proktaṃ cānyairapi tīvravegānāmāsannaṃ phalamiti|\nyastu tasmādanyaḥ punariti paścātkutaścitkarmāntarapratibandhakāpagamataḥ śaktipratilambhato vā bhogada iti| kimata ityucyate</p>\n\n<lg xml:id='KirT_5.11ab'>\n<l><seg type='pāda' n='a'>samatve sati yo bhogaḥ</seg> <seg type='pāda' n='b'>kathaṃ tasya prajāyate</seg> </l>\n</lg>\n\n<p>Vṛtti:\nevaṃ ca sati kutaścitkāraṇasāmarthyāddvayoḥ śubhayoraśubhayorvā paripākavaśāttīvravegatvena vā samatve saṃjāte sati tasya puṃso yugapadviruddhakarmadvayākṛṣṭasya kathaṃ bhogaḥ|\nnaiva jāyata ityavaśyaṃ virodhaparihārāyātra śaktipāto 'bhyupagantavya ityuktaṃ prāgeva|\nnanvevaṃ sarvāṇyeva karmāṇi svasvaphalamātrasādhakatvātparasparaviruddhatvena\nsamānānīti sarvadā śaktipātaprasaṅgaḥ| netyucyate</p>\n\n<lg xml:id='KirT_5.11cd'>\n<l><seg type='pāda' n='c'>miśraṃ vārambhakaṃ karma</seg> <seg type='pāda' n='d'>same bhogastadā na hi</seg> //</l>\n</lg>\n\n<lg xml:id='KirT_5.12ab'>\n<l><seg type='pāda' n='a'>vaktavyaścādhikaḥ kaścid</seg> <seg type='pāda' n='b'>anyathā na sukhetaram</seg> </l>\n</lg>\n\n<p>Vṛtti:\ntrividhaṃ hi karma jātyāyurbhogadaṃ puṃso bhogārambhakaṃ na kevalaṃ bhogapradamevāyuḥpradaṃ vā jātiviśeṣaṃ vinā bhogānupapatteḥ| nāpi jātipradameva tābhyāṃ vinā janma samanantarameva puṃso maraṇāt bhogā nupapatteriti|\nsame vijātīyenāmiśre kevalabhogaprade kevalāyuḥprade kevalajātiprade vā karmaṇi sati bhogo nopapadyata iti tatrādhikaḥ kaścitkarmaviśeṣo vijātīyaḥ| bhogaprade jātipradaḥ| tasminvā bhogaprada ityādirvaktavyaḥ|\nanyathā sukhaduḥkhabhogānupapattestathābhūtakarmasadbhāve 'pi vijñānakevalitvameva tasyeti na sarvadā karmaṇāṃ virodhena śaktipātaprasaṅgaḥ| tadavirodhasyaiva sarvadā sambhavāditi|</p>\n\n<lg xml:id='KirT_5.12cd'>\n<l><seg type='pāda' n='c'>adhikanyūnasambandhād</seg> <seg type='pāda' n='d'>vyākulatvaṃ na jāyate</seg> //</l>\n</lg>\n\n<p>Vṛtti:\nyatrāpi puruṣe dvayorviruddhayoryugapadupasthitayoḥ karmaṇoḥ sāmyaṃ tatrāpi prāguktanayena karmāntarānurodhataḥ śaktipāto na kṣayaṃ vidhatte| api tu kasyacidadhikatvaṃ kasyacinnyūnatvamiti tayorvyākulatvaṃ virodho na jāyata iti|\nayamevāyurvede 'pyāyuṣyānāyuṣya karmaṇorvyākulatvaparihārāya prakāraḥ proktaḥ</p>\n\n<p>śilājatuprayogādvā prasādādvāpi śāṅkarāt|</p>\n\n<p>ajāsatraprayogādvā kṣayaḥ kṣīyeta nānyathā|| iti|</p>\n\n<p>nidrāstotrādau ca nārāyaṇabhaṭṭokta eva mahābhārate ca darśitaḥ</p>\n\n<p>kāntāreṣu ca sannānāṃ magnānāṃ ca mahārṇave|</p>\n<note>kāntāreṣu ca\\devdot gatiḥ paramā nṛṇām Not traced in {Mahābhārata}.</note>\n\n<p>dasyubhirvā niruddhānāṃ tvaṃ gatiḥ paramā nṛṇām||</p>\n\n<p>saugatairapi tārāstotrādau</p>\n\n<p>harikariśikhiphaṇitaskaranigaḍamahārṇavapiśācabhayaśamani|</p>\n<note>harikariśikhiphaṇitaskara@\\devdot bhagavati tāre namastubhyam Source unknown.</note>\n\n<p>śaśikiraṇakāntihāriṇi bhagavati tāre namastubhyam|| iti|</p>\n\n<p>kathaṃ tarhi tajjāyata itītyāha</p>\n\n<lg xml:id='KirT_5.13ab'>\n<l><seg type='pāda' n='a'>adhikanyūnaśūnyatvāt</seg> <seg type='pāda' n='b'>tatsthānamabhigacchati</seg> </l>\n</lg>\n\n<p>Vṛtti:\nyadā tayorviruddhayordvayorapi karmaṇoḥ sarvamevānyat karmāvāpagatatvenādhikanyūnarahitaṃ samameva saṃpadyate kasmiṃścitpuruṣe tadānīṃ vyākulatvaṃ na jāyata iti karmāntarasyānurodhyasyā sambhavena śaktipātātteṣāṃ sarveṣāṃ kṣayaḥ prokta iti\nsa kṣīṇakarmā puruṣastadānīṃ tatsthānaṃ prāk yatsame bhogastadā na hītyatroktaṃ</p>\n<note>same bhogastadā na hi \\Kir\\ 5:11d.</note>\nvijñānakevalitvaṃ prāpnotītyetattadānīṃ śaktipātasya prayojanamityarthaḥ|\n\n<p>atha yathāyaṃ śaktipāto 'smadādyagocaratvena prāksūkṣma ukto vyādhyādinivṛttyanumeyo vā tathaiva kimasau prāgukto na vetyucyate</p>\n\n<lg xml:id='KirT_5.13cd'>\n<l><seg type='pāda' n='c'>sa pāta iti mantavyas</seg> <seg type='pāda' n='d'>tasya bhaktirvilakṣaṇā</seg> //</l>\n</lg>\n\n<p>Vṛtti:\nsa prāgukto malaparipākakālabhāvī śaktipāta ityevaṃ niyatapuruṣagatatvena mantavyaḥ| yasya hyasau bhavati tasya bhaktirvilakṣaṇā bhavatīti| yaduktaṃ prāk</p>\n\n<p>kṛtvā tacchaktisaṃrodhaṃ kriyate bhavaniḥspṛha iti|</p>\n<note>kṛtvā tacchaktisaṃrodhaṃ kriyate bhavaniḥspṛhaḥ \\Kir\\ 2:29cd.</note>\n\n<p>śrīmatsvāyambhuve 'pi kṣīṇe tasminyiyāsā syādityādi|</p>\n<note>kṣīṇe tasminyiyāsā syāt \\Svayam\\ 1:17c.</note>\n\n<p>athāsmātkāladvayāt</p>\n\n<lg xml:id='KirT_5.14ab'>\n<l><seg type='pāda' n='a'>kāla eva sa niṣṇātaḥ</seg> <seg type='pāda' n='b'>śakterātmaparigrahaḥ</seg> </l>\n</lg>\n\n<p>Vṛtti:\nsa eva prāguktaḥ śakteḥ pātakālaḥ| sa niṣṇātaḥ kuśalaḥ yasmādātmā parigṛhyate anugṛhyate tasminnityātmaparigrahaḥ sa kāla iti|\ntasmāttameva tatrāpekṣate bhagavānnānyaṃ punaḥ</p>\n\n<lg xml:id='KirT_5.14cd'>\n<l><seg type='pāda' n='c'>anādikarmasambandhāc</seg> <seg type='pāda' n='d'>chivaḥ kālamapekṣate</seg> //</l>\n</lg>\n\n<lg xml:id='KirT_5.15ab'>\n<l><seg type='pāda' n='a'>kālacchidramiti proktaṃ</seg> <seg type='pāda' n='b'>tajjñaśca bhagavāñchivaḥ</seg> </l>\n</lg>\n\n<p>Vṛtti:\nanādiryaḥ karmātmakaḥ samyagbandhastasmādeva yo bhogastasyānupapattyā kālacchidramityanena śabdena proktaḥ karmavirodhātmakastamatrāpekṣate śaktipātahetutvena| śaktipātātteṣāṃ virodhaparihāraḥ kṣayo vā nānyathā sambhavatītyevaṃ bhagavān jānāti yataḥ|</p>\n\n<p>atha kathamasau tameva kālaṃ karmaṇāṃ kṣaye 'pekṣate| na tu tadavirodhakālamapītyucyate|</p>\n\n<lg xml:id='KirT_5.15cd'>\n<l><seg type='pāda' n='c'>yathā kaściccale lakṣye</seg> <seg type='pāda' n='d'>kañcitkālamapekṣate</seg> //</l>\n</lg>\n\n<lg xml:id='KirT_5.16ab'>\n<l><seg type='pāda' n='a'>tajjño 'pi sa śivastadvat</seg> <seg type='pāda' n='b'>samakālamapekṣate</seg> </l>\n</lg>\n\n<p>Vṛtti:\nyathā hyatyantasuśikṣito 'pyarjunādirdhanurdharo na sadaiva śatruto vinirgataṃ śarādyāyudhajātaṃ svaśaraiśchinatti|\napi tu yadā svaśarīropaghātāyāyuṣyakarmavirodhena tadupasthitaṃ bhavati tasminneva kāle viruddhatvādeva tadvadeva tat bhagavānapi karmavirodhalakṣaṇaṃ sāmyameva śaktipāte 'pekṣate viruddhatvādeva tadānīṃ bhogāsambhavādityuktam| na tu tadavirodhakālamapyavirodhenaiva tadānīṃ bhogopapatteriti|\nyadā tvetannābhyupagamyate tadā</p>\n\n<lg xml:id='KirT_5.16cd'>\n<l><seg type='pāda' n='c'>abhāvāttatsamatvasya</seg> <seg type='pāda' n='d'>yugapanmuktiranyathā</seg> //</l>\n</lg>\n\n<p>Vṛtti:\nanyathā virodhābhāvena sarvapuruṣāṇāṃ yugapacchaktipātaprasaṅgāt karmabhyo\nmuktirvijñānakevalitvaṃ syādityavaśyaṃ tatparihārāyātra karmasāmyameva hetutvena vācyamityavirodhaḥ|</p>\n\n<p>yadyevaṃ sa malaparipākalakṣaṇaḥ kālo bhagavatānugrahe 'pekṣyate| na tu tadaparipākalakṣaṇo 'pītyatra ko heturityucyate</p>\n\n<lg xml:id='KirT_5.17ab'>\n<l><seg type='pāda' n='a'>nopāyasādhanāpekṣā</seg> <seg type='pāda' n='b'>kramo yadi sa neṣyate</seg> </l>\n</lg>\n\n<p>Vṛtti:\nyadi sa kramaḥ kālo 'nugrahe nāpekṣyate tadā gurvādyupāyadīkṣādisādhanāpekṣā nātra bhavet| sarveṣāṃ yugapadanugrahastadānīṃ prasajyata ityarthaḥ| tataścāvaśyaṃ tatparihārāya kenāpi nimittena bhavitavyam|\ntaccakṣurādau paṭalādīnāmiva malasya paripākātmakamevoktamiti na kaściddoṣaḥ||</p>\n\n<p>adhunā caturthamapi praśnaṃ nivartayati</p>\n\n<lg xml:id='KirT_5.17cd'>\n<l><seg type='pāda' n='c'>prabhuratra śivo jñeyaḥ</seg> <seg type='pāda' n='d'>prabhutvaṃ kiṃ tuṭermatam</seg> //</l>\n</lg>\n\n<lg xml:id='KirT_5.18ab'>\n<l><seg type='pāda' n='a'>prabhutvaṃ jñasvabhāvatvād</seg> <seg type='pāda' n='b'>ajñatvānna tuṭiḥ prabhuḥ</seg> </l>\n</lg>\n\n<p>Vṛtti:\nyaduktaṃ kāla eva mokṣaheturastu| kiṃ śaktipātahetunātra śivena kalpiteneti| tadayuktaṃ hetutvabhedāt| nimittaṃ hi kālo 'trācetanatvādamāvāsyādiryāgāderiva kartā tu bhagavānamāvāsyādiyāge dvijātivaccetanatvāt|\nna ca nimittābhyupagame kartrabhāvaprasaṅgo yuktaḥ| virodhābhāvāt| kartrantarābhyupagame tu sa yukta eva| sa evāvirodhaḥ kārye kartṛnimittayordṛṣṭāntenocyate</p>\n\n<lg xml:id='KirT_5.18cd'>\n<l><seg type='pāda' n='c'>sati kāle prabhutvaṃ syāt</seg> <seg type='pāda' n='d'>padmabodhe yathā raveḥ</seg> //</l>\n</lg>\n\n<lg xml:id='KirT_5.19'>\n<l><seg type='pāda' n='a'>na ca kālādṛte tatra</seg> <seg type='pāda' n='b'>vikāsaḥ pratipadyate</seg> </l>\n<l><seg type='pāda' n='c'>tathāpi bhāskaraḥ prokto</seg> <seg type='pāda' n='d'>loke 'sminpadmabodhakaḥ</seg> //</l>\n</lg>\n\n<lg xml:id='KirT_5.20ab'>\n<l><seg type='pāda' n='a'>kālo 'pi yogyatā sā ced</seg> <seg type='pāda' n='b'>dyotako 'pyupacārataḥ</seg></l>\n</lg>\n\n<p>Vṛtti:\ndārṣṭāntike 'pyucyate</p>\n\n<lg xml:id='KirT_5.20c-f'>\n<l><seg type='pāda' n='c'>evaṃ yadyapi tulyatvaṃ</seg> <seg type='pāda' n='d'>karmaṇaḥ kāla eva saḥ</seg></l>\n<l><seg type='pāda' n='e'>tathāpi prabhuratreśaḥ</seg> <seg type='pāda' n='f'>śaktipātasya saṃsthitaḥ</seg> //</l>\n</lg>\n\n<p>Vṛtti:\npaśūnāmaśaktatvenāndhādīnāmiva pāśavimokṣakartṛtvāsambhavāt|\npāśānāñca jaḍatvena paṭalādīnāmiva svataḥ paśubhyo nivṛttyanupapattestatpatireva pratiniyatakālāpekṣayā cakṣurvaidyādiriva mokṣakartā yukta eva prokta ityadoṣaḥ|</p>\n\n<p>atra śakteranekapuruṣaprabodhakartṛtvādanekatvaprasaṅgadoṣa iti parābhiprāyaḥ</p>\n\n<lg xml:id='KirT_5.21ab'>\n<l><seg type='pāda' n='a'>ekā satī bahūnāṃ sā</seg> <seg type='pāda' n='b'>kathaṃ bodhaṃ karoti cet</seg> </l>\n</lg>\n\n<p>Vṛtti:\nsiddhāntastu</p>\n\n<lg xml:id='KirT_5.21cd'>\n<l><seg type='pāda' n='c'>bahūnāmapyadoṣaḥ syād</seg> <seg type='pāda' n='d'>vibhutvānna nivāryate</seg> //</l>\n</lg>\n\n<p>Vṛtti:\nyato vyāpakatvena bahūnāmapyupakāro 'syāḥ śakterna nivāryate| tato 'yamadoṣa iti|</p>\n\n<p>atha prakaraṇārthopasaṃhāraḥ</p>\n\n<lg xml:id='KirT_5.22ab'>\n<l><seg type='pāda' n='a'>evaṃ śaktisamāyogaḥ</seg> <seg type='pāda' n='b'>proktaḥ sūkṣmo 'tra śāsane</seg> </l>\n</lg>\n\n<p>Vṛtti:\nevaṃ śaktipātaḥ prāguktaḥ| sarvapraśnaśūnyo mayā prokto 'treti| atra prasaṅgātpraśnaḥ</p>\n\n<milestone unit='speaker' n='garuḍa uvāca'/>\n<lg xml:id='KirT_5.22cd'>\n<l><seg type='pāda' n='c'>evaṃ tacchaktisaṃyogād</seg> <seg type='pāda' n='d'>dīkṣā yadi ca saṃsthitā</seg> //</l>\n</lg>\n\n<lg xml:id='KirT_5.23'>\n<l><seg type='pāda' n='a'>dīkṣitottarakāle 'pi</seg> <seg type='pāda' n='b'>tirobhāvaḥ pradṛśyate</seg> </l>\n<l><seg type='pāda' n='c'>tirobhāvakarī śaktir</seg> <seg type='pāda' n='d'>yadi tasya na nirvṛtiḥ</seg> //</l>\n</lg>\n\n<lg xml:id='KirT_5.24ab'>\n<l><seg type='pāda' n='a'>tathā karotu sa svāmī</seg> <seg type='pāda' n='b'>yathāsau nānyathā bhavet</seg> </l>\n</lg>\n\n<p>Vṛtti:\nevamanena krameṇa viśiṣṭāt parameśvaraśaktisambandhādyadi puṃso dīkṣeti mokṣaheturanugrahastato dīkṣottara kālamapi tacchaktisambandhasya bhāvāttirobhāvaḥ samayollaṅghanādyātmako na bhavet| dṛśyate cāsau tatastadbhāvabhāvitvasya vyabhicārācchaktipātasyānugrahahetutvāsiddheḥ| yaduktaṃ</p>\n\n<p>tīvraśaktinipātena guruṇā dīkṣito yadā|</p>\n<note>tīvraśaktinipātena guruṇā dīkṣito yadā \\Kir\\ 1:21ab.</note>\n\n<p>ityetatpunarapyayuktameva| athānugrahaheturasāviṣyate yadyevaṃ tathā karotu sa śaktipātalakṣaṇaṃ svamasyāstīti svāmī yathāsau puruṣo nānyathā bhavenna tirobhāvahetuṣu pravartata ityarthaḥ| na ca tathā karoti tadānīmapi tirobhāvahetuṣvanuṣṭhānadarśanāttat nānugrahahetuḥ śaktipāta iti pūrvaḥ pakṣaḥ| atra siddhāntaḥ</p>\n\n<milestone unit='speaker' n='bhagavān uvāca'/>\n<lg xml:id='KirT_5.24cd'>\n<l><seg type='pāda' n='c'>tirobhāvagatānāṃ sā</seg> <seg type='pāda' n='d'>puruṣāṇāṃ śivecchayā</seg> //</l>\n</lg>\n\n<lg xml:id='KirT_5.25'>\n<l><seg type='pāda' n='a'>na tirobhāvakartṛtvād</seg> <seg type='pāda' n='b'>ucyate sā tirohikā</seg> </l>\n<l><seg type='pāda' n='c'>tirobhāvāya pāto na</seg> <seg type='pāda' n='d'>yato 'nugrahadharmiṇī</seg> //</l>\n</lg>\n\n<p>Vṛtti:\niha tāvattirobhāvagatānāmapariṇatamalānāṃ na sā śaktiranugrāhikā saṃsthiteti sambandhaḥ| nāpi sā dīkṣā teṣāmācāryairlobhājñānādibhiḥ kṛtā śivecchayā tasyāḥ saṃsthitatvādityuktam| na tasyā jñānaṃ sambhavatīti śūdrāṇāmupanayanādivadanadhikāriṇāṃ sā niṣphalaiva|\nteṣāṃ tu tirobhāvakartrī tadānīmanyaiva tirohikā śaktiḥ saṃsthitetyucyate|\nyatastasyā naiva tirobhāvāya pātaḥ sambhavati anugrahadharmitvāditi yaduktam</p>\n\n<p>tirobhāvakarī śaktiryadi tasya na nirvṛtiḥ</p>\n<note>tirobhāvakarī śaktiryadi tasya na nirvṛtiḥ \\Kir\\ 5:23cd.</note>\n\n<p>ityetattāvadasiddhameva| yadyevamanugrahadharmitvāt kathaṃ na sarveṣāmanugrahaṃ vidhatta iti| tatrocyate</p>\n\n<lg xml:id='KirT_5.26ab'>\n<l><seg type='pāda' n='a'>yenāsannatamaḥ kālas</seg> <seg type='pāda' n='b'>tenātmānaṃ prakāśayet</seg> </l>\n</lg>\n\n<p>Vṛtti:\nyena kāraṇena yasyaiva puṃso malaparipākakālo 'sāvāsannastena tasyaivātmānaṃ prakāśayatītyuktam</p>\n\n<p>kṛtvā tacchaktisaṃrodhaṃ kriyate bhavaniḥspṛha iti|</p>\n<note>kṛtvā tacchaktisaṃrodhaṃ kriyate bhavaniḥspṛhaḥ \\Kir\\ 2:29cd.</note>\n\n<p>tato 'yamapyadoṣaḥ| yaduktaṃ dīkṣottarakālamapi sā śaktiḥ kathaṃ tirobhāvahetutvena saṃsthiteti| tadapyayuktam| yataḥ</p>\n\n<lg xml:id='KirT_5.26cd'>\n<l><seg type='pāda' n='c'>prakāśya yāti vidyudvat</seg> <seg type='pāda' n='d'>sā śaktiḥ puṃprabodhinī</seg> //</l>\n</lg>\n\n<p>Vṛtti:\npuṃsastadānīṃ pratibodhaṃ malakṣayātmakaṃ kṛtvā sā śaktiracireṇaiva kālena vidyudvadyāti tasmādvyāpārānnivarttate| kṛtasya punaḥ karaṇāsambhavāditi nyāyasiddha evāyamartha iti bhāvaḥ|\ndīkṣottaraṃ tu mokṣaprāptiryāvat sāmānyena sā tasyādhiṣṭhāyakatvena sthiteti na śaktipātasyānugrahaṃ prati vyabhicāradoṣaḥ|\nevamapi dīkṣāyā mokṣavyabhicāraprasaṅgadoṣastaduttarakālaṃ tirobhāvadarśanāditi| atrāpyucyate</p>\n\n<lg xml:id='KirT_5.27'>\n<l><seg type='pāda' n='a'>yadi sarvātmanā vāyaṃ</seg> <seg type='pāda' n='b'>dīkṣito 'pi tirohitaḥ</seg> </l>\n<l><seg type='pāda' n='c'>dvividhe 'pi tirobhāve</seg> <seg type='pāda' n='d'>sthānaprāptiḥ kvacidbhavet</seg> //</l>\n</lg>\n\n<p>Vṛtti:\n\\crux adīkṣitastāvatsarvātmanā tirohito 'pi sankṛtadīkṣastasyetyuktam|\nyadi samyagdīkṣito 'pyayaṃ kadāciddaivānmānuṣādvā pratibandhātsarvātmanā tirohito vāśabdādasarvātmanā ca tadāsyāsmin dvividhe 'pi tirobhāve kvaciditi kasmiṃścitkravyādayonyādau samayātikramaphalaprāptirbhavatīti| yaduktaṃ śrīmatpauṣkare</p>\n\n<p>samayollaṅghanātproktaṃ kravyādatvaṃ śataṃ samāḥ| iti|</p>\n<note>samayollaṅghanātproktaṃ kravyādatvaṃ śataṃ samāḥ Not traced in \\Pau, but = \\Sar\\ 25:2cd. Cf.\\ note ad \\KirV\\ 1:10.5. The same half-verse is quoted there and in 6:8.12.</note>\n\n<p>na tu sarvasminsamayātikrame vakṣyamāṇaiḥ prāyaścittaiḥ kṣapita iti kvacidgrahaṇam| kimata ityucyate|</p>\n\n<lg xml:id='KirT_5.28'>\n<l><seg type='pāda' n='a'>tatra sthitasya tasyeha</seg> <seg type='pāda' n='b'>vāsanā saiva jāyate</seg> </l>\n<l><seg type='pāda' n='c'>tadyuktasya vimokṣaḥ syād</seg> <seg type='pāda' n='d'>ātmano nirvikalpakaḥ</seg> //</l>\n</lg>\n\n<p>Vṛtti:\ntatra samayātikramaphalabhogasthāne kravyādayonyātmani piśācādiśarīre 'pyavasthitasya samayātikramakarturdīkṣitasya vāsanā saiveti| yaivānatikrāntasamayānāṃ śivabhaktyādiheturvāsanā dṛṣṭā saivābhivyajyate|\nataśca dīkṣitatvavāsanāyogāttatprāyaścittaphalaṃ kāmyavaddīkṣāphalavighnabhūtaṃ bhuktvāsāvātmā mokṣaṃ dīkṣāphalaṃ prāpnotyeva| yaduktam</p>\n\n<p>prāyaścittaviśuddhasya gatiḥ śuddhā prakīrtitā| iti|</p>\n<note>prāyaścittaviśuddhasya gatiḥ śuddhā prakīrtitā Source unknown.</note>\n\n<p>tathā hi</p>\n\n<lg xml:id='KirT_5.29'>\n<l><seg type='pāda' n='a'>anena kramayogena</seg> <seg type='pāda' n='b'>tirobhāvagato bhavet</seg> </l>\n<l><seg type='pāda' n='c'>ānarthakyaprasaṅgaḥ syād</seg> <seg type='pāda' n='d'>yadi muktirna sā bhavet</seg> //</l>\n</lg>\n\n<p>Vṛtti:\npūrvaṃ malaparipākastataḥ śaktipātastato dīkṣetyanena kramayogena yo dīkṣitaḥ kathañcittirobhāvagato bhavettasya yadi samayātikramaphalabhogādanantaraṃ na taddīkṣāphalaṃ muktirbhavet|\ntatastaddīkṣākramasyānarthakyaṃ prasajyeta| na ca parameśvaravyāpāratvāttasyāsāvupapadyata iti avaśyaṃ tata eva tasya tadānīṃ muktirabhyupagantavyeti na dīkṣāyā api svakāryavyabhicāraprasaṅgadoṣa iti|\nnanu tulye śaktipāte dīkṣāyoge vā kathaṃ kaścidevottarakālaṃ tirobhāvena yujyate nānya ityatrocyate|</p>\n\n<lg xml:id='KirT_5.3ab'>\n<l><seg type='pāda' n='a'>mandā mandatarā śaktiḥ</seg> <seg type='pāda' n='b'>karmasāmyavivakṣayā</seg> </l>\n</lg>\n\n<p>Vṛtti:\nkarmaṇā malaparipākalakṣaṇena yatsāmyaṃ mandatvaṃ mandataratvaṃ vā tasya vivakṣāhetutvādvivakṣā jñānameva tayā hetubhūtayā mandā mandatarā vā śaktiḥ pārameśvarī dīkṣā vā yasyopatiṣṭhate tasya pratyavāyayogo bhavatyeva| yasya tu malaparipākalakṣaṇena karmaṇā tīvreṇa tīvratareṇa vā sāmyaṃ tadvivakṣayā tīvrā tīvratarā vā śaktiḥ patati tasya na pratyavāyaḥ kathamapi sambhavatītyuktaṃ bhavati|\nevamanugrahaśaktermandatvopacāreṇa pratyavāyahetutvaṃ mantavyam| nānyathetyucyate</p>\n\n<lg xml:id='KirT_5.30cd'>\n<l><seg type='pāda' n='c'>na punastādṛśī śaktiḥ</seg> <seg type='pāda' n='d'>kṣīravatpariṇāminī</seg> //</l>\n</lg>\n\n<lg xml:id='KirT_5.31'>\n<l><seg type='pāda' n='a'>yataḥ śaktimataḥ śaktiḥ</seg> <seg type='pāda' n='b'>kṛtyasaṃsthānabhedagā</seg> </l>\n<l><seg type='pāda' n='c'>dvijādivarṇaniśreṇī</seg> <seg type='pāda' n='d'>sā ca mocayati sphuṭam</seg> //</l>\n</lg>\n\n<p>Vṛtti:\nna punaranugrahaśaktireva tirobhāvātmatāṃ gacchatītyupapadyate yataḥ parameśvarasya śaktiḥ kṛtyasya yatsaṃsthānaṃ sthitiḥ tenaiva bhedaṃ prāptā na mukhyata ityuktam|</p>\n\n<p>īśaḥ sadāśivaḥ śāntaḥ kṛtyabhedādvibhidyata iti|</p>\n<note>īśaḥ sadāśivaḥ śāntaḥ kṛtyabhedādvibhidyate \\Kir\\ 3:13cd</note>\n\n<p>tataśca parameśvaravatsāpyapariṇāminyeva| yaduktam</p>\n\n<p>pariṇāmo 'cetanasya cetanasya na yujyate| iti|</p>\n<note>pariṇāmo 'cetanasya cetanasya na yujyate \\Kir\\ 2:26ab.</note>\n\n<p>sā ca dvijādīnāṃ varṇānāṃ paramapadaṃ mokṣākhyaṃ gacchatāṃ niśreṇī sopānapaṅktiḥ ūrdhvagatihetutvāditi| evaṃ</p>\n\n<p>tīvraśaktinipātena guruṇā dīkṣito yadā</p>\n<note>tīvraśaktinipātena guruṇā dīkṣito yadā \\Kir\\ 1:21ab.</note>\n\n<p>ityetatsūktameveti|| evaṃ samāptaśca pañcamo 'dhyāyaḥ||</p>\n\n<p>\\Colo\niti nārāyaṇakaṇṭhātmajabhaṭṭarāmakaṇṭhaviracitāyāṃ śrīmatkiraṇavṛttau pancamaṃ prakaraṇam||</p>\n\n<NOTE>CHAPTER 6</NOTE>\n\n<p>athopāyapadārthasya parīkṣārthaṃ praśnapūrvakaṃ prakaraṇāntaram</p>\n\n<milestone unit='speaker' n='garuḍa uvāca'/>\n<lg xml:id='KirT_6.1'>\n<l><seg type='pāda' n='a'>sarvānugrāhakaḥ proktaḥ</seg> <seg type='pāda' n='b'>śivaḥ paramakāraṇaḥ</seg> </l>\n<l><seg type='pāda' n='c'>dvijātayastu ye varṇā</seg> <seg type='pāda' n='d'>nyūnādhikatayā sthitāḥ</seg> //</l>\n</lg>\n\n<lg xml:id='KirT_6.2'>\n<l><seg type='pāda' n='a'>saṃskāro 'pi yadaivaṃ syāt</seg> <seg type='pāda' n='b'>phalamevaṃ na kiṃ bhavet</seg> </l>\n<l><seg type='pāda' n='c'>saṃskāraḥ sadṛśasteṣāṃ</seg> <seg type='pāda' n='d'>nyūnādhikagatiḥ katham</seg> //</l>\n</lg>\n\n<p>Vṛtti:\natra sūtrapadārthaprakaraṇasambandhāḥ prāgvaddraṣṭavyāḥ| vākyātmakastu guruṇā dīkṣito yadetyādibhiranekavidhaḥ|</p>\n<note>guruṇā dīkṣito yadā \\Kir\\ 1:21b.</note>\npāṭalikastu pūrvapaṭalopasaṃhāra eva darśita iti|\nayaṃ cātra praśnārthaḥ---parameśvarastāvanmalaparipākādanu paścātsaṃskāryatayā sarveṣāṃ grāhaka ityuktam|\neteṣāṃ madhyāddvijātayastrayo varṇāḥ, naikaḥ| yaduktam\n\n<p>mātṛtaḥ prathamā jātiraupanāyanikāparā|</p>\n\n<p>brahmakṣatraviśāṃ yena tenoktāste dvijātayaḥ|| iti|</p>\n<note>mātṛtaḥ prathamā\\devdot tenoktāste dvijātayaḥ Source unknown.</note>\n\n<p>jātisvābhāvyādevagogavayagardabhādivatsāmānyaśāstreṣūttamamadhyamanyūnatvena sthitāsteṣāṃ ca yaḥ sāmānyaśāstravihito garbhādhānādiraṣṭacatvāriṃśadbhedabhinnaḥ saṃskāraḥ tajjātereva patitatvamātranivṛttiphalo vedavidbhiriṣyate taccharīrasya vā| yadāha manuḥ</p>\n\n<p>kāryaḥ śarīrasaṃskāraḥ pāvanaḥ pretya ceha ca|</p>\n\n<p>gārbhairhomairjātakarmacaulamauñjīnibandhanaiḥ|| iti|</p>\n<note>kāryaḥ śarīrasaṃskāraḥ\\devdot @mauñjīnibandhanaiḥ {Manusmṛti} 2:26.</note>\n\n<p>tataścāyamapi dīkṣākhyaḥ saṃskāraḥ saṃskāratvā devamiti jāteḥ śarīrasya vā syāt| tathā ca phalaṃ tadvadevāsyānugrahātmakaṃ na kiṃ bhavet| naiva kiñcidbhavediti| tataśca</p>\n\n<p>guruṇā dīkṣito yadā|\nsarvajñaḥ sa śivo yadvad</p>\n<note>guruṇā dīkṣito yadā| sarvajñaḥ sa śivo yadvat \\Kir\\ 1:21bc.</note>\n\n<p>ityasyāḥ śrutervirodha ityarthaḥ| yato vaidikenāyaṃ saṃskāraḥ sadṛśasteṣāṃ tato vaidikāt nyūnā gatirasmāccādhiketyetatkatham| naivopapadyata iti praśnaḥ| siddhāntastu</p>\n\n<milestone unit='speaker' n='bhagavān uvāca'/>\n<lg xml:id='KirT_6.3ab'>\n<l><seg type='pāda' n='a'>na jāterna śarīrasya</seg> <seg type='pāda' n='b'>saṃskāraḥ prāṇino mataḥ</seg> </l>\n</lg>\n\n<p>Vṛtti:\nnāyaṃ saṃskāro jāteḥ śarīrasya vā mataḥ| api tu prāṇinaścetanasyaivānugrahātmakaḥ tathāśruteriti na sādharmyamātreṇānyathā kalpanīyaḥ| tannaiṣa doṣa iti|\nye tvayamapi saṃskāratvājjāteḥ śarīrasya vā saṃskāro bhavanna dṛṣṭenaiva rūpeṇa śrāddhādi pitṛpitāmahāderiva puruṣasyopakāro bhaviṣyatīti kalpayanti tānpratyucyate</p>\n\n<lg xml:id='KirT_6.3cd'>\n<l><seg type='pāda' n='c'>yadi jātestadekasmin</seg> <seg type='pāda' n='d'>dīkṣite 'khiladīkṣaṇam</seg> //</l>\n</lg>\n\n<lg xml:id='KirT_6.4'>\n<l><seg type='pāda' n='a'>tena jāterna vaktavyo</seg> <seg type='pāda' n='b'>jaḍatvānna tanormataḥ</seg> </l>\n<l><seg type='pāda' n='c'>cidrūpānugrahaḥ proktaḥ</seg> <seg type='pāda' n='d'>sarvānugrāhakaḥ śivaḥ</seg> //</l>\n</lg>\n\n<p>Vṛtti:\njāteḥ sarvapuruṣagatatvenāviśeṣādekapuruṣamokṣoddeśena saṃskāre sarvapuruṣamokṣaprasaṅgaḥ| śarīrasya tu puruṣabhedena bhedādetatprasaṅgābhāve 'pi jaḍatvānniṣphala eva saṃskāraḥ proktaḥ|\natha taddvāreṇa cetanasyaivāsau saṃskāra ityucyate yadyevamavirodhaḥ| yataścidrūpānugrahaḥ prokto 'smābhiriti|</p>\n\n<p>atraiva parīkṣāntarāya praśnaḥ</p>\n\n<milestone unit='speaker' n='garuḍa uvāca'/>\n<lg xml:id='KirT_6.5'>\n<l><seg type='pāda' n='a'>sarvānugrahakartṛtvād</seg> <seg type='pāda' n='b'>bālabāliśabhoginām</seg> </l>\n<l><seg type='pāda' n='c'>kartavyo 'nugraho deva</seg> <seg type='pāda' n='d'>sa ca saṃskārapūrvakaḥ</seg> //</l>\n</lg>\n\n<lg xml:id='KirT_6.6'>\n<l><seg type='pāda' n='a'>saṃskāreṇaiva muktiḥ syāt</seg> <seg type='pāda' n='b'>proktā tantre yadā tadā</seg> </l>\n<l><seg type='pāda' n='c'>kriyājñānavratādīnām</seg> <seg type='pāda' n='d'>upāyānāmahetutā</seg> //</l>\n</lg>\n\n<p>Vṛtti:\niha hi parameśvaraḥ sarveṣāmeva malaparipākātpaścātsaṃskāryatayā grāhakaḥ| teṣāṃ madhyāt</p>\n\n<p>āṣoḍaśādbhavedbālaḥ</p>\n<note>ā ṣoḍaśādbhavedbālaḥ Source unknown. More of the verse is quoted in the \\MrgVD\\ ad \\VP\\ 10:14, pp.266--7 and ad \\Mat\\VP\\ 12:5c--6c, p.339, where Bhatt observes that it appears (with some differences) in the {Śabdakalpadruma</note>\n(s.v. {bāla}) attributed to Bharata.}\n\n<p>iti smṛterbālo bālo 'prāptapadavākyapramāṇaśāstrābhyāsakālaḥ kathyate| bāliśastu na tato 'pi nyūnavarṣaḥ śaktipātaniścayābhāvādātmano 'nadhikāritvādasaṃskārya evāsau yataḥ| api tu strīśūdrādivat padavākyapramāṇaśāstraśravaṇāyogyo bāliśa iva bāliśaḥ kathyate|\nbhogī punarna bhoganiṣṭha eva| tasya malaparipākābhāvena saṃskārānadhikārāt| yaduktam</p>\n\n<p>kṛtvā tacchaktisaṃrodhaṃ kriyate bhavaniḥspṛhaḥ| iti|</p>\n<note>kṛtvā tacchaktisaṃrodhaṃ kriyate bhavaniḥspṛhaḥ \\Kir\\ 2:29cd.</note>\n\n<p>śrīmadvidyādhipatirapyāha</p>\n\n<p>te tvacchaktyā naiva niyuktāḥ kila nūnaṃ yeṣāṃ bhoge saṃsṛtikartaryabhilāṣaḥ|</p>\n\n<p>kiṃ te tīrṇā bhīmamahāmbhonidhipāraṃ ye yādobhirluptaśarīrāḥ prataranta iti|</p>\n<note>te tvacchaktyā\\devdot ye yādobhirluptaśarīrāḥ pratarante Probably from the lost {Mānastotra}, three verses of which are quoted in {Tantrāloka} 14:10--12. These are also in {mattamayūra} metre and have a similar rhetorical structure. (A Vidyādhipati is also cited ad \\Moksa\\ 69.)</note>\n\n<p>api tu śrutapadavākyādiśāstraḥ saṃprāptatadabhyāsakālaścaiśvaryavyākṣepāttvakṛtatadabhyāso rājā direvocyate| teṣāṃ malaparipāke sati avaśyamanugrahaḥ śaktipātātmakaḥ kartavyaḥ parameśvareṇa| sa ca tathābhūto 'nugrahaḥ saṃskārasya dīkṣātmanaḥ pūrva eva pūrvokto heturityarthaḥ| tataśca</p>\n\n<p>tīvraśaktinipātena guruṇā dīkṣito yadā|</p>\n\n<p>sarvajñaḥ sa śivo yadvaditi</p>\n<note>tīvraśaktinipātena guruṇā dīkṣito yadā| sarvajñaḥ sa śivo yadvat \\Kir\\ 1:21.</note>\n\n<p>śrutyātrāgame saṃskāreṇaiva bālāderiva\nproktā sarvasya muktiḥ syāditi dīkṣottarakālamanuṣṭheyatvenoktānāmasmākaṃ jñānādīnāṃ niṣprayojanatvameva padavākyapramāṇasaṃskārarahitatvenehāpi jñānādyayogyānāṃ bālādīnāṃ saṃskārādeva mukteḥ siddhatvādityasmākamapi puruṣārthānupāyabhūtametatkriyājñānādyanuṣṭhānamakartavyamiti praśnaḥ| siddhāntastu</p>\n\n<milestone unit='speaker' n='bhagavān uvāca'/>\n<lg xml:id='KirT_6.7ab'>\n<l><seg type='pāda' n='a'>ye yathā saṃsthitāstārkṣya</seg> <seg type='pāda' n='b'>tathaiveśaḥ prasādakṛt</seg> </l>\n</lg>\n\n<p>Vṛtti:\nye padavākyādisaṃskāreṇa vyavasthitā ye ca prakārāntareṇa bālādayaḥ teṣāṃ sarveṣāmeva bhagavānmalaparipākaparīkṣayā tatprakārānusāreṇa prasādaṃ karoti| na tu jñānāyogyānparityajatītyarthaḥ| tathā hi</p>\n\n<lg xml:id='KirT_6.7cd'>\n<l><seg type='pāda' n='c'>keciccātra kriyāyogyās</seg> <seg type='pāda' n='d'>teṣāṃ muktistathaiva hi</seg> //</l>\n</lg>\n\n<lg xml:id='KirT_6.8'>\n<l><seg type='pāda' n='a'>jñānayogyāstathā cānye</seg> <seg type='pāda' n='b'>caryāyogyāstathāpare</seg> </l>\n<l><seg type='pāda' n='c'>evaṃ yeṣāṃ yathā prokto</seg> <seg type='pāda' n='d'>mokṣasteneśayojanāt</seg> //</l>\n</lg>\n\n<p>Vṛtti:\nyeṣāṃ muktiḥ sadā śivatvalakṣaṇā tathaiva dīkṣāprakaraṇenaivoktā teṣāṃ madhyātkecidatra dīkṣottarasminkāle kriyāyāṃ yāgātmikāyāṃ japabāhyamānasabhinnāyāmeva yogyā bālā bhoginaśca na jñāne| nanu jñānaṃ vinā kriyāyāṃ yogyataiva na sambhavatīti| yadāhuḥ\njñātvā cānuṣṭhānamiti|</p>\n<note>jñātvā cānuṣṭhānam Source unknown. Cf. Jayaratha ad {Tantrāloka} 15:11: jñātvā hi anuṣṭhānaṃ bhavediti bhāvaḥ</note>\nsatyam| tattu kriyākṣiptatvājjñānaṃ śāstraikadeśamātraviṣayaṃ\nkriyaivoktamityavirodhaḥ| ye tu proktebhyo 'nye padavākyapramāṇakuśalāste jñāne vyākhyāne ca tadartha vicāre ca yogyatvādācāryā evādhikriyanta ityarthaḥ| ye tvapare bāliśatvenoktāḥ kriyāyāmapyayogyāste caryāyāmeva kṛcchracāndrāyaṇādivratarūpāyāṃ yogyatvādadhikriyanta ityevamīśaniyojanāddīkṣānantaraṃtena bhagavatā yeṣāṃ kriyājñānādyadhikāriṇāṃ yathā nityanaimittikānuṣṭhānaprakāreṇa mokṣaḥ pratyavāyaphalebhyaḥ proktastaistathaivānuṣṭheya ityadhyāhāraḥ| anyathā\n\n<p>samayollaṅghanātproktaṃ kravyādatvaṃ śataṃ samāḥ| iti|</p>\n<note>samayollaṅghanātproktaṃ kravyādatvaṃ śataṃ samāḥ \\Sar\\ 25:2cd; but cf. \\KirV\\ 5:27.6 and 1:10.5 and the footnote to the translation of the latter.</note>\n\n<p>na pratyavāyaphalebhyasteṣāṃ mokṣa ityarthaḥ|\nevaṃ tāvadyathādhikāraṃ jñānādīnāṃ coditatvātsarvānuṣṭheyatvadoṣaḥ parihṛtaḥ|\nyattūktaṃ kimarthamanuṣṭhīyanta iti tatrocyate</p>\n\n<lg xml:id='KirT_6.9'>\n<l><seg type='pāda' n='a'>jñānādīnāmupāyānāṃ</seg> <seg type='pāda' n='b'>dīkṣā kāraṇamiṣyate</seg> </l>\n<l><seg type='pāda' n='c'>dīkṣayaiva na mokṣaḥ syād</seg> <seg type='pāda' n='d'>upāyaḥ sa niyāmakaḥ</seg> //</l>\n</lg>\n\n<p>Vṛtti:\nna jñānādīnāṃ niṣprayojanatvamatropāyatvena śrutatvāt| kevalaṃ dīkṣāpūrvatvena teṣāṃ śrutatvāt na dīkṣayā kāryabhūto bandhamokṣaḥ tasya tayaivāsampāditatvāt| api tūpāyaḥ sa niyāmaka iti yeṣāṃ yathā bandhanānāṃ mokṣārthaṃ vicchedātmako niyamo dīkṣayā na kṛtaḥ teṣāṃ keṣāñcideva sa jñānādirupāyo niyāmako vicchedako heturuktaḥ| tathā hi</p>\n\n<lg xml:id='KirT_6.10'>\n<l><seg type='pāda' n='a'>sarvānugrahakartṛtvād</seg> <seg type='pāda' n='b'>upāyāste prakīrtitāḥ</seg> </l>\n<l><seg type='pāda' n='c'>ekaḥ kasmādupāyo na</seg> <seg type='pāda' n='d'>proktastena yadanyathā</seg> //</l>\n</lg>\n\n<p>Vṛtti:\niha hi vakṣyamāṇayuktyārabdhakāryakarmopabhogoparodhenāsadyonirvāṇadīkṣayā</p>\n<note>vakṣyamāṇayuktyā \\Kir\\ 6:20 and commentary.</note>\nsarvātmanā malādivicchedaśivatvavyakyātmako 'nugraho yo bhagavatā na kṛtaḥ so 'pi tena tathaivopadeśadvāreṇa kartavyaḥ|\ntataśca tasmindīkṣayā pariśiṣṭe tāvatyapi malacchedādau te jñānādaya upāyāḥ prakīrtitāḥ| tairupāyaiḥ pratyahaṃ krameṇa tathā malādinivṛttiḥ śivatvavyaktiśca kartavyā dīkṣitairyathā naivārabdhakāryakarmavirodho jāyate|\nnāpi punastathābhūtabandhanivṛtteḥ śivatvavyakteśca kāraṇāntarāpekṣeti yadyevaṃ nābhimataṃ parameśvarasya syāt tadaika eva kasmādupāyo dīkṣākhyastena noktaḥ|\nyaditi yasmādanyathetyanekaḥ prokto mokṣo vātha catuṣṭayādityādiśrutibhiḥ|\n<note>mokṣo vātha catuṣṭayāt \\Mat\\VP\\ 26:63d.</note>\ntasmādetadgamyate---yo dīkṣayā na kṛto 'nugrahastatra jñānādīnāmupāyateti| evaṃ ca| yaduktam\n\n<p>kriyājñānavratādīnāmupāyānāmahetutā| iti|</p>\n<note>kriyājñānavratādīnāmupāyānāmahetutā \\Kir\\ 6:6cd.</note>\nsaṃskāreṇaiva muktiḥ syāditi ca,\n<note>saṃskāreṇaiva muktiḥ syāt \\Kir\\ 6:6a.</note>\n\n<p>tadasiddhaṃ darśitameva viśiṣṭādhikāraviṣayatvena caitatsiddhasādhanamityucyate</p>\n\n<lg xml:id='KirT_6.11a-c'>\n<l><seg type='pāda' n='a'>samayāṃścāṅganādīnām</seg> <seg type='pāda' n='b'>aśaktatvādviśodhayet</seg> </l>\n<l>ajñatvānna ca doṣo 'sti %//</l>\n</lg>\n\n<p>Vṛtti:\nbāliśāstāvadatyantājñatvena</p>\n<note>Testimonium: from bāliśāstāvadatyantājñatvena up to and including dīkṣāyāmanadhikāra eva is quoted (prefaced by tathā coktaṃ śrīmatkiraṇavṛttikāreṇa bhagavatā rāmakaṇṭhaguruṇā ``samayāścetyādi\\devdot'') by Nirmalamaṇi (=\\Nirmala) in his {Prabhāvyākhyā} on the {Kriyākramadyotikā}, pp.346--7.</note>\ncaryāyogyā ityuktam| ye tu jñatve 'pi vyādhinā jarayā vā atyantamaśaktāsteṣāṃ vṛddhavyādhitāṅganādīnāṃ nityatayā vaśyānuṣṭheyatvena coditatvādye samayaśabdenoktāḥ kriyājñānacaryātmakā upāyāstānviśodhayedācāryo dīkṣayaivetyuktaṃ kvacitparameśvareṇa\n\n<p>teṣāṃ nirbījikā dīkṣā samayādivivarjitā| iti|</p>\n<note>teṣāṃ nirbījikā dīkṣā samayādivivarjitā {Svacchandatantra} 4:88ab.</note>\n\n<p>na tvatra niṣiddhāḥ samayatvena mantavyāḥ| teṣāṃ devagurvagnidrohātmanāṃ pātakopapātakamahāpātakabhedena kṛcchracāndrāyaṇādiprāyaścittakṣapaṇīyatvena vakṣyamāṇatvāt|</p>\n<note>kṛcchracāndrāyaṇādiprāyaścittakṣapaṇīyatvena vakṣyamāṇatvāt \\Kir\\ Chapters 43 and 44.</note>\ntataścājñatvādityatyantaśaktivaikalyena jñānakriyādyananuṣṭhāne 'pi na doṣaḥ pratyavāyātmakasteṣāmastīti|\ncaśabdādye pūrvaṃ tadanuṣṭhitavanto 'pi paścādaśaktyā nānutiṣṭhanti teṣāmapi na doṣaḥ|\nyato 'rthī śakto vidvān śāstreṇāparyudastaḥ karmaṇyadhikriyata ityāha\n<note>arthī śakto vidvān śāstreṇāparyudastaḥ karmaṇyadhikriyate Quoted also ad \\Sar\\ 1:2, p.6. Bhatt notes (ad loc.) that it appears as number 719 of a {Laukikanyāyasāhasrī}. Cf. {Śābarabhāṣya} 1.3.25.</note>\n\n<lg xml:id='KirT_6.11d'>\n<l>jñatvāddoṣo mahānbhavet //</l>\n</lg>\n\n<lg xml:id='KirT_6.12'>\n<l><seg type='pāda' n='a'>tena teṣāṃ vimuktiḥ syād</seg> <seg type='pāda' n='b'>dīkṣayā bhaktiyogataḥ</seg> </l>\n<l><seg type='pāda' n='c'>ye 'tra śaktā na teṣāṃ tu</seg> <seg type='pāda' n='d'>śodhyāsteṣāṃ prakāśayet</seg> //</l>\n</lg>\n\n<p>Vṛtti:\njñatvamatra śaktatvameva| yathāha ye 'tra śaktā na teṣāṃ dīkṣayā śodhyāḥ| kiṃ tu nityānuṣṭheyatvena prakāśayediti| tataśca śaktatve sati ye nityādyanuṣṭhānaṃ na kurvanti teṣāṃ mahāndoṣaḥ prāyaścittalakṣaṇo bhavet|\nnāśaktānāmiti| tarhi kiṃ tairnityamanuṣṭheyam|\nlaukikena rūpeṇa śivadharmoditena vā yathāśakti devagurutadbhaktaparicaraṇādikameva svataḥ putrabhṛtyādipreṣaṇena vā| tadeva ca teṣāṃ prāguktajñānādikṛtyaṃ sādhayati| yathāha bhaktiyogata iti|\nanyathā teṣāmatyantamūḍhatvena tiraścāmiva śaktipātakāryasya bhaktyāderaniścayāddīkṣāyāmanadhikāra eva| na ca putrādestatsaṃskārārthitayā teṣāṃ śaktipātānumānaṃ yuktaṃ vyadhikaraṇatvāt|\nna hi dhave dhūmaḥ khadire svakāraṇamagnimanumāpayatīti|\nkāraṇaṃ ca śaktipāto bhaktyādīnāmityuktam| na tvarthitādeḥ| viśeṣato bhinnādhikaraṇasya snehasaṃskārapūrvakatvenaiva tasya siddheḥ| yadāhuḥ</p>\n\n<p>iṣṭaṃ dharme niyojayediti</p>\n<note>iṣṭaṃ dharme niyojayet Source unknown.</note>\n\n<p>na tataḥ śaktipātānumānaṃ yuktaṃ pratibandhābhāvāditi| bhaktiyogata eva teṣāṃ tiryagvailakṣaṇyena jñānasiddheratyantāśaktatvena ca śāstracoditānuṣṭhānāsambhavādaprāptadīkṣāṇāmivopāsakānāṃ bhagavadviṣayastutinamaskārasaparyādyeva nityamanuṣṭheyaṃ yuktamityavirodhaḥ|\nyenaiva teṣāṃ jñānādyananuṣṭheyamityuktaṃ tena kāraṇena yaduktam</p>\n\n<p>kriyājñānavratādīnāmupāyānāmahetutā| iti</p>\n<note>kriyājñānavratādīnāmupāyānāmahetutā \\Kir\\ 6:6cd.</note>\n\n<p>saṃskāreṇaiva muktiḥ syāt</p>\n<note>saṃskāreṇaiva muktiḥ syāt \\Kir\\ 6:6a.</note>\n\n<p>iti ca tasminviṣaye siddhasādhanatvādayuktamiti|</p>\n\n<p>athopasaṃhāraḥ</p>\n\n<lg xml:id='KirT_6.13'>\n<l><seg type='pāda' n='a'>evaṃ jñānādikaṃ sarvaṃ</seg> <seg type='pāda' n='b'>tacchaktasya prakāśayet</seg> </l>\n<l><seg type='pāda' n='c'>anyathā sthitibhaṅgaḥ syāt</seg> <seg type='pāda' n='d'>sthitiścoktā śivāgame</seg> //</l>\n</lg>\n\n<lg xml:id='KirT_6.14'>\n<l><seg type='pāda' n='a'>tadabhāve na kiñcitsyāt</seg> <seg type='pāda' n='b'>tenāyaṃ niyamaḥ sthitaḥ</seg> </l>\n<l><seg type='pāda' n='c'>sarvānugrāhakatvena</seg> <seg type='pāda' n='d'>sthityupāyavivakṣayā</seg> //</l>\n</lg>\n\n<p>Vṛtti:\njñānayogyasya jñānaṃ nityānuṣṭheyatayā prakāśayedācāryaḥ|\nkriyādiyogyasya tu kriyādīni| so 'pi tathaivānutiṣṭhet| anyathāgamavihitāyā nityādyanuṣṭhānātmikāyāḥ sthiterananuṣṭhānāt bhaṅgaḥ syādeva| evaṃ sthiterbhaṅge jāte sati na kiñcitsyāditi vakṣyamāṇaprāyaścittākrāntatvāt tasya na dīkṣāphalaṃ samanantaraṃ syāt|\nprāyaścittavighnākrāntatvāditi tena kāraṇenāyaṃ jñānādīnāṃ nityānuṣṭheyatayā puruṣārthatvena niyamaḥ sthita iti|\ntadananuṣṭhāne tu teṣāṃ prāyaścittaphalabhoktṛtā| tadante tu viśuddhajñānakevalitvena parameśvarādanugrahastāvato 'pi malasya dravyatvena svato nivṛttyasaṃbhavādityevaṃ sthityupāyavivakṣayāpi sarveṣāṃ pariṇatamalānāmanugrāhako bhagavānityadoṣaḥ|</p>\n\n<p>atraiva parīkṣāntarāya praśnaḥ</p>\n\n<milestone unit='speaker' n='garuḍa uvāca'/>\n<lg xml:id='KirT_6.15'>\n<l><seg type='pāda' n='a'>pāśaviśleṣaṇārthaṃ tu</seg> <seg type='pāda' n='b'>dīkṣāpi kriyate kila</seg> </l>\n<l><seg type='pāda' n='c'>viśleṣo 'pi na dṛśyeta</seg> <seg type='pāda' n='d'>adṛṣṭatvātkathaṃ vada</seg> //</l>\n</lg>\n\n<p>Vṛtti:\ndīkṣā pāśaviśleṣahetuḥ| apiśabdācchivatvavyaktihetuśca na bhavati kriyātvāddarśanāntaradṛṣṭajyotiṣṭomabrahmahatyādikriyāvat| karmaṇāṃ ca pāśānāṃ dīkṣayā viśleṣo na sambhavet|\nśarīrāntarabhogyatve sati tato deśakāladūravartitvena dṛṣṭatvāt|\nkhaḍgavicchedo dūrasthitabhaṭādīnāmiveti praśnārthaḥ| siddhāntastu</p>\n\n<milestone unit='speaker' n='bhagavān uvāca'/>\n<lg xml:id='KirT_6.16'>\n<l><seg type='pāda' n='a'>pāśastobhātkṣayaḥ siddhaḥ</seg> <seg type='pāda' n='b'>saṃsiddhaiḥ so 'pi śambaraiḥ</seg> </l>\n<l><seg type='pāda' n='c'>śambarāṇāmacintyatvād</seg> <seg type='pāda' n='d'>yathā mūrtaviṣakṣayaḥ</seg> //</l>\n</lg>\n\n<p>Vṛtti:\npāśānāṃ duṣkṛtakarmarūpāṇāṃ stobhātkṣayaḥ| yasmātpāśastobhakarma prāyaścittātmakamucyate tasmātkṣayo duṣkṛtalakṣaṇānāṃ karmaṇāṃ yena bhavatāṃ siddhaḥ tenātra prathamo heturanaikāntika ityarthaḥ|\nasiddhaścākarmatvāddīkṣāyā mantraśaktirhyācāryavyāpārābhivyaktā dīkṣetyuktam|\nmantrāṇāṃ ca samyaksiddhānāmacintyaśaktitvādviṣakṣayādiriva so 'pi pāśaviśleṣādiḥ sambhāvyata ityadoṣaḥ|\nloke 'pyāhuḥ</p>\n\n<p>acintyo hi maṇimantrauṣadhīnāṃ prabhāvaḥ| iti|</p>\n<note>acintyo hi maṇimantrauṣadhīnāṃ prabhāvaḥ Occurs also in {Ratnāvalī} Act 2, p.39 and is quoted ad \\Mat\\VP\\ 7:49, p.249 and ad \\KirV\\ 3:11.</note>\n\n<p>dvitīyo 'pi heturanaikāntika ityucyate</p>\n\n<lg xml:id='KirT_6.17'>\n<l><seg type='pāda' n='a'>nāmasaṃkīrtanādeva</seg> <seg type='pāda' n='b'>yathā kaścitprasādhyate</seg> </l>\n<l><seg type='pāda' n='c'>dūrastho mantramukhyaistu</seg> <seg type='pāda' n='d'>tadvatkarmakṣayastviha</seg> //</l>\n</lg>\n\n<p>Vṛtti:\natra dūrasthito 'pi kāminyādirarthaḥ tannāmnā saṅkīrttitamātreṇa mantraviśeṣaiḥ sādhyamāno dṛṣṭaḥ| aśubhasūcakaiśca karmabhirakāla eva puṣpaphalādiḥ| yadāhuḥ</p>\n\n<p>akālajaṃ puṣpaphalaṃ śītamuṣṇamakālajam|</p>\n\n<p>akālajo nadīvego sūcayanti mahadbhayam|| iti|</p>\n<note>akālajaṃ puṣpaphalaṃ\\devdot sūcayanti mahadbhayam Source unknown.</note>\n\n<p>tathaiva śarīrāntarabhogyasvakarmākāla eva mantrabalādupasthāpitamupabhuktatvāttatraiva kṣayameṣyatīti na doṣaḥ kaścit|</p>\n\n<p>atraiva praśnāntaram</p>\n\n<milestone unit='speaker' n='garuḍa uvāca'/>\n<lg xml:id='KirT_6.18'>\n<l><seg type='pāda' n='a'>aśeṣapāśaviśleṣo</seg> <seg type='pāda' n='b'>yadi deva sa dīkṣayā</seg> </l>\n<l><seg type='pāda' n='c'>jātāyāmarthaniṣpattau</seg> <seg type='pāda' n='d'>kathaṃ syādvapuṣaḥ sthitiḥ</seg> //</l>\n</lg>\n\n<p>Vṛtti:\nyadi dīkṣayā karmādisarvapāśavicchittirbhavet tato nimittābhāvāddīkṣitānāṃ śarīraṃ na bhavet| bhavacca dṛṣṭam| tato dīkṣāyāṃ sarvapāśakṣayaśrutiragninā siñceditiśrutivatpratyakṣādibādhitatvādapramāṇamiti pūrvaḥ pakṣaḥ|</p>\n<note>agninā siñcet An old example, this occurs also, e.g., in {Śābarabhāṣya} 3.2.4.</note>\nsiddhāntastu\n\n<milestone unit='speaker' n='bhagavān uvāca'/>\n<lg xml:id='KirT_6.19'>\n<l><seg type='pāda' n='a'>jātāyāṃ ghaṭaniṣpattau</seg> <seg type='pāda' n='b'>yathā cakraṃ bhramatyapi</seg> </l>\n<l><seg type='pāda' n='c'>pūrvasaṃskārasaṃsiddhaṃ</seg> <seg type='pāda' n='d'>tathā vapuridaṃ sthitam</seg> //</l>\n</lg>\n\n<p>Vṛtti:\nghaṭasya niṣpattyarthaṃ hi cakrabhramaṇaṃ tasyāṃ jātāyāṃ sampannāyāmapi yathā tatsaṃskārata eva cakrabhramaṇaṃ dṛśyate tathā sadyonirvāṇadīkṣāyāṃ karmādisarvapāśakṣaye 'pi tatsaṃskāreṇaiva dīkṣitānāṃ kiyantaṃ kālaṃ śarīraṃ tiṣṭhatīti nimittābhāvādityasya hetostatkālanaimittikābhāvāsiddhāvanaikāntikatvānna proktadīkṣāphalaśrutibādhakṣatiriti| tadidamāhuḥ</p>\n\n<p>tiṣṭhati saṃskāravaśāccakrabhramavaddhṛtaśarīra iti</p>\n<note>tiṣṭhati saṃskāravaśāccakrabhramavaddhṛtaśarīraḥ \\Sankh\\ 67cd.</note>\n\n<p>asadyonirvāṇadīkṣāviṣaye tu sarvapāśakṣayāśruterayaṃ heturasiddhatvādevābādhaka ityucyate</p>\n\n<lg xml:id='KirT_6.20'>\n<l><seg type='pāda' n='a'>anekabhavikaṃ karma</seg> <seg type='pāda' n='b'>dagdhabījamivāṇubhiḥ</seg> </l>\n<l><seg type='pāda' n='c'>bhaviṣyadapi saṃruddhaṃ</seg> <seg type='pāda' n='d'>yenedaṃ taddhi bhogataḥ</seg> //</l>\n</lg>\n\n<lg xml:id='KirT_6.21'>\n<l><seg type='pāda' n='a'>dehapāte vimokṣaḥ syāt</seg> <seg type='pāda' n='b'>sadyonirvāṇadāpi vā</seg> </l>\n<l><seg type='pāda' n='c'>kāryāṇubhiḥ sadā siddhais</seg> <seg type='pāda' n='d'>tena te śivayojakāḥ</seg> //</l>\n</lg>\n\n<p>Vṛtti:\nsadyonirvāṇadīkṣāyāṃ tāvatsarvāṇyeva prāgarjitāni karmāṇi mantraśaktitaḥ phalāprasavenāpyakāla eva bhogataḥ kṣayaṃ nīyanta ityuktam| asadyonirvāṇadīkṣāyāṃ tu sadyomumukṣoranadhikārānna tasya śarīrasya vināśāya mantrāḥ prayujyante| api tu rakṣaṇāyaiva yasmādyenedaṃ karmaṇā yathā ca śarīramārabdhaṃ tasya bhogenaiva kṣayaḥ| nānayeti| yattu dīkṣottarakālamanuṣṭheyatvādbhaviṣyadityuktaṃ karma tatsaṃskārārambhasāmarthyābhāvadvāreṇānayā saṃruddham| yataḥ prakṛtau karmaṇāṃ saṃskāraḥ kārya ityuktam|\nataśca sarva eva mantraśaktyā dīkṣitaṃ prati dagdhabījāḥ sampannāste karmaviśeṣāḥ| na punastatsaṃskārapātratāṃ yāntīti sadyonirvāṇadīkṣāyāñcārādhitamantrasāmarthyatastatkṣaye 'pi cakrabhramavaddhṛtaśarīrāvasthiteruktatvānna dīkṣānantarameva śarīrapātadoṣa iti|</p>\n\n<p>atra praśnaḥ</p>\n\n<milestone unit='speaker' n='garuḍa uvāca'/>\n<lg xml:id='KirT_6.22'>\n<l><seg type='pāda' n='a'>pāśamuktasya yaccihnaṃ</seg> <seg type='pāda' n='b'>svalpamapyatra kiṃ na tat</seg> </l>\n<l><seg type='pāda' n='c'>dṛśyate bhakticihnena</seg> <seg type='pāda' n='d'>na ca cihnaṃ kvacitsphuṭam</seg> //</l>\n</lg>\n\n<lg xml:id='KirT_6.2ab'>\n<l><seg type='pāda' n='a'>sphuṭaṃ yatra kvaciddṛṣṭaṃ</seg> <seg type='pāda' n='b'>tatrāpi vyabhicāritā</seg> </l>\n</lg>\n\n<p>Vṛtti:\nyadyevamasadyonirvāṇadīkṣayaitaccharīrabhogapradakarmapāśāmuktvatve 'pi tasya malādyanyapāśamuktatve yaccihnamavinābhāvi sarvajñatvādikaṃ tatsvalpamapi kathaṃ na dṛśyate| taddarśanābhāvena pramāṇāntarasiddhapradīpāvaraṇanivṛttyasiddhivat na tasya tadānīṃ pāśamuktatvasiddhiriti punarapi dīkṣāphalaśruteḥ pramāṇāntareṇaiva bādhāt aprāmāṇyamiti praśnārthaḥ|</p>\n\n<p>na ca vācyaṃ bāhyacihnāntareṇa bhaktyātmanāsau pāśamukto dṛśyata iti yato na kvacittatpāśamuktasya caitaccihnamuktam| api tu śaktipātayuktasyaiva| sphuṭaṃ ca kṛtvā yatrāpi śaktipātayukte taccihnaṃ dṛṣṭaṃ tatrāpyasya vyabhicāritetyuktaṃ prāk tirobhāvakarī śaktirityādinā|</p>\n<note>tirobhāvakarī śaktiḥ \\Kir\\ 5:23b.</note>\ntatkathamasya vyabhicāritvamucyate| sarvathā pāśamuktasya liṅgādarśanenāsiddheḥ prokta eva doṣa iti prathamaḥ praśnaḥ| dvitīyastu\n\n<lg xml:id='KirT_6.23cd'>\n<l><seg type='pāda' n='c'>prāguktaṃ yojanaṃ tasya</seg> <seg type='pāda' n='d'>tadyuktyā grāhapūrvakam</seg> //</l>\n</lg>\n\n<lg xml:id='KirT_6.24'>\n<l><seg type='pāda' n='a'>vibhutvāttasya no grāhas</seg> <seg type='pāda' n='b'>tathāmūrtatayāpi ca</seg> </l>\n<l><seg type='pāda' n='c'>mahānatra virodhaḥ syāt</seg> <seg type='pāda' n='d'>kathametadbravīhi me</seg> //</l>\n</lg>\n\n<p>Vṛtti:\nyaduktaṃ prāk mokṣasteneśayojanāditi</p>\n<note>mokṣasteneśayojanāt \\Kir\\ 6:8d.</note>\ntadayuktaṃ yato yasya pratyakṣeṇa paricchedātmakaṃ grahaṇaṃ\n\\crux yuktyā ādāneṣikayā\\crux\\ svīkārātmakaṃ ca sambhavati tasya yojanaṃ devadattāderiva rājādau| na cātmano 'smadādigrahaṇasvīkārau sambhavato vyāpakatvādīśvarāderiveti yojanānupapattiḥ|\natha śarīradvāreṇa tasya tau bhavata ityucyate yaduktaṃ prāk sūkṣmadehavivakṣayeti|\n<note>sūkṣmadehavivakṣayā \\Kir\\ 2:10d.</note>\ntadapyayuktaṃ yatastatheti tasyāpyasmadādigrahaṇaṃ na sambhavati amūrtatvāt| kāryaśaktyavasthāvat| atyantasūkṣmatvādityarthaḥ| api cetyanenaivānuktaṃ hetvantaraṃ samuccitamadṛṣṭavaśāditi|\ngrahaṇe hi tasya bāndhavādibhiraparityāgātpuṃsāṃ maraṇādyanupapattirityatrādṛṣṭenaiva tato 'smadādigrahaṇaṃ vyāvartyate| yadāhuḥ\n\n<p>pumarthadādṛṣṭavaśāddeho naivātivāhikaḥ|</p>\n\n<p>akṣādhāro 'kṣagamyo 'yamanīśānāṃ piśācavat|| iti|</p>\n<note>pumarthadādṛṣṭavaśād\\devdot piśācavat {Bhogakārikā} 8.</note>\n\n<p>tadevamātmanaḥ sarvathā grahaṇābhāvena saṃyojanādyabhāvātparapuruṣārthaikaprāptyupāyatvenoktāyā dīkṣāyā anupapattermahānvirodha iti dvitīyaḥ praśnārthaḥ| siddhāntastu prathamapraśnanirodhāya|</p>\n\n<milestone unit='speaker' n='bhagavān uvāca'/>\n<lg xml:id='KirT_6.25ab'>\n<l><seg type='pāda' n='a'>taccihnaṃ vāsanāniṣṭhā</seg><seg type='pāda' n='b'>tatkarmaṇyavikalpanā</seg> </l>\n</lg>\n\n<p>Vṛtti:\nayamartho 'sadyonirvāṇadīkṣāyāṃ tāvadetaccharīrabhogapradaṃ karma puṃso na kṣapaṇīyamityuktam| malena ca kāryakaraṇaiśca vinā bhogānupapatterarthānmalasya sūkṣmadehasya ca na sarvātmanā viccheda iti pratīyate| api tu tadbhogoparodhena vāsanātmanāṃśena viccheda iti tatra sarvātmanā pāśāntaravicchedasyāpyasiddheḥ śivatvavyaktyasambhavāttaccihnaṃ sarvajñatvādi na dṛśyata ityadhyāhāraḥ| yato malādivāsanā vidyata iti|\nyattu cihnāntaramapi tasya nopalabhyata ityuktaṃ tadayuktaṃ yato yā malaliṅgayoranayoranayā dīkṣayā pariśeṣitāṃśamātrarūpā vāsanetyuktaṃ tasyā niṣṭhāntyo vināśaḥ tadarthaṃ yatkarma nityanaimittikamaniṣiddhaṃ jñānakriyācaryātmakaṃ prāk pratipāditaṃ tasminnavikalpanā vikalpābhāvaḥ|\nyathācoditatvenānuṣṭhānavivekitāsyatāvatyapi pāśamokṣe cihnamavyabhicāri dṛśyata eva| anyathā tathābhūtatvānupapattiriti na tadabhāvāttasya pāśamuktatvāsiddheḥ proktadoṣa iti|</p>\n\n<p>dvitīyasyāpi praśnasya nirāsaḥ|</p>\n\n<lg xml:id='KirT_6.25cd'>\n<l><seg type='pāda' n='c'>tanusthaṃ hi kathaṃ caitat</seg> <seg type='pāda' n='d'>spandenāpyanumīyate</seg> //</l>\n</lg>\n\n<p>Vṛtti:\nyadā vibhutvādātmano grahaṇaṃ na sambhavatīti ayaṃ hetvarthastadā tanusthamiti kāryakaraṇābhivyaktaṃ kathametadvyāpakaṃ svarūpamasyātmanaḥ svasaṃvedanenānumīyate gṛhyate jñānayogādibhiśca saṃskriyata iti tenāyaṃ heturanaikāntika ityarthaḥ| tathā svātmavadanyātmanyapi parispandeneti kāyavāgvyavahārādinā talliṅgenānumīyate gṛhyata iti tenāpyanaikāntikaḥ| ākāśenāpītyucyate</p>\n\n<lg xml:id='KirT_6.26a-d'>\n<l><seg type='pāda' n='a'>vibhutve khaṃ yathā śabdād</seg> <seg type='pāda' n='b'>amūrtaṃ hi viṣaṃ yathā</seg> </l>\n<l><seg type='pāda' n='c'>gṛhyate mantraśaktyāsau</seg> <seg type='pāda' n='d'>vācyastacchaktiko guṇaḥ</seg> </l>\n</lg>\n\n<p>Vṛtti:\nākāśasya prākkāryatvenoktervibhutvāsambhavādatrānyabhūtāpekṣayā visṛtatve 'pi yathā viśiṣṭena śabdātmanā guṇena tadgṛhyate yogibhiśca svīkriyate| tathaiva dīkṣyasyātrāgame mantraśaktyā grahaṇam|\nsaṃskāryatvasambhavānna yojanānupapattiriti|\nyadapyuktaṃ sūkṣmadehasyāmūrtatvenādṛṣṭavaśāccāsmadādyagocaratvānna taddvāreṇāpi dīkṣitasya grahaṇamiti| tadapi mantraśaktyāsmadādibhiramūrtāyā api viṣaśaktergrahaṇanidarśanādanaikāntikamiti|\nyathā sā viṣaśabdavācyā māraṇaśaktirasmadādibhirgṛhyate tathaivātmaśabdavācyo jñānakriyātmako guṇaḥ sūkṣmadehaśabdenaiva vācyaśca bhogasādhanātmaka āgamamantraśaktyā gṛhyate saṃskriyate ceti nātra yojanānupapatteḥ saṃskārānupapattidoṣa iti|</p>\n\n<p>atheha kimātmako mantro yasya śaktyetyucyate</p>\n\n<lg xml:id='KirT_6.26ef'>\n<l><seg type='pāda' n='e'>vācyavācakayogena</seg> <seg type='pāda' n='f'>jñeyā mantrāṇavaḥ khaga</seg> //</l>\n</lg>\n\n<p>Vṛtti:\n\\devdot\nmantrī guptabhāṣaṇo\n<note>matri guptabhāṣaṇe {Dhātupāṭha} 10:140.</note>\nvipadyeteti śabdabhāṣaṇayogānyathaiva mantrā vācakā api ca mantraśabdenocyante| tathaiva tadvācyāścāṇavo viśiṣṭā iti||</p>\n\n<note>NO colophon---text breaks off here and resumes toward the beginning of</note>\n<note>chapter 7</note>\n\n</body>\n\n"
}