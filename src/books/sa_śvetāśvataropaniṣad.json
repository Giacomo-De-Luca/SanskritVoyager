{
  "title": "sa_śvetāśvataropaniṣad",
  "body": "<body xmlns='http://www.tei-c.org/ns/1.0'>\n<head>Śvetāśvatara-Upaniṣad (Śvetāśvataropaniṣad)</head>\n\n<p>oṃ brahmavādino vadanti</p>\n\n<div type='adhyāya' n='1'>\n\n<head>prathamo 'dhyāyaḥ</head>\n\n<lg xml:id='SvetUp_1.1'>\n<l><seg type='pāda' n='a'>kiṃkāraṇaṃ brahma kutaḥ sma jātā</seg> <seg type='pāda' n='b'>jīvāmaḥ kena kva ca saṃpratiṣṭhāḥ</seg> </l>\n<l><seg type='pāda' n='c'>adhiṣṭhitāḥ kena sukhetareṣu</seg> <seg type='pāda' n='d'>vartāmahe brahmavido vyavasthām</seg> //</l>\n</lg>\n\n<lg xml:id='SvetUp_1.2'>\n<l><seg type='pāda' n='a'>kālaḥ svabhāvo niyatir yadṛcchā</seg> <seg type='pāda' n='b'>bhūtāni yoniḥ puruṣeti cintyam</seg> </l>\n<l><seg type='pāda' n='c'>saṃyoga eṣāṃ na tv ātmabhāvād</seg> <seg type='pāda' n='d'>ātmā hy anīśaḥ sukhaduḥkhahetoḥ</seg> //</l>\n</lg>\n\n<lg xml:id='SvetUp_1.3'>\n<l><seg type='pāda' n='a'>te dhyānayogānugatā apaśyan</seg> <seg type='pāda' n='b'>devātmaśaktiṃ svaguṇair nigūḍhām</seg> </l>\n<l><seg type='pāda' n='c'>yaḥ kāraṇāni nikhilāni tāni</seg> <seg type='pāda' n='d'>kālātmayuktāny adhitiṣṭhaty ekaḥ</seg> //</l>\n</lg>\n\n<lg xml:id='SvetUp_1.4'>\n<l><seg type='pāda' n='a'>tam ekanemiṃ trivṛtaṃ ṣoḍaśāntaṃ</seg> <seg type='pāda' n='b'>śatārdhāraṃ viṃśatipratyarābhiḥ</seg> </l>\n<l><seg type='pāda' n='c'>aṣṭakaiḥ ṣaḍbhir viśvarūpaikapāśaṃ</seg> <seg type='pāda' n='d'>trimārgabhedaṃ dvinimittaikamoham</seg> //</l>\n</lg>\n\n<lg xml:id='SvetUp_1.5'>\n<l><seg type='pāda' n='a'>pañcasroto'mbuṃ pañcayonyugravaktrāṃ</seg> <seg type='pāda' n='b'>pañcaprāṇormiṃ pañcabuddhyādimūlāṃ</seg> </l>\n<l><seg type='pāda' n='c'>pañcāvartāṃ pañcaduḥkhaughavegāṃ</seg> <seg type='pāda' n='d'>pañcāśadbhedāṃ pañcaparvām adhīmaḥ</seg> //</l>\n</lg>\n\n<lg xml:id='SvetUp_1.6'>\n<l><seg type='pāda' n='a'>sarvājīve sarvasaṃsthe bṛhante</seg> <seg type='pāda' n='b'>tasmin haṃso bhrāmyate brahmacakre</seg> </l>\n<l><seg type='pāda' n='c'>pṛthag ātmānaṃ preritāraṃ ca matvā</seg> <seg type='pāda' n='d'>juṣṭas tatas tenāmṛtatvam eti</seg> //</l>\n</lg>\n\n<lg xml:id='SvetUp_1.7'>\n<l><seg type='pāda' n='a'>udgītam etat paramaṃ tu brahma</seg> <seg type='pāda' n='b'>tasmiṃs trayaṃ svapratiṣṭhākṣaraṃ ca</seg> </l>\n<l><seg type='pāda' n='c'>atrāntaraṃ brahmavido viditvā</seg> <seg type='pāda' n='d'>līnā brahmaṇi tatparā yonimuktāḥ</seg> //</l>\n</lg>\n\n<lg xml:id='SvetUp_1.8'>\n<l><seg type='pāda' n='a'>saṃyuktam etat kṣaram akṣaraṃ ca</seg> <seg type='pāda' n='b'>vyaktāvyaktaṃ bharate viśvam īśaḥ</seg> </l>\n<l><seg type='pāda' n='c'>anīśaś cātmā badhyate bhoktṛbhāvāj</seg> <seg type='pāda' n='d'>jñātvā devaṃ mucyate sarvapāśaiḥ</seg> //</l>\n</lg>\n\n<lg xml:id='SvetUp_1.9'>\n<l><seg type='pāda' n='a'>jñājñau dvāv ajāv īśanīśāv ajā hy</seg> <seg type='pāda' n='b'>ekā bhoktṛbhogārthayuktā</seg> </l>\n<l><seg type='pāda' n='c'>anantaś cātmā viśvarūpo hy akartā</seg> <seg type='pāda' n='d'>trayaṃ yadā vindate brahmam etat</seg> //</l>\n</lg>\n\n<lg xml:id='SvetUp_1.10'>\n<l><seg type='pāda' n='a'>kṣaraṃ pradhānam amṛtākṣaraṃ haraḥ</seg> <seg type='pāda' n='b'>kṣarātmānāv īśate deva ekaḥ</seg> </l>\n<l><seg type='pāda' n='c'>tasyābhidhyānād yojanāt tattvabhāvād</seg> <seg type='pāda' n='d'>bhūyaś cānte viśvamāyānivṛttiḥ</seg> //</l>\n</lg>\n\n<lg xml:id='SvetUp_1.11'>\n<l><seg type='pāda' n='a'>jñātvā devaṃ sarvapāśāpahāniḥ</seg> <seg type='pāda' n='b'>kṣīnaiḥ kleśair janmamṛtyuprahāṇiḥ</seg> </l>\n<l><seg type='pāda' n='c'>tasyābhidhyānāt tṛtīyaṃ dehabhede</seg> <seg type='pāda' n='d'>viśvaiśvaryaṃ kevala āptakāmaḥ</seg> //</l>\n</lg>\n\n<lg xml:id='SvetUp_1.12'>\n<l><seg type='pāda' n='a'>etaj jñeyaṃ nityam evātmasaṃsthaṃ</seg> <seg type='pāda' n='b'>nātaḥ paraṃ veditavyaṃ hi kiṃcit</seg> </l>\n<l><seg type='pāda' n='c'>bhoktā bhogyaṃ preritāraṃ ca matvā</seg> <seg type='pāda' n='d'>sarvaṃ proktaṃ trividhaṃ brahmam etat</seg> //</l>\n</lg>\n\n<lg xml:id='SvetUp_1.13'>\n<l><seg type='pāda' n='a'>vahner yathā yonigatasya mūrtir</seg> <seg type='pāda' n='b'>na dṛśyate naiva ca liṅganāśaḥ</seg> </l>\n<l><seg type='pāda' n='c'>sa bhūya evendhanayonigṛhyas</seg> <seg type='pāda' n='d'>tadvobhayaṃ vai praṇavena dehe</seg> //</l>\n</lg>\n\n<lg xml:id='SvetUp_1.14'>\n<l><seg type='pāda' n='a'>svadeham araṇiṃ kṛtvā</seg> <seg type='pāda' n='b'>praṇavaṃ cottarāraṇiṃ</seg> </l>\n<l><seg type='pāda' n='c'>dhyānanirmathanābhyāsād</seg> <seg type='pāda' n='d'>devaṃ paśyen nigūḍhavat</seg> //</l>\n</lg>\n\n<lg xml:id='SvetUp_1.15'>\n<l><seg type='pāda' n='a'>tileṣu tailaṃ dadhanīva sarpir</seg> <seg type='pāda' n='b'>āpaḥ srotaḥsv araṇīṣu cāgniḥ</seg> </l>\n<l><seg type='pāda' n='c'>evam ātmā ātmani gṛhyate 'sau</seg> <seg type='pāda' n='d'>satyenainaṃ tapasā yo 'nupaśyati</seg> //</l>\n</lg>\n\n<lg xml:id='SvetUp_1.16'>\n<l><seg type='pāda' n='a'>sarvavyāpinam ātmānaṃ</seg> <seg type='pāda' n='b'>kṣīre sarpir ivārpitam</seg> </l>\n<l><seg type='pāda' n='c'>ātmavidyātapomūlaṃ</seg> <seg type='pāda' n='d'>tad brahmopaniṣatparaṃ tad brahmopaniṣatparam</seg> //</l>\n</lg>\n\n</div>\n<div type='adhyāya' n='2'>\n\n  <head>dvitīyo 'dhyāyaḥ</head>\n  \n<lg xml:id='SvetUp_2.1'>\n<l><seg type='pāda' n='a'>yuñjānaḥ prathamaṃ manas</seg> <seg type='pāda' n='b'>tatvāya savitā dhiyaḥ</seg> </l>\n<l><seg type='pāda' n='c'>agner jyotir nicāyya</seg> <seg type='pāda' n='d'>pṛthivyā adhy ābharat</seg> //</l>\n</lg>\n\n<lg xml:id='SvetUp_2.2'>\n<l><seg type='pāda' n='a'>yuktena manasā vayaṃ</seg> <seg type='pāda' n='b'>devasya savituḥ save</seg> </l>\n<l>suvargeyāya śaktyā % //</l>\n</lg>\n\n<lg xml:id='SvetUp_2.3'>\n<l><seg type='pāda' n='a'>yuktvāya manasā devān</seg> <seg type='pāda' n='b'>suvar yato dhiyā divaṃ</seg> </l>\n<l><seg type='pāda' n='c'>bṛhaj jyotiḥ kariṣyataḥ</seg> <seg type='pāda' n='d'>savitā prasuvāti tān</seg> //</l>\n</lg>\n\n<lg xml:id='SvetUp_2.4'>\n<l><seg type='pāda' n='a'>yuñjate mana uta yuñjate dhiyo</seg> <seg type='pāda' n='b'>viprā viprasya bṛhato vipaścitaḥ</seg> </l>\n<l><seg type='pāda' n='c'>vi hotrā dadhe vayunāvid eka in</seg> <seg type='pāda' n='d'>mahī devasya savituḥ pariṣṭutiḥ</seg> //</l>\n</lg>\n\n<lg xml:id='SvetUp_2.5'>\n<l><seg type='pāda' n='a'>yuje vāṃ brahma pūrvyaṃ namobhir</seg> <seg type='pāda' n='b'>vi śloka etu pathyeva sūreḥ</seg> </l>\n<l><seg type='pāda' n='c'>śṛṇvanti viśve amṛtasya putrā</seg> <seg type='pāda' n='d'>ā ye dhāmāni diviyāni tasthuḥ</seg> //</l>\n</lg>\n\n<lg xml:id='SvetUp_2.6'>\n<l><seg type='pāda' n='a'>agnir yatrābhimathyate</seg> <seg type='pāda' n='b'>vāyur yatrādhirudhyate</seg> </l>\n<l><seg type='pāda' n='c'>somo yatrātiricyate</seg> <seg type='pāda' n='d'>tatra saṃjāyate manaḥ</seg> //</l>\n</lg>\n\n<lg xml:id='SvetUp_2.7'>\n<l><seg type='pāda' n='a'>savitrā prasavena</seg> <seg type='pāda' n='b'>juṣeta brahma pūrvyam</seg> </l>\n<l><seg type='pāda' n='c'>tatra yoniṃ kṛṇavase</seg> <seg type='pāda' n='d'>nahi te pūrtam akṣipat</seg> //</l>\n</lg>\n\n<lg xml:id='SvetUp_2.8'>\n<l><seg type='pāda' n='a'>trirunnataṃ sthāpya samaṃ śarīraṃ</seg> <seg type='pāda' n='b'>hṛdīndriyāṇi manasā saṃniveśya</seg> </l>\n<l><seg type='pāda' n='c'>brahmoḍupena pratareta vidvān</seg> <seg type='pāda' n='d'>srotāṃsi sarvāṇi bhayāvahāni</seg> //</l>\n</lg>\n\n<lg xml:id='SvetUp_2.9'>\n<l><seg type='pāda' n='a'>prāṇān prapīḍyeha sa yuktaceṣṭaḥ</seg> <seg type='pāda' n='b'>kṣīne prāṇe nāsikayocchvasīta</seg> </l>\n<l><seg type='pāda' n='c'>duṣṭāśvayuktam iva vāham enaṃ</seg> <seg type='pāda' n='d'>vidvān mano dhārayetāpramattaḥ</seg> //</l>\n</lg>\n\n<lg xml:id='SvetUp_2.10'>\n<l><seg type='pāda' n='a'>same śucau śarkarāvahnivālukā</seg><seg type='pāda' n='b'>vivarjite śabdajalāśrayādibhiḥ</seg> </l>\n<l><seg type='pāda' n='c'>mano'nukūle na tu cakṣupīḍane</seg> <seg type='pāda' n='d'>guhānivātāśrayaṇe prayojayet</seg> //</l>\n</lg>\n\n<lg xml:id='SvetUp_2.11'>\n<l><seg type='pāda' n='a'>nīhāradhūmārkānalānilānāṃ</seg> <seg type='pāda' n='b'>khadyotavidyutsphaṭikāśaśīnām</seg> </l>\n<l><seg type='pāda' n='c'>etāni rūpāṇi puraḥsarāṇi</seg> <seg type='pāda' n='d'>brahmaṇy abhivyaktikarāṇi yoge</seg> //</l>\n</lg>\n\n<lg xml:id='SvetUp_2.12'>\n<l><seg type='pāda' n='a'>pṛthvyaptejo'nilakhe samutthite</seg> <seg type='pāda' n='b'>pañcātmake yogaguṇe pravṛtte</seg> </l>\n<l><seg type='pāda' n='c'>na tasya rogo na jarā na mṛtyuḥ</seg> <seg type='pāda' n='d'>prāptasya yogāgnimayaṃ śarīram</seg> //</l>\n</lg>\n\n<lg xml:id='SvetUp_2.13'>\n<l><seg type='pāda' n='a'>laghutvam ārogyam alolupatvaṃ</seg> <seg type='pāda' n='b'>varṇaprasādaḥ svarasauṣṭhavaṃ ca</seg> </l>\n<l><seg type='pāda' n='c'>gandhaḥ śubho mūtrapurīṣam alpaṃ</seg> <seg type='pāda' n='d'>yogapravṛttiṃ prathamāṃ vadanti</seg> //</l>\n</lg>\n\n<lg xml:id='SvetUp_2.14'>\n<l><seg type='pāda' n='a'>yathaiva bimbaṃ mṛdayopaliptaṃ</seg> <seg type='pāda' n='b'>tejomayaṃ bhrājate tat sudhāntam</seg> </l>\n<l><seg type='pāda' n='c'>tad vātmatattvaṃ prasamīkṣya dehī</seg> <seg type='pāda' n='d'>ekaḥ kṛtārtho bhavate vītaśokaḥ</seg> //</l>\n</lg>\n\n<lg xml:id='SvetUp_2.15'>\n<l><seg type='pāda' n='a'>yad ātmatattvena tu brahmatattvaṃ</seg> <seg type='pāda' n='b'>dīpopameneha yuktaḥ prapaśyet</seg> </l>\n<l><seg type='pāda' n='c'>ajaṃ dhruvaṃ sarvatattvair viśuddhaṃ</seg> <seg type='pāda' n='d'>jñātvā devaṃ mucyate sarvapāśaiḥ</seg> //</l>\n</lg>\n\n<lg xml:id='SvetUp_2.16'>\n<l><seg type='pāda' n='a'>eṣa ha devaḥ pradiśo 'nu sarvāḥ</seg> <seg type='pāda' n='b'>pūrvo ha jātaḥ sa u garbhe antaḥ</seg> </l>\n<l><seg type='pāda' n='c'>sa eva jātaḥ sa janiṣyamānaḥ</seg> <seg type='pāda' n='d'>pratyaṅ janās tiṣṭhati sarvatomukhaḥ</seg> //</l>\n</lg>\n\n<lg xml:id='SvetUp_2.17'>\n<l><seg type='pāda' n='a'>yo devo agnau yo apsu</seg> <seg type='pāda' n='b'>yo viśvaṃ bhuvanam āviveśa</seg> </l>\n<l><seg type='pāda' n='c'>ya oṣadhīṣu yo vanaspatīṣu</seg> <seg type='pāda' n='d'>tasmai devāya namo namaḥ</seg> //</l>\n</lg>\n\n</div>\n<div type='adhyāya' n='3'>\n\n  <head>tṛtīyo 'dhyāyaḥ</head>\n  \n<lg xml:id='SvetUp_3.1'>\n<l><seg type='pāda' n='a'>ya eko jālavān īśata īśanībhiḥ</seg> <seg type='pāda' n='b'>sarvāṃl lokān īśata īśanībhiḥ</seg> </l>\n<l><seg type='pāda' n='c'>ya evaika udbhave saṃbhave ca</seg> <seg type='pāda' n='d'>ya etad vidur amṛtās te bhavanti</seg> //</l>\n</lg>\n\n<lg xml:id='SvetUp_3.2'>\n<l><seg type='pāda' n='a'>eko hi rudro na dvitīyāya tasthe</seg> <seg type='pāda' n='b'>ya imāṃl lokān īśata īśanībhiḥ</seg> </l>\n<l><seg type='pāda' n='c'>pratyaṅ janās tiṣṭhati saṃcukocāntakāle</seg> <seg type='pāda' n='d'>saṃsṛjya viśvā bhuvanāni gopāḥ</seg> //</l>\n</lg>\n\n<lg xml:id='SvetUp_3.3'>\n<l><seg type='pāda' n='a'>viśvataścakṣur uta viśvatomukho</seg> <seg type='pāda' n='b'>viśvatobāhur uta viśvataspāt</seg> </l>\n<l><seg type='pāda' n='c'>saṃ bāhubhyāṃ dhamati saṃ patatrair</seg> <seg type='pāda' n='d'>dyāvābhūmī janayan deva ekaḥ</seg> //</l>\n</lg>\n\n<lg xml:id='SvetUp_3.4'>\n<l><seg type='pāda' n='a'>yo devānāṃ prabhavaś codbhavaś ca</seg> <seg type='pāda' n='b'>viśvādhipo rudro maharṣiḥ</seg> </l>\n<l><seg type='pāda' n='c'>hiraṇyagarbhaṃ janayāmāsa pūrvaṃ</seg> <seg type='pāda' n='d'>sa no buddhyā śubhayā saṃyunaktu</seg> //</l>\n</lg>\n\n<lg xml:id='SvetUp_3.5'>\n<l><seg type='pāda' n='a'>yā te rudra śivā tanūr</seg> <seg type='pāda' n='b'>aghorāpāpakāśinī</seg> </l>\n<l><seg type='pāda' n='c'>tayā nas tanuvā śaṃtamayā</seg> <seg type='pāda' n='d'>giriśantābhicākaśīhi</seg> //</l>\n</lg>\n\n<lg xml:id='SvetUp_3.6'>\n<l><seg type='pāda' n='a'>yām iṣuṃ giriśanta</seg> <seg type='pāda' n='b'>haste bibharṣy astave</seg> </l>\n<l><seg type='pāda' n='c'>śivāṃ giritra tāṃ kuru</seg> <seg type='pāda' n='d'>mā hiṃsīḥ puruṣaṃ jagat</seg> //</l>\n</lg>\n\n<lg xml:id='SvetUp_3.7'>\n<l><seg type='pāda' n='a'>tataḥ paraṃ brahma paraṃ bṛhantaṃ</seg> <seg type='pāda' n='b'>yathānikāyaṃ sarvabhūteṣu gūḍhaṃ</seg> </l>\n<l><seg type='pāda' n='c'>viśvasyaikaṃ pariveṣṭitāram</seg> <seg type='pāda' n='d'>īśaṃ taṃ jñātvāmṛtā bhavanti</seg> //</l>\n</lg>\n\n<lg xml:id='SvetUp_3.8'>\n<l><seg type='pāda' n='a'>vedāham etaṃ puruṣaṃ mahāntam</seg> <seg type='pāda' n='b'>ādityavarṇaṃ tamasaḥ parastāt</seg> </l>\n<l><seg type='pāda' n='c'>tam eva viditvāti mṛtyum eti</seg> <seg type='pāda' n='d'>nānyaḥ panthā vidyate 'yanāya</seg> //</l>\n</lg>\n\n<lg xml:id='SvetUp_3.9'>\n<l><seg type='pāda' n='a'>yasmāt paraṃ nāparam asti kiṃcid</seg> <seg type='pāda' n='b'>yasmān nāṇīyo na jyāyo 'sti kiṃcit</seg> </l>\n<l><seg type='pāda' n='c'>vṛkṣa iva stabdho divi tiṣṭhaty ekas</seg> <seg type='pāda' n='d'>tenedaṃ pūrṇaṃ puruṣeṇa sarvam</seg> //</l>\n</lg>\n\n<lg xml:id='SvetUp_3.10'>\n<l><seg type='pāda' n='a'>tato yad uttarataraṃ</seg> <seg type='pāda' n='b'>yad arūpam anāmayam</seg> </l>\n<l><seg type='pāda' n='c'>ya etad vidur amṛtās te bhavanti</seg> <seg type='pāda' n='d'>athetare duḥkham evāpiyanti</seg> //</l>\n</lg>\n\n<lg xml:id='SvetUp_3.11'>\n<l><seg type='pāda' n='a'>sarvānanaśirogrīvaḥ</seg> <seg type='pāda' n='b'>sarvabhūtaguhāśayaḥ</seg> </l>\n<l><seg type='pāda' n='c'>sarvavyāpī sa bhagavāṃs</seg> <seg type='pāda' n='d'>tasmāt sarvagataḥ śivaḥ</seg> //</l>\n</lg>\n\n<lg xml:id='SvetUp_3.12'>\n<l><seg type='pāda' n='a'>mahān prabhur vai puruṣaḥ</seg> <seg type='pāda' n='b'>sattvasyaiṣa pravartakaḥ</seg> </l>\n<l><seg type='pāda' n='c'>sunirmalām imāṃ prāptim</seg> <seg type='pāda' n='d'>īśāno jyotir avyayaḥ</seg> //</l>\n</lg>\n\n<lg xml:id='SvetUp_3.13'>\n<l><seg type='pāda' n='a'>aṅguṣṭhamātraḥ puruṣo 'ntarātmā</seg> <seg type='pāda' n='b'>sadā janānāṃ hṛdaye saṃniviṣṭaḥ</seg> </l>\n<l><seg type='pāda' n='c'>hṛdā manīṣā manasābhikḷpto</seg> <seg type='pāda' n='d'>ya etad vidur amṛtās te bhavanti</seg> //</l>\n</lg>\n\n<lg xml:id='SvetUp_3.14'>\n<l><seg type='pāda' n='a'>sahasraśīrṣā puruṣaḥ</seg> <seg type='pāda' n='b'>sahasrākṣaḥ sahasrapāt</seg> </l>\n<l><seg type='pāda' n='c'>sa bhūmiṃ viśvato vṛtvā</seg> <seg type='pāda' n='d'>atyatiṣṭhad daśāṅgulam</seg> //</l>\n</lg>\n\n<lg xml:id='SvetUp_3.15'>\n<l><seg type='pāda' n='a'>puruṣa evedaṃ sarvaṃ</seg> <seg type='pāda' n='b'>yad bhūtaṃ yac ca bhavyam</seg> </l>\n<l><seg type='pāda' n='c'>utāmṛtatvasyeśāno</seg> <seg type='pāda' n='d'>yad annenātirohati</seg> //</l>\n</lg>\n\n<lg xml:id='SvetUp_3.16'>\n<l><seg type='pāda' n='a'>sarvataḥpāṇipādaṃ tat</seg> <seg type='pāda' n='b'>sarvato'kṣiśiromukhaṃ</seg> </l>\n<l><seg type='pāda' n='c'>sarvataḥśrutimal loke</seg> <seg type='pāda' n='d'>sarvam āvṛtya tiṣṭhati</seg> //</l>\n</lg>\n\n<lg xml:id='SvetUp_3.17'>\n<l><seg type='pāda' n='a'>sarvendriyaguṇābhāsaṃ</seg> <seg type='pāda' n='b'>sarvendriyavivarjitaṃ</seg> </l>\n<l><seg type='pāda' n='c'>sarvasya prabhum īśānaṃ</seg> <seg type='pāda' n='d'>sarvasya śaraṇaṃ suhṛt</seg> //</l>\n</lg>\n\n<lg xml:id='SvetUp_3.18'>\n<l><seg type='pāda' n='a'>navadvāre pure dehī</seg> <seg type='pāda' n='b'>haṃso lelāyate bahiḥ</seg> </l>\n<l><seg type='pāda' n='c'>vaśī sarvasya lokasya</seg> <seg type='pāda' n='d'>sthāvarasya carasya ca</seg> //</l>\n</lg>\n\n<lg xml:id='SvetUp_3.19'>\n<l><seg type='pāda' n='a'>apāṇipādo javano grahītā</seg> <seg type='pāda' n='b'>paśyaty acakṣuḥ sa śṛṇoty akarṇaḥ</seg> </l>\n<l><seg type='pāda' n='c'>sa vetti vedyaṃ na ca tasyāsti vettā</seg> <seg type='pāda' n='d'>tam āhur agryaṃ puruṣaṃ mahāntam</seg> //</l>\n</lg>\n\n<lg xml:id='SvetUp_3.20'>\n<l><seg type='pāda' n='a'>aṇor aṇīyān mahato mahīyān</seg> <seg type='pāda' n='b'>ātmā guhāyāṃ nihito 'sya jantoḥ</seg> </l>\n<l><seg type='pāda' n='c'>tam akratuṃ paśyati vītaśoko</seg> <seg type='pāda' n='d'>dhātuprasādān mahimānam īśam</seg> //</l>\n</lg>\n\n<lg xml:id='SvetUp_3.21'>\n<l><seg type='pāda' n='a'>vedāham etam ajaraṃ purāṇaṃ</seg> <seg type='pāda' n='b'>sarvātmānaṃ sarvagataṃ vibhutvāt</seg> </l>\n<l><seg type='pāda' n='c'>janmanirodhaṃ pravadanti yasya</seg> <seg type='pāda' n='d'>brahmavādino hi pravadanti nityam</seg> //</l>\n</lg>\n\n</div>\n<div type='adhyāya' n='4'>\n\n  <head>caturtho 'dhyāyaḥ</head>\n  \n<lg xml:id='SvetUp_4.1'>\n<l><seg type='pāda' n='a'>ya eko 'varṇo bahudhā śaktiyogād</seg> <seg type='pāda' n='b'>varṇān anekān nihitārtho dadhāti</seg> </l>\n<l><seg type='pāda' n='c'>vi caiti cānte viśvam ādau sa devaḥ</seg> <seg type='pāda' n='d'>sa no buddhyā śubhayā saṃyunaktu</seg> //</l>\n</lg>\n\n<lg xml:id='SvetUp_4.2'>\n<l><seg type='pāda' n='a'>tad evāgnis tad ādityas</seg> <seg type='pāda' n='b'>tad vāyus tad u candramāḥ</seg> </l>\n<l><seg type='pāda' n='c'>tad eva śukraṃ tad brahma</seg> <seg type='pāda' n='d'>tad āpas tat prajāpatiḥ</seg> //</l>\n</lg>\n\n<lg xml:id='SvetUp_4.3'>\n<l><seg type='pāda' n='a'>tvaṃ strī tvaṃ pumān asi</seg> <seg type='pāda' n='b'>tvaṃ kumāra uta vā kumārī</seg> </l>\n<l><seg type='pāda' n='c'>tvaṃ jīrṇo daṇḍena vañcasi</seg> <seg type='pāda' n='d'>tvaṃ jāto bhavasi viśvatomukhaḥ</seg> //</l>\n</lg>\n\n<lg xml:id='SvetUp_4.4'>\n<l><seg type='pāda' n='a'>nīlaḥ pataṅgo harito lohitākṣas</seg> <seg type='pāda' n='b'>taḍidgarbha ṛtavaḥ samudrāḥ</seg> </l>\n<l><seg type='pāda' n='c'>anādimāṃs tvaṃ vibhutvena vartase</seg> <seg type='pāda' n='d'>yato jātāni bhuvanāni viśvā</seg> //</l>\n</lg>\n\n<lg xml:id='SvetUp_4.5'>\n<l><seg type='pāda' n='a'>ajām ekāṃ lohitaśuklakṛṣṇāṃ</seg> <seg type='pāda' n='b'>bahvīḥ prajāḥ sṛjamānāṃ sarūpāḥ</seg> </l>\n<l><seg type='pāda' n='c'>ajo hy eko juṣamāṇo 'nuśete</seg> <seg type='pāda' n='d'>jahāty enāṃ bhuktabhogām ajo 'nyaḥ</seg> //</l>\n</lg>\n\n<lg xml:id='SvetUp_4.6'>\n<l><seg type='pāda' n='a'>dvā suparṇā sayujā sakhāyā</seg> <seg type='pāda' n='b'>samānaṃ vṛkṣaṃ pariṣasvajāte</seg> </l>\n<l><seg type='pāda' n='c'>tayor anyaḥ pippalaṃ svādv atty</seg> <seg type='pāda' n='d'>anaśnann anyo abhicākaśīti</seg> //</l>\n</lg>\n\n<lg xml:id='SvetUp_4.7'>\n<l><seg type='pāda' n='a'>samāne vṛkṣe puruṣo nimagno</seg> <seg type='pāda' n='b'>anīśayā śocati muhyamānaḥ</seg> </l>\n<l><seg type='pāda' n='c'>juṣṭaṃ yadā paśyaty anyam īśaṃ</seg> <seg type='pāda' n='d'>asya mahimānam iti vītaśokaḥ</seg> //</l>\n</lg>\n\n<lg xml:id='SvetUp_4.8'>\n<l><seg type='pāda' n='a'>ṛco akṣare parame vyoman</seg> <seg type='pāda' n='b'>yasmin devā adhi viśve niṣedhuḥ</seg> </l>\n<l><seg type='pāda' n='c'>yas tan na veda kim ṛcā kariṣyati</seg> <seg type='pāda' n='d'>ya it tad vidus ta ime samāsate</seg> //</l>\n</lg>\n\n<lg xml:id='SvetUp_4.9'>\n<l><seg type='pāda' n='a'>chandāṃsi yajñāḥ kratavo vratāni</seg> <seg type='pāda' n='b'>bhūtaṃ bhavyaṃ yac ca vedā vadanti</seg> </l>\n<l><seg type='pāda' n='c'>asmān māyī sṛjate viśvam etat</seg> <seg type='pāda' n='d'>tasmiṃś cānyo māyayā saṃniruddhaḥ</seg> //</l>\n</lg>\n\n<lg xml:id='SvetUp_4.10'>\n<l><seg type='pāda' n='a'>māyāṃ tu prakṛtiṃ vidyān</seg> <seg type='pāda' n='b'>māyinaṃ tu maheśvaraṃ</seg> </l>\n<l><seg type='pāda' n='c'>tasyāvayavabhūtais tu</seg> <seg type='pāda' n='d'>vyāptaṃ sarvaṃ idaṃ jagat</seg> //</l>\n</lg>\n\n<lg xml:id='SvetUp_4.11'>\n<l><seg type='pāda' n='a'>yo yoniṃ-yonim adhitiṣṭhaty eko</seg> <seg type='pāda' n='b'>yasminn idaṃ saṃ ca vi caiti sarvam</seg> </l>\n<l><seg type='pāda' n='c'>tam īśānaṃ varadaṃ devam īḍyaṃ</seg> <seg type='pāda' n='d'>nicāyyemāṃ śāntim atyantam eti</seg> //</l>\n</lg>\n\n<lg xml:id='SvetUp_4.12'>\n<l><seg type='pāda' n='a'>yo devānāṃ prabhavaś codbhavaś ca</seg> <seg type='pāda' n='b'>viśvādhiko rudro maharṣiḥ</seg> </l>\n<l><seg type='pāda' n='c'>hiraṇyagarbhaṃ paśyata jāyamānaṃ</seg> <seg type='pāda' n='d'>sa no buddhyā śubhayā saṃyunaktu</seg> //</l>\n</lg>\n\n<lg xml:id='SvetUp_4.13'>\n<l><seg type='pāda' n='a'>yo devānām adhipo</seg> <seg type='pāda' n='b'>yasmiṃl lokā adhiśritāḥ</seg> </l>\n<l><seg type='pāda' n='c'>ya īśe asya dvipadaś catuṣpadaḥ</seg> <seg type='pāda' n='d'>kasmai devāya haviṣā vidhema</seg> //</l>\n</lg>\n\n<lg xml:id='SvetUp_4.14'>\n<l><seg type='pāda' n='a'>sūkṣmātisūkṣmaṃ kalilasya madhye</seg> <seg type='pāda' n='b'>viśvasya sraṣṭāram anekarūpaṃ</seg> </l>\n<l><seg type='pāda' n='c'>viśvasyaikaṃ pariveṣṭitāraṃ</seg> <seg type='pāda' n='d'>jñātvā śivaṃ śāntim atyantam eti</seg> //</l>\n</lg>\n\n<lg xml:id='SvetUp_4.15'>\n<l><seg type='pāda' n='a'>sa eva kāle bhuvanasya goptā</seg> <seg type='pāda' n='b'>viśvādhipaḥ sarvabhūteṣu gūḍhaḥ</seg> </l>\n<l><seg type='pāda' n='c'>yasmin yuktā brahmarṣayo devatāś ca</seg> <seg type='pāda' n='d'>tam evaṃ jñātvā mṛtyupāśāṃś chinatti</seg> //</l>\n</lg>\n\n<lg xml:id='SvetUp_4.16'>\n<l><seg type='pāda' n='a'>ghṛtāt paraṃ maṇḍam ivātisūkṣmaṃ</seg> <seg type='pāda' n='b'>jñātvā śivaṃ sarvabhūteṣu gūḍhaṃ</seg> </l>\n<l><seg type='pāda' n='c'>viśvasyaikaṃ pariveṣṭitāraṃ</seg> <seg type='pāda' n='d'>jñātvā devaṃ mucyate sarvapāśaiḥ</seg> //</l>\n</lg>\n\n<lg xml:id='SvetUp_4.17'>\n<l><seg type='pāda' n='a'>eṣa devo viśvakarmā mahātmā</seg> <seg type='pāda' n='b'>sadā janānāṃ hṛdaye saṃniviṣṭaḥ</seg> </l>\n<l><seg type='pāda' n='c'>hṛdā manīṣā manasābhikḷpto</seg> <seg type='pāda' n='d'>ya etad vidur amṛtās te bhavanti</seg> //</l>\n</lg>\n\n<lg xml:id='SvetUp_4.18'>\n<l><seg type='pāda' n='a'>yadātamas tan na divā na rātrir</seg> <seg type='pāda' n='b'>na san na cāsac chiva eva kevalaḥ</seg> </l>\n<l><seg type='pāda' n='c'>tad akṣaraṃ tat savitur vareṇyaṃ</seg> <seg type='pāda' n='d'>prajñā ca tasmāt prasṛtā purāṇī</seg> //</l>\n</lg>\n\n<lg xml:id='SvetUp_4.19'>\n<l><seg type='pāda' n='a'>nainam ūrdhvaṃ na tiryañcaṃ</seg> <seg type='pāda' n='b'>na madhye parijagrabhat</seg> </l>\n<l><seg type='pāda' n='c'>na tasya pratimā asti</seg> <seg type='pāda' n='d'>yasya nāma mahad yaśaḥ</seg> //</l>\n</lg>\n\n<lg xml:id='SvetUp_4.20'>\n<l><seg type='pāda' n='a'>na saṃdṛśe tiṣṭhati rūpam asya</seg> <seg type='pāda' n='b'>na cakṣuṣā paśyati kaścanainaṃ</seg> </l>\n<l><seg type='pāda' n='c'>hṛdā hṛdisthaṃ manasā ya enam</seg> <seg type='pāda' n='d'>evaṃ vidur amṛtās te bhavanti</seg> //</l>\n</lg>\n\n<lg xml:id='SvetUp_4.21'>\n<l><seg type='pāda' n='a'>ajāta ity evaṃ kaścid</seg> <seg type='pāda' n='b'>bhīruḥ prapadyate</seg> </l>\n<l><seg type='pāda' n='c'>rudra yat dakṣiṇaṃ mukham</seg> <seg type='pāda' n='d'>tena māṃ pāhi nityam</seg> //</l>\n</lg>\n\n<lg xml:id='SvetUp_4.22'>\n<l><seg type='pāda' n='a'>mā nas toke tanaye mā na āyuṣi</seg> <seg type='pāda' n='b'>mā no goṣu mā no aśveṣu rīriṣaḥ</seg> </l>\n<l><seg type='pāda' n='c'>vīrān mā no rudra bhāmito vadhīr</seg> <seg type='pāda' n='d'>haviṣmantaḥ sadam it tvā havāmahe</seg> //</l>\n</lg>\n\n</div>\n<div type='adhyāya' n='5'>\n\n  <head>pañcamo 'dhyāyaḥ</head>\n  \n<lg xml:id='SvetUp_5.1'>\n<l><seg type='pāda' n='a'>dve akṣare brahmapare tv anante</seg> <seg type='pāda' n='b'>vidyāvidye nihite yatra gūḍhe</seg> </l>\n<l><seg type='pāda' n='c'>kṣaraṃ tv avidyā hy amṛtaṃ tu vidyā</seg> <seg type='pāda' n='d'>vidyāvidye īśate yas tu so 'nyaḥ</seg> //</l>\n</lg>\n\n<lg xml:id='SvetUp_5.2'>\n<l><seg type='pāda' n='a'>yo yoniṃ yonim adhitiṣṭhaty eko</seg> <seg type='pāda' n='b'>viśvāni rūpāṇi yonīś ca sarvāḥ</seg> </l>\n<l><seg type='pāda' n='c'>ṛṣiṃ prasūtaṃ kapilaṃ yas tam agre</seg> <seg type='pāda' n='d'>jñānair bibharti jāyamānaṃ ca paśyet</seg> //</l>\n</lg>\n\n<lg xml:id='SvetUp_5.3'>\n<l><seg type='pāda' n='a'>ekaikaṃ jālaṃ bahudhā vikurvann</seg> <seg type='pāda' n='b'>asmin kṣetre saṃharaty eṣa devaḥ</seg> </l>\n<l><seg type='pāda' n='c'>bhūyaḥ sṛṣṭvā patayas tatheśaḥ</seg> <seg type='pāda' n='d'>sarvādhipatyaṃ kurute mahātmā</seg> //</l>\n</lg>\n\n<lg xml:id='SvetUp_5.4'>\n<l><seg type='pāda' n='a'>sarvā diśa ūrdhvam adhaś ca tiryak</seg> <seg type='pāda' n='b'>prakāśayan bhrājate yad vānaḍvān</seg> </l>\n<l><seg type='pāda' n='c'>evaṃ sa devo bhagavān vareṇyo</seg> <seg type='pāda' n='d'>yonisvabhāvān adhitiṣṭhaty ekaḥ</seg> //</l>\n</lg>\n\n<lg xml:id='SvetUp_5.5'>\n<l><seg type='pāda' n='a'>yac ca svabhāvaṃ pacati viśvayoniḥ</seg> <seg type='pāda' n='b'>pācyāṃś ca sarvān pariṇāmayed yaḥ</seg> </l>\n<l><seg type='pāda' n='c'>sarvam etad viśvam adhitiṣṭhaty eko</seg> <seg type='pāda' n='d'>guṇāṃś ca sarvān viniyojayed yaḥ</seg> //</l>\n</lg>\n\n<lg xml:id='SvetUp_5.6'>\n<l><seg type='pāda' n='a'>tad vedaguhyopaniṣatsu gūḍhaṃ</seg> <seg type='pāda' n='b'>tad brahmā vedate brahmayoniṃ</seg> </l>\n<l><seg type='pāda' n='c'>ye pūrvaṃ devā ṛṣayaś ca tad vidus</seg> <seg type='pāda' n='d'>te tanmayā amṛtā vai babhūvuḥ</seg> //</l>\n</lg>\n\n<lg xml:id='SvetUp_5.7'>\n<l><seg type='pāda' n='a'>guṇānvayo yaḥ phalakarmakartā</seg> <seg type='pāda' n='b'>kṛtasya tasyaiva sa copabhoktā</seg> </l>\n<l><seg type='pāda' n='c'>sa viśvarūpas triguṇas trivartmā</seg> <seg type='pāda' n='d'>prāṇādhipaḥ saṃcarati svakarmabhiḥ</seg> //</l>\n</lg>\n\n<lg xml:id='SvetUp_5.8'>\n<l><seg type='pāda' n='a'>aṅguṣṭhamātro ravitulyarūpaḥ</seg> <seg type='pāda' n='b'>saṃkalpāhaṃkārasamanvito yaḥ</seg> </l>\n<l><seg type='pāda' n='c'>buddher guṇenātmaguṇena caiva</seg> <seg type='pāda' n='d'>ārāgramātro hy avaro 'pi dṛṣṭaḥ</seg> //</l>\n</lg>\n\n<lg xml:id='SvetUp_5.9'>\n<l><seg type='pāda' n='a'>vālāgraśatabhāgasya</seg> <seg type='pāda' n='b'>śatadhā kalpitasya ca</seg> </l>\n<l><seg type='pāda' n='c'>bhāgo jīvaḥ sa vijñeyaḥ</seg> <seg type='pāda' n='d'>sa cānantyāya kalpate</seg> //</l>\n</lg>\n\n<lg xml:id='SvetUp_5.10'>\n<l><seg type='pāda' n='a'>naiva strī na pumān eṣa</seg> <seg type='pāda' n='b'>na caivāyaṃ napuṃsakaḥ</seg> </l>\n<l><seg type='pāda' n='c'>yad yac charīram ādatte</seg> <seg type='pāda' n='d'>tena tena sa yujyate</seg> //</l>\n</lg>\n\n<lg xml:id='SvetUp_5.11'>\n<l><seg type='pāda' n='a'>saṃkalpanasparśanadṛṣṭimohair</seg> <seg type='pāda' n='b'>grāsāmbuvṛṣṭyā cātmavivṛddhijanma</seg> </l>\n<l><seg type='pāda' n='c'>karmānugāny anukramena dehī</seg> <seg type='pāda' n='d'>sthāneṣu rūpāṇy abhisaṃprapadyate</seg> //</l>\n</lg>\n\n<lg xml:id='SvetUp_5.12'>\n<l><seg type='pāda' n='a'>sthūlāni sūkṣmāṇi bahūni caiva</seg> <seg type='pāda' n='b'>rūpāṇi dehī svaguṇair vṛṇoti</seg> </l>\n<l><seg type='pāda' n='c'>kriyāguṇair ātmaguṇaiś ca teṣāṃ</seg> <seg type='pāda' n='d'>saṃyogahetur aparo 'pi dṛṣṭaḥ</seg> //</l>\n</lg>\n\n<lg xml:id='SvetUp_5.13'>\n<l><seg type='pāda' n='a'>anādyanantaṃ kalilasya madhye</seg> <seg type='pāda' n='b'>viśvasya sraṣṭāram anekarūpaṃ</seg> </l>\n<l><seg type='pāda' n='c'>viśvasyaikaṃ pariveṣṭitāraṃ</seg> <seg type='pāda' n='d'>jñātvā devaṃ mucyate sarvapāśaiḥ</seg> //</l>\n</lg>\n\n<lg xml:id='SvetUp_5.14'>\n<l><seg type='pāda' n='a'>bhāvagrāhyam anīḍākhyaṃ</seg> <seg type='pāda' n='b'>bhāvābhāvakaraṃ śivaṃ</seg> </l>\n<l><seg type='pāda' n='c'>kalāsargakaraṃ devaṃ</seg> <seg type='pāda' n='d'>ye vidus te jahus tanum</seg> //</l>\n</lg>\n\n</div>\n<div type='adhyāya' n='6'>\n\n  <head>ṣaṣṭho 'dhyāyaḥ</head>\n  \n<lg xml:id='SvetUp_6.1'>\n<l><seg type='pāda' n='a'>svabhāvam eke kavayo vadanti</seg> <seg type='pāda' n='b'>kālaṃ tathānye parimuhyamānāḥ</seg> </l>\n<l><seg type='pāda' n='c'>devasyaiṣa mahimā tu loke</seg> <seg type='pāda' n='d'>yenedaṃ bhrāmyate brahmacakram</seg> //</l>\n</lg>\n\n<lg xml:id='SvetUp_6.2'>\n<l><seg type='pāda' n='a'>yenāvṛtaṃ nityam idaṃ hi sarvaṃ</seg> <seg type='pāda' n='b'>jñaḥ kālakālo guṇī sarvavidyaḥ</seg> </l>\n<l><seg type='pāda' n='c'>teneśitaṃ karma vivartate ha</seg> <seg type='pāda' n='d'>pṛthivyāptejo'nilakhāni cintyam</seg> //</l>\n</lg>\n\n<lg xml:id='SvetUp_6.3'>\n<l><seg type='pāda' n='a'>tat karma kṛtvā vinivartya bhūyas</seg> <seg type='pāda' n='b'>tattvasya tattvena sametya yogam</seg> </l>\n<l><seg type='pāda' n='c'>ekena dvābhyāṃ tribhir aṣṭabhir vā</seg> <seg type='pāda' n='d'>kālena caivātmaguṇaiś ca sūkṣmaiḥ</seg> //</l>\n</lg>\n\n<lg xml:id='SvetUp_6.4'>\n<l><seg type='pāda' n='a'>ārabhya karmāṇi guṇānvitāni</seg> <seg type='pāda' n='b'>bhāvāṃś ca sarvān viniyojayed yaḥ</seg> </l>\n<l><seg type='pāda' n='c'>teṣām abhāve kṛtakarmanāśaḥ</seg> <seg type='pāda' n='d'>karmakṣaye yāti sa tattvato 'nyaḥ</seg> //</l>\n</lg>\n\n<lg xml:id='SvetUp_6.5'>\n<l><seg type='pāda' n='a'>ādiḥ sa saṃyoganimittahetuḥ</seg> <seg type='pāda' n='b'>paras trikālād akalo 'pi dṛṣṭaḥ</seg> </l>\n<l><seg type='pāda' n='c'>taṃ viśvarūpaṃ bhavabhūtam īḍyaṃ</seg> <seg type='pāda' n='d'>devaṃ svacittastham upāsya pūrvam</seg> //</l>\n</lg>\n\n<lg xml:id='SvetUp_6.6'>\n<l><seg type='pāda' n='a'>sa vṛkṣakālākṛtibhiḥ paro 'nyo</seg> <seg type='pāda' n='b'>yasmāt prapañcaḥ parivartate 'yaṃ</seg> </l>\n<l><seg type='pāda' n='c'>dharmāvahaṃ pāpanudaṃ bhageśaṃ</seg> <seg type='pāda' n='d'>jñātvātmastham amṛtaṃ viśvadhāma</seg> //</l>\n</lg>\n\n<lg xml:id='SvetUp_6.7'>\n<l><seg type='pāda' n='a'>tam īśvarāṇāṃ paramaṃ maheśvaraṃ</seg> <seg type='pāda' n='b'>taṃ devatānāṃ paramaṃ ca daivataṃ</seg> </l>\n<l><seg type='pāda' n='c'>patiṃ patīnāṃ paramaṃ parastād</seg> <seg type='pāda' n='d'>vidāma devaṃ bhuvaneśam īḍyam</seg> //</l>\n</lg>\n\n<lg xml:id='SvetUp_6.8'>\n<l><seg type='pāda' n='a'>na tasya kāryaṃ karaṇaṃ ca vidyate</seg> <seg type='pāda' n='b'>na tatsamaś cābhyadhikaś ca dṛśyate</seg> </l>\n<l><seg type='pāda' n='c'>parāsya śaktir vividhaiva śrūyate</seg> <seg type='pāda' n='d'>svābhāvikī jñānabalakriyā ca</seg> //</l>\n</lg>\n\n<lg xml:id='SvetUp_6.9'>\n<l><seg type='pāda' n='a'>na tasya kaścit patir asti loke</seg> <seg type='pāda' n='b'>na ceśitā naiva ca tasya liṅgaṃ</seg> </l>\n<l><seg type='pāda' n='c'>sa kāraṇaṃ karaṇādhipādhipo</seg> <seg type='pāda' n='d'>na cāsya kaścij janitā na cādhipaḥ</seg> //</l>\n</lg>\n\n<lg xml:id='SvetUp_6.10'>\n<l><seg type='pāda' n='a'>yas tantunābha iva tantubhiḥ</seg> <seg type='pāda' n='b'>pradhānajaiḥ svabhāvataḥ</seg> </l>\n<l><seg type='pāda' n='c'>deva ekaḥ svam āvṛṇoti</seg> <seg type='pāda' n='d'>sa no dadhād brahmāpyayam</seg> //</l>\n</lg>\n\n<lg xml:id='SvetUp_6.11'>\n<l><seg type='pāda' n='a'>eko devaḥ sarvabhūteṣu gūḍhaḥ</seg> <seg type='pāda' n='b'>sarvavyāpī sarvabhūtāntarātmā</seg> </l>\n<l><seg type='pāda' n='c'>karmādhyakṣaḥ sarvabhūtādhivāsaḥ</seg> <seg type='pāda' n='d'>sākṣī cetā kevalo nirguṇaś ca</seg> //</l>\n</lg>\n\n<lg xml:id='SvetUp_6.12'>\n<l><seg type='pāda' n='a'>eko vaśī niṣkriyāṇāṃ bahūṇām</seg> <seg type='pāda' n='b'>ekaṃ bījaṃ bahudhā yaḥ karoti</seg> </l>\n<l><seg type='pāda' n='c'>tam ātmasthaṃ ye 'nupaśyanti dhīrās</seg> <seg type='pāda' n='d'>teṣāṃ sukhaṃ śāśvataṃ netareṣāṃ</seg> //</l>\n</lg>\n\n<lg xml:id='SvetUp_6.13'>\n<l><seg type='pāda' n='a'>nityo nityānāṃ cetanaś cetanānām</seg> <seg type='pāda' n='b'>eko bahūnāṃ yo vidadhāti kāmān</seg> </l>\n<l><seg type='pāda' n='c'>tat kāraṇaṃ sāṃkhyayogādhigamyaṃ</seg> <seg type='pāda' n='d'>jñātvā devaṃ mucyate sarvapāśaiḥ</seg> //</l>\n</lg>\n\n<lg xml:id='SvetUp_6.14'>\n<l><seg type='pāda' n='a'>na tatra sūryo bhāti na candratārakaṃ</seg> <seg type='pāda' n='b'>nemā vidyuto bhānti kuto 'yam agniḥ</seg> </l>\n<l><seg type='pāda' n='c'>tam eva bhāntam anubhāti sarvaṃ</seg> <seg type='pāda' n='d'>tasya bhāsā sarvam idaṃ vibhāti</seg> //</l>\n</lg>\n\n<lg xml:id='SvetUp_6.15'>\n<l><seg type='pāda' n='a'>eko haṃso bhuvanasyāsya madhye</seg> <seg type='pāda' n='b'>sa evāgniḥ salile saṃniviṣṭaḥ</seg> </l>\n<l><seg type='pāda' n='c'>tam eva viditvāti mṛtyum eti</seg> <seg type='pāda' n='d'>nānyaḥ panthā vidyate 'yanāya</seg> //</l>\n</lg>\n\n<lg xml:id='SvetUp_6.16'>\n<l><seg type='pāda' n='a'>sa viśvakṛd viśvavid ātmayonir</seg> <seg type='pāda' n='b'>jñaḥ kālakālo guṇī sarvavidyaḥ</seg> </l>\n<l><seg type='pāda' n='c'>pradhānakṣetrajñapatir guṇeśaḥ</seg> <seg type='pāda' n='d'>saṃsāramokṣasthitibandhahetuḥ</seg> //</l>\n</lg>\n\n<lg xml:id='SvetUp_6.17'>\n<l><seg type='pāda' n='a'>sa tanmayo hy amṛta īśasaṃstho</seg> <seg type='pāda' n='b'>jñaḥ sarvago bhuvanasyāsya goptā</seg> </l>\n<l><seg type='pāda' n='c'>sa īśe asya jagato nityam eva</seg> <seg type='pāda' n='d'>nānyo hetur vidyata īśanāya</seg> //</l>\n</lg>\n\n<lg xml:id='SvetUp_6.18'>\n<l><seg type='pāda' n='a'>yo brahmāṇaṃ vidadhāti pūrvaṃ</seg> <seg type='pāda' n='b'>yo vai vedāṃś ca prahiṇoti tasmai</seg> </l>\n<l><seg type='pāda' n='c'>taṃ ha devam ātmabuddhiprakāśaṃ</seg> <seg type='pāda' n='d'>mumukṣur vai śaraṇam ahaṃ prapadye</seg> //</l>\n</lg>\n\n<lg xml:id='SvetUp_6.19'>\n<l><seg type='pāda' n='a'>niṣkalaṃ niṣkriyaṃ śāntaṃ</seg> <seg type='pāda' n='b'>niravadyaṃ nirañjanam</seg> </l>\n<l><seg type='pāda' n='c'>amṛtasya paraṃ setuṃ</seg> <seg type='pāda' n='d'>dagdhendhanam ivānalam</seg> //</l>\n</lg>\n\n<lg xml:id='SvetUp_6.20'>\n<l><seg type='pāda' n='a'>yadā carmavad ākāśaṃ</seg> <seg type='pāda' n='b'>veṣṭayiṣyanti mānavāḥ</seg> </l>\n<l><seg type='pāda' n='c'>tadā devam avijñāya</seg> <seg type='pāda' n='d'>duḥkhasyānto bhaviṣyati</seg> //</l>\n</lg>\n\n<lg xml:id='SvetUp_6.21'>\n<l><seg type='pāda' n='a'>tapaḥprabhāvād devaprasādāt</seg> <seg type='pāda' n='b'>brahma ha śvetāśvataro 'tha vidvān</seg> </l>\n<l><seg type='pāda' n='c'>atyāśramibhyaḥ paramaṃ pavitraṃ</seg> <seg type='pāda' n='d'>provāca samyag ṛṣisaṅghajuṣṭam</seg> //</l>\n</lg>\n\n<lg xml:id='SvetUp_6.22'>\n<l><seg type='pāda' n='a'>vedānte paramaṃ guhyaṃ</seg> <seg type='pāda' n='b'>purākalpe pracoditam</seg> </l>\n<l><seg type='pāda' n='c'>nāpraśāntāya dātavyaṃ</seg> <seg type='pāda' n='d'>nāputrāyāśiṣyāya vā punaḥ</seg> //</l>\n</lg>\n\n<lg xml:id='SvetUp_6.23'>\n<l><seg type='pāda' n='a'>yasya deve parā bhaktir</seg> <seg type='pāda' n='b'>yathā deve tathā gurau</seg> </l>\n<l><seg type='pāda' n='c'>tasyaite kathitā hy arthāḥ</seg> <seg type='pāda' n='d'>prakāśante mahātmanaḥ prakāśante mahātmanaḥ</seg> //</l>\n</lg>\n</div>\n\n  </body>\n\n"
}