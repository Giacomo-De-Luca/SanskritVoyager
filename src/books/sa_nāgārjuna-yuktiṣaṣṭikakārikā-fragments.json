{
  "title": "sa_nāgārjuna-yuktiṣaṣṭikakārikā-fragments",
  "body": "<body xmlns='http://www.tei-c.org/ns/1.0'>\n\n<lg>\n<l>astināstivyatikrāntā buddhir yeṣāṃ nirāśrayā |</l>\n<l>gambhīras tair nirālambaḥ pratyayārtho vibhāvyate || NagYsk_01</l>\n</lg>\n\n<p>...</p>\n\n<lg>\n<l>saṃsāraṃ caiva nirvāṇaṃ manyante 'tattvadarśinaḥ |</l>\n<l>na saṃsāraṃ na nirvāṇaṃ manyante tattvadarśinaḥ || NagYsk_05</l>\n</lg>\n\n<lg>\n<l>nirvāṇaṃ ca bhavaś caiva dvayam etan na vidyate |</l>\n<l>parajñānaṃ bhavasyaiva nirvāṇam iti kathyate || NagYsk_06</l>\n</lg>\n\n<p>...</p>\n\n<lg>\n<l>tat tat prāpya yad utpannaṃ notpannaṃ tat svabhāvataḥ |</l>\n<l>svabhāvena yan notpannam utpannaṃ nāma tat katham || NagYsk_19</l>\n</lg>\n\n<p>...</p>\n\n<lg>\n<l>sarvam astīti vaktavyam ādau tattvagaveṣiṇaḥ |</l>\n<l>paścād avagatārthasya niḥsaṅgasya viviktatā || NagYsk_30</l>\n</lg>\n\n<p>...</p>\n\n<lg>\n<l>mamety aham iti proktaṃ yathā kāryavaśāj jinaiḥ |</l>\n<l>tathā kāryavaśāt proktāḥ skandhāyatanadhātavaḥ || NagYsk_33</l>\n</lg>\n\n<lg>\n<l>mahābhūtādi vijñāne proktaṃ samavarudhyate |</l>\n<l>tajjñāne vagamaṃ yāti nanu mithyā vikalpitam || NagYsk_34</l>\n</lg>\n\n<p>...</p>\n\n<lg>\n<l>hetutaḥ saṃbhavo yasya sthitir na pratyayair vinā |</l>\n<l>vigamaḥ pratyayābhāvāt so 'stīty avagataḥ katham || NagYsk_39</l>\n</lg>\n\n<p>...</p>\n\n<lg>\n<l>rāgadveṣodbhavas tīvraduṣṭadṛṣṭiparigrahaḥ |</l>\n<l>vivādās tatsamutthāś ca bhāvābhyupagame sati || NagYsk_46</l>\n</lg>\n\n<lg>\n<l>sa hetuḥ sarvadṛṣṭīnāṃ kleśotpattir na taṃ vinā |</l>\n<l>tasmāt tasmin parijñāte dṛṣṭikleśaparikṣayaḥ || NagYsk_47</l>\n</lg>\n\n<lg>\n<l>parijñā tasya keneti pratītyotpādadarśanāt |</l>\n<l>pratītya jātaṃ cājātam āha tattvavidāṃ varaḥ || NagYsk_48</l>\n</lg>\n\n<p>...</p>\n\n<lg>\n<l>bālāḥ sajjanti rūpeṣu vairāgyaṃ yānti madhyamāḥ |</l>\n<l>svabhāvajñā vimucyante rūpasyottamabuddhayaḥ || NagYsk_55</l>\n</lg>\n\n<p>%%%%%%%%%%%%%%%%%%%%%%%%%%%%%%%%%%%%%%%%%%%%%%</p>\n\n<p>Copyright (C) 2003 by Chr. Lindtner - Denmark</p>\n\n<p>%%%%%%%%%%%%%%%%%%%%%%%%%%%%%%%%%%%%%%%%%%%%%%</p>\n\n  </body>\n\n"
}