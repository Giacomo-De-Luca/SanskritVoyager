{
  "title": "sa_narahari-rājanighaṇṭu",
  "body": "<body xmlns='http://www.tei-c.org/ns/1.0'>\n\n<lg>\n<l>Rājanighaṇṭu, Maṅgalācaraṇa</l>\n<l>śrīkaṇṭhācalamekhalāpariṇamatkumbhīndrabuddhyā radaprāntottambhitasaṃbhṛtābdagalitaiḥ śītair apāṃ śīkaraiḥ /</l>\n<l>nirvāṇe madasaṃjvare pramuditas tenātapatraśriyaṃ tanvānena nirantaraṃ diśatu vaḥ śrīvighnarājo mudam // Rajni_M.1</l>\n</lg>\n<lg>\n<l>karpūrakṣodagauraṃ dhṛtakapilajaṭaṃ trīkṣaṇaṃ candramauliṃ saudhaṃ kuṇḍaṃ sudhāṃśuṃ varayutam abhayaṃ doścatuṣke dadhānam /</l>\n<l>vāmotsaṅge vahantaṃ vividhamaṇigaṇālaṅkṛtām ujjvalāṅgīṃ śarvāṇīṃ svānurūpāṃ tamaniśamamṛteśākhyam īśaṃ smarāmi // Rajni_M.2</l>\n</lg>\n<lg>\n<l>śrīmanmaheśanalināsananirjarendrās tatrāśvināv atha tato tritanūdbhavaś ca /</l>\n<l>dhanvantariś carakasuśrutasūrimukhyās te 'py āyurāgamakṛtaḥ kṛtino jayantu // Rajni_M.3</l>\n</lg>\n<lg>\n<l>śambhuṃ praṇamya śirasā svagurūn upāsya pitroḥ padābjayugale praṇipatya bhaktyā /</l>\n<l>vighneśitāram adhigamya sarasvatīṃ ca prārambhi bhaiṣajahitāya nighaṇṭurājaḥ // Rajni_M.4</l>\n</lg>\n\n<lg>\n<l>Rājanighaṇṭu, Granthaprastāvanā</l>\n<l>dhanvantarīyamadanādihalāyudhādīn viśvaprakāśyamarakoṣasaśeṣarājau /</l>\n<l>ālokya lokaviditāṃś ca vicintya śabdān dravyābhidhānagaṇasaṃgraha eṣa sṛṣṭaḥ // Rajni_Gpr.1</l>\n</lg>\n<lg>\n<l>āyuḥśrutīnāmatulopakārakaṃ dhanvantarigranthamatānusārakam /</l>\n<l>ācakṣmahe lakṣaṇalakṣmadhārakaṃ nāmoccayaṃ sarvarujāpasārakam // Rajni_Gpr.2</l>\n</lg>\n<lg>\n<l>nirdeśalakṣaṇaparīkṣaṇanirṇayena nānāvidhauṣadhavicāraparāyaṇo yaḥ /</l>\n<l>so 'dhītya yat sakalam enam avaiti sarvaṃ tasmād ayaṃ jayati sarvanighaṇṭurājaḥ // Rajni_Gpr.3</l>\n</lg>\n<lg>\n<l>nānāvidhauṣadhirasāhvayavīryapākaprastāvanistaraṇapaṇḍitacetano 'pi /</l>\n<l>muhyaty avaśyam anavekṣya nighaṇṭum enaṃ tasmād ayaṃ viracito bhiṣajāṃ hitāya // Rajni_Gpr.4</l>\n</lg>\n<lg>\n<l>nighaṇṭunā vinā vaidyo vidvān vyākaraṇaṃ vinā /</l>\n<l>anabhyāsena dhānuṣkas trayo hāsyasya bhājanam // Rajni_Gpr.5</l>\n</lg>\n<lg>\n<l>nānādeśaviśeṣabhāṣitavaśād yat saṃskṛtaprākṛtāpabhraṃśādikanāmni naiva gaṇanā dravyoccayavyāhṛtau /</l>\n<l>tasmād atra tu yāvatāsty upakṛtis tāvan mayā gṛhyate pāthodaiḥ paripīyate kim akhilaṃ tad vāri vārāṃ nidheḥ // Rajni_Gpr.6</l>\n</lg>\n<lg>\n<l>ābhīragopālapulindatāpasāḥ pānthās tathānye 'pi ca vanyapāragāḥ /</l>\n<l>parīkṣya tebhyo vividhoṣadhābhidhārasādilakṣmāṇi tataḥ prayojayet // Rajni_Gpr.7</l>\n</lg>\n<lg>\n<l>nānābhidheyam atha yatra śivāsamaṅgāśyāmādināma nigameṣu niveśitaṃ yat /</l>\n<l>prastāvavīryarasayogavaśād amuṣya buddhyā vimṛśya bhiṣajāṃ ca dhṛtir vidheyā // Rajni_Gpr.8</l>\n</lg>\n<lg>\n<l>nāmāni kvacid iha rūḍhitaḥ svabhāvāt deśyoktyā kvacana ca lāñchanopamābhyām /</l>\n<l>vīryeṇa kvacid itarāhvayādideśāt dravyāṇāṃ dhruvam iti saptadhoditāni // Rajni_Gpr.9</l>\n</lg>\n<lg>\n<l>atrauṣadhīnivahanāmaguṇābhidhānaprastāvatas tadupayuktatayetarāṇi /</l>\n<l>kṣetrāvanīdharanadīnaratiryagādīn vyākhyāguṇair atisavistaram īritāni // Rajni_Gpr.10</l>\n</lg>\n<lg>\n<l>ekaḥ ko 'pi sacetasāṃ yadi mude kalpeta jalpe guṇas tatrānye 'pi vinārthanāṃ bahumatiṃ santaḥ svayaṃ tanvate /</l>\n<l>apy ārdrīkṛtaśailasānugaśilām āpīya cāndrīṃ sudhām ambhodhiḥ kumudair dṛśaś ca jagatāṃ nandanti kenārditāḥ // Rajni_Gpr.11</l>\n</lg>\n<lg>\n<l>aprasiddhābhidhaṃ cātra yad auṣadham udīritam /</l>\n<l>tasyābhidhāvivekaḥ syād ekārthādinirūpaṇe // Rajni_Gpr.12</l>\n</lg>\n<lg>\n<l>rambhāśyāmādināmnā ye svargastrītaruṇīti ca /</l>\n<l>arthā nānārthatantroktās tyaktās te 'sminn apārthakāḥ // Rajni_Gpr.13</l>\n</lg>\n<lg>\n<l>vyaktiḥ kṛtātra karṇāṭamahārāṣṭrīyabhāṣayā /</l>\n<l>āndhralāṭādibhāṣās tu jñātavyās taddvayāśrayāḥ // Rajni_Gpr.14</l>\n</lg>\n<lg>\n<l>etattrinetraguṇanīyaguṇānuviddhavarṇāḍhyavṛttasitamauktikavargasāram /</l>\n<l>kaṇṭhe satāṃ sakalanivṛtidhāmanāmacintāmaṇiprakaradāma karotu kelim // Rajni_Gpr.15</l>\n</lg>\n<lg>\n<l>atrānūpādir asmād avanir atha guḍūcīśatāhvādiko dvau tatprānte parpaṭādis tadupari paṭhitau pippalīmūlakādiḥ /</l>\n<l>śālmalyādiḥ prabhadrādikam anu karavīrādir āmrādir anyas tasyāgre candanādis tadanu nigaditaḥ komalaḥ kāñcanādiḥ // Rajni_Gpr.16</l>\n</lg>\n<lg>\n<l>pānīyaḥ kṣīraśālyādikam anu kathito māsamānuṣyakādiḥ siṃhādiḥ syād gadādis tadanu bhavati sattvādhiko miśrako 'nyaḥ /</l>\n<l>ekārthādis tad etais trikaraparicitaiḥ prātibhonmeṣasargaṃ vargair āsādya vaidyo nijamatahṛdaye nistarāṃ niścinotu // Rajni_Gpr.17</l>\n</lg>\n<lg>\n<l>kāśmīreṇa kapardipādakamaladvaṃdvārcanopārjitaśrīsaubhāgyayaśaḥpratāpapadavī dhāmnā pratiṣṭhāpitā /</l>\n<l>seyaṃ śrīnarasiṃhanāmaviduṣo svarvaidyavidyāsthitiḥ prītyā prāptasuvarṇarājiracanā citrojjvalā pīṭhikā // Rajni_Gpr.18</l>\n</lg>\n<lg>\n<l>anyatra vidyamānatvād upayogānavekṣaṇāt /</l>\n<l>vṛthā vistarabhītyā ca nokto guṇagaṇo mayā // Rajni_Gpr.19</l>\n</lg>\n\n<lg>\n<l>Rājanighaṇṭu, Ānūpādivarga</l>\n<l>nānākṣauṇījanānājalamṛgasahitaṃ nirjharavrātaśītaṃ śailākīrṇaṃ kanīyaḥ kuraramukhakhagālaṅkṛtaṃ tāmrabhūmi /</l>\n<l>bibhrad vrīhyādikaṃ yat sthalam ativipulaṃ nīrasaṃ yat tv anuṣṇaṃ pittaghnaṃ śleṣmavātapradam udararujāpāmadaṃ syād anūpam // Rajni_1.1</l>\n</lg>\n<lg>\n<l>tac coktakṛtsnanijalakṣaṇadhāribhūricchāyāvṛtāntaravahad bahuvārimukhyam /</l>\n<l>īṣat prakāśasalilaṃ yadi madhyamaṃ tat etac ca nātibahalāmbu bhavet kanīyaḥ // Rajni_1.2</l>\n</lg>\n<lg>\n<l>yatrānūpaviparyayas tanutṛṇāstīrṇā dharā dhūsarā mudgavrīhiyavādidhānyaphaladā tīvroṣmavaty uttamā /</l>\n<l>prāyaḥ pittavivṛddhir uddhatabalāḥ syur nīrajaḥ prāṇino gāvo 'jāś ca payaḥ kṣaranti bahu tatkūpe jalaṃ jāṅgalam // Rajni_1.3</l>\n</lg>\n<lg>\n<l>etac ca mukhyam uditaṃ svaguṇaiḥ samagram alpālpabhūruhayutaṃ yadi madhyamaṃ tat /</l>\n<l>tac cāpi kūpakhanane sulabhāmbu yat taj jñeyaṃ kanīya iti jāṅgalakaṃ trirūpam // Rajni_1.4</l>\n</lg>\n<lg>\n<l>lakṣmonmīlati yatra kiṃcid ubhayos taj jāṅgalānūpayor godhūmolvaṇayāvanālavilasanmāṣādidhānyodbhavaḥ /</l>\n<l>nānāvarṇam aśeṣajantusukhadaṃ deśaṃ budhā madhyamaṃ doṣodbhūtivikopaśāntisahitaṃ sādhāraṇaṃ taṃ viduḥ // Rajni_1.5</l>\n</lg>\n<lg>\n<l>tac ca sādhāraṇaṃ dvedhānūpajāṅgalayoḥ param /</l>\n<l>yatra yatra guṇādhikyaṃ tatra tasya guṇaṃ bhajet // Rajni_1.6</l>\n</lg>\n<lg>\n<l>mukhyaṃ taddeśavaiṣamyān nāsti sādhāraṇaṃ kvacit /</l>\n<l>sūkṣmatvāl lakṣma tattvasya tadvidhair vedam iṣyate // Rajni_1.7</l>\n</lg>\n<lg>\n<l>kṣetrabhedaṃ pravakṣyāmi śivenākhyātam añjasā /</l>\n<l>brāhmaṃ kṣātraṃ ca vaiśyīyaṃ śaudraṃ ceti yathākramāt // Rajni_1.8</l>\n</lg>\n<lg>\n<l>tatra kṣetre brahmabhūmīruhāḍhyaṃ vārisphāraṃ yat kuśāṅkūrakīrṇam /</l>\n<l>ramyaṃ yac ca śvetamṛtsnāsametaṃ tad vyācaṣṭe brāhmam ity aṣṭamūrtiḥ // Rajni_1.9</l>\n</lg>\n<lg>\n<l>tāmrabhūmivalayaṃ vibhūdharaṃ yan mṛgendramukhasaṃkulaṃ kulam /</l>\n<l>ghoraghoṣi khadirādidurgamaṃ kṣātram etad uditaṃ pinākinā // Rajni_1.10</l>\n</lg>\n<lg>\n<l>śātakumbhanibhabhūmibhāsvaraṃ svarṇareṇunicitaṃ vidhānavat /</l>\n<l>siddhakiṃnarasuparvasevitaṃ vaiśyam ākhyad idam induśekharaḥ // Rajni_1.11</l>\n</lg>\n<lg>\n<l>śyāmasthalāḍhyaṃ bahuśasyabhūtidaṃ lasattṛṇair babbulavṛkṣavṛddhidam /</l>\n<l>dhānyodbhavaiḥ karṣakalokaharṣadaṃ jagāda śaudraṃ jagatau vṛṣadhvajaḥ // Rajni_1.12</l>\n</lg>\n<lg>\n<l>dravyaṃ kṣetrād uditam anaghaṃ brāhma tat siddhidāyi kṣatrād utthaṃ valipalitajid viśvarogāpahāri /</l>\n<l>vaiśyāj jātaṃ prabhavatitarāṃ dhātulohādisiddhau śaudrād etaj janitam akhilavyādhividrāvakaṃ drāk // Rajni_1.13</l>\n</lg>\n<lg>\n<l>brahmā śakraḥ kiṃnareśas tathā bhūr ity eteṣāṃ devatāḥ syuḥ krameṇa /</l>\n<l>proktās tatra prāg umāvallabhena pratyekaṃ te pañca bhūtāni vakṣye // Rajni_1.14</l>\n</lg>\n<lg>\n<l>pītasphuradvalayaśarkarilāśmaramyaṃ pītaṃ yad uttamamṛgaṃ caturasrabhūtam /</l>\n<l>prāyaś ca pītakusumānvitavīrudādi tat pārthivaṃ kaṭhinam udyad aśeṣatas tu // Rajni_1.15</l>\n</lg>\n<lg>\n<l>ardhacandrākṛtiśvetaṃ kamalābhaṃ dṛṣaccitam /</l>\n<l>nadīnadajalākīrṇam āpyaṃ tat kṣetram ucyate // Rajni_1.16</l>\n</lg>\n<lg>\n<l>khadirādidrumākīrṇaṃ bhūricitrakaveṇukam /</l>\n<l>trikoṇaṃ raktapāṣāṇaṃ kṣetraṃ taijasam uttamam // Rajni_1.17</l>\n</lg>\n<lg>\n<l>dhūmrasthalaṃ dhūmradṛṣatparītaṃ ṣaṭkoṇakaṃ tūrṇamṛgāvakīrṇam /</l>\n<l>śākais tṛṇair añcitarūkṣavṛkṣakaṃ prakāram etat khalu vāyavīyam // Rajni_1.18</l>\n</lg>\n<lg>\n<l>nānāvarṇaṃ vartulaṃ tat praśastaṃ prāyaḥ śubhraṃ parvatākīrṇam uccaiḥ /</l>\n<l>yac ca sthānaṃ pāvanaṃ devatānāṃ prāha kṣetraṃ trīkṣaṇas tv āntarikṣam // Rajni_1.19</l>\n</lg>\n<lg>\n<l>dravyaṃ vyādhiharaṃ balātiśayakṛt svādu sthiraṃ pārthivaṃ syād āpyaṃ kaṭukaṃ kaṣāyam akhilaṃ śītaṃ ca pittāpaham /</l>\n<l>yat tiktaṃ lavaṇaṃ ca dīpyamarujic coṣṇaṃ ca tat taijasaṃ vāyavyaṃ tu himoṣṇam amlam abalaṃ syān nābhasaṃ nīrasam // Rajni_1.20</l>\n</lg>\n<lg>\n<l>brahmā viṣṇuś ca rudro 'smād īśvaro 'tha sadāśivaḥ /</l>\n<l>ity etāḥ kamataḥ pañca kṣetrabhūtādhidevatāḥ // Rajni_1.21</l>\n</lg>\n<lg>\n<l>jitvā javād ajarasainyam ihājahāra vīraḥ purā yudhi sudhākalaśaṃ garutmān /</l>\n<l>kīrṇais tadā bhuvi sudhāśakalaiḥ kilāsīd vṛkṣādikaṃ sakalam asya sudhāṃśur īśaḥ // Rajni_1.22</l>\n</lg>\n<lg>\n<l>tatrotpannās tūttame kṣetrabhāge viprīyādau vipruṣo yatra yatra /</l>\n<l>kṣauṇījādidravyabhūyaṃ prapannās tās tāḥ saṃjñā bibhrate tatra bhūyaḥ // Rajni_1.23</l>\n</lg>\n<lg>\n<l>evaṃ kṣetrānuguṇyena tajjā viprādivarṇinaḥ /</l>\n<l>yadi vā lakṣaṇaṃ vakṣyāmy amohāya manīṣiṇām // Rajni_1.24</l>\n</lg>\n<lg>\n<l>kisalayakusume prakāṇḍaśākhādiṣu viśadeṣu vadanti vipram etān /</l>\n<l>narapatimatilohiteṣu vaiśyaṃ kanakanibheṣu sitetareṣu śūdram // Rajni_1.25</l>\n</lg>\n<lg>\n<l>viprādijātisambhūtān viprādiṣv eva yojayet /</l>\n<l>guṇāḍhyān api vṛkṣādīn prātilomyaṃ na cācaret // Rajni_1.26</l>\n</lg>\n<lg>\n<l>vipro viprādyeṣu varṇeṣu rājā rājanyādau vaiśyamukhyeṣu vaiśyaḥ /</l>\n<l>śūdraḥ śūdrādyeṣu śastaṃ guṇāḍhyaṃ dravyaṃ naiva prātilomyena kiṃcit // Rajni_1.27</l>\n</lg>\n<lg>\n<l>dravyaṃ yad aṅkūrajam āhur āryās tat te punaḥ pañcavidhaṃ vadanti /</l>\n<l>vanaspatiś cāpi sa eva vānaspatyaḥ kṣupo vīrud athauṣadhīś ca // Rajni_1.28</l>\n</lg>\n<lg>\n<l>jñeyaḥ so 'tra vanaspatiḥ phalati yaḥ puṣpair vinā taiḥ phalaṃ vānaspatya iti smṛtas tanur asau hrasvaḥ kṣupaḥ kathyate /</l>\n<l>yā vellatyagamādisaṃśrayavaśād eṣā tu vallī matā śālyādiḥ punar oṣadhiḥ phalaparīpākāvasānānvitā // Rajni_1.29</l>\n</lg>\n<lg>\n<l>strīpuṃnapuṃsakatvena traividhyaṃ sthāvareṣv api /</l>\n<l>śṛṇu vakṣyāmi tallakṣma vyaktam atra yathākramam // Rajni_1.30</l>\n</lg>\n<lg>\n<l>ikṣuveṇutaruvīrudādayaḥ skandhakāṇḍaphalapuṣpapallavaiḥ /</l>\n<l>snigdhadīrghatanutāmanoramās tāḥ striyaḥ khalu matā vipaścitām // Rajni_1.31</l>\n</lg>\n<lg>\n<l>yatra puṣpapravālādi nātidīrghaṃ na cālpakam /</l>\n<l>sthūlaṃ paruṣam ity eṣa pumān ukto manīṣibhiḥ // Rajni_1.32</l>\n</lg>\n<lg>\n<l>strīpuṃsayor yatra vibhāti lakṣma dvayor api skandhaphalādikeṣu /</l>\n<l>saṃdehadaṃ naikatarāvadhāri napuṃsakaṃ tadvibudhā vadanti // Rajni_1.33</l>\n</lg>\n<lg>\n<l>dravyaṃ pumān syād akhilasya jantor ārogyadaṃ tadbalavardhanaṃ ca /</l>\n<l>strī durbalā svalpaguṇā guṇāḍhyā strīṣv eva na kvāpi napuṃsakaḥ syāt // Rajni_1.34</l>\n</lg>\n<lg>\n<l>yadi striyaḥ strīṣu kṛtā guṇāḍhyāḥ klībāni tu klībaśarīrabhājām /</l>\n<l>sadā ca sarvatra pumān prayuktau guṇāvahaś ceti ca kecid āhuḥ // Rajni_1.35</l>\n</lg>\n<lg>\n<l>kṣutpipāsā ca nidrā ca vṛkṣādiṣv api lakṣyate /</l>\n<l>mṛjjalādānatas tv ādye parṇasaṃkocitāntimā // Rajni_1.36</l>\n</lg>\n<lg>\n<l>yatkāṭhinye sā kṣitiryodbhavo 'mbhastejastūṣmā vardhate yat sa vātaḥ /</l>\n<l>yad yac chidraṃ tan nabhaḥ sthāvarāṇām ity eteṣāṃ pañcabhūtātmakatvam // Rajni_1.37</l>\n</lg>\n<lg>\n<l>itthaṃ deśaguṇasvarūpakathanaprakrāntakāntārajakṣetradravyaguṇānvayakramam imaṃ vargaṃ paṭhitvā naraḥ /</l>\n<l>prāpnoty āśu bhiṣak prayogaviṣayaprāvīṇyapārīṇatāhaṃkurvāṇasuparvasaṃsadagadaṅkārakriyākauśalam // Rajni_1.38</l>\n</lg>\n<lg>\n<l>asūta sutam īśvaraḥ śrutayaśā yam aṣṭādaśaprabhedavidhavāṅmayāmbunidhipārapārīṇadhīḥ /</l>\n<l>amuṣya nṛharīśituḥ kṛtivarasya vargaḥ kṛtāvasāvagamadādimaḥ sadabhidhānacūḍāmaṇau // Rajni_1.39</l>\n</lg>\n\n<lg>\n<l>Rājanighaṇṭu, Dharaṇyādivarga</l>\n<l>atha dharaṇidharitrībhūtadhātrīdharābhūkṣitimahidharaṇīḍākṣmāvanīmedinījyā /</l>\n<l>avanirudadhivastrā gauḥ kṣamā kṣauṇir urvī kurapi vasumatīrā kāśyapī ratragarbhā // Rajni_2.1</l>\n</lg>\n<lg>\n<l>kṣamādimā bhūmirilā vasundharā varā ca dhātrī vasudhācalorvarā /</l>\n<l>viśvambharādyā jagatī kṣitī rasā pṛthvī ca gotrā pṛthivī pṛthur mahī // Rajni_2.2</l>\n</lg>\n<lg>\n<l>kṣauṇī sarvasahānantā bhūtamātā ca niścalā /</l>\n<l>bhūmī vījaprasūḥ śyāmā kroḍakāntā ca kīrtitā // Rajni_2.3</l>\n</lg>\n<lg>\n<l>sā bhūmir urvarākhyā yā sarvaśasyodbhavapradā /</l>\n<l>samastavastūdbhavanād urvarā nāma bhūriyam // Rajni_2.4</l>\n</lg>\n<l>mṛn mṛttikā praśastā sā mṛtsā mṛtsneti ceṣyate // Rajni_2.5</l>\n<lg>\n<l>kṣārā mṛdūṣaro deśas tadvān iraṇam ūṣaram /</l>\n<l>khilam aprahataṃ prāhur dhanvā tu marur ucyate // Rajni_2.6</l>\n</lg>\n<lg>\n<l>maruprāyas tu yo deśaḥ sa cokto jāṅgalābhidhaḥ /</l>\n<l>kṛṣṇamṛt kṛṣṇabhūmiḥ syāt pāṇḍubhūmis tu pāṇḍumṛt // Rajni_2.7</l>\n</lg>\n<lg>\n<l>sa śārkaraḥ śārkarilo deśo yaḥ śarkarānvitaḥ /</l>\n<l>saikataḥ syāt sikatilaḥ sikatāvāṃś ca yo bhavet // Rajni_2.8</l>\n</lg>\n<lg>\n<l>deśo janapado nīvṛdviṣayaś copavarttanam /</l>\n<l>pradeśaḥ sthānam ākhyā bhūr avakāśaḥ sthitiḥ padam // Rajni_2.9</l>\n</lg>\n<lg>\n<l>nadyambujair bhṛto dhānyair nadīmātraka ucyate /</l>\n<l>vṛṣṭyambajais tu tair eṣa deśaḥ syād devamātṛkaḥ // Rajni_2.10</l>\n</lg>\n<lg>\n<l>nadīvṛṣṭijalodbhūtair nānādhānyaiḥ samāvṛtaḥ /</l>\n<l>deśo dvayānugamanāt sa dvaimātṛka ucyate // Rajni_2.11</l>\n</lg>\n<lg>\n<l>mudgādīnāṃ kṣetram udbhūtidaṃ yat tan maudgīnaṃ kodravīṇaṃ tathānyat /</l>\n<l>vraiheyaṃ syāt kiṃca śāleyam evaṃ buddhāṇavyañcāṇavīnaṃ ca vidyāt // Rajni_2.12</l>\n</lg>\n<lg>\n<l>atha māṣyaṃ māṣīṇaṃ bhaṅgyaṃ bhāṅgīnam umyam aumīnam /</l>\n<l>tilyaṃ tailīnaṃ syād iti ṣaṣṭikyaṃ ca yavyaṃ ca // Rajni_2.13</l>\n</lg>\n<lg>\n<l>śākāder yatra niṣpattir etat syāc chākaśākaṭam /</l>\n<l>śākaśākinam ity etat tathā vāstūkaśākaṭam // Rajni_2.14</l>\n</lg>\n<lg>\n<l>atha giridharaṇīdhragotrabhūbhṛtśikhariśiloccayaśailasānumantaḥ /</l>\n<l>kṣitibhṛdaganagāvanīdharādristhirakudharāś ca dharādharo dharaś ca // Rajni_2.15</l>\n</lg>\n<lg>\n<l>ahāryaḥ parvato grāvā kaṭakī prasthavān api /</l>\n<l>śṛṅgī ca vṛkṣavāṃś ceti śabdāḥ śailārthavācakāḥ // Rajni_2.16</l>\n</lg>\n<lg>\n<l>madhyamas tu nitambaḥ syāt kaṭakaṃ mekhalā ca sā /</l>\n<l>taṭe taṭī prapātaś ca prasthe snuḥ sānusānunī // Rajni_2.17</l>\n</lg>\n<lg>\n<l>śṛṅgaṃ tu śikharaṃ kūṭaṃ kandare kandarā darī /</l>\n<l>vilaṃ guhā śilāsandhir devakhātaṃ ca gahvaram // Rajni_2.18</l>\n</lg>\n<lg>\n<l>pratyantagirayaḥ pādā gaṇḍaśailāścyutopalāḥ /</l>\n<l>ākaraḥ khanir ity ukto dhātavo gairikādayaḥ // Rajni_2.19</l>\n</lg>\n<lg>\n<l>grāvā prastarapāṣāṇau dṛṣadaśmopalaḥ śilā /</l>\n<l>lohāni vividhāni syur aśmasārādisaṃjñayā // Rajni_2.20</l>\n</lg>\n<lg>\n<l>kānanaṃ gahanaṃ satraṃ kāntāraṃ vipinaṃ vanam /</l>\n<l>araṇyam aṭavī dāvo davaś ca vanavācakāḥ // Rajni_2.21</l>\n</lg>\n<lg>\n<l>anyad udyānam ākrīḍo yatra krīḍanti rāgiṇaḥ /</l>\n<l>nṛpālayeṣu pramadavanam antaḥpurocitam // Rajni_2.22</l>\n</lg>\n<lg>\n<l>mahāvanam araṇyānī mahāraṇyaṃ mahāṭavī /</l>\n<l>athopavanam ārāmaḥ puraprānte vanaṃ tu yat // Rajni_2.23</l>\n</lg>\n<lg>\n<l>kujaḥ kṣitiruho 'ṅghripaḥ śikharipādapau viṣṭaraḥ kuṭhas tarur anokahaḥ kuruhabhūruhadrudrumāḥ /</l>\n<l>ago nagavanaspatī viṭapiśākhibhūjāgamā mahījadharaṇīruhakṣitijavṛkṣaśālādayaḥ // Rajni_2.24</l>\n</lg>\n<lg>\n<l>phalitaḥ phalavān eṣa phalinaś ca phalī tathā /</l>\n<l>phalegrahir abandhyo yaḥ syād amoghaphalodayaḥ // Rajni_2.25</l>\n</lg>\n<lg>\n<l>athāvakeśī bandhyo 'yaṃ viphalo niṣphalo 'phalaḥ /</l>\n<l>uktau prāg ātmanā bhinnau vānaspatyavanaspatī // Rajni_2.26</l>\n</lg>\n<lg>\n<l>mūlaṃ tu netraṃ pādaḥ syād aṅghriścaraṇam ity api /</l>\n<l>udbhedas tv aṅkuro jñeyaḥ praroho 'ṅkūra ity api // Rajni_2.27</l>\n</lg>\n<lg>\n<l>arvāgbhāgo 'sya budhnaḥ syāt nitambaḥ sapṛthur bhavet /</l>\n<l>āskandhāt ta prakāṇḍaḥ syāt kāṇḍo daṇḍaś ca kathyate // Rajni_2.28</l>\n</lg>\n<lg>\n<l>skandhapramāṇāsya latās tu śākhāḥ skandhotthaśākhās tu bhavanti śālāḥ /</l>\n<l>jaṭāḥ śirās tasya kilāvarohāḥ śākhā śiphā majjani sāram āhuḥ // Rajni_2.29</l>\n</lg>\n<lg>\n<l>niṣkuṭaṃ koṭaraṃ proktaṃ tvaci valkaṃ tu valkalam /</l>\n<l>navapuṣpāḍhyaśākhāgre vallarī mañjarī tathā // Rajni_2.30</l>\n</lg>\n<lg>\n<l>parṇaṃ patraṃ dalaṃ barhaṃ palāśaṃ chadanaṃ chadaḥ /</l>\n<l>syāt pallavaḥ kiśalayaḥ prabālaḥ pallavaṃ navam // Rajni_2.31</l>\n</lg>\n<lg>\n<l>vistāro viṭapaḥ proktaḥ prāgraṃ tu śikharaṃ śiraḥ /</l>\n<l>māḍhiḥ parṇaśirā jñeyā vṛntaṃ prasavabandhanam // Rajni_2.32</l>\n</lg>\n<lg>\n<l>kulakṣārakajālakakalikās tu kuḍamale kathitāḥ /</l>\n<l>kusumaṃ sumanaḥ prasūnaprasavasumaṃ sūnuphullapuṣpaṃ syāt // Rajni_2.33</l>\n</lg>\n<lg>\n<l>makarando marandaś ca madhu puṣparasāhvayam /</l>\n<l>pauṣpaṃ rajaḥ parāgaḥ syān madhulī dhūlikā ca sā // Rajni_2.34</l>\n</lg>\n<lg>\n<l>guccho guluñchaḥ stavako gucchakaḥ kusumoccayaḥ /</l>\n<l>samaṃ parimalāmodagandhasaurabhyasaurabham // Rajni_2.35</l>\n</lg>\n<lg>\n<l>ujjṛmbhitam ujjṛmbhaṃ smitam unmiṣitaṃ vinidram unnidram /</l>\n<l>unmīlitaṃ vijṛmbhitam udbuddhodbhidurabhinnam udbhinnam // Rajni_2.36</l>\n</lg>\n<lg>\n<l>vikasitahasitavikasvaravikacavyākośaphullasamphullam /</l>\n<l>sphuṭam uditadalitadīrṇasphuṭitotphullapraphullam ekārtham // Rajni_2.37</l>\n</lg>\n<lg>\n<l>nidrāṇaṃ mudritaṃ suptaṃ militaṃ mīlitaṃ natam /</l>\n<l>nikūṇitaṃ saṅkucitaṃ sanidram alasaṃ samam // Rajni_2.38</l>\n</lg>\n<lg>\n<l>āhus tarūṇāṃ phalam atra śasyaṃ tad āmam uktaṃ hi śalāṭusaṃjñam /</l>\n<l>śuṣkaṃ tu vānaṃ pravadanti gulmastambau prakāṇḍairahito mahījaḥ // Rajni_2.39</l>\n</lg>\n<lg>\n<l>ulapaṃ gulminī vīrullatā vallī pratāninī /</l>\n<l>vratatiḥ pratatiś caiṣā vistīrṇā vīrud ucyate // Rajni_2.40</l>\n</lg>\n<lg>\n<l>atha vakṣāmi nakṣatravṛkṣānāgamalakṣitān /</l>\n<l>pūjyān āyuṣyadāṃś caiva varddhanāt pālanād api // Rajni_2.41</l>\n</lg>\n<lg>\n<l>viṣadrudhātrītaruhemadugdhā jambūs tathā khādirakṛṣṇavaṃśāḥ /</l>\n<l>aśvatthanāgau ca vaṭaḥ palāśaḥ plakṣas tathāmbaṣṭhataruḥ krameṇa // Rajni_2.42</l>\n</lg>\n<lg>\n<l>bilvārjunau caiva vikaṅkato 'tha sakesarāḥ śambarasarjavañjulāḥ /</l>\n<l>sapānasārkāś ca śamīkadambās tathāmranimbau madhukadrumaḥ kramāt // Rajni_2.43</l>\n</lg>\n<lg>\n<l>amī nakṣatradaivatyā vṛkṣāḥ syuḥ saptaviṃśatiḥ /</l>\n<l>aśvinyādikramād eṣām eṣā nakṣatrapaddhatiḥ // Rajni_2.44</l>\n</lg>\n<lg>\n<l>yas tv eteṣām ātmajanmarkṣabhājāṃ martyaḥ kuryād bheṣajādīn madāndhaḥ /</l>\n<l>tasyāyuṣyaṃ śrīkalatraṃ ca putro naśyaty eṣā vardhate varddhanādyaiḥ // Rajni_2.45</l>\n</lg>\n<lg>\n<l>ācāryoktau sphuṭam atha bṛhatsuśrute nāradīye nārāyaṇyāṃ kvacid api tathānyatra tantrāntareṣu /</l>\n<l>jñātvāpīha prathitabhiṣajā nātidṛṣṭopayogaṃ naivāsmābhir viśaditam idaṃ gauravād granthabhīteḥ // Rajni_2.46</l>\n</lg>\n<lg>\n<l>tālādyā jātayaḥ sarvāḥ kramukaḥ ketakī tathā /</l>\n<l>kharjūrīnārikelādyās tarayavṛkṣāḥ prakīrtitāḥ // Rajni_2.47</l>\n</lg>\n<lg>\n<l>sarvāāṃro cārdrāṇi navaueṣadhāni suvīryyavantīti vadanti dhīrāḥ /</l>\n<l>sarvāriya śuṣkāriya tu madhyamāni śuṣkāṇi jeīrṇāni ca niṣphalāni // Rajni_2.48</l>\n</lg>\n<lg>\n<l>vāstūkakuṭajaguḍūcīvāsākuṣmāṇḍakādiśatapatrī /</l>\n<l>ityādi tu nityārdraṃ guṇavac chuṣkaṃ yadā tadā dvimuyaṇam /</l>\n<l>viḍaṅga madhu magūrī dāḍimaṃ pippalo guḍuḥ /</l>\n<l>nāgavalleīnduvaśśālyādyāḥ purāṇāḥ syuāāruṇottamāḥ // Rajni_2.49</l>\n</lg>\n<lg>\n<l>kāṭhinyaṃ madhyakāṭhinyaṃ mārdavaṃ ceti tu tridhā /</l>\n<l>dravyāṇām iha sarveṣāṃ prakṛtiḥ kathyate budhaiḥ // Rajni_2.50</l>\n</lg>\n<lg>\n<l>dravyāṇāṃ santi sarveṣāṃ pūrvair uktās trayo guṇāḥ /</l>\n<l>raso vīryaṃ vipākaś ca jñātavyās te 'tiyatnataḥ // Rajni_2.51</l>\n</lg>\n<lg>\n<l>rasas tu madhurādiḥ syād vīryaṃ kāryasamarthatā /</l>\n<l>pariṇāme guṇāḍhyatvaṃ vipāka iti saṃjñitam // Rajni_2.52</l>\n</lg>\n<lg>\n<l>śītam uṣṇaṃ ca rūkṣaṃ ca snigdhaṃ tīkṣṇaṃ tathā mṛdu /</l>\n<l>picchilaṃ viśadaṃ ceti vīryam aṣṭavidhaṃ smṛtam // Rajni_2.53</l>\n</lg>\n<lg>\n<l>niskuṭapramadakānanādiṣu dravyam etad api nirguṇaṃ bhavet /</l>\n<l>kvāpyalīkavacanopakarṇanāt kvāpyasādhuvanitādisevanāt // Rajni_2.54</l>\n</lg>\n<lg>\n<l>jātaṃ śmaśāne valmīke deśe mūtrādidūṣite /</l>\n<l>dravyaṃ naivopayogāya bhiṣajām upajāyate // Rajni_2.55</l>\n</lg>\n<lg>\n<l>kandaṃ himartau śiśire ca mūlaṃ puṣpaṃ vasante guṇadaṃ vadanti /</l>\n<l>prabālapatrāṇi nidāghakāle syuḥ paṅkajātāni śaratprayoge // Rajni_2.56</l>\n</lg>\n<lg>\n<l>nimboḍumbarajambavādyā yathākālaṃ guṇottarāḥ /</l>\n<l>kandādiṣv atha sarveṣāṃ pṛthag eva rasādyaḥ // Rajni_2.57</l>\n</lg>\n<lg>\n<l>kecit kande ke 'pi mūleṣu kecit patre puṣpe ke 'pi kecit phaleṣu /</l>\n<l>tvacy evānye valkale kecid itthaṃ dravyastomā bhinnabhinnaṃ guṇāḍhyāḥ // Rajni_2.58</l>\n</lg>\n<lg>\n<l>deśe deśe yojanadvādaśānte bhinnāny āhur dravyanāmāni loke /</l>\n<l>kiṃcāmīṣu prāṇināṃ varṇabhāṣāceṣṭācchāyā bhinnarūpā vibhāti // Rajni_2.59</l>\n</lg>\n<lg>\n<l>anirdiṣṭaprayogeṣu mūlaṃ grāhyaṃ tvagādiṣu /</l>\n<l>sāmānyoktau prayoktavyaṃ prāhus toyaṃ tu nābhasam // Rajni_2.60</l>\n</lg>\n<lg>\n<l>cūrṇakalkakaṣāyāṇāṃ pramāṇaṃ yatra noditam /</l>\n<l>tatra dravyapramāṇena svayaṃ buddhyā prayojayet // Rajni_2.61</l>\n</lg>\n<lg>\n<l>mādhvīkaṃ sarvamadyānāṃ madhūnāṃ mākṣikaṃ tathā /</l>\n<l>tailaṃ tu tilasambhūtaṃ dhātavo vastisambhavāḥ // Rajni_2.62</l>\n</lg>\n<lg>\n<l>śālīnāṃ raktaśāliḥ syāt sūpyānāṃ mudga eva ca /</l>\n<l>mūlānāṃ pippalīmūlaṃ phalānāṃ madanaṃ phalam // Rajni_2.63</l>\n</lg>\n<lg>\n<l>tvacā tu gandhadravyāṇāṃ patrāṇāṃ gandhapatrakam /</l>\n<l>jīvantiśākaṃ śākānāṃ lavaṇānāṃ ca saindhavam // Rajni_2.64</l>\n</lg>\n<lg>\n<l>sāmānyapuṣpanirdeśāt mālatīkusumaṃ kṣipet /</l>\n<l>ittham anye 'pi boddhavyāḥ prayogā yogalakṣitāḥ // Rajni_2.65</l>\n</lg>\n<lg>\n<l>dravyaṃ vātaharaṃ yat tat sakalaṃ dīpanaṃ param /</l>\n<l>kaphahāri samaṃ proktaṃ pittaghnaṃ mandadīpanam // Rajni_2.66</l>\n</lg>\n<lg>\n<l>yac chītavīryaṃ guru pittahāri dravyaṃ nṛṇāṃ vātakaraṃ tad uktam /</l>\n<l>yaduṣṇavīryaṃ laghu vātahāri śleṣmāpahaṃ pittakaraṃ ca tat syāt // Rajni_2.67</l>\n</lg>\n<lg>\n<l>iti bahuvidhadeśabhūdhrabhūmīruhavanagulmalatābhidhāguṇānām /</l>\n<l>savivaram abhidhāya lakṣma sādhāraṇam atha tac ca viśeṣato 'bhidhāsye // Rajni_2.68</l>\n</lg>\n<lg>\n<l>itthaṃ bhūmīvipinaviṣayakṣetragotrādināmastomākhyānaprakaraṇaguṇavyākṛtiprauḍham enam /</l>\n<l>vargaṃ buddhvā bhiṣag upacitānargalātyantasūkṣmaprajñālokaprakaṭitadhiyām ādhirājye bhiṣajyet // Rajni_2.69</l>\n</lg>\n<p>ity eṣa vaidyakavikalpavidhānidānacūḍāmaṇau mṛḍaparāgamapārageṇa /</p>\n\n<lg>\n<l>Rājanighaṇṭu, Guḍūcyādivarga</l>\n<l>guḍūcī cātha mūrvā ca paṭolo 'raṇyajas tathā /</l>\n<l>kākolī ca dvidhā proktā māṣaparṇī tathāpare // Rajni_3.1</l>\n</lg>\n<lg>\n<l>mudgaparṇī ca jīvantī trividhā cātha liṅginī /</l>\n<l>kaṭukośātakī caiva kapikacchus tathāpare // Rajni_3.2</l>\n</lg>\n<lg>\n<l>khalatā kaṭutumbī ca devadālī tathā smṛtā /</l>\n<l>vandhyākarkoṭakī proktā kaṭutuṇḍy ākhukarṇikā // Rajni_3.3</l>\n</lg>\n<lg>\n<l>dvidhendravāruṇī cātra yavatikteśvarī tathā /</l>\n<l>jyotiṣmatī dvidhā caiva dvidhā ca girikarṇikā // Rajni_3.4</l>\n</lg>\n<lg>\n<l>moraṭaś cātha ced indīvarā vastāntrikā ca sā /</l>\n<l>somavallī tathā vatsādanī gopālakarkaṭī // Rajni_3.5</l>\n</lg>\n<lg>\n<l>kākatuṇḍī dvidhā cātha guñjā dvir vṛddhadāru ca /</l>\n<l>kaivartī tāmravallī ca kāṇḍīrī cātha jantukā // Rajni_3.6</l>\n</lg>\n<lg>\n<l>amlaparṇī tathā śaṅkhapuṣpī cāvartakī tathā /</l>\n<l>karṇasphoṭā tathā kaṭvī latā caivāmṛtasravā /</l>\n<l>putradā ca palāśī ca vijñeyātra navābhidhā // Rajni_3.7</l>\n</lg>\n<lg>\n<l>sumatibhir ittham anuktā boddhavyā vīrudhaḥ kramād etāḥ /</l>\n<l>asmin vīrudvarge nāmnā ca guṇaiś ca kīrtyante // Rajni_3.8</l>\n</lg>\n<lg>\n<l>ā pānīyāt parigaṇanayaivāprasiddhābhidhānā nāmnām uktā parimitikathāpy atra sarvauṣadhīnām /</l>\n<l>sāpi kvāpi sphuṭam abhidhayā kvāpi ca prauḍhibhaṅgyā proktā noktā prathitaviṣaye sāpi naṣṭāṅkavākye // Rajni_3.9</l>\n</lg>\n<lg>\n<l>tasmād iha na yatroktā nāmnām aṅkādinirmitiḥ /</l>\n<l>tatra tatrāṣṭasaṃkhyaiva jñeyā sarvatra sūribhiḥ // Rajni_3.10</l>\n</lg>\n<lg>\n<l>yady api kvāpi naṣṭāṅkasaṃkhyāniyatir īkṣyate /</l>\n<l>tatra sphuṭatvabuddhyaiva noktā saṃkhyeti budhyatām // Rajni_3.11</l>\n</lg>\n<lg>\n<l>dravyāṇāṃ gaṇayaśo niyogavaśato vīryaṃ pare procire prācīnair na ca tadvaśena nigameṣūktaś cikitsākramaḥ /</l>\n<l>tasyānnaigamayogasaṃgrahavidāṃ saṃvādavāgbhis tathā naivāsmābhir abhāṇi kiṃtu tad iha pratyekaśaḥ kathyate // Rajni_3.12</l>\n</lg>\n<lg>\n<l>jñeyā guḍūcy amṛtavally amṛtā jvarāriḥ śyāmā varā surakṛtā madhuparṇikā ca /</l>\n<l>chinnodbhavāmṛtalatā ca rasāyanī ca chinnā ca somalatikāmṛtasambhavā ca // Rajni_3.13</l>\n</lg>\n<lg>\n<l>vatsādanī chinnaruhā viśalyā bhiṣakpriyā kuṇḍalinī vayaḥsthā /</l>\n<l>jīvantikā nāgakumārikā ca syāc chadmikā saiva ca caṇḍahāsā // Rajni_3.14</l>\n</lg>\n<lg>\n<l>anyā kandodbhavā kandāmṛtā piṇḍaguḍūcikā /</l>\n<l>bahucchinnā bahuruhā piṇḍāluḥ kandarohiṇī // Rajni_3.15</l>\n</lg>\n<lg>\n<l>pūrvā vārdhikarāhvā syād uttarā lokasaṃjñikā /</l>\n<l>guḍūcyor ubhayor ittham ekatriṃśad ihābhidhāḥ // Rajni_3.16</l>\n</lg>\n<lg>\n<l>jñeyā guḍūcī gurur uṣṇavīryā tiktā kaṣāyā jvaranāśinī ca /</l>\n<l>dāhārtitṛṣṇāvamiraktavātapramehapāṇḍubhramahāriṇī ca // Rajni_3.17</l>\n</lg>\n<l>kandodbhavā guḍūcī ca kaṭūṣṇā saṃnipātahā viṣaghnī jvarabhūtaghnī valīpalitanāśinī // Rajni_3.18</l>\n<lg>\n<l>mūrvā divyalatā mirā madhurasā devī triparṇī madhuśreṇī bhinnadalāmarī madhumatī tiktā pṛthakparṇikā /</l>\n<l>gokarṇī laghuparṇikā ca dahanī tejasvinī moraṭā devaśreṇīmadhūlikāmadhudalāḥ syuḥ pīlunī raktalā // Rajni_3.19</l>\n</lg>\n<lg>\n<l>sukhoṣitā snigdhaparṇī pīluparṇī madhusravā /</l>\n<l>jvalanī gopavallī cety aṣṭaviṃśatisaṃjñakāḥ // Rajni_3.20</l>\n</lg>\n<lg>\n<l>mūrvā tiktakaṣāyoṣṇā hṛdrogakaphavātahṛt /</l>\n<l>vamipramehakuṣṭhādiviṣamajvarahāriṇī // Rajni_3.21</l>\n</lg>\n<lg>\n<l>syāt paṭolaḥ kaṭuphalaḥ kulakaḥ karkaśacchadaḥ /</l>\n<l>rājanāmāmṛtaphalaḥ pāṇḍuḥ pāṇḍuphalo mataḥ // Rajni_3.22</l>\n</lg>\n<lg>\n<l>bījagarbho nāgaphalaḥ kuṣṭhāriḥ kāsamardanaḥ /</l>\n<l>pañcarājiphalo jyotsnī kuṣṭhaghnaḥ ṣoḍaśāhvayaḥ // Rajni_3.23</l>\n</lg>\n<lg>\n<l>paṭolaḥ kaṭutiktoṣṇaḥ raktapittabalāsajit /</l>\n<l>kaphakaṇḍūtikuṣṭhāsṛgjvaradāhārtināśanaḥ // Rajni_3.24</l>\n</lg>\n<lg>\n<l>kākolī madhurā kākī kālikā vāyasolikā /</l>\n<l>kṣīrā ca dhvāṅkṣikā vīrā śuklā dhīrā ca medurā // Rajni_3.25</l>\n</lg>\n<lg>\n<l>dhvāṅkṣolī svādumāṃsī ca vayaḥsthā caiva jīvinī /</l>\n<l>ity eṣā khalu kākolī jñeyā pañcadaśāhvayā // Rajni_3.26</l>\n</lg>\n<lg>\n<l>kākolī madhurā snigdhā kṣayapittānilārtinut /</l>\n<l>raktadāhajvaraghnī ca kaphaśukravivardhanī // Rajni_3.27</l>\n</lg>\n<lg>\n<l>dvitīyā kṣīrakākolī kṣīraśuklā payasvinī /</l>\n<l>payasyā kṣīramadhurā vīrā kṣīraviṣāṇikā // Rajni_3.28</l>\n</lg>\n<lg>\n<l>jīvavallī jīvaśuklā syād ity eṣā navāhvayā /</l>\n<l>rasavīryavipākeṣu kākolyā sadṛśī ca sā // Rajni_3.29</l>\n</lg>\n<lg>\n<l>māṣaparṇī tu kāmbojī kṛṣṇavṛntā mahāsahā /</l>\n<l>ārdramāṣā māṃsamāṣā maṅgalyā hayapucchikā // Rajni_3.30</l>\n</lg>\n<lg>\n<l>haṃsamāṣāśvapucchā ca pāṇḍurā māṣapattrikā /</l>\n<l>kalyāṇī vajramūlī ca śāliparṇī visāriṇī // Rajni_3.31</l>\n</lg>\n<lg>\n<l>ātmodbhavā bahuphalā svayambhūḥ sulabhā ghanā /</l>\n<l>ity eṣā māṣaparṇī syād ekaviṃśatināmakā // Rajni_3.32</l>\n</lg>\n<lg>\n<l>māṣaparṇī rase tiktā vṛṣyā dāhajvarāpahā /</l>\n<l>śukravṛddhikarī balyā śītalā puṣṭivardhinī // Rajni_3.33</l>\n</lg>\n<lg>\n<l>mudgaparṇī kṣudrasahā śimbī mārjāragandhikā /</l>\n<l>vanajā riṅgiṇī hrasvā sūryaparṇī kuraṅgikā // Rajni_3.34</l>\n</lg>\n<lg>\n<l>kāṃsikā kākamudgā ca vanamudgā vanodbhavā /</l>\n<l>araṇyamudgā vanyeti jñeyā pañcadaśāhvayā // Rajni_3.35</l>\n</lg>\n<lg>\n<l>mudgaparṇī himā kāsavātaraktakṣayāpahā /</l>\n<l>pittadāhajvarān hanti cakṣuṣyā śukravṛddhikṛt // Rajni_3.36</l>\n</lg>\n<lg>\n<l>jīvantī syāj jīvanī jīvanīyā jīvā jīvyā jīvadā jīvadātrī /</l>\n<l>śākaśreṣṭhā jīvabhadrā ca bhadrā maṅgalyā ca kṣudrajīvā yaśasyā // Rajni_3.37</l>\n</lg>\n<lg>\n<l>śṛṅgāṭī jīvapṛṣṭhā ca kāñjikā śaśaśimbikā /</l>\n<l>supiṅgaleti jīvantī jñeyā cāṣṭādaśābhidhā // Rajni_3.38</l>\n</lg>\n<lg>\n<l>jīvantī madhurā śītā raktapittānilāpahā /</l>\n<l>kṣayadāhajvarān hanti kaphavīryavivardhanī // Rajni_3.39</l>\n</lg>\n<lg>\n<l>jīvanty anyā bṛhatpūrvā putrabhadrā priyaṃkarī /</l>\n<l>madhurā jīvapṛṣṭhā ca bṛhajjīvā yaśaskarī // Rajni_3.40</l>\n</lg>\n<lg>\n<l>evam eva bṛhatpūrvā rasavīryabalānvitā /</l>\n<l>bhūtavidrāvaṇī jñeyā vegād rasaniyāmikā // Rajni_3.41</l>\n</lg>\n<lg>\n<l>hemā hemavatī saumyā tṛṇagranthir himāśrayā /</l>\n<l>svarṇaparṇī sujīvantī svarṇajīvā suvarṇikā // Rajni_3.42</l>\n</lg>\n<lg>\n<l>hemapuṣpī svarṇalatā svarṇajīvantikā ca sā /</l>\n<l>hemavallī hemalatā nāmāny asyāś caturdaśa // Rajni_3.43</l>\n</lg>\n<lg>\n<l>svarṇajīvantikā vṛṣyā cakṣuṣyā madhurā tathā /</l>\n<l>śiśirā vātapittāsṛgdāhajid balavardhanī // Rajni_3.44</l>\n</lg>\n<lg>\n<l>liṅginī bahupattrā syād īśvarī śaivamallikā /</l>\n<l>svayambhūr liṅgasambhūtā liṅgī citraphalāmṛtā // Rajni_3.45</l>\n</lg>\n<lg>\n<l>paṇḍolī liṅgajā devī caṇḍāpastambhinī tathā /</l>\n<l>śivajā śivavallī ca vijñeyā ṣoḍaśāhvayā // Rajni_3.46</l>\n</lg>\n<lg>\n<l>liṅginī kaṭur uṣṇā ca durgandhā ca rasāyanī /</l>\n<l>sarvasiddhikarī divyā vaśyā rasaniyāminī // Rajni_3.47</l>\n</lg>\n<lg>\n<l>koṣātakī kṛtacchidrā jālinī kṛtavedhanā /</l>\n<l>kṣveḍā sutiktā ghaṇṭālī mṛdaṅgaphalinī tathā // Rajni_3.48</l>\n</lg>\n<lg>\n<l>kośātakī tu śiśirā kaṭukālpakaṣāyakā /</l>\n<l>pittavātakaphaghnī ca malādhmānaviśodhinī // Rajni_3.49</l>\n</lg>\n<lg>\n<l>kapikacchurātmaguptā svayaṃguptā maharṣabhī /</l>\n<l>lāṅgūlī kuṇḍalī caṇḍā markaṭī durabhigrahā // Rajni_3.50</l>\n</lg>\n<lg>\n<l>kapiromaphalā guptā duḥsparśā kacchurā jayā /</l>\n<l>prāvṛṣeṇyā śūkaśimbī badarī gurur ārṣabhī // Rajni_3.51</l>\n</lg>\n<lg>\n<l>śimbī varāhikā tīkṣṇā romālur vanaśūkarī /</l>\n<l>kīśaromā romavallī syāt ṣaḍviṃśatināmakā // Rajni_3.52</l>\n</lg>\n<lg>\n<l>kapikacchūḥ svādurasā vṛṣyā vātakṣayāpahā /</l>\n<l>śītapittāsrahantrī ca vikṛtā vraṇanāśinī // Rajni_3.53</l>\n</lg>\n<lg>\n<l>khavally ākāśavallī syād asparśā vyomavallikā /</l>\n<l>ākāśanāmapūrvā sā vallīparyāyagā smṛtā // Rajni_3.54</l>\n</lg>\n<lg>\n<l>ākāśavallī kaṭukā madhurā pittanāśinī /</l>\n<l>vṛṣyā rasāyanī balyā divyauṣadhiparā smṛtā // Rajni_3.55</l>\n</lg>\n<lg>\n<l>kaṭutumbī kaṭuphalā tumbinī kaṭutumbinī /</l>\n<l>bṛhatphalā rājaputrī tiktabījā ca tumbikā // Rajni_3.56</l>\n</lg>\n<lg>\n<l>kaṭutumbī kaṭus tīkṣṇā vāntikṛt śvāsavātajit /</l>\n<l>kāsaghnī śodhanī śophavraṇaviṣāpahā // Rajni_3.57</l>\n</lg>\n<lg>\n<l>jīmūtakaḥ kaṇṭaphalā garāgarī veṇī sahā krośaphalā ca kaṭphalā /</l>\n<l>ghorā kadambā viṣahā ca karkaṭī syād devadālī khalu sāramūṣikā // Rajni_3.58</l>\n</lg>\n<lg>\n<l>vṛttakośā viṣaghnī ca dālī lomaśapattrikā /</l>\n<l>turaṅgikā ca tarkārī nāmnām ekonaviṃśatiḥ // Rajni_3.59</l>\n</lg>\n<lg>\n<l>devadālī tu tiktoṣṇā kaṭuḥ pāṇḍukaphāpahā /</l>\n<l>durnāmaśvāsakāsaghnī kāmalābhūtanāśanī // Rajni_3.60</l>\n</lg>\n<lg>\n<l>vandhyā devī vandhyakarkoṭakā syān nāgārātir nāgahantrī manojñā /</l>\n<l>pathyā divyā putradātrī sukandā śrīkandā sā kandavallīśvarī ca // Rajni_3.61</l>\n</lg>\n<lg>\n<l>sugandhā sarpadamanī viṣakaṇṭakinī varā /</l>\n<l>kumārī bhūtahantrī ca nāmnām ity ūnaviṃśatiḥ // Rajni_3.62</l>\n</lg>\n<lg>\n<l>vandhyākarkoṭakī tiktā kaṭūṣṇā ca kaphāpahā /</l>\n<l>sthāvarādiviṣaghnī ca śasyate sā rasāyane // Rajni_3.63</l>\n</lg>\n<lg>\n<l>tiktatuṇḍī tu tiktākhyā kaṭukā kaṭutuṇḍikā /</l>\n<l>bimbī ca kaṭutiktādituṇḍīparyāyagā ca sā // Rajni_3.64</l>\n</lg>\n<lg>\n<l>kaṭutuṇḍī kaṭus tiktā kaphavāntiviṣāpahā /</l>\n<l>arocakāsrapittaghnī sadā pathyā ca rocanī // Rajni_3.65</l>\n</lg>\n<lg>\n<l>syād ākhukarṇī kṛṣikā dravantī citrā sukarṇondurukarṇikā ca /</l>\n<l>nyagrodhikā mūṣikanāgakarṇī syād vṛścikarṇī bahukarṇikā ca // Rajni_3.66</l>\n</lg>\n<lg>\n<l>mātā bhūmicarī caṇḍā śambarī bahupādikā /</l>\n<l>pratyakśreṇī vṛṣā caiva putraśreṇy adribhūhvayā // Rajni_3.67</l>\n</lg>\n<lg>\n<l>ākhukarṇī kaṭūṣṇā ca kaphapittaharā sadā /</l>\n<l>ānāhajvaraśūlārtināśinī pācanī parā // Rajni_3.68</l>\n</lg>\n<lg>\n<l>aindrīndravāruṇy aruṇā mṛgādanī gavādanī kṣudrasahendracirbhiṭā /</l>\n<l>sūryā viṣaghnī guṇakarṇikāmarā mātā suvarṇā suphalā ca tārakā // Rajni_3.69</l>\n</lg>\n<lg>\n<l>vṛṣabhākṣī gavākṣī ca pītapuṣpīndravallarī /</l>\n<l>hemapuṣpī kṣudraphalā vāruṇī bālakapriyā // Rajni_3.70</l>\n</lg>\n<lg>\n<l>raktervārur viṣalatā śakravallī viṣāpahā /</l>\n<l>amṛtā viṣavallī ca jñeyonatriṃśadāhvayā // Rajni_3.71</l>\n</lg>\n<lg>\n<l>indravāruṇikā tiktā kaṭuśītā ca rocanī /</l>\n<l>gulmapittodaraśleṣmakrimikuṣṭhajvarāpahā // Rajni_3.72</l>\n</lg>\n<lg>\n<l>mahendravāruṇī ramyā citravallī mahāphalā /</l>\n<l>sā māhendrī citraphalā trapusī trapusā ca sā // Rajni_3.73</l>\n</lg>\n<lg>\n<l>ātmarakṣā viśālā ca dīrghavallī bṛhatphalā /</l>\n<l>syād bṛhadvāruṇī saumyā nāmāny asyāś caturdaśa // Rajni_3.74</l>\n</lg>\n<lg>\n<l>mahendravāruṇī jñeyā pūrvoktaguṇabhāginī /</l>\n<l>rase vīrye vipāke ca kiṃcid eṣā guṇādhikā // Rajni_3.75</l>\n</lg>\n<lg>\n<l>yavatiktā mahātiktā dṛḍhapādā visarpiṇī /</l>\n<l>nākulī netramīlā ca śaṅkhinī patrataṇḍulī // Rajni_3.76</l>\n</lg>\n<lg>\n<l>taṇḍulī cākṣapīḍā ca sūkṣmapuṣpī yaśasvinī /</l>\n<l>māheśvarī tiktayavā yāvī tikteti ṣoḍaśa // Rajni_3.77</l>\n</lg>\n<lg>\n<l>yavatiktā satiktāmlā dīpanī rucitatparā /</l>\n<l>krimikuṣṭhaviṣaghny āmadoṣaghnī recanī ca sā // Rajni_3.78</l>\n</lg>\n<lg>\n<l>raudrī jaṭā rudrajaṭā ca rudrā saumyā sugandhā suhatā ghanā ca /</l>\n<l>syād īśvarī rudralatā supattrā sugandhapatrā surabhiḥ śivāhvā // Rajni_3.79</l>\n</lg>\n<lg>\n<l>pattravallī jaṭāvallī rudrāṇī netrapuṣkarā /</l>\n<l>mahājaṭā jaṭārudrā nāmnāṃ viṃśatir īritā // Rajni_3.80</l>\n</lg>\n<lg>\n<l>jaṭā kaṭurasā śvāsakāsahṛdroganāśinī /</l>\n<l>vidrāviṇī caiva rakṣasāṃ ca nibarhiṇī // Rajni_3.81</l>\n</lg>\n<lg>\n<l>jyotiṣmatī svarṇalatānalaprabhā jyotirlatā sā kaṭabhī supiṅgalā /</l>\n<l>dīptā ca medhyā matido ca durjarā sarasvatī syād amṛtārkasaṃkhyayā // Rajni_3.82</l>\n</lg>\n<lg>\n<l>tejovatī bahurasā kanakaprabhānyā tīkṣṇā suvarṇanakulī lavaṇāgnidīptā /</l>\n<l>tejasvinī suralatāgniphalāgnigarbhā syāt kaṅgaṇī tad anu śailasutā sutailā // Rajni_3.83</l>\n</lg>\n<lg>\n<l>suvegā vāyasī tīvrā kākāṇḍī vāyasādanī /</l>\n<l>gīrlatā śrīphalī saumyā brāhmī lavaṇakiṃśukā // Rajni_3.84</l>\n</lg>\n<lg>\n<l>pārāvatapadī pītā pītatailā yaśasvinī /</l>\n<l>medhyā medhāvinī dhīrā syād ekatriṃśadāhvayā // Rajni_3.85</l>\n</lg>\n<lg>\n<l>jyotiṣmatī tiktarasā ca rūkṣā kiṃcit kaṭur vātakaphāpahā ca /</l>\n<l>dāhapradā dīpanakṛc ca medhyā prajñāṃ ca puṣṇāti tathā dvitīyā // Rajni_3.86</l>\n</lg>\n<lg>\n<l>aśvakṣurādrikarṇī ca kaṭabhī dadhipuṣpikā /</l>\n<l>gardabhī sitapuṣpī ca śvetaspandāparājitā // Rajni_3.87</l>\n</lg>\n<lg>\n<l>śvetā bhadrā supuṣpī ca viṣahantrī trir ekadhā /</l>\n<l>nāgaparyāyakarṇī syād aśvāhvādikṣurī smṛtā // Rajni_3.88</l>\n</lg>\n<lg>\n<l>girikarṇī himā tiktā pittopadravanāśinī /</l>\n<l>cakṣuṣyā viṣadoṣaghnī tridoṣaśamanī ca sā // Rajni_3.89</l>\n</lg>\n<lg>\n<l>nīlapuṣpī mahānīlā syān nīlā girikarṇikā /</l>\n<l>gavādanī vyaktagandhā nīlasyandā ṣaḍāhvayā // Rajni_3.90</l>\n</lg>\n<lg>\n<l>nīlādrikarṇī śiśirā satiktā raktātisārajvaradāhahantrī /</l>\n<l>vicchardikonmādamadabhramārtiśvāsātikāsāmayahāriṇī ca // Rajni_3.91</l>\n</lg>\n<lg>\n<l>moraṭaḥ kīrṇapuṣpaś ca pīlupattro madhusravaḥ /</l>\n<l>ghanamūlo dīrghamūlaḥ puruṣaḥ kṣīramoraṭaḥ // Rajni_3.92</l>\n</lg>\n<lg>\n<l>moraṭaḥ kṣīrabahulo madhuraḥ sakaṣāyakaḥ /</l>\n<l>pittadāhajvarān hanti vṛṣyo balavivardhanaḥ // Rajni_3.93</l>\n</lg>\n<lg>\n<l>indīvarā yugmaphalā dīrghavṛttottamāraṇī /</l>\n<l>puṣpamañjarikā droṇī karambhā nalikā ca sā // Rajni_3.94</l>\n</lg>\n<lg>\n<l>indīvarā kaṭuḥ śītā pittaśleṣmāpahārikā /</l>\n<l>cakṣuṣyā kāsadoṣaghnī vraṇakrimiharā parā // Rajni_3.95</l>\n</lg>\n<lg>\n<l>vastāntrī vṛṣagandhākhyā meṣāntrī vṛttapattrikā /</l>\n<l>ajāntrī vokaḍī caiva syād ity eṣā ṣaḍāhvayā // Rajni_3.96</l>\n</lg>\n<lg>\n<l>vastāntrī syāt kaṭurasā kāsadoṣavināśinī /</l>\n<l>bījadā garbhajananī kīrtitā bhiṣaguttamaiḥ // Rajni_3.97</l>\n</lg>\n<lg>\n<l>somavallī mahāgulmā yajñaśreṣṭhā dhanurlatā /</l>\n<l>somārhā gulmavallī ca yajñavallī dvijapriyā /</l>\n<l>somakṣīrā ca somā ca yajñāṅgā rudrasaṃkhyayā // Rajni_3.98</l>\n</lg>\n<lg>\n<l>somavallī kaṭuḥ śītā madhurā pittadāhanut /</l>\n<l>tṛṣṇāviśoṣaśamanī pāvanī yajñasādhanī // Rajni_3.99</l>\n</lg>\n<lg>\n<l>saumyā mahiṣavallī ca pratisomāntravallikā /</l>\n<l>apattravallikā proktā kāṇḍaśākhā ṣaḍāhvayā /</l>\n<l>rasavīryavipāke ca somavallīsamā smṛtā // Rajni_3.100</l>\n</lg>\n<lg>\n<l>vatsādanī somavallī vikrāntā mecakābhidhā /</l>\n<l>pātālagaruḍī tārkṣī sauparṇī gāruḍī tathā // Rajni_3.101</l>\n</lg>\n<lg>\n<l>vāsanī dīrghakāṇḍā ca dṛḍhakāṇḍā mahābalā /</l>\n<l>dīrghavallī dṛḍhalatā nāmāny asyāś caturdaśa // Rajni_3.102</l>\n</lg>\n<lg>\n<l>vatsādanī tu madhurā pittadāhāsradoṣanut /</l>\n<l>vṛṣyā saṃtarpaṇī rucyā viṣadoṣavināśinī // Rajni_3.103</l>\n</lg>\n<lg>\n<l>gopālakarkaṭī vanyā gopakarkaṭikā tathā /</l>\n<l>kṣudrervāruḥ kṣudraphalā gopālī kṣudracirbhaṭā // Rajni_3.104</l>\n</lg>\n<lg>\n<l>gopālakarkaṭī śītā madhurā pittanāśanī /</l>\n<l>mūtrakṛcchrāśmarīmehadāhaśoṣanikṛntanī // Rajni_3.105</l>\n</lg>\n<lg>\n<l>kākanāsā dhvāṅkṣanāsā kākatuṇḍā ca vāyasī /</l>\n<l>suraṅgī taskarasnāyur dhvāṅkṣatuṇḍā sunāsikā // Rajni_3.106</l>\n</lg>\n<lg>\n<l>vāyasāhvā dhvāṅkṣanakhī kākākṣā dhvāṅkṣanāsikā /</l>\n<l>kākaprāṇā ca vijñeyā nāmāny asyās trayodaśa // Rajni_3.107</l>\n</lg>\n<lg>\n<l>kākanāsā tu madhurā śiśirā pittahāriṇī /</l>\n<l>rasāyanī dārḍhyakarī viśeṣāt palitāpahā // Rajni_3.108</l>\n</lg>\n<lg>\n<l>kākādanī kākapīluḥ kākaśimbī ca raktalā /</l>\n<l>dhvāṅkṣādanī vaktraśalyā durmohā vāyasādanī // Rajni_3.109</l>\n</lg>\n<lg>\n<l>kākatuṇḍī dhvāṅkṣanakhī vāyasī kākadantikā /</l>\n<l>dhvāṅkṣadantīti vijñeyās tisraś ca daśa cābhidhāḥ // Rajni_3.110</l>\n</lg>\n<lg>\n<l>kākādanī kaṭūṣṇā ca tiktā divyarasāyanī /</l>\n<l>vātadoṣaharā rucyā palitastambhinī parā // Rajni_3.111</l>\n</lg>\n<lg>\n<l>guñjā cūḍāmaṇiḥ saumyā śikhaṇḍī kṛṣṇalāruṇā /</l>\n<l>tāmrikā śītapākī syād uccaṭā kṛṣṇacūḍikā // Rajni_3.112</l>\n</lg>\n<lg>\n<l>raktā ca raktikā caiva kāmbhojī bhillibhūṣaṇā /</l>\n<l>vanyāsyā mānacūḍā ca vijñeyā ṣoḍaśāhvayā // Rajni_3.113</l>\n</lg>\n<lg>\n<l>dvitīyā śvetakāmbhojī śvetaguñjā bhiriṇṭikā /</l>\n<l>kākādanī kākapīlur vaktraśalyā ṣaḍāhvayā // Rajni_3.114</l>\n</lg>\n<lg>\n<l>guñjādvayaṃ tu tiktoṣṇaṃ bījaṃ vāntikarī śiphā /</l>\n<l>śūlaghnaṃ viṣakṛt pattraṃ vaśye śvetaṃ ca śasyate // Rajni_3.115</l>\n</lg>\n<lg>\n<l>vṛddhadāruka āvegī juṅgako dīrghabālukaḥ /</l>\n<l>vṛddhaḥ koṭarapuṣpī syād ajāntrī chāgalāntrikā // Rajni_3.116</l>\n</lg>\n<lg>\n<l>jīrṇadāru dvitīyā syāj jīrṇā phañjī supuṣpikā /</l>\n<l>ajarā sūkṣmapattrā ca vijñeyā ca ṣaḍāhvayā // Rajni_3.117</l>\n</lg>\n<lg>\n<l>vṛddhadārudvayaṃ gaulyaṃ picchilaṃ kaphavātahṛt /</l>\n<l>balyaṃ kāsāmadoṣaghnaṃ dvitīyaṃ svalpavīryadam // Rajni_3.118</l>\n</lg>\n<lg>\n<l>kaivartikā suraṅgā ca latā vallī drumāruhā /</l>\n<l>riṅgiṇī vastraraṅgā ca bhagā cety aṣṭadhābhidhā // Rajni_3.119</l>\n</lg>\n<lg>\n<l>kaivartikā laghur vṛṣyā kaṣāyā kaphanāśanī /</l>\n<l>kāsaśvāsaharā caiva saiva mandāgnidoṣanut // Rajni_3.120</l>\n</lg>\n<lg>\n<l>tālī tamālī tāmrā ca tāmravallī tamālikā /</l>\n<l>sūkṣmavallī sulomā ca śodhanī tālikā nava // Rajni_3.121</l>\n</lg>\n<lg>\n<l>tāmravallī kaṣāyā syāt kaphadoṣavināśanī /</l>\n<l>mukhakaṇṭhotthadoṣaghnī śleṣmaśuddhikarī parā // Rajni_3.122</l>\n</lg>\n<lg>\n<l>kāṇḍīraḥ kāṇḍakaṭuko nāsāsaṃvedanaḥ paṭuḥ /</l>\n<l>ugrakāṇḍas toyavallī kāravallī sukāṇḍakaḥ // Rajni_3.123</l>\n</lg>\n<lg>\n<l>kāṇḍīraḥ kaṭutiktoṣṇaḥ saro duṣṭavraṇārtinut /</l>\n<l>lūtāgulmodaraplīhaśūlamandāgnināśanaḥ // Rajni_3.124</l>\n</lg>\n<lg>\n<l>jantukā jantukārī ca jananī cakravartinī /</l>\n<l>tiryakphalā niśāndhā ca bahupattrā supattrikā // Rajni_3.125</l>\n</lg>\n<lg>\n<l>rājakṛṣṇā janeṣṭā ca kapikacchuphalopamā /</l>\n<l>rañjanī sūkṣmavallī ca bhramarī kṛṣṇavallikā // Rajni_3.126</l>\n</lg>\n<lg>\n<l>vijjullikā vṛkṣaruhā granthiparṇī suvallikā /</l>\n<l>taruvallī dīrghaphalā ekaviṃśatisaṃjñakā // Rajni_3.127</l>\n</lg>\n<lg>\n<l>jantukā śiśirā tiktā raktapittakaphāpahā /</l>\n<l>dāhatṛṣṇāvamighnī ca rucikṛd dīpanī parā // Rajni_3.128</l>\n</lg>\n<lg>\n<l>atyamlaparṇī tīkṣṇā ca kaṇḍulā vallisūraṇā /</l>\n<l>vallī karavaḍādiś ca vanasthāraṇyavāsinī // Rajni_3.129</l>\n</lg>\n<lg>\n<l>atyamlaparṇī tīkṣṇāmlā plīhaśūlavināśanī /</l>\n<l>vātahṛd dīpanī rucyā gulmaśleṣmāmayāpahā // Rajni_3.130</l>\n</lg>\n<lg>\n<l>śaṅkhapuṣpī supuṣpī ca śaṅkhāhvā kambumālinī /</l>\n<l>sitapuṣpī kambupuṣpī medhyā vanavilāsinī // Rajni_3.131</l>\n</lg>\n<lg>\n<l>ciriṇṭī śaṅkhakusumā bhūlagnā śaṅkhamālinī /</l>\n<l>ity eṣā śaṅkhapuṣpī syād uktā dvādaśanāmabhiḥ // Rajni_3.132</l>\n</lg>\n<lg>\n<l>śaṅkhapuṣpī himā tiktā medhākṛt svarakāriṇī /</l>\n<l>grahabhūtādidoṣaghnī vaśīkaraṇasiddhidā // Rajni_3.133</l>\n</lg>\n<lg>\n<l>vartakī tindukinī vibhāṇḍī viṣāṇikā raṅgalatā manojñā /</l>\n<l>sā raktapuṣpī mahādijālī sā pītakīlāpi ca carmaraṅgā // Rajni_3.134</l>\n</lg>\n<lg>\n<l>vāmāvartā ca saṃyuktā bhūsaṃkhyā śaśisaṃyutā /</l>\n<l>āvartakī kaṣāyāmlā śītalā pittahāriṇī // Rajni_3.135</l>\n</lg>\n<lg>\n<l>karṇasphoṭā śrutisphoṭā tripuṭā kṛṣṇataṇḍulā /</l>\n<l>citraparṇī sphoṭalatā candrikā cārdhacandrikā // Rajni_3.136</l>\n</lg>\n<lg>\n<l>karṇasphoṭā kaṭus tiktā himā sarvaviṣāpahā /</l>\n<l>grahabhūtādidoṣaghnī sarvavyādhivināśinī // Rajni_3.137</l>\n</lg>\n<lg>\n<l>kaṭvī kaṭukavallī ca sukāṣṭhā kāṣṭhavallikā /</l>\n<l>suvallī ca mahāvallī paśumohanikā kaṭuḥ // Rajni_3.138</l>\n</lg>\n<lg>\n<l>kaṭvī tu kaṭukā śītā kaphaśvāsārtināśanī /</l>\n<l>nānājvaraharā rucyā rājayakṣmanivāriṇī // Rajni_3.139</l>\n</lg>\n<lg>\n<l>jñeyāmṛtasravā vṛttāruhākhyā toyavallikā /</l>\n<l>ghanavallī sitalatā nāmabhiḥ śarasammitā // Rajni_3.140</l>\n</lg>\n<lg>\n<l>uktāmṛtasravā pathyā īṣat tiktā rasāyanī /</l>\n<l>viṣaghnī vraṇakuṣṭhādīn kāmalāṃ śvayathuṃ jayet // Rajni_3.141</l>\n</lg>\n<lg>\n<l>putradātrī tu vātārir bhramarī śvetapuṣpikā /</l>\n<l>vṛttapattrātigandhālur vaiśijātā suvallarī // Rajni_3.142</l>\n</lg>\n<lg>\n<l>putradātrī tu vātaghnī kaṭur uṣṇā kaphāpahā /</l>\n<l>surabhiḥ sarvadā pathyā vandhyādoṣavināśanī // Rajni_3.143</l>\n</lg>\n<lg>\n<l>palāśī pattravallī parṇavallī palāśikā /</l>\n<l>khuraparṇī suparṇī ca dīrghavallī viṣādanī // Rajni_3.144</l>\n</lg>\n<lg>\n<l>amlapattrī dīrghapattrī rasāmlā cāmlakā ca sā /</l>\n<l>amlātakī kāñjikā ca syāc caturdaśadhābhidhā // Rajni_3.145</l>\n</lg>\n<lg>\n<l>palāśī laghuramyā ca mukhadoṣavināśanī /</l>\n<l>arocakaharā pathyā pittakopakarī ca sā // Rajni_3.146</l>\n</lg>\n<lg>\n<l>iti bahuvidhavallīstomanāmābhidhānapraguṇaguṇayathāvadvarṇanāpūrṇam enam /</l>\n<l>sulalitapadasargaṃ varganāmnā ca vaidyaḥ sadasi bahuvilāsaṃ vyāsavad vyātanotu // Rajni_3.147</l>\n</lg>\n<lg>\n<l>dīptā dīdhitayas tathāndhatamasadhvaṃsāya bhānor iva vyātanvanti nijaṃ rujāṃ vijayate vīryaṃ viruddhau ca yāḥ /</l>\n<l>tāsām eva vilāsabhūmir asamo vargaḥ śruto vīrudhāṃ vīrudvarga iti pratītamahimā naisargikair yo guṇaiḥ // Rajni_3.148</l>\n</lg>\n<lg>\n<l>prāptā yasya parigrahaṃ trividhasadvīraikacūḍāmaṇes tīvrāṇy oṣadhayaḥ sravanti sahasā vīryāṇy ajaryād iva /</l>\n<l>tasyāyaṃ nṛhareḥ kṛtau sthitim agād vargo guḍūcyādikas tārtīyīkatayābhidhānaracanācūḍāmaṇau kīrtitaḥ // Rajni_3.149</l>\n</lg>\n\n<lg>\n<l>Rājanighaṇṭu, Parpaṭādivarga</l>\n<l>parpaṭo jīvakaś caivarṣabhakaḥ śrāvaṇī dvidhā /</l>\n<l>medādvayam ṛddhivṛddhī dhūmrapattrā prasāraṇī // Rajni_4.1</l>\n</lg>\n<lg>\n<l>catuṣpāṣāṇabhedaḥ syāt kanyā barhiśikhā tathā /</l>\n<l>kṣīriṇīdvitayaṃ caiva trāyamāṇā rudantikā // Rajni_4.2</l>\n</lg>\n<lg>\n<l>brāhmī dvidhā ca vandākaḥ kulatthā taṇḍulīyakaḥ /</l>\n<l>civillo nāgaśuṇḍī ca kuṭumbī sthalapadminī // Rajni_4.3</l>\n</lg>\n<lg>\n<l>jambūś ca nāgadantī ca viṣṇukrāntā kuṇañjaraḥ /</l>\n<l>bhūmyāmalī ca gorakṣī golomī dugdhaphenikā // Rajni_4.4</l>\n</lg>\n<lg>\n<l>kṣudrāmlikā ca lajjāhvī haṃsapādī ca kātharā /</l>\n<l>punarnavātrayaṃ proktaṃ vasuko dvividhaḥ smṛtaḥ // Rajni_4.5</l>\n</lg>\n<lg>\n<l>sarpiṇī cālir matsyākṣī guṇḍālāvanipāṭalī /</l>\n<l>syāt pāṇḍuraphalī śvetā brahmadaṇḍī dravantikā // Rajni_4.6</l>\n</lg>\n<lg>\n<l>droṇapuṣpīdvayaṃ caiva jhaṇḍūr gorakṣadugdhikā /</l>\n<l>navabāṇamitāḥ kṣudrakṣupāḥ proktā yathākramāt // Rajni_4.7</l>\n</lg>\n<lg>\n<l>parpaṭaś carako reṇus tṛṣṇāriḥ kharako rajaḥ /</l>\n<l>śītaḥ śītapriyaḥ pāṃśuḥ kalpāṅgī varmakaṇṭakaḥ // Rajni_4.8</l>\n</lg>\n<lg>\n<l>kṛśaśākhaḥ parpaṭakaḥ sutikto raktapuṣpakaḥ /</l>\n<l>pittāriḥ kaṭupattraś ca kavaco 'ṣṭādaśābhidhaḥ // Rajni_4.9</l>\n</lg>\n<lg>\n<l>parpaṭaḥ śītalas tiktaḥ pittaśleṣmajvarāpahaḥ /</l>\n<l>raktadāhāruciglānimadavibhramanāśanaḥ // Rajni_4.10</l>\n</lg>\n<lg>\n<l>jīvako jīvano jīvyaḥ śṛṅgāhvaḥ prāṇadaḥ priyaḥ /</l>\n<l>cirajīvī ca madhuro maṅgalyaḥ kūrcaśīrṣakaḥ // Rajni_4.11</l>\n</lg>\n<lg>\n<l>hrasvāṅgo vṛddhidaś cokto hy āyuṣmān jīvadas tathā /</l>\n<l>dīrghāyur baladaś caiva nāmāny etāni ṣoḍaśa // Rajni_4.12</l>\n</lg>\n<lg>\n<l>jīvako madhuraḥ śīto raktapittānilārtijit /</l>\n<l>kṣayadāhajvarān hanti śukraśleṣmavivardhanaḥ // Rajni_4.13</l>\n</lg>\n<lg>\n<l>ṛṣabho gopatir dhīro viṣāṇī dhūrddharo vṛṣaḥ /</l>\n<l>kakudmān puṅgavo voḍhā śṛṅgī dhuryaś ca bhūpatiḥ // Rajni_4.14</l>\n</lg>\n<lg>\n<l>kāmī ṛkṣapriyaś cokṣā lāṅgulī gauś ca bandhuraḥ /</l>\n<l>gorakṣo vanavāsī ca jñeyo viṃśatināmakaḥ // Rajni_4.15</l>\n</lg>\n<lg>\n<l>ṛṣabho madhuraḥ śītaḥ pittaraktavirekanut /</l>\n<l>śukraśleṣmakaro dāhakṣayajvaraharaś ca saḥ // Rajni_4.16</l>\n</lg>\n<lg>\n<l>śrāvaṇī syān muṇḍitikā bhikṣuḥ śravaṇaśīrṣikā /</l>\n<l>śravaṇā ca pravrajitā parivrājī tapodhanā // Rajni_4.17</l>\n</lg>\n<lg>\n<l>śrāvaṇī tu kaṣāyā syāt kaṭūṣṇā kaphapittanut /</l>\n<l>āmātīsārakāsaghnī viṣacchardivināśinī // Rajni_4.18</l>\n</lg>\n<lg>\n<l>mahāśrāvaṇikānyā sā mahāmuṇḍī ca locanī /</l>\n<l>kadambapuṣpī vikacā kroḍacūḍā palaṅkaṣā // Rajni_4.19</l>\n</lg>\n<lg>\n<l>nadīkadambo muṇḍākhyā mahāmuṇḍanikā ca sā /</l>\n<l>chinnā granthinikā mātā sthavirā lobhanī tathā /</l>\n<l>bhūkadambo 'lambuṣā syād iti saptadaśāhvayā // Rajni_4.20</l>\n</lg>\n<lg>\n<l>mahāmuṇḍy uṣṇatiktā ca īṣad gaulyā marucchidā /</l>\n<l>svarakṛd rocanī caiva mehahṛc ca rasāyanī // Rajni_4.21</l>\n</lg>\n<lg>\n<l>medā vasā maṇicchidrā jīvanī śalyaparṇikā /</l>\n<l>nakhacchedyā himā raṅgā madhyadeśe prajāyate // Rajni_4.22</l>\n</lg>\n<lg>\n<l>medaḥsārā snehavatī medinī madhurā varā /</l>\n<l>snigdhā medodravā sādhvī śalyadā bahurandhrikā /</l>\n<l>ūnaviṃśatyāhvayā sā matā pūruṣadantikā // Rajni_4.23</l>\n</lg>\n<lg>\n<l>medā tu madhurā śītā pittadāhārtikāsanut /</l>\n<l>rājayakṣmajvaraharā vātadoṣakarī ca sā // Rajni_4.24</l>\n</lg>\n<lg>\n<l>mahāmedā vasucchidrā jīvanī pāṃśurāgiṇī /</l>\n<l>deveṣṭā suramedā ca divyā devamaṇis tathā // Rajni_4.25</l>\n</lg>\n<lg>\n<l>devagandhā mahācchidrā ṛkṣārhā rudrasaṃmitā /</l>\n<l>mahāmedābhidhaḥ kando latājātaḥ supāṇḍuraḥ /</l>\n<l>medāpi śuklakandaḥ syān medodhātum iva sravet // Rajni_4.26</l>\n</lg>\n<lg>\n<l>mahāmedā himā rucyā kaphaśukrapravṛddhikṛt /</l>\n<l>hanti dāhāsrapittāni kṣayavātajvaraṃ ca sā // Rajni_4.27</l>\n</lg>\n<lg>\n<l>ṛddhiḥ siddhiḥ prāṇadā jīvadātrī siddhā yogyā cetanīyā rathāṅgī /</l>\n<l>maṅgalyā syāl lokakāntā yaśasyā jīvaśreṣṭhā dvādaśāhvā krameṇa // Rajni_4.28</l>\n</lg>\n<lg>\n<l>vṛddhis tuṣṭiḥ puṣṭidā vṛddhidātrī maṅgalyā śrīḥ sampad āśīr janeṣṭā /</l>\n<l>lakṣmīr bhūtir mut sukhaṃ jīvabhadrā syād ity eṣā lokasaṃjñā krameṇa // Rajni_4.29</l>\n</lg>\n<lg>\n<l>ṛddhir vṛddhiś ca kandau dvau bhavataḥ kośayāmale /</l>\n<l>śvetaromānvitaḥ kando latājātaḥ sarandhrakaḥ // Rajni_4.30</l>\n</lg>\n<lg>\n<l>tūlagranthisamā ṛddhir vāmāvartaphalā ca sā /</l>\n<l>vṛddhis tu dakṣiṇāvartaphalā proktā maharṣibhiḥ // Rajni_4.31</l>\n</lg>\n<lg>\n<l>ṛddhir vṛddhiś ca madhurā susnigdhā tiktaśītalā /</l>\n<l>rucimedhākarī śleṣmakrimikuṣṭhaharā parā // Rajni_4.32</l>\n</lg>\n<lg>\n<l>prayogeṣv anayor ekaṃ yathālābhaṃ prayojayet /</l>\n<l>yatra dvayānusṛṣṭiḥ syād dvayam apy atra yojayet // Rajni_4.33</l>\n</lg>\n<lg>\n<l>dhūmrapattrā tu dhūmrāhvā sulabhā tu svayambhuvā /</l>\n<l>gṛdhrapattrā ca gṛdhrāṇī krimighnī strīmalāpahā // Rajni_4.34</l>\n</lg>\n<lg>\n<l>dhūmrapattrā rase tiktā śophaghnī krimināśinī /</l>\n<l>uṣṇā kāsaharā caiva rucyā dīpanakāriṇī // Rajni_4.35</l>\n</lg>\n<lg>\n<l>prasāraṇī suprasarā sāraṇī saraṇī sarā /</l>\n<l>cāruparṇī rājabalā bhadraparṇī pratānikā // Rajni_4.36</l>\n</lg>\n<lg>\n<l>prabalā rājaparṇī ca balyā bhadrabalā tathā /</l>\n<l>candravallī prabhadrā ca jñeyā pañcadaśāhvayā // Rajni_4.37</l>\n</lg>\n<lg>\n<l>prasāraṇī gurūṣṇā ca tiktā vātavināśinī /</l>\n<l>arśaḥśvayathuhantrī ca malaviṣṭambhahāriṇī // Rajni_4.38</l>\n</lg>\n<lg>\n<l>pāṣāṇabhedako 'śmaghnaḥ śilābhedo 'śmabhedakaḥ /</l>\n<l>śvetā copalabhedī ca nagajic chiligarbhajā // Rajni_4.39</l>\n</lg>\n<lg>\n<l>pāṣāṇabhedo madhuras tikto mehavināśanaḥ /</l>\n<l>tṛḍdāhamūtrakṛcchraghnaḥ śītalaś cāśmarīharaḥ // Rajni_4.40</l>\n</lg>\n<lg>\n<l>anyā tu vaṭapattrī syād anyā cairāvatī ca sā /</l>\n<l>godhāvatīrāvatī ca śyāmā khaṭvāṅganāmikā // Rajni_4.41</l>\n</lg>\n<lg>\n<l>vaṭapattrī himā gaulyā mehakṛcchravināśinī /</l>\n<l>baladā vraṇahantrī ca kiṃcid dīpanakāriṇī // Rajni_4.42</l>\n</lg>\n<lg>\n<l>anyā śvetā śilāvalkā śilājā śailavalkalā /</l>\n<l>valkalā śailagarbhāhvā śilātvak saptanāmikā // Rajni_4.43</l>\n</lg>\n<lg>\n<l>śilāvalkaṃ himaṃ svādu mehakṛcchravināśanam /</l>\n<l>mūtrarodhāśmarīśūlakṣayapittāpahārakam // Rajni_4.44</l>\n</lg>\n<lg>\n<l>kṣudrapāṣāṇabhedānyā catuṣpattrī ca pārvatī /</l>\n<l>nāgabhūr aśmaketuś ca giribhūḥ kandarodbhavā // Rajni_4.45</l>\n</lg>\n<lg>\n<l>śailodbhavā ca girijā nagajā ca daśāhvayā /</l>\n<l>kṣudrapāṣāṇabhedā tu vraṇakṛcchrāśmarīharā // Rajni_4.46</l>\n</lg>\n<lg>\n<l>gṛhakanyā kumārī ca kanyakā dīrghapattrikā /</l>\n<l>sthaleruhā mṛduḥ kanyā bahupattrāmarājarā // Rajni_4.47</l>\n</lg>\n<lg>\n<l>kaṇṭakaprāvṛtā vīrā bhṛṅgeṣṭā vipulasravā /</l>\n<l>brahmaghnī taruṇī rāmā kapilā cāmbudhisravā /</l>\n<l>sukaṇṭakā sthūladalety ekaviṃśatināmakā // Rajni_4.48</l>\n</lg>\n<lg>\n<l>gṛhakanyā himā tiktā madagandhiḥ kaphāpahā /</l>\n<l>pittakāsaviṣaśvāsakuṣṭhaghnī ca rasāyanī // Rajni_4.49</l>\n</lg>\n<lg>\n<l>barhicūḍā tu śikhinī śikhāluḥ suśikhā śikhā /</l>\n<l>śikhābalā kekiśikhā mayūrādyabhidhā śikhā // Rajni_4.50</l>\n</lg>\n<lg>\n<l>barhicūḍā rase svādur mūtrakṛcchravināśinī /</l>\n<l>bālagrahādidoṣaghnī vaśyakarmaṇi śasyate // Rajni_4.51</l>\n</lg>\n<lg>\n<l>kṣīriṇī kāñcanakṣīrī karṣaṇī kaṭuparṇikā /</l>\n<l>tiktadugdhā haimavatī himadugdhā himāvatī // Rajni_4.52</l>\n</lg>\n<lg>\n<l>himādrijā pītadugdhā yavaciñcā himodbhavā /</l>\n<l>haimī ca himajā ceti caturekaguṇāhvayā // Rajni_4.53</l>\n</lg>\n<lg>\n<l>kṣīriṇī kaṭutiktā ca recanī śophatāpanut /</l>\n<l>krimidoṣakaphaghnī ca pittajvaraharā ca sā // Rajni_4.54</l>\n</lg>\n<lg>\n<l>svarṇakṣīrī svarṇadugdhā svarṇāhvā rukmiṇī tathā /</l>\n<l>suvarṇā hemadugdhī ca hemakṣīrī ca kāñcanī // Rajni_4.55</l>\n</lg>\n<lg>\n<l>svarṇakṣīrī himā tiktā krimipittakaphāpahā /</l>\n<l>mūtrakṛcchrāśmarīśophadāhajvaraharā parā // Rajni_4.56</l>\n</lg>\n<lg>\n<l>trāyamāṇā kṛtatrāṇā trāyantī trāyamāṇikā /</l>\n<l>balabhadrā sukāmā ca vārṣikī girijānujā // Rajni_4.57</l>\n</lg>\n<lg>\n<l>maṅgalyāhvā devabalā pālanī bhayanāśinī /</l>\n<l>avanī rakṣaṇī trāṇā vijñeyā ṣoḍaśāhvayā // Rajni_4.58</l>\n</lg>\n<lg>\n<l>trāyantī śītamadhurā gulmajvarakaphāsranut /</l>\n<l>bhramatṛṣṇākṣayaglāniviṣacchardivināśinī // Rajni_4.59</l>\n</lg>\n<lg>\n<l>syād rudantī sravattoyā saṃjīvany amṛtasravā /</l>\n<l>romāñcikā mahāmāṃsī caṇapattrī sudhāsravā // Rajni_4.60</l>\n</lg>\n<lg>\n<l>rudantī kaṭutiktoṣṇā kṣayakrimivināśinī /</l>\n<l>raktapittakaphaśvāsamehahārī rasāyanī // Rajni_4.61</l>\n</lg>\n<lg>\n<l>caṇapattrasamaṃ pattraṃ kṣupaṃ caiva tathāmlakam /</l>\n<l>śiśire jalabindūnāṃ sravantīti rudantikā // Rajni_4.62</l>\n</lg>\n<lg>\n<l>brāhmī sarasvatī saumyā suraśreṣṭhā suvarcalā /</l>\n<l>kapotavegā vaidhātrī divyatejā mahauṣadhī // Rajni_4.63</l>\n</lg>\n<lg>\n<l>svāyambhuvī somalatā surejyā brahmakanyakā /</l>\n<l>maṇḍūkamātā matsyākṣī maṇḍūkī surasā tathā // Rajni_4.64</l>\n</lg>\n<lg>\n<l>medhyā vīrā bhāratī ca varā ca parameṣṭhinī /</l>\n<l>divyā ca śāradī ceti caturviṃśatināmakā // Rajni_4.65</l>\n</lg>\n<lg>\n<l>brāhmī himā kaṣāyā ca tiktā vātāsrapittajit /</l>\n<l>buddhiṃ prajñāṃ ca medhāṃ ca kuryād āyuṣyavardhanī // Rajni_4.66</l>\n</lg>\n<lg>\n<l>brāhmī tu kṣudrapattrānyā laghubrāhmī jalodbhavā /</l>\n<l>brāhmī tiktarasoṣṇā ca sarā vātāmaśophajit // Rajni_4.67</l>\n</lg>\n<lg>\n<l>vandākaḥ pādaparuhā śikharī tarurohiṇī /</l>\n<l>vṛkṣādanī vṛkṣaruhā kāmavṛkṣaś ca śekharī // Rajni_4.68</l>\n</lg>\n<lg>\n<l>keśarūpā taruruhā tarusthā gandhamedinī /</l>\n<l>kāminī taruruṭ śyāmā drupadī ṣoḍaśābhidhāḥ // Rajni_4.69</l>\n</lg>\n<lg>\n<l>vandākas tiktaśiśiraḥ kaphapittaśramāpahaḥ /</l>\n<l>vaśyādisiddhido vṛṣyaḥ kaṣāyaś ca rasāyanaḥ // Rajni_4.70</l>\n</lg>\n<lg>\n<l>kulatthā dṛkprasādā ca jñeyāraṇyakulatthikā /</l>\n<l>kulālī locanahitā cakṣuṣyā kumbhakārikā // Rajni_4.71</l>\n</lg>\n<lg>\n<l>kulatthikā kaṭus tiktā syād arśaḥśūlanāśanī /</l>\n<l>vibandhādhmānaśamanī cakṣuṣyā vraṇaropaṇī // Rajni_4.72</l>\n</lg>\n<lg>\n<l>taṇḍulīyas tu bhaṇḍīras taṇḍulī taṇḍulīyakaḥ /</l>\n<l>granthilo bahuvīryaś ca meghanādo ghanasvanaḥ // Rajni_4.73</l>\n</lg>\n<lg>\n<l>suśākaḥ pathyaśākaś ca sphūrjathuḥ svanitāhvayaḥ /</l>\n<l>vīras taṇḍulanāmā ca paryāyāś ca caturdaśa // Rajni_4.74</l>\n</lg>\n<lg>\n<l>taṇḍulīyas tu śiśiro madhuro viṣanāśanaḥ /</l>\n<l>rucikṛd dīpanaḥ pathyaḥ pittadāhabhramāpahaḥ // Rajni_4.75</l>\n</lg>\n<lg>\n<l>civillikā raktadalā kharacchadā syāt kṣudragholī madhumālapattrikā /</l>\n<l>civillikā caiva kaṭuḥ kaṣāyikā jvare 'tisāre ca hitā rasāyanī // Rajni_4.76</l>\n</lg>\n<lg>\n<l>hastiśuṇḍī mahāśuṇḍī śuṇḍī ghūsarapattrikā /</l>\n<l>hastiśuṇḍī kaṭūṣṇā syāt saṃnipātajvarāpahā // Rajni_4.77</l>\n</lg>\n<lg>\n<l>kuṭumbinī payasyā ca kṣīriṇī jalakāmukā /</l>\n<l>vakraśalyā durādharṣā krūrakarmā jhiriṇṭikā // Rajni_4.78</l>\n</lg>\n<lg>\n<l>śītā praharajāyā ca śītalā ca jaleruhā /</l>\n<l>vikhyātā kila vidvadbhir eṣā dvādaśanāmabhiḥ // Rajni_4.79</l>\n</lg>\n<lg>\n<l>kuṭumbinī tu madhurā grāhiṇī kaphapittanut /</l>\n<l>vraṇāsradoṣakaṇḍūtināśanī sā rasāyanī // Rajni_4.80</l>\n</lg>\n<lg>\n<l>sthalapadmī tu padmāhvā cāraṭī padmacāriṇī /</l>\n<l>sugandhamūlāmburuhā lakṣmīśreṣṭhā supuṣkarā // Rajni_4.81</l>\n</lg>\n<lg>\n<l>ramyā padmavatī cāticarā sthūlaruhā smṛtā /</l>\n<l>jñeyā puṣkariṇī caiva puṣkarādyā ca parṇikā /</l>\n<l>puṣkarādiyutā nāḍī proktā pañcadaśāhvayā // Rajni_4.82</l>\n</lg>\n<lg>\n<l>sthalādipadminī gaulyā tiktā śītā ca vāntinut /</l>\n<l>raktapittaharā mehabhūtātīsāranāśanī // Rajni_4.83</l>\n</lg>\n<lg>\n<l>jambūr jāmbavatī vṛttā vṛttapuṣpā ca jāmbavī /</l>\n<l>madaghnī nāgadamanī durdharṣā duḥsahā nava // Rajni_4.84</l>\n</lg>\n<lg>\n<l>jñeyā jambūs tridoṣaghnī tīkṣṇoṣṇā kaṭutiktakā /</l>\n<l>udarādhmānadoṣaghnī koṣṭhaśodhanakāriṇī // Rajni_4.85</l>\n</lg>\n<lg>\n<l>nāgadantī śvetaghaṇṭā madhupuṣpā viśodhanī /</l>\n<l>nāgasphotā viśālākṣī nāgacchatrā vicakṣaṇā // Rajni_4.86</l>\n</lg>\n<lg>\n<l>sarpapuṣpī śuklapuṣpī svādukā śītadantikā /</l>\n<l>sitapuṣpī sarpadantī nāginī bāṇabhūmitā // Rajni_4.87</l>\n</lg>\n<lg>\n<l>nāgadantī kaṭus tiktā rūkṣā vātakaphāpahā /</l>\n<l>medhākṛd viṣadoṣaghnī pācanī śubhadāyinī /</l>\n<l>gulmaśūlodaravyādhikaṇṭhadoṣanikṛntanī // Rajni_4.88</l>\n</lg>\n<lg>\n<l>viṣṇukrāntā harikrāntā nīlapuṣpāparājitā /</l>\n<l>nīlakrāntā satīnā ca vikrāntā chardikā ca sā /</l>\n<l>viṣṇukrāntā kaṭus tiktā kaphavātāmayāpahā // Rajni_4.89</l>\n</lg>\n<lg>\n<l>kuṇañjaraḥ kuṇañjī ca kuṇañjo 'raṇyavāstukaḥ /</l>\n<l>kuṇañjo madhuro rucyo dīpanaḥ pācano hitaḥ // Rajni_4.90</l>\n</lg>\n<lg>\n<l>bhūmyāmalī tamālī ca tālī caiva tamālikā /</l>\n<l>uccaṭā dṛḍhapādī ca vitunnā ca vitunnikā // Rajni_4.91</l>\n</lg>\n<lg>\n<l>bhūdhātrī cāruṭā vṛṣyā viṣaghnī bahupatrikā /</l>\n<l>bahuvīryāhibhayadā viśvaparṇī himālayā /</l>\n<l>jaṭā vīrā ca nāmnāṃ sā bhaved ekonaviṃśatiḥ // Rajni_4.92</l>\n</lg>\n<lg>\n<l>bhūdhātrī tu kaṣāyāmlā pittamehavināśanī /</l>\n<l>śiśirā mūtrarogārtiśamanī dāhanāśanī // Rajni_4.93</l>\n</lg>\n<lg>\n<l>gorakṣī sarpadaṇḍī ca dīrghadaṇḍī sudaṇḍikā /</l>\n<l>citralā gandhabahulā gopālī pañcaparṇikā // Rajni_4.94</l>\n</lg>\n<lg>\n<l>gorakṣī madhurā tiktā śiśirā dāhapittanut /</l>\n<l>visphoṭavāntyatīsārajvaradoṣavināśanī // Rajni_4.95</l>\n</lg>\n<lg>\n<l>golomikā tu godhūmī gojā kroṣṭukapucchikā /</l>\n<l>gosambhavā prastariṇī vijñeyeti ṣaḍāhvayā // Rajni_4.96</l>\n</lg>\n<lg>\n<l>golomikā kaṭus tiktā tridoṣaśamanī himā /</l>\n<l>mūlarogāsradoṣaghnī grāhiṇī dīpanī ca sā // Rajni_4.97</l>\n</lg>\n<lg>\n<l>dugdhaphenī payaḥphenī phenadugdhā payasvinī /</l>\n<l>lūtārir vraṇaketuś ca gojāparṇī ca saptadhā // Rajni_4.98</l>\n</lg>\n<lg>\n<l>dugdhaphenī kaṭus tiktā śiśirā viṣanāśinī /</l>\n<l>vraṇāpasāriṇī rucyā yuktyā caiva rasāyanī // Rajni_4.99</l>\n</lg>\n<lg>\n<l>kṣudrāmlikā tu cāṅgerī cukrāhvā cukrikā ca sā /</l>\n<l>loṇāmlā ca catuṣparṇī loṇā loḍāmlapatrikā // Rajni_4.100</l>\n</lg>\n<lg>\n<l>ambaṣṭhāmlavatī caiva amlā dantaśaṭhā matā /</l>\n<l>śastrāṅgā cāmlapatrī ca jñeyā pañcadaśāhvayā // Rajni_4.101</l>\n</lg>\n<lg>\n<l>kṣudrāmlī ca rase sāmlā soṣṇā sā vahnivardhanī /</l>\n<l>rucikṛd grahaṇīdoṣadurnāmaghnī kaphāpahā // Rajni_4.102</l>\n</lg>\n<lg>\n<l>raktapādī śamīpatrā spṛkkā khadirapatrikā /</l>\n<l>saṅkocanī samaṅgā ca namaskārī prasāriṇī // Rajni_4.103</l>\n</lg>\n<lg>\n<l>lajjāluḥ saptaparṇī syāt khadirī gaṇḍamālikā /</l>\n<l>lajjā ca lajjikā caiva sparśalajjāsrarodhanī // Rajni_4.104</l>\n</lg>\n<lg>\n<l>raktamūlā tāmramūlā svaguptāñjalikārikā /</l>\n<l>nāmnāṃ viṃśatir ity uktā lajjāyās tu bhiṣagvaraiḥ // Rajni_4.105</l>\n</lg>\n<lg>\n<l>raktapādī kaṭuḥ śītā pittātīsāranāśanī /</l>\n<l>śophadāhaśramaśvāsavraṇakuṣṭhakaphāsranut // Rajni_4.106</l>\n</lg>\n<lg>\n<l>lajjālur vaiparītyānyā alpakṣupabṛhaddalā /</l>\n<l>vaiparītyā tu lajjālur hy abhidhāne prayojayet // Rajni_4.107</l>\n</lg>\n<lg>\n<l>lajjālur vaiparītyāhvā kaṭur uṣṇā kaphāmanut /</l>\n<l>raso niyāmako 'tyantanānāvijñānakārakaḥ // Rajni_4.108</l>\n</lg>\n<lg>\n<l>raktapādy aparā proktā tripadā haṃsapādikā /</l>\n<l>ghṛtamaṇḍalikā jñeyā viśvagranthis tripādikā // Rajni_4.109</l>\n</lg>\n<lg>\n<l>vipādī kīṭamārī ca hemapādī madhusravā /</l>\n<l>karṇāṭī tāmrapatrī ca vikrāntā suvahā tathā // Rajni_4.110</l>\n</lg>\n<lg>\n<l>brahmādanī padāṅgī ca śītāṅgī sutapādukā /</l>\n<l>saṃcāriṇī ca padikā prahlādī kīlapādikā // Rajni_4.111</l>\n</lg>\n<lg>\n<l>godhāpadī ca haṃsāṅghrir dhārttarāṣṭrapadī tathā /</l>\n<l>haṃsapādī ca vijñeyā nāmnā caiṣā śarākṣidhā // Rajni_4.112</l>\n</lg>\n<lg>\n<l>haṃsapādī kaṭūṣṇā syāt viṣabhūtavināśinī /</l>\n<l>bhrāntyapasmāradoṣaghnī vijñeyā ca rasāyanī // Rajni_4.113</l>\n</lg>\n<lg>\n<l>kātharā hayaparyāyaiḥ kātharāntaiḥ prakīrtitā /</l>\n<l>aśvakātharikā tiktā vātaghnī dīpanī parā // Rajni_4.114</l>\n</lg>\n<lg>\n<l>punarnavā viśākhaś ca kaṭhillaḥ śaśivāṭikā /</l>\n<l>pṛthvī ca sitavarṣābhūr dīrghapatraḥ kaṭhillakaḥ // Rajni_4.115</l>\n</lg>\n<lg>\n<l>śvetā punarnavā soṣṇā tiktā kaphaviṣāpahā /</l>\n<l>kāsahṛdrogaśūlāsrapāṇḍuśophānilārtinut // Rajni_4.116</l>\n</lg>\n<lg>\n<l>punarnavānyā raktākhyā krūrā maṇḍalapatrikā /</l>\n<l>raktakāṇḍā varṣaketur lohitā raktapatrikā // Rajni_4.117</l>\n</lg>\n<lg>\n<l>vaiśākhī raktavarṣābhūḥ śophaghnī raktapuṣpikā /</l>\n<l>vikasvarā viṣaghnī ca prāvṛṣeṇyā ca sāriṇī // Rajni_4.118</l>\n</lg>\n<lg>\n<l>varṣābhavaḥ śoṇapatraḥ śoṇaḥ saṃmīlitadrumaḥ /</l>\n<l>punarnavo navo navyaḥ syād dvāviṃśatisaṃjñayā // Rajni_4.119</l>\n</lg>\n<lg>\n<l>raktā punarnavā tiktā sāriṇī śophanāśinī /</l>\n<l>daradoṣaghnī pāṇḍupittapramardinī // Rajni_4.120</l>\n</lg>\n<lg>\n<l>nīlā punarnavā nīlā śyāmā nīlapunarnavā /</l>\n<l>kṛṣṇākhyā nīlavarṣābhūr nīlinī svābhidhānvitā // Rajni_4.121</l>\n</lg>\n<lg>\n<l>nīlā punarnavā tiktā kaṭūṣṇā ca rasāyanī /</l>\n<l>hṛdrogapāṇḍuśvayathuśvāsavātakaphāpahā // Rajni_4.122</l>\n</lg>\n<lg>\n<l>vasuko 'tha vasuḥ śaivo vaso 'tha śivamallikā /</l>\n<l>pāśupataḥ śivamataḥ sureṣṭaḥ śivaśekharaḥ /</l>\n<l>sito rakto dvidhā prokto jñeyaḥ sa ca navābhidhaḥ // Rajni_4.123</l>\n</lg>\n<lg>\n<l>vasukau kaṭutiktoṣṇau pāke śītau ca dīpanau /</l>\n<l>ajīrṇavātagulmaghnau śvetaś caiva rasāyanaḥ // Rajni_4.124</l>\n</lg>\n<lg>\n<l>sarpiṇī bhujagī bhogī kuṇḍalī pannagī phaṇī /</l>\n<l>ṣaḍabhidhā sarpiṇī syād viṣaghnī kucavardhanī // Rajni_4.125</l>\n</lg>\n<lg>\n<l>vṛścikā nakhaparṇī ca picchilāpy alipatrikā /</l>\n<l>vṛścikā picchalāmlā syād antravṛddhyādidoṣanut // Rajni_4.126</l>\n</lg>\n<lg>\n<l>brāhmī vayasyā matsyākṣī mīnākṣī somavallarī /</l>\n<l>matsyākṣī śiśirā rucyā vraṇadoṣakṣayāpahā // Rajni_4.127</l>\n</lg>\n<lg>\n<l>guṇḍālā tu jalodbhūtā gucchabudhnā jalāśayā /</l>\n<l>guṇḍālā kaṭutiktoṣṇā śophavraṇavināśanī // Rajni_4.128</l>\n</lg>\n<lg>\n<l>bhūpāṭalī ca kumbhī ca bhūtālī raktapuṣpikā /</l>\n<l>bhūpāṭalī kaṭūṣṇā ca pārade suprayojikā // Rajni_4.129</l>\n</lg>\n<lg>\n<l>pāṭalī pāṇḍuraphalī dhūsarā vṛttabījakā /</l>\n<l>bhūriphalī tathā pāṇḍuphalī syāt ṣaḍvidhābhidhā // Rajni_4.130</l>\n</lg>\n<lg>\n<l>śiśirā pāṇḍuraphalī gaulyā kṛcchrārtidoṣahā /</l>\n<l>balyā pittaharā vṛṣyā mūtrāghātanivāraṇī // Rajni_4.131</l>\n</lg>\n<lg>\n<l>śvetā tu churikāpatrī parvamūlāpy avipriyā /</l>\n<l>śvetātimadhurā śītā stanyadā rucikṛt parā // Rajni_4.132</l>\n</lg>\n<lg>\n<l>brahmadaṇḍy ajalādaṇḍī kaṇṭapatraphalā ca sā /</l>\n<l>brahmadaṇḍī kaṭūṣṇā syāt kaphaśophānilāpahā // Rajni_4.133</l>\n</lg>\n<lg>\n<l>dravantī śāmbarī citrā nyagrodhī śatamūlikā /</l>\n<l>pratyakśreṇī vṛṣā caṇḍā patraśreṇy ākhukarṇikā // Rajni_4.134</l>\n</lg>\n<lg>\n<l>mūṣakāhvādikā karṇī pratiparṇīśiphā sā /</l>\n<l>sahasramūlī vikrāntā jñeyā syāc caturekadhā // Rajni_4.135</l>\n</lg>\n<lg>\n<l>dravantī madhurā śītā rasabandhakarī parā /</l>\n<l>jvaraghnī krimihā śūlaśamanī ca rasāyanī // Rajni_4.136</l>\n</lg>\n<lg>\n<l>droṇapuṣpī dīrghapatrā kumbhayoniḥ kutumbikā /</l>\n<l>citrākṣupaḥ kutumbā ca supuṣpā citrapattrikā // Rajni_4.137</l>\n</lg>\n<lg>\n<l>droṇapuṣpī kaṭuḥ soṣṇā rucyā vātakaphāpahā /</l>\n<l>agnimāndyaharā caiva pathyā vātāpahāriṇī // Rajni_4.138</l>\n</lg>\n<lg>\n<l>anyā caiva mahādroṇā kurumbā devapūrvakā /</l>\n<l>divyapuṣpā mahādroṇī devīkāṇḍā ṣaḍāhvayā // Rajni_4.139</l>\n</lg>\n<lg>\n<l>devadroṇī kaṭus tiktā medhyā vātārtibhūtanut /</l>\n<l>kaphamāndyāpahā caiva yuktyā pāradaśodhane // Rajni_4.140</l>\n</lg>\n<lg>\n<l>jhaṇḍūḥ syāt sthūlapuṣpā tu jhaṇḍūko jheṇḍukas tathā /</l>\n<l>jhaṇḍūḥ kaṭukaṣāyaḥ syāt jvarabhūtagrahāpahā // Rajni_4.141</l>\n</lg>\n<lg>\n<l>gorakṣadugdhī gorakṣī tāmradugdhī rasāyanī /</l>\n<l>bahupatrā mṛtājīvī mṛtasaṃjīvanī muniḥ // Rajni_4.142</l>\n</lg>\n<lg>\n<l>gorakṣadugdhī madhurā vṛṣyā sā grāhiṇī himā /</l>\n<l>sarvavaśyakarī caiva rase siddhiguṇapradā // Rajni_4.143</l>\n</lg>\n<lg>\n<l>itthaṃ vitatya viśadīkriyamāṇanānākṣudrakṣupāhvayaguṇapraguṇāpavargam /</l>\n<l>vargaṃ vidhāya mukhamaṇḍanam enam uccair uccāṭanāya ca rujāṃ prabhuras tu vaidyaḥ kṣudhaṃ rānti janasyoccais tasmāt kṣudrāḥ prakīrtitāḥ /</l>\n<l>teṣāṃ kṣupāṇāṃ vargo 'yam ādāne dhātur ucyate // Rajni_4.144</l>\n</lg>\n<lg>\n<l>dhatte nityasamādhisaṃstavavaśāt prītyārciteśārpitāṃ svātmīyāmṛtahastatāṃ kila sadā yaḥ sarvasaṃjīvanīm /</l>\n<l>vargas tasya kṛtau nṛsiṃhakṛtino yaḥ parpaṭādimahān eṣa prāñcati nāmakāṇḍapariṣaccūḍāmaṇau pañcamaḥ // Rajni_4.145</l>\n</lg>\n\n<lg>\n<l>Rājanighaṇṭu, Pippalyādivarga</l>\n<l>caturdhā pippalī proktā tanmūlaṃ nāgaraṃ tathā /</l>\n<l>ārdrakaṃ maricadvandvaṃ dhānyakaṃ ca yavānikā // Rajni_5.1</l>\n</lg>\n<lg>\n<l>cavyaṃ ca citrakadvandvaṃ viḍaṅgaṃ ca vacādvayam /</l>\n<l>kulañjo jīrakāḥ pañca methikā hiṅgupatrikā // Rajni_5.2</l>\n</lg>\n<lg>\n<l>hiṅgudvayaṃ cāgnijārau rāsne elādvayaṃ śivam /</l>\n<l>sauvarcalaṃ ca kācāhvaṃ viḍaṃ ca gaḍanāmakam // Rajni_5.3</l>\n</lg>\n<lg>\n<l>sāmudraṃ drauṇikaṃ cānyad auṣaraṃ romakaṃ tathā /</l>\n<l>navadhā lavaṇaṃ proktam ajamodā ca reṇukā // Rajni_5.4</l>\n</lg>\n<lg>\n<l>bolaṃ karcūrakaḥ pāṭhā vṛkṣāmlaś cāmlavetasam /</l>\n<l>kaṭukātiviṣā mustā dvayaṃ yaṣṭīmadhudvayam // Rajni_5.5</l>\n</lg>\n<lg>\n<l>bhārgī puṣkaramūlaṃ ca śṛṅgy atho dantikādvayam /</l>\n<l>jaipālaś ca trivṛd dvedhā tvak patraṃ nāgakeśaram // Rajni_5.6</l>\n</lg>\n<lg>\n<l>tavakṣīraṃ ca tālīsapatrākhyaṃ vaṃśarocanā /</l>\n<l>mañjiṣṭhā ca caturdhā syād dharidre ca dvidhā mate // Rajni_5.7</l>\n</lg>\n<lg>\n<l>lākṣā cālaktako lodhro dhātaky abdhiphalaṃ tathā /</l>\n<l>nirviṣātha viṣadvandvaṃ dvidhā cāmlaharidrakā // Rajni_5.8</l>\n</lg>\n<lg>\n<l>abdhiphenam aphenaṃ ca ṭaṅkaṇau sākuruṇḍakam /</l>\n<l>himāvalī hastimadaḥ svarjiko loṇakaṃ tathā // Rajni_5.9</l>\n</lg>\n<lg>\n<l>vajrako yavajaś cātha sarvakṣāro 'tha māyikā /</l>\n<l>auṣadhāny abhidhīyante ṣaḍaṅgamitasaṃkhyayā // Rajni_5.10</l>\n</lg>\n<lg>\n<l>pippalī kṛkarā śauṇḍī capalā māgadhī kaṇā /</l>\n<l>kaṭubījā ca koraṅgī vaidehī tiktataṇḍulā // Rajni_5.11</l>\n</lg>\n<lg>\n<l>śyāmā dantaphalā kṛṣṇā kolā ca magadhodbhavā /</l>\n<l>uṣaṇā copakulyā ca smṛtyāhvā tīkṣṇataṇḍulā // Rajni_5.12</l>\n</lg>\n<lg>\n<l>pippalī jvarahā vṛṣyā snigdhoṣṇā kaṭutiktakā /</l>\n<l>dīpanī mārutaśvāsakāsaśleṣmakṣayāpahā // Rajni_5.13</l>\n</lg>\n<lg>\n<l>gajoṣaṇā cavyaphalā cavyajā gajapippalī /</l>\n<l>śreyasī chidravaidehī dīrghagranthiś ca taijasī /</l>\n<l>vartulī sthūlavaidehī jñeyā ceti daśābhidhā // Rajni_5.14</l>\n</lg>\n<lg>\n<l>gajoṣaṇā kaṭūṣṇā ca rūkṣā malaviśoṣaṇī /</l>\n<l>balāsavātahantrī ca stanyavarṇavivardhinī // Rajni_5.15</l>\n</lg>\n<lg>\n<l>saiṃhalī sarpadaṇḍā ca sarpāṅgī brahmabhūmijā /</l>\n<l>pārvatī śailajā tāmrā lambabījā tathotkaṭā // Rajni_5.16</l>\n</lg>\n<lg>\n<l>adrijā siṃhalasthā ca lambadantā ca jīvalā /</l>\n<l>jīvālī jīvanetrā ca kuravī ṣoḍaśāhvayā // Rajni_5.17</l>\n</lg>\n<lg>\n<l>saiṃhalī kaṭur uṣṇā ca jantughnī dīpanī parā /</l>\n<l>kaphaśvāsasamīrārtiśamanī koṣṭhaśodhanī // Rajni_5.18</l>\n</lg>\n<lg>\n<l>vanādipippalyabhidhānayuktaṃ sūkṣmādipippalyabhidhānam etat /</l>\n<l>kṣudrādipippalyabhidhānayogyaṃ vanābhidhāpūrvakaṇābhidhānam // Rajni_5.19</l>\n</lg>\n<lg>\n<l>vanapippalikā coṣṇā tīkṣṇā rucyā ca dīpanī /</l>\n<l>āmā bhaved guṇāḍhyā tu śuṣkā svalpaguṇā smṛtā // Rajni_5.20</l>\n</lg>\n<lg>\n<l>granthikaṃ pippalīmūlaṃ mūlaṃ tu cavikāśiraḥ /</l>\n<l>kolamūlaṃ kaṭugranthi kaṭumūlaṃ kaṭūṣaṇam // Rajni_5.21</l>\n</lg>\n<lg>\n<l>sarvagranthi ca patrāḍhyaṃ virūpaṃ śoṇasambhavam /</l>\n<l>sugranthi granthilaṃ caiva paryāyāḥ syuś caturdaśa // Rajni_5.22</l>\n</lg>\n<lg>\n<l>kaṭūṣṇaṃ pippalīmūlaṃ śleṣmakrimivināśanam /</l>\n<l>dīpanaṃ vātarogaghnaṃ rocanaṃ pittakopanam // Rajni_5.23</l>\n</lg>\n<lg>\n<l>śuṇṭhī mahauṣadhaṃ viśvaṃ nāgaraṃ viśvabheṣajam /</l>\n<l>viśvauṣadhaṃ kaṭugranthi kaṭubhadraṃ kaṭūṣaṇam // Rajni_5.24</l>\n</lg>\n<lg>\n<l>sauparṇaṃ śṛṅgaveraṃ ca kaphāriś cārdrakaṃ smṛtam /</l>\n<l>śoṣaṇaṃ nāgarāhvaṃ ca vijñeyaṃ ṣoḍaśāhvayam // Rajni_5.25</l>\n</lg>\n<lg>\n<l>śuṇṭhī kaṭūṣṇā snigdhā ca kaphaśophānilāpahā /</l>\n<l>śūlabandhodarādhmānaśvāsaślīpadahāriṇī // Rajni_5.26</l>\n</lg>\n<lg>\n<l>ārdrakaṃ gulmamūlaṃ ca mūlajaṃ kandalaṃ varam /</l>\n<l>śṛṅgaveraṃ mahījaṃ ca saikateṣṭam anūpajam // Rajni_5.27</l>\n</lg>\n<lg>\n<l>apākaśākaṃ cārdrākhyaṃ rāhucchatraṃ suśākakam /</l>\n<l>śārṅgaṃ syād ārdraśākaṃ ca sacchākam ṛtubhūhvayam // Rajni_5.28</l>\n</lg>\n<lg>\n<l>kaṭūṣṇam ārdrakaṃ hṛdyaṃ vipāke śītalaṃ laghu /</l>\n<l>dīpanaṃ rucidaṃ śophakaphakaṇṭhāmayāpaham // Rajni_5.29</l>\n</lg>\n<lg>\n<l>maricaṃ palitaṃ śyāmaṃ kolaṃ vallījam ūṣaṇam /</l>\n<l>yavaneṣṭaṃ vṛttaphalaṃ śākāṅgaṃ dharmapattanam // Rajni_5.30</l>\n</lg>\n<lg>\n<l>kaṭukaṃ ca śirovṛttaṃ vīraṃ kaphavirodhi ca /</l>\n<l>rūkṣaṃ sarvahitaṃ kṛṣṇaṃ saptabhūkhyaṃ nirūpitam // Rajni_5.31</l>\n</lg>\n<lg>\n<l>maricaṃ kaṭu tiktoṣṇaṃ laghu śleṣmavināśanam /</l>\n<l>samīrakṛmihṛdrogaharaṃ ca rucikārakam // Rajni_5.32</l>\n</lg>\n<lg>\n<l>sitamaricaṃ tu sitākhyaṃ sitavallījaṃ ca bālakaṃ bahulam /</l>\n<l>dhavalaṃ candrakam etan munināma guṇādhikaṃ ca vaśyakaram // Rajni_5.33</l>\n</lg>\n<lg>\n<l>kaṭūṣṇaṃ śvetamaricaṃ viṣaghnaṃ bhūtanāśanam /</l>\n<l>avṛṣyaṃ dṛṣṭirogaghnaṃ yuktyā caiva rasāyanam // Rajni_5.34</l>\n</lg>\n<lg>\n<l>dhānyakaṃ dhānyajaṃ dhānyaṃ dhāneyaṃ dhanikaṃ tathā /</l>\n<l>kustumburuś cāvalikā chatradhānyaṃ vitunnakam // Rajni_5.35</l>\n</lg>\n<lg>\n<l>sugandhiḥ śākayogyaś ca sūkṣmapatro janapriyaḥ /</l>\n<l>dhānyabījo bījadhānyaṃ vedhakaṃ ṣoḍaśāhvayam // Rajni_5.36</l>\n</lg>\n<lg>\n<l>dhānyakaṃ madhuraṃ śītaṃ kaṣāyaṃ pittanāśanam /</l>\n<l>jvarakāsatṛṣācchardikaphahāri ca dīpanam // Rajni_5.37</l>\n</lg>\n<lg>\n<l>yavānī dīpyako dīpyo yavasāhvo yavāgrajaḥ /</l>\n<l>dīpanī cogragandhā ca vātārir bhūkadambakaḥ // Rajni_5.38</l>\n</lg>\n<lg>\n<l>yavajo dīpanīyaś ca śūlahantrī yavānikā /</l>\n<l>ugrā ca tīvragandhā ca jñeyā pañcadaśāhvayā // Rajni_5.39</l>\n</lg>\n<lg>\n<l>yavānī kaṭutiktoṣṇā vātārśaḥśleṣmanāśanī /</l>\n<l>śūlādhmānakrimicchardimardanī dīpanī parā // Rajni_5.40</l>\n</lg>\n<lg>\n<l>cavyakaṃ cavikā cavyaṃ vaśiro gandhanākulī /</l>\n<l>vallī ca kolavallī ca kolaṃ kuṭalamastakam /</l>\n<l>tīkṣṇā kariṇikā vallī kṛkaro netrabhūhvayā // Rajni_5.41</l>\n</lg>\n<lg>\n<l>cavyaṃ syād uṣṇakaṭukaṃ laghu rocanadīpanam /</l>\n<l>jantūdrekāpahaṃ kāsaśvāsaśūlārtikṛntanam // Rajni_5.42</l>\n</lg>\n<lg>\n<l>citrako 'gniś ca śārdūlaś citrapālī kaṭuḥ śikhī /</l>\n<l>kṛśānur dahano vyālo jyotiṣkaḥ pālakas tathā // Rajni_5.43</l>\n</lg>\n<lg>\n<l>analo dāruṇo vahniḥ pāvakaḥ śabalas tathā /</l>\n<l>pāṭhī dvīpī ca citrāṅgo jñeyaḥ śūraś ca viṃśatiḥ // Rajni_5.44</l>\n</lg>\n<lg>\n<l>citrako 'gnisamaḥ pāke kaṭuḥ śophakaphāpahaḥ /</l>\n<l>vātodarārśograhaṇīkrimikaṇḍūtināśanaḥ // Rajni_5.45</l>\n</lg>\n<lg>\n<l>kālo vyālaḥ kālamūlo 'tidīpyo mārjāro 'gnir dāhakaḥ pāvakaś ca /</l>\n<l>citrāṅgo 'yaṃ raktacitro mahāṅgaḥ syād rudrāhvaś citrako 'nyo guṇāḍhyaḥ // Rajni_5.46</l>\n</lg>\n<lg>\n<l>sthūlakāyakaro rucyaḥ kuṣṭhaghno raktacitrakaḥ /</l>\n<l>rase niyāmako lohe vedhakaś ca rasāyanaḥ // Rajni_5.47</l>\n</lg>\n<lg>\n<l>viḍaṅgā krimihā caitrā taṇḍulā taṇḍulīyakā /</l>\n<l>vātāris taṇḍulā proktā jantughnī mṛgagāminī // Rajni_5.48</l>\n</lg>\n<lg>\n<l>kairalī gahvarāmoghā kapālī citrataṇḍulā /</l>\n<l>varā sucitrabījā ca jantuhantrī ca ṣoḍaśa // Rajni_5.49</l>\n</lg>\n<lg>\n<l>viḍaṅgā kaṭur uṣṇā ca laghur vātakaphārtinut /</l>\n<l>agnimāndyārucibhrāntikrimidoṣavināśanī // Rajni_5.50</l>\n</lg>\n<lg>\n<l>vacogragandhā golomī jaṭilogrā ca lomaśā /</l>\n<l>rakṣoghnī vijayā bhadrā maṅgalyeti daśāhvayā // Rajni_5.51</l>\n</lg>\n<lg>\n<l>vacā tīkṣṇā kaṭūṣṇā ca kaphāmagranthiśophanut /</l>\n<l>vātajvarātisāraghnī vāntikṛn mādanut // Rajni_5.52</l>\n</lg>\n<lg>\n<l>medhyā śvetavacā tv anyā ṣaḍgranthā dīrghapatrikā /</l>\n<l>tīkṣṇagandhā haimavatī maṅgalyā vijayā ca sā // Rajni_5.53</l>\n</lg>\n<lg>\n<l>śvetavacātiguṇāḍhyā matimedhāyuḥsamṛddhidā kaphanut /</l>\n<l>vṛṣyā ca vātabhūtakrimidoṣaghnī ca dīpanī ca vacā // Rajni_5.54</l>\n</lg>\n<lg>\n<l>kulañjo gandhamūlaś ca tīkṣṇamūlaḥ kulañjanaḥ /</l>\n<l>kulañjaḥ kaṭutiktoṣṇo dīpano mukhadoṣanut // Rajni_5.55</l>\n</lg>\n<lg>\n<l>jīrako jaraṇo jīro jīrṇo dīpyaś ca dīpakaḥ /</l>\n<l>ajājiko vahniśaṅkho māgadhaś ca navāhvayaḥ // Rajni_5.56</l>\n</lg>\n<lg>\n<l>jīrakaḥ kaṭur uṣṇaś ca vātahṛd dīpanaḥ paraḥ /</l>\n<l>gulmādhmānātisāraghno grahaṇīkrimihṛt paraḥ // Rajni_5.57</l>\n</lg>\n<lg>\n<l>gaurādijīrakas tv anyo 'jājī syāt śvetajīrakaḥ /</l>\n<l>kaṇāhvā kaṇajīrṇā ca kaṇā dīpyaḥ sitādikaḥ /</l>\n<l>jñeyā dīrghakaṇā caiva sitājājī daśāhvayā // Rajni_5.58</l>\n</lg>\n<lg>\n<l>gaurājājī himā rucyā kaṭur madhuradīpanī /</l>\n<l>krimighnī viṣahantrī ca cakṣuṣyādhmānanāśinī // Rajni_5.59</l>\n</lg>\n<lg>\n<l>kṛṣṇā tu jaraṇā kālī bahugandhā ca bhedinī /</l>\n<l>kaṭubhedinikā rucyā nīlā nīlakaṇā smṛtā // Rajni_5.60</l>\n</lg>\n<lg>\n<l>kāśmīrajīrakā varṣā kālī syād dantaśodhanī /</l>\n<l>kālameṣī sugandhā ca vijñeyā bāṇabhūhvayā // Rajni_5.61</l>\n</lg>\n<lg>\n<l>jaraṇā kaṭur uṣṇā ca kaphaśophanikṛntanī /</l>\n<l>rucyā jīrṇajvaraghnī ca cakṣuṣyā grahaṇīharā // Rajni_5.62</l>\n</lg>\n<lg>\n<l>dīpyopakuñcikā kālī pṛthvī sthūlakaṇā pṛthuḥ /</l>\n<l>manojñā jaraṇī jīrṇā taruṇī sthūlajīrakaḥ /</l>\n<l>suṣavī kāravī jñeyā pṛthvīkā ca caturdaśa // Rajni_5.63</l>\n</lg>\n<lg>\n<l>pṛthvīkā kaṭutiktoṣṇā vātagulmāmadoṣanut /</l>\n<l>śleṣmādhmānaharā jīrṇā jantughnī dīpanī parā // Rajni_5.64</l>\n</lg>\n<lg>\n<l>bṛhatpālī kṣudrapatro 'raṇyajīraḥ kaṇā tathā /</l>\n<l>vanajīraḥ kaṭuḥ śīto vraṇahā pañcanāmakaḥ // Rajni_5.65</l>\n</lg>\n<lg>\n<l>jīrakāḥ kaṭukāḥ pāke krimighnā vahnidīpanāḥ /</l>\n<l>jīrṇajvaraharā rucyā vraṇahādhmānanāśanāḥ // Rajni_5.66</l>\n</lg>\n<lg>\n<l>methikā methinī methī dīpanī bahupatrikā /</l>\n<l>vedhanī gandhabījā ca jyotirgandhaphalā tathā // Rajni_5.67</l>\n</lg>\n<lg>\n<l>vallarī candrikā methā miśrapuṣpā ca kairavī /</l>\n<l>kuñcikā bahuparṇī ca pītabījā munīndudhā // Rajni_5.68</l>\n</lg>\n<lg>\n<l>methikā kaṭur uṣṇā ca raktapittaprakopaṇī /</l>\n<l>arocakaharā dīptikarā vātaghnadīpanī // Rajni_5.69</l>\n</lg>\n<lg>\n<l>pṛthvīkā hiṅgupatrī ca kavarī dīrghikā pṛthuḥ /</l>\n<l>tanvī ca dārupatrī ca bilvī bāṣpī navāhvayā // Rajni_5.70</l>\n</lg>\n<lg>\n<l>hiṅgupatrī kaṭus tīkṣṇā tiktoṣṇā kaphavātanut /</l>\n<l>āmakrimiharā rucyā pathyā dīpanapācanī // Rajni_5.71</l>\n</lg>\n<lg>\n<l>hiṅgūgragandhaṃ bhūtārir vāhlīkaṃ jantunāśanam /</l>\n<l>śūlagulmādirakṣoghnam ugravīryaṃ ca rāmaṭham // Rajni_5.72</l>\n</lg>\n<lg>\n<l>agūḍhagandhaṃ jaraṇaṃ bhedanaṃ sūpadhūpanam /</l>\n<l>dīptaṃ sahasravedhīti jñeyaṃ pañcadaśābhidham // Rajni_5.73</l>\n</lg>\n<lg>\n<l>hṛdyaṃ hiṅgu kaṭūṣṇaṃ ca krimivātakaphāpaham /</l>\n<l>vibandhādhmānaśūlaghnaṃ cakṣuṣyaṃ gulmanāśanam // Rajni_5.74</l>\n</lg>\n<lg>\n<l>nāḍīhiṅguḥ palāśākhyā jantukā rāmaṭhī ca sā /</l>\n<l>vaṃśapatrī ca piṇḍāhvā suvīryā hiṅgunāḍikā // Rajni_5.75</l>\n</lg>\n<lg>\n<l>nāḍīhiṅguḥ kaṭūṣṇā ca kaphavātārtiśāntikṛt /</l>\n<l>viṣṭhāvibandhadoṣaghnam ānāhāmayahāri ca // Rajni_5.76</l>\n</lg>\n<lg>\n<l>agnijāro 'gniniryāso 'py agnigarbho 'gnijaḥ smṛtaḥ /</l>\n<l>vaḍavāgnimalo jñeyo jarāyuś cāgnisambhavaḥ // Rajni_5.77</l>\n</lg>\n<lg>\n<l>syād agnijāraḥ kaṭur uṣṇavīryas tuṇḍāmayo vātakaphāpahaś ca /</l>\n<l>pittapradaḥ so 'dhikasaṃnipātaśūlārtiśītāmayanāśakaś ca // Rajni_5.78</l>\n</lg>\n<lg>\n<l>jārābho dahanasparśī picchilaḥ sāgare bhavaḥ /</l>\n<l>jarāyus tac caturvarṇaḥ teṣu śreṣṭhaḥ salohitaḥ // Rajni_5.79</l>\n</lg>\n<lg>\n<l>rāsnā yuktarasā ramyā śreyasī rasanā rasā /</l>\n<l>sugandhimūlā surasā rasāḍhyātirasā daśa // Rajni_5.80</l>\n</lg>\n<lg>\n<l>rāsnā tu trividhā proktā patraṃ tṛṇaṃ tathā /</l>\n<l>jñeye dale śreṣṭhe tṛṇarāsnā ca madhyamā // Rajni_5.81</l>\n</lg>\n<lg>\n<l>rāsnā guruś ca tiktoṣṇā viṣavātāsrakāsajit /</l>\n<l>śophakampodaraśleṣmaśamanī pācanī ca sā // Rajni_5.82</l>\n</lg>\n<lg>\n<l>sthūlailā bṛhadelā tripuṭā tridivodbhavā ca bhadrailā /</l>\n<l>surabhitvak ca mahailā pṛthvī kanyā kumārikā caindrī // Rajni_5.83</l>\n</lg>\n<lg>\n<l>kāyasthā gopuṭā kāntā ghṛtācī garbhasambhavā /</l>\n<l>indrāṇī divyagandhā ca vijñeyāṣṭādaśāhvayā // Rajni_5.84</l>\n</lg>\n<lg>\n<l>elā bahulagandhaindrī drāviḍī niṣkuṭis truṭiḥ /</l>\n<l>kapotavarṇī gaurāṅgī bālā balavatī himā // Rajni_5.85</l>\n</lg>\n<lg>\n<l>candrikā copakuñcī ca sūkṣmā sāgaragāminī /</l>\n<l>garbhārir gandhaphalikā kāyasthāṣṭādaśāhvayā // Rajni_5.86</l>\n</lg>\n<lg>\n<l>elādvayaṃ śītalatiktam uktaṃ sugandhi pittārtikaphāpahāri /</l>\n<l>karoti hṛdrogamalārtivastiśūlaghnam atra sthavirā guṇāḍhyā // Rajni_5.87</l>\n</lg>\n<lg>\n<l>saindhavaṃ syāc chītaśivaṃ nādeyaṃ sindhujaṃ śivam /</l>\n<l>śuddhaṃ śivātmajaṃ pathyaṃ maṇimanthaṃ navābhidham // Rajni_5.88</l>\n</lg>\n<lg>\n<l>saindhavaṃ lavaṇaṃ vṛṣyaṃ cakṣuṣyaṃ rucidīpanam /</l>\n<l>tridoṣaśamanaṃ pūtaṃ vraṇadoṣavibandhajit // Rajni_5.89</l>\n</lg>\n<lg>\n<l>saindhavaṃ dvividhaṃ jñeyaṃ śvetaṃ raktam iti kramāt /</l>\n<l>rasavīryavipākeṣu guṇāḍhyaṃ nūtanaṃ śivam // Rajni_5.90</l>\n</lg>\n<lg>\n<l>sauvarcalaṃ tu rucakaṃ tilakaṃ hṛdyagandhakam /</l>\n<l>akṣaṃ ca kṛṣṇalavaṇaṃ rucyaṃ kaudravikaṃ tathā // Rajni_5.91</l>\n</lg>\n<lg>\n<l>sauvarcalaṃ laghu kṣāraṃ kaṭūṣṇaṃ gulmajantujit /</l>\n<l>ūrdhvavātāmaśūlārtivibandhārocakān jayet // Rajni_5.92</l>\n</lg>\n<lg>\n<l>nīlaṃ kācodbhavaṃ kācaṃ tilakaṃ kācasambhavam /</l>\n<l>kācasauvarcalaṃ kṛṣṇalavaṇaṃ pākyajaṃ smṛtam // Rajni_5.93</l>\n</lg>\n<lg>\n<l>kācotthaṃ hṛdyagandhaṃ ca tat kālalavaṇaṃ tathā /</l>\n<l>kuruvindaṃ kācamalaṃ kṛtrimaṃ ca caturdaśa // Rajni_5.94</l>\n</lg>\n<lg>\n<l>kācādilavaṇaṃ rucyam īṣat kṣāraṃ ca pittalam /</l>\n<l>dāhakaṃ kaphavātaghnaṃ dīpanaṃ gulmaśūlahṛt // Rajni_5.95</l>\n</lg>\n<lg>\n<l>viḍaṃ drāviḍakaṃ khaṇḍaṃ kṛtakaṃ kṣāram āsuram /</l>\n<l>supākyaṃ khaṇḍalavaṇaṃ dhūrtaṃ kṛtrimakaṃ daśa // Rajni_5.96</l>\n</lg>\n<lg>\n<l>viḍam uṣṇaṃ ca lavaṇaṃ dīpanaṃ vātanāśanam /</l>\n<l>rucyaṃ cājīrṇaśūlaghnaṃ gulmamehavināśanam // Rajni_5.97</l>\n</lg>\n<lg>\n<l>gāḍhādilavaṇaṃ śubhraṃ pṛthvījaṃ gaḍadeśajam /</l>\n<l>gaḍotthaṃ ca mahārambhaṃ sāmbharaṃ sambharodbhavam // Rajni_5.98</l>\n</lg>\n<lg>\n<l>gaḍotthaṃ tūṣṇalavaṇam īṣad amlaṃ malāpaham /</l>\n<l>dīpanaṃ kaphavātaghnam arśoghnaṃ koṣṭhaśodhanam // Rajni_5.99</l>\n</lg>\n<lg>\n<l>sāmudrakaṃ tu sāmudraṃ samudralavaṇaṃ śivam /</l>\n<l>vaṃśiraṃ sāgarotthaṃ ca śiśiraṃ lavaṇābdhijam // Rajni_5.100</l>\n</lg>\n<lg>\n<l>sāmudraṃ laghu hṛdyaṃ ca palitāsradapittadam /</l>\n<l>vidāhi kaphavātaghnaṃ dīpanaṃ rucikṛt param // Rajni_5.101</l>\n</lg>\n<lg>\n<l>drauṇeyaṃ vārdheyaṃ droṇījaṃ vārijaṃ ca vārdhibhavam /</l>\n<l>droṇīlavaṇaṃ droṇaṃ trikaṭulavaṇaṃ ca vasusaṃjñam // Rajni_5.102</l>\n</lg>\n<lg>\n<l>drauṇeyaṃ lavaṇaṃ pāke nātyuṣṇam avidāhi ca /</l>\n<l>bhedanaṃ snigdham īṣac ca śūlaghnaṃ cālpapittalam // Rajni_5.103</l>\n</lg>\n<lg>\n<l>auṣarakaṃ sārvaguṇaṃ sārvarasaṃ sarvalavaṇam ūṣarajam /</l>\n<l>sāmbhāraṃ bahulavaṇaṃ melakalavaṇaṃ ca miśrakaṃ navadhā // Rajni_5.104</l>\n</lg>\n<lg>\n<l>auṣaraṃ tu kaṭu kṣāraṃ tiktaṃ vātakaphāpaham /</l>\n<l>vidāhi pittakṛd grāhi mūtrasaṃśoṣakāri ca // Rajni_5.105</l>\n</lg>\n<lg>\n<l>romakam audbhidam uktaṃ vasukaṃ vasu pāṃśulavaṇam ūṣarajam /</l>\n<l>pāṃśavam auṣaram airiṇam aurvaṃ sārvasahaṃ rudraiḥ // Rajni_5.106</l>\n</lg>\n<lg>\n<l>romakaṃ tīkṣṇamatyuṣṇaṃ kaṭu tiktaṃ ca dīpanam /</l>\n<l>dāhaśoṣakaraṃ grāhi pittakopakaraṃ param // Rajni_5.107</l>\n</lg>\n<lg>\n<l>ajamodā kharāhvā ca bastamodā ca markaṭī /</l>\n<l>modā gandhadalā hastikāravī gandhapatrikā // Rajni_5.108</l>\n</lg>\n<lg>\n<l>māyūrī śikhimodā ca modāḍhyā vahnidīpikā /</l>\n<l>brahmakośī viśālī ca hṛdyagandhogragandhikā /</l>\n<l>modinī phalamukhyā ca vasucandrābhidhā matā // Rajni_5.109</l>\n</lg>\n<lg>\n<l>ajamodā kaṭur uṣṇā rūkṣā kaphavātahāriṇī rucikṛt /</l>\n<l>śūlādhmānārocakajaṭharāmayanāśanī caiva // Rajni_5.110</l>\n</lg>\n<lg>\n<l>reṇukā kapilā kāntā nandinī mahilā dvijā /</l>\n<l>rājaputrī himā reṇuḥ pāṇḍupatrī hareṇukā // Rajni_5.111</l>\n</lg>\n<lg>\n<l>suparṇī śiśirā śāntā kauntī vṛttā ca dharmiṇī /</l>\n<l>kapilomā haimavatī pāṇḍupatrī ca viṃśatiḥ // Rajni_5.112</l>\n</lg>\n<lg>\n<l>reṇukā tu kaṭuḥ śītā kharjūkaṇḍūtihāriṇī /</l>\n<l>tṛṣṇādāhaviṣaghnī ca mukhavaimalyakāriṇī // Rajni_5.113</l>\n</lg>\n<lg>\n<l>bolaṃ raktāpahaṃ muṇḍaṃ surasaṃ piṇḍakaṃ viṣam /</l>\n<l>nirlohaṃ barbaraṃ piṇḍaṃ saurabhaṃ raktagandhakam // Rajni_5.114</l>\n</lg>\n<lg>\n<l>rasagandhaṃ mahāgandhaṃ viśvaṃ ca śubhagandhakam /</l>\n<l>viśvagandhaṃ gandharasaṃ vraṇārir vasubhūhvayam // Rajni_5.115</l>\n</lg>\n<lg>\n<l>bolaṃ tu kaṭutiktoṣṇaṃ kaṣāyaṃ raktadoṣanut /</l>\n<l>kaphapittāmayān hanti pradarādirujāpaham // Rajni_5.116</l>\n</lg>\n<lg>\n<l>karcūro drāviḍaḥ kārśo durlabho gandhamūlakaḥ /</l>\n<l>vedhamukhyo gandhasāro jaṭilaś cāṣṭanāmakaḥ // Rajni_5.117</l>\n</lg>\n<lg>\n<l>karcūraḥ kaṭutiktoṣṇaḥ kaphakāsavināśanaḥ /</l>\n<l>mukhavaiśadyajanano galagaṇḍādidoṣanut // Rajni_5.118</l>\n</lg>\n<lg>\n<l>pāṭhāmbaṣṭhāmbaṣṭhikā syāt prācīnā pāpacelikā /</l>\n<l>pāṭhikā sthāpanī caiva śreyasī vṛddhikarṇikā // Rajni_5.119</l>\n</lg>\n<lg>\n<l>ekāṣṭhīlā kucailī ca dīpanī varatiktakā /</l>\n<l>tiktapuṣpā bṛhattiktā dīpanī triśirā vṛkī /</l>\n<l>mālavī ca varā devī vṛttaparṇī dvidṛṅmitā // Rajni_5.120</l>\n</lg>\n<lg>\n<l>pāṭhā tiktā gurūṣṇā ca vātapittajvarāpahā /</l>\n<l>bhagnasandhānakṛt pittadāhātīsāraśūlahṛt // Rajni_5.121</l>\n</lg>\n<lg>\n<l>vṛkṣāmlam amlaśākaṃ syāc cukrāmlaṃ tittiḍīphalam /</l>\n<l>śākāmlam amlapūraṃ ca pūrāmlaṃ raktapūrakam // Rajni_5.122</l>\n</lg>\n<lg>\n<l>cūḍāmlabījāmlaphalāmlakaṃ syād amlādivṛkṣāmlaphalaṃ rasāmlam /</l>\n<l>śreṣṭhāmlam atyamlam athāmlabījaṃ phalaṃ ca cukrādi nagendusaṃkhyam // Rajni_5.123</l>\n</lg>\n<lg>\n<l>vṛkṣāmlam amlaṃ kaṭukaṃ kaṣāyaṃ soṣṇaṃ kaphārśoghnam udīrayanti /</l>\n<l>tṛṣṇāsamīrodarahṛdgadādigulmātīsāravraṇadoṣanāśi // Rajni_5.124</l>\n</lg>\n<lg>\n<l>amlo 'mlavetaso vedhī rasāmlo vīravetasaḥ /</l>\n<l>vetasāmlaś cāmlasāraḥ śatavedhī ca vedhakaḥ // Rajni_5.125</l>\n</lg>\n<lg>\n<l>bhīmaś ca bhedano bhedī rājāmlaś cāmlabhedanaḥ /</l>\n<l>amlāṅkuśo raktasāraḥ phalāmlaś cāmlanāyakaḥ // Rajni_5.126</l>\n</lg>\n<lg>\n<l>sahasravedhī vīrāmlo gulmaketur dharākṣidhā /</l>\n<l>śaṅkhamāṃsādidrāvī syād dvidhā caivāmlavetasaḥ // Rajni_5.127</l>\n</lg>\n<lg>\n<l>amlavetasam atyamlaṃ kaṣāyoṣṇaṃ ca vātajit /</l>\n<l>kaphārśaḥśramagulmaghnam arocakaharaṃ param // Rajni_5.128</l>\n</lg>\n<lg>\n<l>kaṭukā jananī tiktā rohiṇī tiktarohiṇī /</l>\n<l>cakrāṅgī matsyapittā ca bakulā śukulādanī // Rajni_5.129</l>\n</lg>\n<lg>\n<l>sādanī śataparvā syāt cakrāṅgī matsyabhedinī /</l>\n<l>aśokarohiṇī kṛṣṇā kṛṣṇamedā mahauṣadhī // Rajni_5.130</l>\n</lg>\n<lg>\n<l>kaṭvy añjanī kāṇḍaruhā kaṭuś ca kaṭurohiṇī /</l>\n<l>kedārakaṭukāriṣṭāpy āmaghnī pañcaviṃśatiḥ // Rajni_5.131</l>\n</lg>\n<lg>\n<l>kaṭukātikaṭus tiktā śītapittāsradoṣajit /</l>\n<l>balāsārocakaśvāsajvarahṛd recanī ca sā // Rajni_5.132</l>\n</lg>\n<lg>\n<l>ativiṣā śvetakandā viśvā śṛṅgī ca bhaṅgurā /</l>\n<l>virūpā śyāmakandā ca viśvarūpā mahauṣadhī // Rajni_5.133</l>\n</lg>\n<lg>\n<l>vīrā prativiṣā cāndrī viṣā śvetavacā smṛtā /</l>\n<l>aruṇopaviṣā caiva jñeyā ṣoḍaśasammitā // Rajni_5.134</l>\n</lg>\n<lg>\n<l>kaṭūṣṇātiviṣā tiktā kaphapittajvarāpahā /</l>\n<l>āmātīsārakāsaghnī viṣacchardivināśanī // Rajni_5.135</l>\n</lg>\n<lg>\n<l>trividhātiviṣā jñeyā śuklā kṛṣṇā tathāruṇā /</l>\n<l>rasavīryavipākeṣu nirviśeṣaguṇā ca sā // Rajni_5.136</l>\n</lg>\n<lg>\n<l>dolāyāṃ gomayakvāthe paced ativiṣāṃ tataḥ /</l>\n<l>sūryatāpe bhavec chuṣkā yojayet tāṃ bhiṣagvaraḥ // Rajni_5.137</l>\n</lg>\n<lg>\n<l>mustābhadrāvāridāmbhodameghā jīmūto 'bdo nīrado 'bbhraṃ ghanaś ca /</l>\n<l>gāṅgeyaṃ syād bhadramustā varāhī guñjā granthir bhadrakāsī kaseruḥ // Rajni_5.138</l>\n</lg>\n<lg>\n<l>kroḍeṣṭā kuruvindākhyā sugandhir granthilā himā /</l>\n<l>vanyā rājakaseruś ca kacchotthā pañcaviṃśatiḥ // Rajni_5.139</l>\n</lg>\n<lg>\n<l>bhadramustā kaṣāyā ca tiktā śītā ca pācanī /</l>\n<l>pittajvarakaphaghnī ca jñeyā saṅgrahaṇī ca sā // Rajni_5.140</l>\n</lg>\n<lg>\n<l>aparā nāgaramustā nāgarotthā nāgarādighanasaṃjñā /</l>\n<l>cakrāṅkā nādeyī cūḍālā piṇḍamustā ca // Rajni_5.141</l>\n</lg>\n<lg>\n<l>śiśirā ca vṛṣadhvāṅkṣī kaccharuhā cārukesaroccaṭā /</l>\n<l>sā pūrṇakoṣṭhasaṃjñā kalāpinī sāgarendumitā // Rajni_5.142</l>\n</lg>\n<lg>\n<l>tiktā nāgaramustā kaṭuḥ kaṣāyā ca śītalā kaphanut /</l>\n<l>pittajvarātisārārucitṛṣṇādāhanāśanī śramahṛt // Rajni_5.143</l>\n</lg>\n<lg>\n<l>yaṣṭīmadhur madhuyaṣṭī madhuvallī madhusravā /</l>\n<l>madhukaṃ madhukā yaṣṭī yaṣṭyāhvaṃ vasusaṃmitam // Rajni_5.144</l>\n</lg>\n<lg>\n<l>madhuraṃ yaṣṭimadhukaṃ kiṃcit tiktaṃ ca śītalam /</l>\n<l>cakṣuṣyaṃ pittahṛd rucyaṃ śoṣatṛṣṇāvraṇāpaham // Rajni_5.145</l>\n</lg>\n<lg>\n<l>anyat klītanam uktaṃ klītanakaṃ klītanīyakaṃ madhukam /</l>\n<l>madhuvallī ca madhūlī madhuralatā madhurasātirasā // Rajni_5.146</l>\n</lg>\n<lg>\n<l>śoṣāpahā ca saumyā sthalajā jalajā ca sā dvidhābhūtā /</l>\n<l>sāmānyena mateyam ekādaśasaṃjñā bahujñadhiyā // Rajni_5.147</l>\n</lg>\n<lg>\n<l>klītanaṃ madhuraṃ rucyaṃ balyaṃ vṛṣyaṃ vraṇāpaham /</l>\n<l>śītalaṃ guru cakṣuṣyam asrapittāpahaṃ param // Rajni_5.148</l>\n</lg>\n<lg>\n<l>bhārṅgī gardabhiśākaś ca phañjī cāṅgāravallarī /</l>\n<l>varṣā brāhmaṇayaṣṭiś ca barbaro bhṛṅgajā ca sā // Rajni_5.149</l>\n</lg>\n<lg>\n<l>padmā yaṣṭiś ca bhāraṅgī vātāriḥ kāsajit param /</l>\n<l>surūpā bhramareṣṭā ca śakramātā ca ṣoḍaśa // Rajni_5.150</l>\n</lg>\n<lg>\n<l>bhārṅgī tu kaṭutiktoṣṇā kāsaśvāsavināśanī /</l>\n<l>śophavraṇakrimighnī ca dāhajvaranivāriṇī // Rajni_5.151</l>\n</lg>\n<lg>\n<l>mūlaṃ puṣkaramūlaṃ ca puṣkaraṃ padmapatrakam /</l>\n<l>padmaṃ puṣkarajaṃ bījaṃ pauṣkaraṃ puṣkarāhvayam // Rajni_5.152</l>\n</lg>\n<lg>\n<l>kāśmīraṃ brahmatīrthaṃ ca śvāsārir mūlapuṣkaram /</l>\n<l>jñeyaṃ pañcadaśāhvaṃ ca puṣkarādye jaṭāśiphe // Rajni_5.153</l>\n</lg>\n<lg>\n<l>puṣkaraṃ kaṭutiktoṣṇaṃ kaphavātajvarāpaham /</l>\n<l>śvāsārocakakāsaghnaṃ śophaghnaṃ pāṇḍunāśanam // Rajni_5.154</l>\n</lg>\n<lg>\n<l>śṛṅgī kulīraśṛṅgī syāt ghoṣā ca vanamūrdhajā /</l>\n<l>candrā karkaṭaśṛṅgī ca mahāghoṣā ca śṛṅgikā // Rajni_5.155</l>\n</lg>\n<lg>\n<l>kālikā cendukhaṇḍā ca latāṅgī ca viṣāṇikā /</l>\n<l>cakrā ca śikharaṃ caiva karkaṭāhvā tripañcadhā // Rajni_5.156</l>\n</lg>\n<lg>\n<l>tiktā karkaṭaśṛṅgī tu gurur uṣṇānilāpahā /</l>\n<l>hikkātīsārakāsaghnī śvāsapittāsranāśanī // Rajni_5.157</l>\n</lg>\n<lg>\n<l>dantī śīghrā śyenaghaṇṭā nikumbhī nāgasphotā dantinī copacitrā /</l>\n<l>bhadrā rūkṣā rocanī cānukūlā niḥśalyā syād vakradantā viśalyā // Rajni_5.158</l>\n</lg>\n<lg>\n<l>madhupuṣpairaṇḍaphalā bhadrāṇy eraṇḍapatrikā /</l>\n<l>udumbaradalā caiva taruṇī cāṇurevatī /</l>\n<l>viśodhanī ca kumbhī ca jñeyā cāgnikarāhvayā // Rajni_5.159</l>\n</lg>\n<lg>\n<l>dantī kaṭūṣṇā śūlāmatvagdoṣaśamanī ca sā /</l>\n<l>arśovraṇāśmarīśalyaśodhanī dīpanī parā // Rajni_5.160</l>\n</lg>\n<lg>\n<l>anyā dantī keśaruhā viṣabhadrā jayāvahā /</l>\n<l>āvartakī varāṅgī ca jayāhvā bhadradantikā // Rajni_5.161</l>\n</lg>\n<lg>\n<l>anyā dantī kaṭūṣṇā ca recanī krimihā parā /</l>\n<l>śūlakuṣṭhāmadoṣaghnī tvagāmayavināśanī // Rajni_5.162</l>\n</lg>\n<lg>\n<l>recako jayapālaś ca sārakas tittirīphalam /</l>\n<l>dantībījaṃ maladrāvi jñeyaṃ syād bījarecanī // Rajni_5.163</l>\n</lg>\n<lg>\n<l>kumbhībījaṃ kumbhinībījasaṃjñaṃ ghaṇṭābījaṃ dantinībījam uktam /</l>\n<l>bījāntākhyaṃ śodhanī cakradantyo vedendvākhyaṃ tannikumbhyāś ca bījam // Rajni_5.164</l>\n</lg>\n<lg>\n<l>jaipālaḥ kaṭur uṣṇaś ca krimihārī virecanaḥ /</l>\n<l>dīpanaḥ kaphavātaghno jaṭharāmayaśodhanaḥ // Rajni_5.165</l>\n</lg>\n<lg>\n<l>uktā trivṛn mālavikā masūrā śyāmārdhacandrā vidalā suṣeṇī /</l>\n<l>kālindikā saiva tu kālameṣī kālī trivelāvanicandrasaṃjñā // Rajni_5.166</l>\n</lg>\n<lg>\n<l>trivṛt tiktā kaṭūṣṇā ca krimiśleṣmodarārtijit /</l>\n<l>kuṣṭhakaṇḍūvraṇān hanti praśastā ca virecane // Rajni_5.167</l>\n</lg>\n<lg>\n<l>raktānyāpi ca kālindī tripuṭā tāmrapuṣpikā /</l>\n<l>kulavarṇā masūrī cāpy amṛtā kākanāsikā // Rajni_5.168</l>\n</lg>\n<lg>\n<l>raktā trivṛd rase tiktā kaṭūṣṇā recanī ca sā /</l>\n<l>grahaṇīmalaviṣṭambhahāriṇī hitakāriṇī // Rajni_5.169</l>\n</lg>\n<lg>\n<l>tvacaṃ tvagvalkalaṃ bhṛṅgaṃ varāṅgaṃ mukhaśodhanam /</l>\n<l>śakalaṃ saiṃhalaṃ vanyaṃ surasaṃ rāmavallabham // Rajni_5.170</l>\n</lg>\n<lg>\n<l>utkaṭaṃ bahugandhaṃ ca vijjulaṃ ca vanapriyam /</l>\n<l>lāṭaparṇaṃ gandhavalkaṃ varaṃ śītaṃ grahakṣitī // Rajni_5.171</l>\n</lg>\n<lg>\n<l>tvacaṃ tu kaṭukaṃ śītaṃ kaphakāsavināśanam /</l>\n<l>śukrāmaśamanaṃ caiva kaṇṭhaśuddhikaraṃ laghu // Rajni_5.172</l>\n</lg>\n<lg>\n<l>patraṃ tamālapatraṃ ca patrakaṃ chadanaṃ dalam /</l>\n<l>palāśam aṃśukaṃ vāsas tāpasaṃ sukumārakam // Rajni_5.173</l>\n</lg>\n<lg>\n<l>vastraṃ tamālakaṃ rāmaṃ gopanaṃ vasanaṃ tathā /</l>\n<l>tamālaṃ surabhigandhaṃ jñeyaṃ saptadaśāhvayam // Rajni_5.174</l>\n</lg>\n<lg>\n<l>patrakaṃ laghu tiktoṣṇaṃ kaphavātaviṣāpaham /</l>\n<l>vastikaṇḍūtidoṣaghnaṃ mukhamastakaśodhanam // Rajni_5.175</l>\n</lg>\n<lg>\n<l>kiñjalkaṃ kanakāhvaṃ ca kesaraṃ nāgakeśaram /</l>\n<l>cāmpeyaṃ nāgakiñjalkaṃ nāgīyaṃ kāñcanaṃ tathā // Rajni_5.176</l>\n</lg>\n<lg>\n<l>suvarṇaṃ hemakiñjalkaṃ rukmaṃ hemaṃ ca piñjaram /</l>\n<l>phaṇipunnāgayogādi kesaraṃ pañcabhūhvayam // Rajni_5.177</l>\n</lg>\n<lg>\n<l>nāgakeśaram alpoṣṇaṃ laghu tiktaṃ kaphāpaham /</l>\n<l>vastivātāmayaghnaṃ ca kaṇṭhaśīrṣarujāpaham // Rajni_5.178</l>\n</lg>\n<lg>\n<l>tavakṣīraṃ payaḥkṣīraṃ yavajaṃ gavayodbhavam /</l>\n<l>anyad godhūmajaṃ cānyat piṣṭikātaṇḍulodbhavam // Rajni_5.179</l>\n</lg>\n<lg>\n<l>anyac ca tālasambhūtaṃ tālakṣīrādināmakam /</l>\n<l>vanagokṣīrajaṃ śreṣṭham abhāve 'nyad udīritam // Rajni_5.180</l>\n</lg>\n<lg>\n<l>tavakṣīraṃ tu madhuraṃ śiśiraṃ dāhapittanut /</l>\n<l>kṣayakāsakaphaśvāsanāśanaṃ cāsradoṣanut // Rajni_5.181</l>\n</lg>\n<lg>\n<l>tālīsapatraṃ tālīśaṃ patrākhyaṃ ca śukodaram /</l>\n<l>dhātrīpattraṃ cārkavedhaṃ karipatraṃ ghanacchadam // Rajni_5.182</l>\n</lg>\n<lg>\n<l>nīlaṃ nīlāmbaraṃ tālaṃ tālīpatraṃ talāhvayam /</l>\n<l>tālīsapatrakasyeti nāmāny āhus trayodaśa // Rajni_5.183</l>\n</lg>\n<lg>\n<l>tālīsapatraṃ tiktoṣṇaṃ madhuraṃ kaphavātanut /</l>\n<l>kāsahikkākṣayaśvāsacchardidoṣavināśakṛt // Rajni_5.184</l>\n</lg>\n<lg>\n<l>syād vaṃśarocanā vāṃśī tuṅgakṣīrī tugā śubhā /</l>\n<l>tvakkṣīrī vaṃśagā śukrā vaṃśakṣīrī ca vaiṇavī // Rajni_5.185</l>\n</lg>\n<lg>\n<l>tvaksārā karmarī śvetāvaṃśakarpūrarocane /</l>\n<l>tuṅgā rocanikā piṅgā navendur vaṃśaśarkarā // Rajni_5.186</l>\n</lg>\n<lg>\n<l>syād vaṃśarocanā rūkṣā kaṣāyā madhurā himā /</l>\n<l>raktaśuddhikarī tāpapittodrekaharā śubhā // Rajni_5.187</l>\n</lg>\n<lg>\n<l>tavakṣīre yavakṣīre kṣīre jātaṃ guṇottaram /</l>\n<l>vaṃśakṣīrīsamaṃ proktaṃ tadabhāve 'nyavastujam // Rajni_5.188</l>\n</lg>\n<lg>\n<l>gavayakṣīrajaṃ kṣīraṃ susnigdhaṃ śītalaṃ laghu /</l>\n<l>sugandhi drāvakaṃ śubhram anyat svalpaguṇaṃ smṛtam // Rajni_5.189</l>\n</lg>\n<lg>\n<l>mañjiṣṭhā hariṇī raktā gaurī yojanavallikā /</l>\n<l>samaṅgā vikasā padmā rohiṇī kālameṣikā // Rajni_5.190</l>\n</lg>\n<lg>\n<l>bhaṇḍī citralatā citrā citrāṅgī jananī ca sā /</l>\n<l>maṇḍūkaparṇī vijayā mañjūṣā raktayaṣṭikā // Rajni_5.191</l>\n</lg>\n<lg>\n<l>kṣetriṇī caiva rāgāḍhyā bhaṇḍīrī kālabhāṇḍikā /</l>\n<l>aruṇā jvarahantrī ca chadmā nāgakumārikā // Rajni_5.192</l>\n</lg>\n<lg>\n<l>bhāṇḍīralatikā caiva rāgāṅgī vastrabhūṣaṇā /</l>\n<l>triṃśāhvayā tathā proktā mañjiṣṭhā ca bhiṣagvaraiḥ // Rajni_5.193</l>\n</lg>\n<lg>\n<l>mañjiṣṭhā madhurā svāde kaṣāyoṣṇā gurus tathā /</l>\n<l>vraṇamehajvaraśleṣmaviṣanetrāmayāpahā // Rajni_5.194</l>\n</lg>\n<lg>\n<l>colaś ca yojanī kauñjī siṃhilī ca caturvidhā /</l>\n<l>mañjiṣṭhā caiva sā proktā vilome cottamottamā // Rajni_5.195</l>\n</lg>\n<lg>\n<l>haridrā haridrañjanī svarṇavarṇā suvarṇā śivā varṇinī dīrgharāgā /</l>\n<l>haridrī ca pītā varāṅgī ca gaurī janiṣṭhā varā varṇadātrī pavitrā // Rajni_5.196</l>\n</lg>\n<lg>\n<l>haritā rajanīnāmnī viṣaghnī varavarṇinī /</l>\n<l>piṅgalā varṇadā caiva maṅgalyā maṅgalā ca sā // Rajni_5.197</l>\n</lg>\n<lg>\n<l>lakṣmī bhadrā śiphā śophā śobhanā subhagāhvayā /</l>\n<l>śyāmā jayantikā dve ca triṃśannāmavilāsinī // Rajni_5.198</l>\n</lg>\n<lg>\n<l>haridrā kaṭutiktoṣṇā kaphavātāsrakuṣṭhanut /</l>\n<l>mehakaṇḍūvraṇān hanti dehavarṇavidhāyinī // Rajni_5.199</l>\n</lg>\n<lg>\n<l>anyā dāruharidrā ca dārvī pītadru pītikā /</l>\n<l>kāleyakaṃ pītadāru sthirarāgā ca kāminī // Rajni_5.200</l>\n</lg>\n<lg>\n<l>kaṭaṅkaṭerī parjanyā pītā dāruniśā smṛtā /</l>\n<l>kālīyakaṃ kāmavatī dārupītā pacampacā /</l>\n<l>syāt karkaṭakinī jñeyā proktā saptadaśāhvayā // Rajni_5.201</l>\n</lg>\n<lg>\n<l>tiktā dāruharidrā tu kaṭūṣṇā vraṇamehanut /</l>\n<l>kaṇḍūvisarpatvagdoṣaviṣakarṇākṣidoṣahā // Rajni_5.202</l>\n</lg>\n<lg>\n<l>lākṣā khadirakā raktā raṅgamātā palaṅkaṣā /</l>\n<l>jatu ca krimijā caiva drumavyādhir alaktakaḥ // Rajni_5.203</l>\n</lg>\n<lg>\n<l>palāśī mudraṇī dīptir jantukā gandhamādanī /</l>\n<l>nīlā dravarasā caiva pittārir munibhūhvayā // Rajni_5.204</l>\n</lg>\n<lg>\n<l>lākṣā tiktakaṣāyā syāt śleṣmapittārtidoṣanut /</l>\n<l>viṣaraktapraśamanī viṣamajvaranāśanī // Rajni_5.205</l>\n</lg>\n<lg>\n<l>alaktako janturaso rāgo nirbhartsanas tathā /</l>\n<l>jananī jantukārī ca saṃdharṣā cakramardinī // Rajni_5.206</l>\n</lg>\n<lg>\n<l>alaktakaḥ sutiktoṣṇaḥ kaphavātāmayāpahaḥ /</l>\n<l>kaṇṭharukśamano rucyo vraṇadoṣārtināśanaḥ // Rajni_5.207</l>\n</lg>\n<lg>\n<l>lodhro rodhro bhillataruś cillakaḥ kāṇḍakīlakaḥ /</l>\n<l>tirīṭo lodhrako vṛkṣaḥ śambaro hastirodhrakaḥ // Rajni_5.208</l>\n</lg>\n<lg>\n<l>tilvakaḥ kāṇḍahīnaś ca śāvaro hemapuṣpakaḥ /</l>\n<l>bhillī śāvarakaś caiva jñeyaḥ pañcadaśāhvayaḥ // Rajni_5.209</l>\n</lg>\n<lg>\n<l>kramukaḥ paṭṭikārodhro valkarodhro bṛhaddalaḥ /</l>\n<l>jīrṇabudhno bṛhadvalko jīrṇapatro 'kṣibheṣajaḥ // Rajni_5.210</l>\n</lg>\n<lg>\n<l>śāvaraḥ śvetarodhraś ca mārjano bahalatvacaḥ /</l>\n<l>paṭṭī lākṣāprasādaś ca valkalo bāṇabhūhvayaḥ // Rajni_5.211</l>\n</lg>\n<lg>\n<l>lodhradvayaṃ kaṣāyaṃ syāt śītaṃ vātakaphāsranut /</l>\n<l>cakṣuṣyaṃ viṣahṛt tatra viśiṣṭo valkarodhrakaḥ // Rajni_5.212</l>\n</lg>\n<lg>\n<l>dhātakī vahnipuṣpī ca tāmrapuṣpī ca dhāvanī /</l>\n<l>agnijvālā subhikṣā ca pārvatī bahupuṣpikā // Rajni_5.213</l>\n</lg>\n<lg>\n<l>kumudā sīdhupuṣpī ca kuñjarā madyavāsinī /</l>\n<l>gucchasaṅghādipuṣpāntā jñeyā sā lodhrapuṣpiṇī /</l>\n<l>tīvrajvālā vahniśikhā madyapuṣpīndrasammitā // Rajni_5.214</l>\n</lg>\n<lg>\n<l>dhātakī kaṭur uṣṇā ca madakṛd viṣanāśanī /</l>\n<l>pravāhikātisāraghnī visarpavraṇanāśinī // Rajni_5.215</l>\n</lg>\n<lg>\n<l>samudranāma prathamaṃ paścāt phalam udāharet /</l>\n<l>samudraphalam ityādi nāma vācyaṃ bhiṣagvaraiḥ // Rajni_5.216</l>\n</lg>\n<lg>\n<l>phalaṃ samudrasya kaṭūṣṇakāri vātāpahaṃ bhūtanirodhakāri /</l>\n<l>tridoṣadāvānaladoṣahāri kaphāmayabhrāntivirodhakāri // Rajni_5.217</l>\n</lg>\n<lg>\n<l>nirviṣāpaviṣā caiva viviṣā viṣahā parā /</l>\n<l>viṣahantrī viṣābhāvā hy aviṣā viṣavairiṇī // Rajni_5.218</l>\n</lg>\n<lg>\n<l>nirviṣā tu kaṭuḥ śītā kaphavātāsradoṣanut /</l>\n<l>anekaviṣadoṣaghnī vraṇasaṃropaṇī ca sā // Rajni_5.219</l>\n</lg>\n<lg>\n<l>viṣam āheyam amṛtaṃ garalaṃ dāradaṃ garam /</l>\n<l>kālakūṭaṃ kālakūṭe haridraṃ raktaśṛṅgakam // Rajni_5.220</l>\n</lg>\n<lg>\n<l>nīlaṃ ca garadaṃ kṣveḍo ghoraṃ hālāhalaṃ haram /</l>\n<l>maraṃ halāhalaṃ śṛṅgī bhūgaraṃ caikaviṃśatiḥ // Rajni_5.221</l>\n</lg>\n<lg>\n<l>amṛtaṃ syāt vatsanābho viṣam ugraṃ mahauṣadham /</l>\n<l>garalaṃ maraṇaṃ nāgaṃ stokakaṃ prāṇahārakam /</l>\n<l>garalaṃ sthāvarādi syāt proktaṃ caikādaśāhvayam // Rajni_5.222</l>\n</lg>\n<lg>\n<l>vatsanābho 'timadhuraḥ soṣṇo vātakaphāpahaḥ /</l>\n<l>kaṇṭharuksaṃnipātaghnaḥ pittasaṃtāpakārakaḥ // Rajni_5.223</l>\n</lg>\n<lg>\n<l>sthāvare viṣajātīnāṃ śreṣṭhau nāgograśṛṅgakau /</l>\n<l>nāgo dehakare śreṣṭho lohe caivograśṛṅgakaḥ // Rajni_5.224</l>\n</lg>\n<lg>\n<l>viṣasyāṣṭādaśabhidāś caturvargāś ca yat pṛthak /</l>\n<l>tad atra noktam asmābhir granthagauravabhīrubhiḥ // Rajni_5.225</l>\n</lg>\n<lg>\n<l>śaṭī śaṭhī palāśaś ca ṣaḍgranthā suvratā vadhūḥ /</l>\n<l>sugandhamūlā gandhālī śaṭikā ca palāśikā // Rajni_5.226</l>\n</lg>\n<lg>\n<l>subhadrā ca tṛṇī dūrvā gandhā pṛthupalāśikā /</l>\n<l>saumyā himodbhavā gandhavadhūr nāgendusammitā // Rajni_5.227</l>\n</lg>\n<lg>\n<l>śaṭī satiktāmlarasā laghūṣṇā rucipradā ca jvarahāriṇī ca /</l>\n<l>kaphāsrakaṇḍūvraṇadoṣahantrī vaktrāmayadhvaṃsakarī ca soktā // Rajni_5.228</l>\n</lg>\n<lg>\n<l>anyā tu gandhapattrā syāt sthūlāsyā tiktakandakā /</l>\n<l>vanajā śaṭikā vanyā stavakṣīry ekapattrikā // Rajni_5.229</l>\n</lg>\n<lg>\n<l>gandhapītā palāśāntā gandhāḍhyā gandhapattrikā /</l>\n<l>dīrghapattrā gandhaniśā śarabhūhvā supākinī // Rajni_5.230</l>\n</lg>\n<lg>\n<l>gandhapattrā kaṭuḥ svādus tīkṣṇoṣṇā kaphavātajit /</l>\n<l>kāsacchardijvarān hanti pittakopaṃ karoti ca // Rajni_5.231</l>\n</lg>\n<lg>\n<l>samudraphenaṃ phenaś ca vārdhiphenaṃ payodhijam /</l>\n<l>suphenam abdhihiṇḍīraṃ sāmudraṃ saptanāmakam // Rajni_5.232</l>\n</lg>\n<lg>\n<l>samudraphenaṃ śiśiraṃ kaṣāyaṃ netraroganut /</l>\n<l>kaphakaṇṭhāmayaghnaṃ ca rucikṛt karṇarogahṛt // Rajni_5.233</l>\n</lg>\n<lg>\n<l>aphenaṃ khaskhasaraso niphenaṃ cāhiphenakam /</l>\n<l>aphenaṃ saṃnipātaghnaṃ vṛṣyaṃ balyaṃ ca mohadam // Rajni_5.234</l>\n</lg>\n<lg>\n<l>caturvidham aphenaṃ syāt jāraṇaṃ māraṇaṃ tathā /</l>\n<l>dhāraṇaṃ sāraṇaṃ caiva kramād vakṣye tu lakṣaṇam // Rajni_5.235</l>\n</lg>\n<lg>\n<l>śvetaṃ ca jāraṇaṃ proktaṃ kṛṣṇavarṇaṃ ca māraṇam /</l>\n<l>dhāraṇaṃ pītavarṇaṃ tu karburaṃ sāraṇaṃ tathā // Rajni_5.236</l>\n</lg>\n<lg>\n<l>jāraṇaṃ jārayed annaṃ māraṇaṃ mṛtyudāyakam /</l>\n<l>dhāraṇaṃ ca vayaḥstambhaṃ sāraṇaṃ malasāraṇam // Rajni_5.237</l>\n</lg>\n<lg>\n<l>ṭaṅgaṇaṣ ṭaṅkaṇakṣāro raṅgaḥ kṣāro rasādhikaḥ /</l>\n<l>lohadrāvī rasaghnaś ca subhago raṅgadaś ca saḥ // Rajni_5.238</l>\n</lg>\n<lg>\n<l>vartulaḥ kanakakṣāro malino dhātuvallabhaḥ /</l>\n<l>trayodaśāhvayaś cāyaṃ kathitas tu bhiṣagvaraiḥ // Rajni_5.239</l>\n</lg>\n<lg>\n<l>kathitaṣ ṭaṅkaṇakṣāraḥ kaṭūṣṇaḥ kaphanāśanaḥ /</l>\n<l>sthāvarādiviṣaghnaś ca kāsaśvāsāpahārakaḥ // Rajni_5.240</l>\n</lg>\n<lg>\n<l>dvitīyaṃ ṭaṅgaṇaṃ śvetaṃ śvetakaṃ śvetaṭaṅgaṇam /</l>\n<l>lohaśuddhikaraṃ sindhumālatītīrasambhavam /</l>\n<l>śivaṃ ca drāvakaṃ proktaṃ śitakṣāraṃ daśābhidham // Rajni_5.241</l>\n</lg>\n<lg>\n<l>suśvetaṃ ṭaṅkaṇaṃ snigdhaṃ ṭūṣṇaṃ kaphavātanut /</l>\n<l>āmakṣayāpahṛc chvāsaviṣakāsamalāpaham // Rajni_5.242</l>\n</lg>\n<lg>\n<l>sākuruṇḍo granthiphalo vikaṭo vastrabhūṣaṇaḥ /</l>\n<l>kuruṇḍaḥ karburaphalaḥ sakuruṇḍaś ca saptadhā // Rajni_5.243</l>\n</lg>\n<lg>\n<l>sākuruṇḍaḥ kaṣāyaś ca rucikṛd dīpanaḥ paraḥ /</l>\n<l>śleṣmavātāpahārī ca vastrarañjanako laghuḥ // Rajni_5.244</l>\n</lg>\n<lg>\n<l>himāvalī ca hṛddhātrī kuṣṭhaghno gārakuṣṭhakaḥ /</l>\n<l>aṅgāragranthiko granthī granthilo munisaṃjñakaḥ // Rajni_5.245</l>\n</lg>\n<lg>\n<l>himāvalī sarā tiktā plīhagulmodarāpahā /</l>\n<l>krimikuṣṭhagudātyugrakharjūkaṇḍūtihāriṇī // Rajni_5.246</l>\n</lg>\n<lg>\n<l>hastimado gajamado gajadānaṃ madas tathā /</l>\n<l>kumbhimado dantimado dānaṃ dvīpimado 'ṣṭadhā // Rajni_5.247</l>\n</lg>\n<lg>\n<l>snigdho hastimadas tiktaḥ keśyo 'pasmāranāśanaḥ /</l>\n<l>viṣahṛt kuṣṭhakaṇḍūtivraṇadadruvisarpanut // Rajni_5.248</l>\n</lg>\n<lg>\n<l>svarjikṣāraḥ svarjikaś ca kṣārasvarjī sukhārjikaḥ /</l>\n<l>suvarcikaḥ suvarcī ca sukhavarcā munihvayaḥ // Rajni_5.249</l>\n</lg>\n<lg>\n<l>svarjikaḥ kaṭur uṣṇaś ca tīkṣṇo vātakaphārtinut /</l>\n<l>gulmādhmānakrimīn hanti vraṇajāṭharadoṣanut // Rajni_5.250</l>\n</lg>\n<lg>\n<l>lavaṇāraṃ lavaṇotthaṃ lavaṇāsurajaṃ ca lavaṇabhedaś ca /</l>\n<l>jalajaṃ lavaṇakṣāraṃ lavaṇaṃ ca kṣāralavaṇaṃ ca // Rajni_5.251</l>\n</lg>\n<lg>\n<l>loṇārakṣāram atyuṣṇaṃ tīkṣṇaṃ pittapravṛddhidam /</l>\n<l>kṣāraṃ lavaṇam īṣac ca vātagulmādidoṣanut // Rajni_5.252</l>\n</lg>\n<lg>\n<l>vajrakaṃ vajrakakṣāraṃ kṣāraśreṣṭhaṃ vidārakam /</l>\n<l>sāraṃ candanasāraṃ ca dhūmotthaṃ dhūmajaṃ gajāḥ // Rajni_5.253</l>\n</lg>\n<lg>\n<l>vajrakaṃ kṣāram atyuṣṇaṃ tīkṣṇaṃ kṣāraṃ ca recanam /</l>\n<l>gulmodarātiviṣṭambhaśūlapraśamanaṃ saram // Rajni_5.254</l>\n</lg>\n<lg>\n<l>yavakṣāraḥ smṛtaḥ pākyo yavajo yavasūcakaḥ /</l>\n<l>yavaśūko yavāhvaś ca yavāpatyaṃ yavāgrajaḥ // Rajni_5.255</l>\n</lg>\n<lg>\n<l>yavakṣāraḥ kaṭūṣṇaś ca kaphavātodarārtinut /</l>\n<l>āmaśūlāśmarīkṛcchraviṣadoṣaharaḥ saraḥ // Rajni_5.256</l>\n</lg>\n<lg>\n<l>sarvakṣāro bahukṣāraḥ samūhakṣārakas tathā /</l>\n<l>stomakṣāro mahākṣāro malāriḥ kṣāramelakaḥ // Rajni_5.257</l>\n</lg>\n<lg>\n<l>sarvakṣāro hy atikṣāraś cakṣuṣyo vastiśodhanaḥ /</l>\n<l>gudāvartakrimighnaś ca malavastraviśodhanaḥ // Rajni_5.258</l>\n</lg>\n<lg>\n<l>māyāphalaṃ māyiphalaṃ ca māyikā chidrāphalaṃ māyi ca pañcanāmakam /</l>\n<l>māyāphalaṃ vātaharaṃ kaṭūṣṇakam śaithilyasaṃkocakakeśakārṣṇayadam // Rajni_5.259</l>\n</lg>\n<lg>\n<l>itthaṃ nānādravyasambhāranāmagrāmavyākhyātadguṇākhyānapūrvam /</l>\n<l>vargaṃ vīryadhvastarogopasargaṃ buddhvā vaidyo viśvavandyatvam īyāt // Rajni_5.260</l>\n</lg>\n<lg>\n<l>sāphalyāya kilaitya yāni januṣaḥ kāntāradūrāntarāt svaujaḥpātravicāraṇāya vipaṇer madhyaṃ samadhyāsate /</l>\n<l>teṣām āśrayabhūmir eṣa bhaṇitaḥ paṇyauṣadhīnāṃ budhair vargo dravyaguṇābhidhānanipuṇaiḥ paṇyādivargātmanā // Rajni_5.261</l>\n</lg>\n<lg>\n<l>yaḥ saumyena sadāśayena kalayan divyāgamānāṃ janair durgrāhaṃ mahimānam āśu nudate svaṃ jagmuṣāṃ durgatīḥ /</l>\n<l>vargaḥ pippalikādir eṣa nṛhares tasyeha śasyātmano /</l>\n<l>nāmagrāmaśikhāmaṇau khalu kṛtau ṣaṣṭhaḥ pratiṣṭhām agāt // Rajni_5.262</l>\n</lg>\n\n<lg>\n<l>Rājanighaṇṭu, Śatāhvādivarga</l>\n<l>śatāhvā caiva miśreyā śāliparṇī samaṣṭhilā /</l>\n<l>bṛhatī kaṇṭakārī ca dvidhā syāt pṛśniparṇikā // Rajni_6.1</l>\n</lg>\n<lg>\n<l>dvidhā gokṣurakaś caiva yāso vāsā śatāvarī /</l>\n<l>dhanvayāsadvayaṃ cāgnidamanī vākucī tathā // Rajni_6.2</l>\n</lg>\n<lg>\n<l>śaṇapuṣpī dvidhā caiva trividhā śarapuṅkhikā /</l>\n<l>śaṇo 'mbaṣṭhā dvidhā nīlī dvidhā gojihvikā smṛtā // Rajni_6.3</l>\n</lg>\n<lg>\n<l>apāmārgadvayaṃ pañca balā rāṣṭrī mahādi ca /</l>\n<l>hayagandhā ca hapuṣā śatāvaryau dvidhā mate // Rajni_6.4</l>\n</lg>\n<lg>\n<l>elavālukatairaṇyau kalikārī jayantikā /</l>\n<l>kākamācī śrutaśreṇī bhṛṅgarājas tridhā mataḥ // Rajni_6.5</l>\n</lg>\n<lg>\n<l>kākajaṅghā tridhā cuñcuḥ trividhaḥ sinduvārakaḥ /</l>\n<l>bheṇḍā syāt putradā caiva takrā svarṇulikāhvayā // Rajni_6.6</l>\n</lg>\n<lg>\n<l>khaskhasaḥ śimṛḍī caiva jñeyo vanyakusumbhakaḥ /</l>\n<l>dvayāhulyaḥ kāsamardaś ca ravipattrī dvidhāmlikā // Rajni_6.7</l>\n</lg>\n<lg>\n<l>ajagandhādityabhaktā viṣamuṣṭir dvidhā parā /</l>\n<l>kālāñjanī dvikārpāsī dvividhaḥ kokilākṣakaḥ // Rajni_6.8</l>\n</lg>\n<lg>\n<l>sātalā kāmavṛddhiś ca cakramardo 'tha jhiñjhirā /</l>\n<l>śatāhvādyāḥ krameṇaiva kṣupāḥ proktā yathāguṇāḥ // Rajni_6.9</l>\n</lg>\n<lg>\n<l>śatāhvā śatapuṣpā ca misir ghoṣā ca potikā /</l>\n<l>ahicchattrāpy avākpuṣpī mādhavī kāravī śiphā // Rajni_6.10</l>\n</lg>\n<lg>\n<l>saṅghātapattrikā chattrā vajrapuṣpā supuṣpikā /</l>\n<l>śataprasūnā bahalā puṣpāhvā śatapattrikā // Rajni_6.11</l>\n</lg>\n<lg>\n<l>vanapuṣpā bhūripuṣpā sugandhā sūkṣmapattrikā /</l>\n<l>gandhārikāticchatrā ca caturviṃśatināmakā // Rajni_6.12</l>\n</lg>\n<lg>\n<l>śatāhvā tu kaṭus tiktā snigdhā śleṣmātisāranut /</l>\n<l>jvaranetravraṇaghnī ca vastikarmaṇi śasyate // Rajni_6.13</l>\n</lg>\n<lg>\n<l>miśreyā tālaparṇī ca tālapatrā miśis tathā /</l>\n<l>śāleyā syāc chītaśivā śālīnā vanajā ca sā // Rajni_6.14</l>\n</lg>\n<lg>\n<l>avākpuṣpī madhurikā chattrā saṃhitapuṣpikā /</l>\n<l>supuṣpā surasā vanyā jñeyā pañcadaśāhvayā // Rajni_6.15</l>\n</lg>\n<lg>\n<l>miśreyā madhurā snigdhā kaṭuḥ kaphaharā parā /</l>\n<l>vātapittotthadoṣaghnī plīhajantuvināśanī // Rajni_6.16</l>\n</lg>\n<lg>\n<l>syāc chāliparṇī sudalā supattrikā sthirā ca saumyā kumudā guhā dhruvā /</l>\n<l>vidārigandhāṃśumatī suparṇikā syād dīrghamūlāpi ca dīrghapattrikā // Rajni_6.17</l>\n</lg>\n<lg>\n<l>vātaghnī pītinī tanvī sudhā sarvānukāriṇī /</l>\n<l>śophaghnī subhagā devī niścalā vrīhiparṇikā // Rajni_6.18</l>\n</lg>\n<lg>\n<l>sumūlā ca surūpā ca supattrā śubhapattrikā /</l>\n<l>śāliparṇī śālidalā syād ūnatriṃśadāhvayā // Rajni_6.19</l>\n</lg>\n<lg>\n<l>śāliparṇī rase tiktā gurūṣṇā vātadoṣanut /</l>\n<l>viṣamajvaramehārśaḥśophasaṃtāpanāśanī // Rajni_6.20</l>\n</lg>\n<lg>\n<l>samaṣṭhilā ca bhaṇḍīro nadyāmraś cāmragandhadhṛk /</l>\n<l>kākāmraḥ kaṇṭakiphalo 'py upadaṃśo munihvayaḥ // Rajni_6.21</l>\n</lg>\n<lg>\n<l>nadyāmraḥ kaṭur uṣṇaś ca rucyo mukhaviśodhanaḥ /</l>\n<l>kaphavātapraśamano dāhakṛd dīpanaḥ paraḥ // Rajni_6.22</l>\n</lg>\n<lg>\n<l>bṛhatī mahatikrāntā vārttākī siṃhikākulī /</l>\n<l>rāṣṭrikā sthalakaṇṭā ca bhaṇṭākī tu mahoṭikā // Rajni_6.23</l>\n</lg>\n<lg>\n<l>bahupattrī kaṇṭatanuḥ kaṇṭāluḥ kaṭphalā tathā /</l>\n<l>ḍoralī vanavṛntākī nāmāny asyāś caturdaśa // Rajni_6.24</l>\n</lg>\n<lg>\n<l>bṛhatī kaṭutiktoṣṇā vātajij jvarahāriṇī /</l>\n<l>arocakāmakāsaghnī śvāsahṛdroganāśanī // Rajni_6.25</l>\n</lg>\n<lg>\n<l>bṛhaty anyā sarpatanuḥ kṣavikā pītataṇḍulā /</l>\n<l>putrapradā bahuphalā godhinīti ṣaḍāhvayā // Rajni_6.26</l>\n</lg>\n<lg>\n<l>kṣavikā bṛhatī tiktā kaṭur uṣṇā ca tatsamā /</l>\n<l>yuktyā dravyaviśeṣeṇa dhārāsaṃstambhasiddhidā // Rajni_6.27</l>\n</lg>\n<lg>\n<l>śvetānyā śvetabṛhatī jñeyā śvetamahoṭikā /</l>\n<l>śvetasiṃhī śvetaphalā śvetavārttākinī ca ṣaṭ // Rajni_6.28</l>\n</lg>\n<lg>\n<l>vijñeyā śvetabṛhatī vātaśleṣmavināśanī /</l>\n<l>rucyā cāñjanayogena nānānetrāmayāpahā // Rajni_6.29</l>\n</lg>\n<lg>\n<l>kaṇṭakārī kaṇṭakinī duḥsparśā duṣpradharṣiṇī /</l>\n<l>kṣudrā vyāghrī nidigdhā ca dhāvinī kṣudrakaṇṭikā // Rajni_6.30</l>\n</lg>\n<lg>\n<l>bahukaṇṭā kṣudrakaṇṭā jñeyā kṣudraphalā ca sā /</l>\n<l>kaṇṭārikā citraphalā syāc caturdaśasaṃjñakā // Rajni_6.31</l>\n</lg>\n<lg>\n<l>kaṇṭakārī kaṭūṣṇā ca dīpanī śvāsakāsajit /</l>\n<l>pratiśyāyārtidoṣaghnī kaphavātajvarārtinut // Rajni_6.32</l>\n</lg>\n<lg>\n<l>sitakaṇṭārikā śvetā kṣetradūtī ca lakṣmaṇā /</l>\n<l>sitasiṃhī sitakṣudrā kṣudravārtākinī sitā // Rajni_6.33</l>\n</lg>\n<lg>\n<l>klinnā ca kaṭuvārttākī kṣetrajā kapaṭeśvarī /</l>\n<l>syān niḥsnehaphalā rāmā sitakaṇṭā mahauṣadhī // Rajni_6.34</l>\n</lg>\n<lg>\n<l>gardabhī candrikā cāndrī candrapuṣpā priyaṃkarī /</l>\n<l>nākulī durlabhā rāsnā dvir eṣā dvādaśāhvayā // Rajni_6.35</l>\n</lg>\n<lg>\n<l>śvetakaṇṭārikā rucyā kaṭūṣṇā kaphavātanut /</l>\n<l>cakṣuṣyā dīpanī jñeyā proktā rasaniyāmikā // Rajni_6.36</l>\n</lg>\n<lg>\n<l>syāt pṛśniparṇī kalasī mahāguhā śṛgālavinnā dhamanī ca mekhalā /</l>\n<l>lāṅgalikā kroṣṭukapucchikā guhā śṛgālikā saiva ca siṃhapucchikā // Rajni_6.37</l>\n</lg>\n<lg>\n<l>pṛthakparṇī dīrghaparṇī dīrghā kroṣṭukamekhalā /</l>\n<l>citraparṇy upacitrā ca śvapucchāṣṭādaśāhvayā // Rajni_6.38</l>\n</lg>\n<lg>\n<l>pṛśniparṇī kaṭūṣṇāmlā tiktātīsārakāsajit /</l>\n<l>vātarogajvaronmādavraṇadāhavināśanī // Rajni_6.39</l>\n</lg>\n<lg>\n<l>syād gokṣuro gokṣurakaḥ kṣurāṅgaḥ śvadaṃṣṭrakaḥ kaṇṭakabhadrakaṇṭakau /</l>\n<l>syād vyāladaṃṣṭraḥ kṣurako mahāṅgo duścakramaś ca kramaśo daśāhvaḥ // Rajni_6.40</l>\n</lg>\n<lg>\n<l>kṣudro 'paro gokṣurakas trikaṇṭakaḥ kaṇṭī ṣaḍaṅgo bahukaṇṭakaḥ kṣuraḥ /</l>\n<l>gokaṇṭakaḥ kaṇṭaphalaḥ palaṃkaṣaḥ kṣudrakṣuro bhakṣaṭakaś caṇadrumaḥ // Rajni_6.41</l>\n</lg>\n<lg>\n<l>sthalaśṛṅgāṭakaś caiva vanaśṛṅgāṭakas tathā /</l>\n<l>ikṣugandhaḥ svādukaṇṭaḥ paryāyāḥ ṣoḍaśa smṛtāḥ // Rajni_6.42</l>\n</lg>\n<lg>\n<l>syātām ubhau gokṣurakau suśītalau balapradau tau madhurau ca bṛṃhaṇau /</l>\n<l>kṛcchrāśmarīmehavidāhanāśanau rasāyanau tatra bṛhad guṇottaraḥ // Rajni_6.43</l>\n</lg>\n<lg>\n<l>yāso yavāso bahukaṇṭako 'lpakaḥ kṣudreṅgudī rodanikā ca kacchurā /</l>\n<l>syād bālapattro 'dhikakaṇṭakaḥ kharaḥ sudūramūlī viṣakaṇṭako 'pi saḥ // Rajni_6.44</l>\n</lg>\n<lg>\n<l>anantas tīkṣṇakaṇṭaś ca samudrānto marūdbhavaḥ /</l>\n<l>dīrghamūlaḥ sūkṣmapattro viṣaghnaḥ kaṇṭakālukaḥ /</l>\n<l>triparṇikā ca gāndhārī caikaviṃśatināmabhiḥ // Rajni_6.45</l>\n</lg>\n<lg>\n<l>yāso madhuratikto 'sau śītaḥ pittārtidāhajit /</l>\n<l>baladīpanakṛt tṛṣṇākaphacchardivisarpajit // Rajni_6.46</l>\n</lg>\n<lg>\n<l>vāsakaḥ siṃhikā vāsā bhiṣaṅmātā vasādanī /</l>\n<l>āṭarūṣaḥ siṃhamukhī siṃhī kaṇṭhīravī vṛṣaḥ // Rajni_6.47</l>\n</lg>\n<lg>\n<l>śitaparṇī vājidantā nāsā pañcamukhī tathā /</l>\n<l>siṃhaparṇī mṛgendrāṇī nāmāny asyās tu ṣoḍaśa // Rajni_6.48</l>\n</lg>\n<lg>\n<l>vāsā tiktā kaṭuḥ śītā kāsaghnī raktapittajit /</l>\n<l>kāmalākaphavaikalyajvaraśvāsakṣayāpahā // Rajni_6.49</l>\n</lg>\n<lg>\n<l>śitāvarī śitāvaraḥ sūcyāhvaḥ sūcipattrakaḥ /</l>\n<l>śrīvārakaḥ śikhī babhruḥ svastikaḥ suniṣaṇṇakaḥ // Rajni_6.50</l>\n</lg>\n<lg>\n<l>kuruṭaḥ kukkuṭaḥ sūcīdalaḥ śvetāmbaro 'pi saḥ /</l>\n<l>medhākṛd grāhakaś ceti jñeyaḥ pañcadaśāhvayaḥ // Rajni_6.51</l>\n</lg>\n<lg>\n<l>śitāvaras tu saṃgrāhī kaṣāyoṣṇas tridoṣajit /</l>\n<l>medhāruciprado dāhajvarahārī rasāyanaḥ // Rajni_6.52</l>\n</lg>\n<lg>\n<l>dhanvayāso durālambhā tāmramūlī ca kacchurā /</l>\n<l>durālabhā ca duḥsparśā dhanvī dhanvayavāsakaḥ // Rajni_6.53</l>\n</lg>\n<lg>\n<l>prabodhanī sūkṣmadalā virūpā durabhigrahā /</l>\n<l>durlabhā duṣpradharṣā ca syāc caturdaśasaṃjñakā // Rajni_6.54</l>\n</lg>\n<lg>\n<l>durālambhā kaṭus tiktā soṣṇā kṣārāmlikā tathā /</l>\n<l>madhurā vātapittaghnī jvaragulmapramehajit // Rajni_6.55</l>\n</lg>\n<lg>\n<l>anyā kṣudradurālambhā marusthā marusambhavā /</l>\n<l>viśāradājabhakṣā syād ajādany uṣṭrabhakṣikā // Rajni_6.56</l>\n</lg>\n<lg>\n<l>kaṣāyā kaphahṛc caiva grāhiṇī karabhapriyā /</l>\n<l>karabhādanikā ceti vijñeyā dvādaśābhidhā // Rajni_6.57</l>\n</lg>\n<lg>\n<l>durālambhā dvitīyā ca gaulyāmlajvarakuṣṭhanut /</l>\n<l>śvāsakāsabhramaghnī ca pārade śuddhikārikā // Rajni_6.58</l>\n</lg>\n<lg>\n<l>athāgnidamanī vahnidamanī bahukaṇṭakā /</l>\n<l>vallikaṇṭārikā gucchaphalā kṣudraphalā ca sā // Rajni_6.59</l>\n</lg>\n<lg>\n<l>vijñeyā kṣudraduḥsparśā kṣudrakaṇṭārikā tathā /</l>\n<l>martyendramātā damanī syād ity eṣā daśāhvayā // Rajni_6.60</l>\n</lg>\n<lg>\n<l>kaṭūṣṇā cāgnidamanī rūkṣā vātakaphāpahā /</l>\n<l>rucikṛd dīpanī hṛdyā gulmaplīhāpahā bhavet // Rajni_6.61</l>\n</lg>\n<lg>\n<l>vākucī somarājī ca somavallī suvallikā /</l>\n<l>sitā sitāvarī candralekhā cāndrī ca suprabhā // Rajni_6.62</l>\n</lg>\n<lg>\n<l>kuṣṭhahantrī ca kāmbojī pratigandhā ca valgujā /</l>\n<l>smṛtā candrābhidhā rājī kālmāṣī ca tathaindavī // Rajni_6.63</l>\n</lg>\n<lg>\n<l>kuṣṭhadoṣāpahā caiva kāntidā valgujā tathā /</l>\n<l>candrābhidhā prabhāyuktā viṃśatiḥ syāt tu nāmataḥ // Rajni_6.64</l>\n</lg>\n<lg>\n<l>vākucī kaṭutiktoṣṇā krimikuṣṭhakaphāpahā /</l>\n<l>tvagdoṣaviṣakaṇḍūtikharjupraśamanī ca sā // Rajni_6.65</l>\n</lg>\n<lg>\n<l>śaṇapuṣpī bṛhatpuṣpī śaṇikā śaṇaghaṇṭikā /</l>\n<l>pītapuṣpī sthūlaphalā lomaśā mālyapuṣpikā // Rajni_6.66</l>\n</lg>\n<lg>\n<l>śaṇapuṣpī rase tiktā kaṣāyā kaphavātajit /</l>\n<l>ajīrṇajvaradoṣaghnī vamanī raktadoṣanut // Rajni_6.67</l>\n</lg>\n<lg>\n<l>dvitīyānyā sūkṣmapuṣpā syāt kṣudraśaṇapuṣpikā /</l>\n<l>viṣṭikā sūkṣmaparṇī ca bāṇāhvā sūkṣmaghaṇṭikā /</l>\n<l>śaṇapuṣpī kṣudratiktā vamyā rasaniyāmikā // Rajni_6.68</l>\n</lg>\n<lg>\n<l>tṛtīyānyā vṛttaparṇī śvetapuṣpā mahāsitā /</l>\n<l>sā mahāśvetaghaṇṭī ca sā mahāśaṇapuṣpikā // Rajni_6.69</l>\n</lg>\n<lg>\n<l>mahāśvetā kaṣāyoṣṇā śastā rasaniyāmikā /</l>\n<l>kutūhaleṣu ca proktā mohanastambhanādiṣu // Rajni_6.70</l>\n</lg>\n<lg>\n<l>śarapuṅkhā kāṇḍapuṅkhā bāṇapuṅkheṣupuṅkhikā /</l>\n<l>jñeyā sāyakapuṅkhā ca iṣupuṅkhā ca ṣaḍvidhā // Rajni_6.71</l>\n</lg>\n<lg>\n<l>śarābhidhā ca puṅkhā syāc chvetāḍhyā sitasāyakā /</l>\n<l>sitapuṅkhā śvetapuṅkhā śubhrapuṅkhā ca pañcadhā // Rajni_6.72</l>\n</lg>\n<lg>\n<l>śarapuṅkhā kaṭūṣṇā ca krimivātarujāpahā /</l>\n<l>śvetā tv eṣā guṇāḍhyā syāt praśastā ca rasāyane // Rajni_6.73</l>\n</lg>\n<lg>\n<l>anyā tu kaṇṭapuṅkhā syāt kaṇṭāluḥ kaṇṭapuṅkhikā /</l>\n<l>kaṇṭapuṅkhā kaṭūṣṇā ca kṛmiśūlavināśanī // Rajni_6.74</l>\n</lg>\n<lg>\n<l>śaṇas tu mālyapuṣpaḥ syād vamanaḥ kaṭutiktakaḥ /</l>\n<l>niśāvano dīrghaśākhas tvaksāro dīrghapallavaḥ /</l>\n<l>śaṇas tv amlaḥ kaṣāyaś ca malagarbhāsrapātanaḥ /</l>\n<l>vāntikṛd vātakaphanuj jñeyas tīvrāṅgamardajit // Rajni_6.75</l>\n</lg>\n<lg>\n<l>ambaṣṭhāmbālikāmbālā śaṭhāmbāmbaṣṭhikāmbikā /</l>\n<l>ambā ca mācikā caiva dṛḍhavalkā mayūrikā // Rajni_6.76</l>\n</lg>\n<lg>\n<l>gandhapattrī citrapuṣpī śreyasī mukhavācikā /</l>\n<l>chinnapattrā bhūrimallī vijñeyā ṣoḍaśāhvayā // Rajni_6.77</l>\n</lg>\n<lg>\n<l>ambaṣṭhā sā kaṣāyāmlā kaphakaṇṭharujāpahā /</l>\n<l>vātāmayabalāsaghnī rucikṛd dīpanī parā // Rajni_6.78</l>\n</lg>\n<lg>\n<l>nīlī nīlā nīlinī nīlapattrī tutthā rājñī nīlikā nīlapuṣpī /</l>\n<l>kālī śyāmā śodhanī śrīphalā ca grāmyā bhadrā bhāravāhī ca mocā // Rajni_6.79</l>\n</lg>\n<lg>\n<l>kṛṣṇā vyañjanakeśī ca rañjanī ca mahāphalā /</l>\n<l>asitā klītanī nīlakeśī cāraṭikā matā // Rajni_6.80</l>\n</lg>\n<lg>\n<l>gandhapuṣpā śyāmalikā raṅgapattrī mahābalā /</l>\n<l>sthiraraṅgā raṅgapuṣpī syād eṣā triṃśadāhvayā // Rajni_6.81</l>\n</lg>\n<lg>\n<l>nīlī tu kaṭutiktoṣṇā keśyā kāsakaphāmanut /</l>\n<l>marudviṣodaravyādhigulmajantujvarāpahā // Rajni_6.82</l>\n</lg>\n<lg>\n<l>anyā caiva mahānīly amalā rājanīlikā /</l>\n<l>tutthā śrīphalikā melā keśārhā bhṛśapattrikā // Rajni_6.83</l>\n</lg>\n<lg>\n<l>mahānīlī guṇāḍhyā syād raṅgaśreṣṭhā suvīryadā /</l>\n<l>pūrvoktanīlikādeśyā saguṇā sarvakarmasu // Rajni_6.84</l>\n</lg>\n<lg>\n<l>gojihvā kharapattrī syāt pratanā dārvikā tathā /</l>\n<l>adhomukhā dhenujihvā adhaḥpuṣpī ca saptadhā // Rajni_6.85</l>\n</lg>\n<lg>\n<l>gojihvā kaṭukā tīvrā śītalā pittanāśanī /</l>\n<l>vraṇasaṃropaṇī caiva sarvadantaviṣārtijit // Rajni_6.86</l>\n</lg>\n<lg>\n<l>apāmārgas tu śikharī kiṇihī kharamañjarī /</l>\n<l>durgrahaś cāpy adhaḥśalyaḥ pratyakpuṣpī mayūrakaḥ // Rajni_6.87</l>\n</lg>\n<lg>\n<l>kāṇḍakaṇṭaḥ śaikhariko markaṭī durabhigrahaḥ /</l>\n<l>vaśiraś ca parākpuṣpī kaṇṭī markaṭapippalī // Rajni_6.88</l>\n</lg>\n<lg>\n<l>kaṭur māñjariko nandī kṣavakaḥ paṅktikaṇṭakaḥ /</l>\n<l>mālākaṇṭaś ca kubjaś ca trayoviṃśatināmakaḥ // Rajni_6.89</l>\n</lg>\n<lg>\n<l>apāmārgas tu tiktoṣṇaḥ kaṭuś ca kaphanāśanaḥ /</l>\n<l>arśaḥkaṇḍūdarāmaghno raktahṛd grāhi vāntikṛt // Rajni_6.90</l>\n</lg>\n<lg>\n<l>anyo rakto hy apāmārgaḥ kṣudrāpāmārgakas tathā /</l>\n<l>āghaṭṭako dugdhanikā raktabindvalpapattrikā // Rajni_6.91</l>\n</lg>\n<lg>\n<l>rakto 'pāmārgakaḥ śītaḥ kaṭukaḥ kaphavātanut /</l>\n<l>vraṇakaṇḍūviṣaghnaś ca saṃgrāhī vāntikṛt paraḥ // Rajni_6.92</l>\n</lg>\n<lg>\n<l>balā samaṅgodakikā ca bhadrā bhadrodanī syāt kharakāṣṭhikā ca /</l>\n<l>kalyāṇinī bhadrabalā ca moṭā vāṭī balāḍhyeti ca rudrasaṃjñā // Rajni_6.93</l>\n</lg>\n<lg>\n<l>balātitiktā madhurā pittātīsāranāśanī /</l>\n<l>balavīryapradā puṣṭikapharogaviśodhanī // Rajni_6.94</l>\n</lg>\n<lg>\n<l>mahāsamaṅgodanikā balāhvayā vṛkṣāruhā vṛddhibalākṣataṇḍulā /</l>\n<l>bhujaṃgajihvāpi ca śītapākinī śītā balā śītavarā balottarā // Rajni_6.95</l>\n</lg>\n<lg>\n<l>khirihiṭṭī ca balyā ca lalajjihvā tripañcadhā /</l>\n<l>mahāsamaṅgā madhurā amlā caiva tridoṣahā /</l>\n<l>yuktyā budhaiḥ prayoktavyā jvaradāhavināśanī // Rajni_6.96</l>\n</lg>\n<lg>\n<l>mahābalā jyeṣṭhabalā kaṭaṃbharā keśāruhā kesarikā mṛgādanī /</l>\n<l>syād varṣapuṣpāpi ca keśavardhanī purāsaṇī devasahā ca sāriṇī // Rajni_6.97</l>\n</lg>\n<lg>\n<l>sahadevī pītapuṣpī devārhā gandhavallarī /</l>\n<l>mṛgā mṛgarasā ceti jñeyā saptadaśāhvayā // Rajni_6.98</l>\n</lg>\n<lg>\n<l>mahābalā tu hṛdrogavātārśaḥśophanāśanī /</l>\n<l>śukravṛddhikarī balyā viṣamajvarahāriṇī // Rajni_6.99</l>\n</lg>\n<lg>\n<l>balikātibalā balyā vikaṅkatā vāṭyapuṣpikā ghaṇṭā /</l>\n<l>śītā ca śītapuṣpā bhūribalā vṛṣyagandhikā daśadhā // Rajni_6.100</l>\n</lg>\n<lg>\n<l>tiktā kaṭuś cātibalā vātaghnī krimināśanī /</l>\n<l>dāhatṛṣṇāviṣachardikledopaśamanī parā // Rajni_6.101</l>\n</lg>\n<lg>\n<l>bhadrodanī nāgabalā kharagandhā catuṣphalā /</l>\n<l>mahodayā mahāśākhā mahāpattrā mahāphalā // Rajni_6.102</l>\n</lg>\n<lg>\n<l>viśvadevā tathāriṣṭā kharvā hrasvā gavedhukā /</l>\n<l>devadaṇḍā mahādaṇḍā ghāṭety āhvās tu ṣoḍaśa // Rajni_6.103</l>\n</lg>\n<lg>\n<l>madhurāmlā nāgabalā kaṣāyoṣṇā guruḥ smṛtā /</l>\n<l>kaṇḍūtikuṣṭhavātaghnī vraṇapittavikārajit // Rajni_6.104</l>\n</lg>\n<lg>\n<l>mahārāṣṭrī tu samproktā śāradī toyapippalī /</l>\n<l>macchādanī macchagandhā lāṅgalī śakulādanī // Rajni_6.105</l>\n</lg>\n<lg>\n<l>agnijvālā citrapattrī prāṇadā jalapippalī /</l>\n<l>tṛṇaśītā bahuśikhā syād ity eṣā trayodaśa // Rajni_6.106</l>\n</lg>\n<lg>\n<l>mahārāṣṭrī kaṭus tīkṣṇā kaṣāyā mukhaśodhanī /</l>\n<l>vraṇakīṭādidoṣaghnī rasadoṣanibarhaṇī // Rajni_6.107</l>\n</lg>\n<lg>\n<l>aśvagandhā vājigandhā kambukāṣṭhā varāhikā /</l>\n<l>varāhakarṇī turagī vanajā vājinī hayī // Rajni_6.108</l>\n</lg>\n<lg>\n<l>puṣṭidā baladā puṇyā hayagandhā ca pīvarā /</l>\n<l>palāśaparṇī vātaghnī śyāmalā kāmarūpiṇī // Rajni_6.109</l>\n</lg>\n<lg>\n<l>kālapriyakarī balyā gandhapattrī hayapriyā /</l>\n<l>varāhapattrī vijñeyā trayoviṃśatināmakā // Rajni_6.110</l>\n</lg>\n<lg>\n<l>aśvagandhā kaṭūṣṇā syāt tiktā ca madagandhikā /</l>\n<l>balyā vātaharā hanti kāsaśvāsakṣayavraṇān // Rajni_6.111</l>\n</lg>\n<lg>\n<l>hapuṣā vipuṣā visrā visragandhā vigandhikā /</l>\n<l>anyā cāsau svalpaphalā kacchūghnī dhvāṅkṣanāśanī // Rajni_6.112</l>\n</lg>\n<lg>\n<l>plīhaśatrur viṣaghnī ca kaphaghnī cāparājitā /</l>\n<l>pūrvā tu pañcanāmnī syād aparā saptadhābhidhā // Rajni_6.113</l>\n</lg>\n<lg>\n<l>hapuṣā kaṭutiktoṣṇā guruḥ śleṣmabalāsajit /</l>\n<l>pradarodaraviḍbandhaśūlagulmārśasāṃ harā // Rajni_6.114</l>\n</lg>\n<lg>\n<l>śatāvarī śatapadī pīvarīndīvarī varī /</l>\n<l>bhīrur dvīpyā dvīpiśatrur dvīpikāmarakaṇṭikā // Rajni_6.115</l>\n</lg>\n<lg>\n<l>sūkṣmapattrā supattrā ca bahumūlā śatāhvayā /</l>\n<l>nārāyaṇī svādurasā śatāhvā laghuparṇikā // Rajni_6.116</l>\n</lg>\n<lg>\n<l>ātmaśalyā jaṭāmūlā śatavīryā mahaudanī /</l>\n<l>madhurā śatamūlā ca keśikā śatanetrikā // Rajni_6.117</l>\n</lg>\n<lg>\n<l>viśvākhyā vaiṣṇavī kārṣṇī vāsudevī varīyasī /</l>\n<l>durmarā tejavallī ca syāt trayastriṃśadāhvayā // Rajni_6.118</l>\n</lg>\n<lg>\n<l>mahāśatāvarī vīrā tuṅginī bahupattrikā /</l>\n<l>sahasravīryā surasā mahāpuruṣadantikā // Rajni_6.119</l>\n</lg>\n<lg>\n<l>ūrdhvakaṇṭā mahāvīryā phaṇijihvā mahāśatā /</l>\n<l>śatavīryā suvīryā ca nāmāny asyās trayodaśa // Rajni_6.120</l>\n</lg>\n<lg>\n<l>śatāvaryau hime vṛṣye madhure pittajitpare /</l>\n<l>kaphavātahare tikte mahāśreṣṭhe rasāyane // Rajni_6.121</l>\n</lg>\n<lg>\n<l>śatāvarīdvayaṃ vṛṣyaṃ madhuraṃ pittajiddhimam /</l>\n<l>mahatī kaphavātaghnī tiktā śreṣṭhā rasāyane /</l>\n<l>kaphapittaharās tiktās tasyā evāṅkurāḥ smṛtāḥ // Rajni_6.122</l>\n</lg>\n<lg>\n<l>elavālukam ālūkaṃ vālukaṃ harivālukam /</l>\n<l>elvālukaṃ kapitthaṃ ca durvarṇaṃ prasaraṃ dṛḍham // Rajni_6.123</l>\n</lg>\n<lg>\n<l>elāgandhikam elāhvaṃ guptagandhi sugandhikam /</l>\n<l>elāphalaṃ ca vijñeyaṃ dviḥsaptāhvayam ucyate // Rajni_6.124</l>\n</lg>\n<lg>\n<l>elavālukam atyugraṃ kaṣāyaṃ kaphavātanut /</l>\n<l>mūrchārtijvaradāhāṃś ca nāśayed rocanaṃ param // Rajni_6.125</l>\n</lg>\n<lg>\n<l>tairiṇī teraṇas teraḥ kunīlī nāmataś catuḥ /</l>\n<l>teraṇaḥ śiśiras tikto vraṇaghno 'ruṇaraṅgadaḥ // Rajni_6.126</l>\n</lg>\n<lg>\n<l>kalikārī lāṅgalinī halinī garbhapātinī /</l>\n<l>dīptir viśalyāgnimukhī halī naktendupuṣpikā // Rajni_6.127</l>\n</lg>\n<lg>\n<l>vidyujjvālāgnijihvā ca vraṇahṛt puṣpasaurabhā /</l>\n<l>svarṇapuṣpā vahniśikhā syād eṣā ṣoḍaśāhvayā // Rajni_6.128</l>\n</lg>\n<lg>\n<l>kalikārī kaṭūṣṇā ca kaphavātanikṛntanī /</l>\n<l>garbhāntaḥśalyaniṣkāsakāriṇī sāriṇī parā // Rajni_6.129</l>\n</lg>\n<lg>\n<l>jayantī tu balāmoṭā haritā ca jayā tathā /</l>\n<l>vijayā sūkṣmamūlā ca vikrāntā cāparājitā // Rajni_6.130</l>\n</lg>\n<lg>\n<l>jñeyā jayantī galagaṇḍahārī tiktā kaṭūṣṇānilanāśanī ca /</l>\n<l>bhūtāpahā kaṇṭhaviśodhanī ca kṛṣṇā tu sā tatra rasāyanī syāt // Rajni_6.131</l>\n</lg>\n<lg>\n<l>kākamācī dhvāṅkṣamācī vāyasāhvā ca vāyasī /</l>\n<l>sarvatiktā bahuphalā kaṭphalā ca rasāyanī // Rajni_6.132</l>\n</lg>\n<lg>\n<l>gucchaphalā kākamātā svādupākā ca sundarī /</l>\n<l>varā candrāviṇī caiva matsyākṣī kuṣṭhanāśanī /</l>\n<l>tiktikā bahutiktā ca nāmnām aṣṭādaśa smṛtāḥ // Rajni_6.133</l>\n</lg>\n<lg>\n<l>kākamācī kaṭus tiktā rasoṣṇā kaphanāśanī /</l>\n<l>śūlārśaḥśophadoṣaghnī kuṣṭhakaṇḍūtihāriṇī // Rajni_6.134</l>\n</lg>\n<lg>\n<l>śrutaśreṇī dravantī ca nyagrodhī mūṣikāhvayā /</l>\n<l>citrā mūṣakamārī ca pratyakśreṇī ca śambarī // Rajni_6.135</l>\n</lg>\n<lg>\n<l>śrutaśreṇī ca cakṣuṣyā kaṭur ākhuviṣāpahā /</l>\n<l>vraṇadoṣaharā caiva netrāmayanikṛntanī // Rajni_6.136</l>\n</lg>\n<lg>\n<l>mārkavo bhṛṅgarājaś ca bhṛṅgāhvaḥ keśarañjanaḥ /</l>\n<l>pitṛpriyo raṅgakaś ca keśyaḥ kuntalavardhanaḥ // Rajni_6.137</l>\n</lg>\n<lg>\n<l>pīto 'nyaḥ svarṇabhṛṅgāro harivāso haripriyaḥ /</l>\n<l>devapriyo vandanīyaḥ pavanaś ca ṣaḍāhvayaḥ // Rajni_6.138</l>\n</lg>\n<lg>\n<l>nīlas tu bhṛṅgarājo 'nyo mahānīlas tu nīlakaḥ /</l>\n<l>mahābhṛṅgo nīlapuṣpaḥ śyāmalaś ca ṣaḍāhvayaḥ // Rajni_6.139</l>\n</lg>\n<lg>\n<l>bhṛṅgarājās tu cakṣuṣyās tiktoṣṇāḥ keśarañjanāḥ /</l>\n<l>kaphaśophaviṣaghnāś ca tatra nīlo rasāyanaḥ // Rajni_6.140</l>\n</lg>\n<lg>\n<l>kākajaṅghā dhvāṅkṣajaṅghā kākāhvā sātha vāyasī /</l>\n<l>pārāvatapadī dāsī nadīkāntā sulomaśā // Rajni_6.141</l>\n</lg>\n<lg>\n<l>kākajaṅghā tu tiktoṣṇā krimivraṇakaphāpahā /</l>\n<l>bādhiryājīrṇajit jīrṇaviṣamajvarahāriṇī // Rajni_6.142</l>\n</lg>\n<lg>\n<l>cuñcuś ca vijalā cañcuḥ kalabhī vīrapattrikā /</l>\n<l>cuñcuraś cuñcupattraś ca suśākaḥ kṣetrasambhavaḥ // Rajni_6.143</l>\n</lg>\n<lg>\n<l>cuñcus tu madhurā tīkṣṇā kaṣāyā malaśoṣaṇī /</l>\n<l>gulmodaravibandhārśograhaṇīrogahāriṇī // Rajni_6.144</l>\n</lg>\n<lg>\n<l>bṛhaccuñcur viṣāriḥ syān mahācuñcuḥ sucuñcukā /</l>\n<l>sthūlacuñcur dīrghapattrī divyagandhā ca saptadhā // Rajni_6.145</l>\n</lg>\n<lg>\n<l>mahācuñcuḥ kaṭūṣṇā ca kaṣāyā malarodhanī /</l>\n<l>gulmaśūlodarārśaārtiviṣaghnī ca rasāyanī // Rajni_6.146</l>\n</lg>\n<lg>\n<l>kṣudracuñcuḥ sucuñcuḥ syāc cuñcuḥ śunakacuñcukā /</l>\n<l>tvaksārabhedinī kṣudrā kaṭukā cirapattrikā // Rajni_6.147</l>\n</lg>\n<lg>\n<l>kṣudracuñcus tu madhurā kaṭūṣṇā ca kaṣāyikā /</l>\n<l>dīpanī śūlagulmārśaḥśamanī ca vibandhakṛt // Rajni_6.148</l>\n</lg>\n<lg>\n<l>cuñcubījaṃ kaṭūṣṇaṃ ca gulmaśūlodarārtijit /</l>\n<l>viṣatvagdoṣakaṇḍūtikharjūkuṣṭhaviṣāpaham // Rajni_6.149</l>\n</lg>\n<lg>\n<l>sinduvāraḥ śvetapuṣpaḥ sindukaḥ sinduvārakaḥ /</l>\n<l>sūrasādhanako netā siddhakaś cārthasiddhakaḥ // Rajni_6.150</l>\n</lg>\n<lg>\n<l>sinduvāraḥ kaṭus tiktaḥ kaphavātakṣayāpahaḥ /</l>\n<l>kuṣṭhakaṇḍūtiśamanaḥ śūlahṛt kāsasiddhidaḥ // Rajni_6.151</l>\n</lg>\n<lg>\n<l>sugandhānyā śītasahā nirguṇḍī nīlasindukaḥ /</l>\n<l>sindūkaś capikā bhūtakeśīndrāṇī ca nīlikā // Rajni_6.152</l>\n</lg>\n<lg>\n<l>kaṭūṣṇā nīlanirguṇḍī tiktā rūkṣā ca kāsajit /</l>\n<l>śleṣmaśophasamīrārtipradarādhmānahāriṇī // Rajni_6.153</l>\n</lg>\n<lg>\n<l>śephālikā tu suvahā śuklāṅgī śītamañjarī proktā /</l>\n<l>aparājitā ca vijayā vātārir bhūtakeśī ca // Rajni_6.154</l>\n</lg>\n<lg>\n<l>śephāliḥ kaṭutiktoṣṇā rūkṣā vātakṣayāpahā /</l>\n<l>syād aṅgasaṃdhivātaghnī gudavātādidoṣanut // Rajni_6.155</l>\n</lg>\n<lg>\n<l>bheṇḍā bhiṇḍātikā bhiṇḍo bhiṇḍakaḥ kṣetrasambhavaḥ /</l>\n<l>catuṣpadaś catuṣpuṇḍraḥ suśākaś cāmlapattrakaḥ // Rajni_6.156</l>\n</lg>\n<lg>\n<l>karaparṇo vṛttabījo bhaved ekādaśāhvayaḥ /</l>\n<l>bheṇḍā tv amlarasā soṣṇā grāhikā rucikārikā // Rajni_6.157</l>\n</lg>\n<lg>\n<l>putradā garbhadātrī ca prajādāpatyadā ca sā /</l>\n<l>sṛṣṭipradā prāṇimātā tāpasadrumasaṃnibhā // Rajni_6.158</l>\n</lg>\n<lg>\n<l>putradā madhurā śītā nārīpuṣpādidoṣahā /</l>\n<l>pittadāhaśramaharā garbhasambhūtidāyikā // Rajni_6.159</l>\n</lg>\n<lg>\n<l>takrāhvā takrabhakṣā tu takraparyāyavācakā /</l>\n<l>pañcāṅgulī sitābhā syād eṣā pañcābhidhā smṛtā /</l>\n<l>takrā kaṭuḥ krimighnī syād vraṇanirmūlinī ca sā // Rajni_6.160</l>\n</lg>\n<lg>\n<l>svarṇulī hemapuṣpī syāt svarṇapuṣpadhvajā tathā /</l>\n<l>svarṇulī kaṭukā śītā kaṣāyā ca vraṇāpahā // Rajni_6.161</l>\n</lg>\n<lg>\n<l>khaskhasaḥ sūkṣmabījaḥ syāt subījaḥ sūkṣmataṇḍulaḥ /</l>\n<l>khaskhaso madhuraḥ pāke kāntivīryabalapradaḥ // Rajni_6.162</l>\n</lg>\n<lg>\n<l>śimṛḍī matidā proktā balyā paṅgutvahāriṇī /</l>\n<l>dravatpattrī ca vātaghnī gucchapuṣpī ca saptadhā // Rajni_6.163</l>\n</lg>\n<lg>\n<l>śimṛḍī kaṭur uṣṇā ca vātahṛt pṛṣṭhaśūlahā /</l>\n<l>yuktyā rasāyane yogyā dehadārḍhyakarī ca sā // Rajni_6.164</l>\n</lg>\n<lg>\n<l>jñeyo 'raṇyakusumbhaḥ syāt kausumbhaś cāgnisambhavaḥ /</l>\n<l>kausumbhaḥ kaṭukaḥ pāke śleṣmahṛd dīpanaś ca saḥ // Rajni_6.165</l>\n</lg>\n<lg>\n<l>āhulyaṃ halurākhyaṃ ca karaṃ taravaṭaṃ tathā /</l>\n<l>śimbīphalaṃ supuṣpaṃ syād arbaraṃ dantakāṣṭhakam // Rajni_6.166</l>\n</lg>\n<lg>\n<l>hemapuṣpaṃ tathā pītapuṣpaṃ kāñcanapuṣpakam /</l>\n<l>nṛpamaṅgalyakaṃ caiva śaratpuṣpaṃ trir ekadhā // Rajni_6.167</l>\n</lg>\n<lg>\n<l>āhulyaṃ tiktaśītaṃ syāc cakṣuṣyaṃ pittadoṣanut /</l>\n<l>mukharukkuṣṭhakaṇḍūtijantuśūlavraṇāpaham // Rajni_6.168</l>\n</lg>\n<lg>\n<l>āhulyaṃ kuṣṭhaketur mārkaṇḍīyaṃ mahauṣadham /</l>\n<l>āhulyaṃ tiktarasaṃ jvarakuṣṭhāmasidhmanut // Rajni_6.169</l>\n</lg>\n<lg>\n<l>kāsamardo 'rimardaś ca kāsāriḥ kāsamardakaḥ /</l>\n<l>kālaḥ kanaka ity ukto jāraṇo dīpakaś ca saḥ // Rajni_6.170</l>\n</lg>\n<lg>\n<l>kāsamardaḥ satiktoṣṇo madhuraḥ kaphavātanut /</l>\n<l>ajīrṇakāsapittaghnaḥ pācanaḥ kaṇṭhaśodhanaḥ // Rajni_6.171</l>\n</lg>\n<lg>\n<l>ādityapattro 'rkadalārkapattraḥ syāt sūkṣmapattras tapanacchadaś ca /</l>\n<l>kuṣṭhārir arko viṭapaḥ supattro ravipriyo raśmipatiś ca rudraḥ // Rajni_6.172</l>\n</lg>\n<lg>\n<l>ādityapattraḥ kaṭur uṣṇavīryaḥ kaphāpaho vātarujāpahaś ca /</l>\n<l>saṃdīpano jāṭharagulmahārī jñeyaḥ sa cārocananāśakaś ca // Rajni_6.173</l>\n</lg>\n<lg>\n<l>śvetāmlī tv ambikā proktā piṣṭauṇḍiḥ piṇḍikā ca sā /</l>\n<l>śvetāmlī madhurā vṛṣyā pittaghnī baladāyinī // Rajni_6.174</l>\n</lg>\n<lg>\n<l>nīlāmlī nīlapiṣṭauṇḍī śyāmāmlī dīrghaśākhikā /</l>\n<l>nīlāmlī madhurā rucyā kaphavātaharā parā // Rajni_6.175</l>\n</lg>\n<lg>\n<l>ajagandhā bastagandhā surapuṣpāvigandhikā /</l>\n<l>ugragandhā brahmagarbhā brāhmī pūtimayūrikā // Rajni_6.176</l>\n</lg>\n<lg>\n<l>ajagandhā kaṭūṣṇā syād vātagulmodarāpahā /</l>\n<l>karṇavraṇārtiśūlaghnī pītā ced añjane hitā // Rajni_6.177</l>\n</lg>\n<lg>\n<l>ādityabhaktā varadārkabhaktā suvarcalā sūryalatārkakāntā /</l>\n<l>maṇḍūkaparṇī surasambhavā ca sauriḥ sutejārkahitā ravīṣṭā // Rajni_6.178</l>\n</lg>\n<lg>\n<l>maṇḍūkī satyanāmnī syād devī mārtaṇḍavallabhā /</l>\n<l>vikrāntā bhāskareṣṭā ca bhaved aṣṭādaśāhvayā // Rajni_6.179</l>\n</lg>\n<lg>\n<l>ādityabhaktā śiśirā satiktā kaṭus tathogrā kaphahāriṇī ca /</l>\n<l>tvagdoṣakaṇḍūvraṇakuṣṭhabhūtagrahograśītajvaranāśinī ca // Rajni_6.180</l>\n</lg>\n<lg>\n<l>viṣamuṣṭiḥ keśamuṣṭiḥ sumuṣṭir aṇumuṣṭikaḥ /</l>\n<l>kṣupaḍoḍisamāyukto muṣṭiḥ pañcābhidhaḥ smṛtaḥ // Rajni_6.181</l>\n</lg>\n<lg>\n<l>viṣamuṣṭiḥ kaṭus tikto dīpanaḥ kaphavātahṛt /</l>\n<l>kaṇṭhāmayaharo rucyo raktapittārtidāhakṛt // Rajni_6.182</l>\n</lg>\n<lg>\n<l>anyā ḍoḍī tu jīvantī śākaśreṣṭhā sukhālukā /</l>\n<l>bahuparṇī dīrghapattrā sūkṣmapattrā ca jīvanī // Rajni_6.183</l>\n</lg>\n<lg>\n<l>ḍoḍī tu kaṭutiktoṣṇā dīpanī kaphavātajit /</l>\n<l>kaṇṭhāmayaharā rucyā raktapittārtidāhanut // Rajni_6.184</l>\n</lg>\n<lg>\n<l>kālāñjanī cāñjanī ca recanī cāsitāñjanī /</l>\n<l>nīlāñjanī ca kṛṣṇābhā kālī kṛṣṇāñjanī ca sā // Rajni_6.185</l>\n</lg>\n<lg>\n<l>kālāñjanī kaṭūṣṇā syād amlāmakrimiśodhanī /</l>\n<l>apānāvartaśamanī jaṭharāmayahāriṇī // Rajni_6.186</l>\n</lg>\n<lg>\n<l>kārpāsī sāriṇī caiva cavyā sthūlā picus tathā /</l>\n<l>badarī bādaraś caiva guṇasūs tuṇḍikerikā /</l>\n<l>marūdbhavā samudrāntā jñeyā ekādaśābhidhā // Rajni_6.187</l>\n</lg>\n<lg>\n<l>kārpāsī madhurā śītā stanyā pittakaphāpahā /</l>\n<l>tṛṣṇādāhaśramabhrāntimūrchāhṛd balakāriṇī // Rajni_6.188</l>\n</lg>\n<lg>\n<l>vanajāraṇyakārpāsī bhāradvājī vanodbhavā /</l>\n<l>bhāradvājī himā rucyā vraṇaśastrakṣatāpahā // Rajni_6.189</l>\n</lg>\n<lg>\n<l>kokilākṣaḥ śṛgālī ca śṛṅkhalā rakaṇas tathā /</l>\n<l>śṛṅgālaghaṇṭī vajrāsthiśṛṅkhalā vajrakaṇṭakaḥ // Rajni_6.190</l>\n</lg>\n<lg>\n<l>ikṣuraḥ kṣurako vajraḥ śṛṅkhalikā pikekṣaṇaḥ /</l>\n<l>picchilā cekṣugandhā ca jñeyā bhuvanasaṃmitā // Rajni_6.191</l>\n</lg>\n<lg>\n<l>kokilākṣas tu madhuraḥ śītaḥ pittātisāranut /</l>\n<l>vṛṣyaḥ kaphaharo balyo rucyaḥ saṃtarpaṇaḥ paraḥ // Rajni_6.192</l>\n</lg>\n<lg>\n<l>sātalā saptalā sārī vidulā vimalāmalā /</l>\n<l>bahuphenā carmakaṣā phenā dīptā viṣāṇikā /</l>\n<l>svarṇapuṣpī citraghanā syāt trayodaśanāmakā // Rajni_6.193</l>\n</lg>\n<lg>\n<l>sātalā kaphapittaghnī laghutiktakaṣāyikā /</l>\n<l>visarpakuṣṭhavisphoṭavraṇaśophanikṛntanī // Rajni_6.194</l>\n</lg>\n<lg>\n<l>syāt kāmavṛddhiḥ smaravṛddhisaṃjño manojavṛddhir madanāyudhaś ca /</l>\n<l>kandarpajīvaś ca jitendriyāhvaḥ kāmopajīvo 'pi ca jīvasaṃjñaḥ // Rajni_6.195</l>\n</lg>\n<lg>\n<l>kāmavṛddhes tu bījaṃ syān madhuraṃ balavardhanam /</l>\n<l>kāmavṛddhikaraṃ rucyaṃ bahulendriyavṛddhidam // Rajni_6.196</l>\n</lg>\n<lg>\n<l>syāc cakramardo 'ṇḍagajo gajākhyo meṣāhvayaś caiḍagajo 'ṇḍahastī /</l>\n<l>vyāvartakaś cakragajaś ca cakrī puṃnāḍapuṃnāṭavimardakāś ca // Rajni_6.197</l>\n</lg>\n<lg>\n<l>dadrughnas tarvaṭaś ca syāc cakrāhvaḥ śukanāśanaḥ /</l>\n<l>dṛḍhabījaḥ prapunnāṭaḥ kharjūghnaś conaviṃśatiḥ // Rajni_6.198</l>\n</lg>\n<lg>\n<l>cakramardaḥ kaṭus tīvro medovātakaphāpahaḥ /</l>\n<l>vraṇakaṇḍūtikuṣṭhārtidadrupāmādidoṣanut // Rajni_6.199</l>\n</lg>\n<lg>\n<l>jhiñjhirīṭā kaṇṭaphalī pītapuṣpāpi jhiñjhirā /</l>\n<l>huḍaromāśrayaphalā vṛttā caiva ṣaḍāhvayā // Rajni_6.200</l>\n</lg>\n<lg>\n<l>jhiñjhirīṭā kaṭuḥ śītā kaṣāyā cātisārajit /</l>\n<l>vṛṣyā saṃtarpaṇī balyā mahiṣīkṣīravardhanī // Rajni_6.201</l>\n</lg>\n<lg>\n<l>itthaṃ pṛthukṣupakadambakanāmakāṇḍanirvarṇanāguṇanirūpaṇapūrvam etam /</l>\n<l>vargaṃ vaṭuḥ sphuṭam adhītya dadhīta sadyaḥ sauvargavaidyakavicārasucāturīṃ saḥ // Rajni_6.202</l>\n</lg>\n<lg>\n<l>yena svena nṛṇāṃ kṣaṇena mahatā vīryeṇa sūryopamā vyatyasyāṅgavikāram uddhatatayā dūraṃ kṣipanty āmayān /</l>\n<l>svasmin nāmny api saṃstavādivaśatas teṣāṃ vikārodayavyatyāsaṃ dadhatāṃ nitāntagahano vargaḥ kṣupāṇām ayam // Rajni_6.203</l>\n</lg>\n<lg>\n<l>saṃtāpaṃ viduṣāṃ prasahya samitau sphītaṃ pratāpaṃ dviṣāṃ yasmin vismayate 'vanaṃ ca nidhanaṃ dṛṣṭvādhunā tejasā /</l>\n<l>dhunvanty auṣadhayaḥ svayaṃ kila gadān yenārpitāḥ spardhayā turyas tasya kṛtau sthito naraharer vargaḥ śatāhvādikaḥ // Rajni_6.204</l>\n</lg>\n\n<lg>\n<l>Rājanighaṇṭu, Mūlakādivarga</l>\n<l>mūlakaṃ pañcadhā proktaṃ caturdhā śigrur ucyate /</l>\n<l>vaṃśo dvir vetro mākandī haridrā vanajā tathā // Rajni_7.1</l>\n</lg>\n<lg>\n<l>śṛṅgāṭo bhramaracchallī vanyārdrakam athāparam /</l>\n<l>rasono dvividhaḥ proktaḥ palāṇḍuś ca dvidhā mataḥ // Rajni_7.2</l>\n</lg>\n<lg>\n<l>viṃśatyekottaraṃ mūlaṃ śaraṇaṃ dvaṃdvam ucyate /</l>\n<l>ālūkasaptakaṃ cātha proktāś cāraṇyakandakāḥ // Rajni_7.3</l>\n</lg>\n<lg>\n<l>mahiṣīhastikolāś ca vārāhī viṣṇudhāriṇī /</l>\n<l>dvidhā ca nākulī mālā vidārīdvayaśālmalī // Rajni_7.4</l>\n</lg>\n<lg>\n<l>caṇḍālas tailakandaś ca triparṇī puṣkaras tathā /</l>\n<l>musalī dvividhā cātha tridhā gucchās tathaiva ca // Rajni_7.5</l>\n</lg>\n<lg>\n<l>eṣu nāgakarāhvā ca pattraśākam athocyate /</l>\n<l>vāstukaṃ cukrakaṃ cillī trividhaṃ śigrupattrakam // Rajni_7.6</l>\n</lg>\n<lg>\n<l>pālakyarājaśākinyau caturdhopodakī kramāt /</l>\n<l>kuṇañjaraḥ kusumbhākhyaḥ śatāhvā patrataṇḍulī // Rajni_7.7</l>\n</lg>\n<lg>\n<l>rājikādvayacāṅgerī gholikā trividhā matā /</l>\n<l>jīvaśākas tathā gaurasuvarṇākhyaḥ punarnavā // Rajni_7.8</l>\n</lg>\n<lg>\n<l>vasukaḥ phañjikādiś ca miśrako 'ṅkakarāhvayaḥ /</l>\n<l>ataḥ paraṃ ca kuṣmāṇḍī kumbhatumbī tv alābukā // Rajni_7.9</l>\n</lg>\n<lg>\n<l>bhūtumbikā kaliṅgaś ca dvidhā kośātakī tathā /</l>\n<l>paṭolī madhurādyā ca mṛgākṣī dadhipuṣpikā // Rajni_7.10</l>\n</lg>\n<lg>\n<l>śimbī ca kāravallī ca karkoṭī svādutumbikā /</l>\n<l>niṣpāvīdvayavārttākī ḍaṅgarī kharbujā tathā /</l>\n<l>karkaṭī trapusairvārur vālukī cīnakarkaṭī // Rajni_7.11</l>\n</lg>\n<lg>\n<l>cirbhiṭā ca śaśāṇḍūlī kuḍuhuñcī munīkṣaṇaiḥ /</l>\n<l>vedabhedāḥ kramān mūlakandapattraphalātmakāḥ // Rajni_7.12</l>\n</lg>\n<lg>\n<l>śākavarge 'tra kathyante manoharaguṇāśrayāḥ /</l>\n<l>evaṃ caturvidhaṃ dravyaṃ bāṇakhaṃ candrasaṃyutam // Rajni_7.13</l>\n</lg>\n<lg>\n<l>mūlakaṃ nīlakaṇṭhaṃ ca mūlāhvaṃ dīrghamūlakam /</l>\n<l>bhūkṣāraṃ kandamūlaṃ syāddhastidantaṃ sitaṃ tathā // Rajni_7.14</l>\n</lg>\n<lg>\n<l>śaṅkhamūlaṃ haritparṇaṃ ruciraṃ dīrghakandakam /</l>\n<l>kuñjarakṣāramūlaṃ ca mūlasyaite trayodaśa // Rajni_7.15</l>\n</lg>\n<lg>\n<l>mūlakaṃ tīkṣṇam uṣṇaṃ ca kaṭūṣṇaṃ grāhi dīpanam /</l>\n<l>durnāmagulmahṛdrogavātaghnaṃ rucidaṃ guru // Rajni_7.16</l>\n</lg>\n<lg>\n<l>cāṇākhyamūlakaṃ cānyac chāleyaṃ viṣṇuguptakam /</l>\n<l>sthūlamūlaṃ mahākandaṃ kauṭilyaṃ marusambhavam /</l>\n<l>śālāmarkaṭakaṃ miśraṃ jñeyaṃ caiva navābhidham // Rajni_7.17</l>\n</lg>\n<lg>\n<l>cāṇākhyamūlakaṃ soṣṇaṃ kaṭukaṃ rucyadīpanam /</l>\n<l>kaphavātakrimīn gulmaṃ nāśayed grāhakaṃ guru // Rajni_7.18</l>\n</lg>\n<lg>\n<l>gṛñjanaṃ śikhimūlaṃ ca yavaneṣṭaṃ ca vartulam /</l>\n<l>granthimūlaṃ śikhākandaṃ kandaṃ ḍiṇḍīramodakam // Rajni_7.19</l>\n</lg>\n<lg>\n<l>gṛñjanaṃ kaṭukoṣṇaṃ ca kaphavātarujāpaham /</l>\n<l>rucyaṃ ca dīpanaṃ hṛdyaṃ durgandhaṃ gulmanāśanam // Rajni_7.20</l>\n</lg>\n<lg>\n<l>piṇḍamūlaṃ gajāṇḍaṃ ca piṇḍakaṃ piṇḍamūlakam /</l>\n<l>piṇḍamūlaṃ kaṭūṣṇaṃ ca gulmavātādidoṣanut // Rajni_7.21</l>\n</lg>\n<lg>\n<l>soṣṇaṃ tīkṣṇaṃ ca tiktaṃ madhurakaṭurasaṃ mūtradoṣāpahāri śvāsārśaḥkāsagulmakṣayanayanarujānābhiśūlāmayaghnam /</l>\n<l>kaṇṭhyaṃ balyaṃ ca rucyaṃ malavikṛtiharaṃ mūlakaṃ bālakaṃ syāt uṣṇaṃ jīrṇaṃ ca śoṣapradam uditam idaṃ dāhapittāsradāyi // Rajni_7.22</l>\n</lg>\n<lg>\n<l>āmaṃ saṃgrāhi rucyaṃ kaphapavanaharaṃ pakvam etat kaṭūṣṇaṃ bhukteḥ prāgbhakṣitaṃ cet sapadi vitanute pittadāhāsrakopam /</l>\n<l>bhuktyā sārdhaṃ tu jagdhaṃ hitakarabalakṛd veśavāreṇa tac cet pakvaṃ hṛdrogaśūlapraśamanam uditaṃ śūlarugghāri mūlam // Rajni_7.23</l>\n</lg>\n<lg>\n<l>garjaraṃ piṅgamūlaṃ ca pītakaṃ ca sumūlakam /</l>\n<l>svādumūlaṃ supītaṃ ca nāraṅgaṃ pītamūlakam // Rajni_7.24</l>\n</lg>\n<lg>\n<l>garjaraṃ madhuraṃ rucyaṃ kiṃcit kaṭu kaphāpaham /</l>\n<l>ādhmānakrimiśūlaghnaṃ dāhapittatṛṣāpaham // Rajni_7.25</l>\n</lg>\n<lg>\n<l>śigrur haritaśākaś ca śākapattraḥ supattrakaḥ /</l>\n<l>upadaṃśaḥ kṣamādaṃśo jñeyaḥ komalapattrakaḥ /</l>\n<l>bahumūlo daṃśamūlas tīkṣṇamūlo daśāhvayaḥ // Rajni_7.26</l>\n</lg>\n<lg>\n<l>śigruś ca kaṭutiktoṣṇas tīkṣṇo vātakaphāpahaḥ /</l>\n<l>mukhajāḍyaharo rucyo dīpano vraṇadoṣanut // Rajni_7.27</l>\n</lg>\n<lg>\n<l>śobhāñjano nīlaśigrus tīkṣṇagandho janapriyaḥ /</l>\n<l>mukhāmodaḥ kṛṣṇaśigruś cakṣuṣyo rucirañjanaḥ // Rajni_7.28</l>\n</lg>\n<lg>\n<l>śobhāñjanas tīkṣṇakaṭuḥ svādūṣṇaḥ picchilas tathā /</l>\n<l>jantuvātārtiśūlaghnaś cakṣuṣyo rocanaḥ paraḥ // Rajni_7.29</l>\n</lg>\n<lg>\n<l>śvetaśigruḥ sutīkṣṇaḥ syān mukhabhaṅgaḥ sitāhvayaḥ /</l>\n<l>sumūlaḥ śvetamarico rocano madhuśigrukaḥ // Rajni_7.30</l>\n</lg>\n<lg>\n<l>śvetaśigruḥ kaṭus tīkṣṇaḥ śophānilanikṛntanaḥ /</l>\n<l>aṅgavyathāharo rucyo dīpano mukhajāḍyanut // Rajni_7.31</l>\n</lg>\n<lg>\n<l>raktako raktaśigruḥ syān madhuro bahulacchadaḥ /</l>\n<l>sugandhakesaraḥ siṃho mṛgāriś ca prakīrtitaḥ // Rajni_7.32</l>\n</lg>\n<lg>\n<l>raktaśigrur mahāvīryo madhuraś ca rasāyanaḥ /</l>\n<l>śophādhmānasamīrārtipittaśleṣmāpasārakaḥ // Rajni_7.33</l>\n</lg>\n<lg>\n<l>vaṃśo yavaphalo veṇuḥ karmāras tṛṇaketukaḥ /</l>\n<l>maskaraḥ śataparvā ca kaṇṭāluḥ kaṇṭakī tathā // Rajni_7.34</l>\n</lg>\n<lg>\n<l>mahābalo dṛḍhagranthir dṛḍhapattro dhanudrumaḥ /</l>\n<l>dhanuṣyo dṛḍhakāṇḍaś ca vijñeyo bāṇabhūmitaḥ // Rajni_7.35</l>\n</lg>\n<lg>\n<l>vaṃśau tv amlau kaṣāyau ca kiṃcit tiktau ca śītalau /</l>\n<l>mūtrakṛcchrapramehārśaḥpittadāhāsranāśanau // Rajni_7.36</l>\n</lg>\n<lg>\n<l>anyas tu randhravaṃśaḥ syāt tvaksāraḥ kīcakāhvayaḥ /</l>\n<l>maskaro vādanīyaś ca suṣirākhyaḥ ṣaḍāhvayaḥ // Rajni_7.37</l>\n</lg>\n<lg>\n<l>viśeṣo randhravaṃśas tu dīpano 'jīrṇanāśanaḥ /</l>\n<l>rucikṛt pācano hṛdyaḥ śūlaghno gulmanāśanaḥ // Rajni_7.38</l>\n</lg>\n<lg>\n<l>vaṃśāgraṃ tu karīro vaṃśāṅkuraś ca yavaphalāṅkuraḥ /</l>\n<l>tasya granthis tu paruḥ parva tathā kāṇḍasandhiś ca // Rajni_7.39</l>\n</lg>\n<lg>\n<l>karīraṃ kaṭutiktāmlaṃ kaṣāyaṃ laghu śītalam /</l>\n<l>pittāsradāhakṛcchraghnaṃ rucikṛt parva nirguṇam // Rajni_7.40</l>\n</lg>\n<lg>\n<l>vetro veto yogidaṇḍaḥ sudaṇḍo mṛduparvakaḥ /</l>\n<l>vetraḥ pañcavidhaḥ śaityakaṣāyo bhūtapittahṛt // Rajni_7.41</l>\n</lg>\n<lg>\n<l>mākandī bahumūlā ca mādanī gandhamūlikā /</l>\n<l>ekā viśadamūlī ca śyāmalā ca tathāparā // Rajni_7.42</l>\n</lg>\n<lg>\n<l>mākandī kaṭukā tiktā madhurā dīpanī parā /</l>\n<l>rucyālpavātalā pathyā na varṣāsu hitādhikā // Rajni_7.43</l>\n</lg>\n<lg>\n<l>śolī vanaharidrā syāt vanāriṣṭā ca śolikā /</l>\n<l>śolikā kaṭugaulyā ca rucyā tiktā ca dīpanī // Rajni_7.44</l>\n</lg>\n<lg>\n<l>śṛṅgāṭakaḥ śṛṅgaruho jalavallī jalāśrayā /</l>\n<l>śṛṅgakandaḥ śṛṅgamūlo viṣāṇī saptanāmakaḥ // Rajni_7.45</l>\n</lg>\n<lg>\n<l>śṛṅgāṭakaḥ śoṇitapittahārī laghuḥ saro vṛṣyatamo viśeṣāt /</l>\n<l>tridoṣatāpaśramaśophahāro ruciprado mehanadārḍhyahetuḥ // Rajni_7.46</l>\n</lg>\n<lg>\n<l>bhṛṅgāhvā bhramaracchallī bhramarā bhṛṅgamūlikā /</l>\n<l>bhṛṅgacchallī kaṭūṣṇā syāt tiktā dīpanarocanī // Rajni_7.47</l>\n</lg>\n<lg>\n<l>peūr vanārdrakā proktā vanajāraṇyajārdrakā /</l>\n<l>peūs tu kaṭukāmlā ca rucikṛd balyadīpanī // Rajni_7.48</l>\n</lg>\n<lg>\n<l>rasono laśuno 'riṣṭo mlecchakando mahauṣadham /</l>\n<l>bhūtaghnaś cogragandhaś ca laśunaḥ śītamardakaḥ // Rajni_7.49</l>\n</lg>\n<lg>\n<l>rasono 'mlarasonaḥ syāt gurūṣṇaḥ kaphavātanut /</l>\n<l>arucikrimihṛdrogaśophaghnaś ca rasāyanaḥ // Rajni_7.50</l>\n</lg>\n<lg>\n<l>rasona uṣṇaḥ kaṭupicchilaś ca snigdho guruḥ svāduraso 'tibalyaḥ /</l>\n<l>vṛṣyaś ca medhāsvaravarṇacakṣuṣyāsthisaṃdharbhānakaraḥ sutīkṣṇaḥ // Rajni_7.51</l>\n</lg>\n<lg>\n<l>rasono 'nyo mahākando gṛjano dīrghapattrakaḥ /</l>\n<l>pṛthupattraḥ sthūlakando yavaneṣṭo bale hitaḥ // Rajni_7.52</l>\n</lg>\n<lg>\n<l>gṛñjanasya madhuraṃ kaṭu kandaṃ nālam apy upadiśanti kaṣāyam /</l>\n<l>pattrasaṃcayam uśanti ca tiktaṃ sūrayo lavaṇam asthi vadanti // Rajni_7.53</l>\n</lg>\n<lg>\n<l>hṛdrogajīrṇajvarakukṣiśūlavibandhagulmārucikṛcchraśophān /</l>\n<l>durnāmakuṣṭhānilasādajantukaphāmayān hanti mahārasonaḥ // Rajni_7.54</l>\n</lg>\n<lg>\n<l>palāṇḍus tīkṣṇakandaś ca ullī ca mukhadūṣaṇaḥ /</l>\n<l>śūdrapriyaḥ krimighnaś ca dīpano mukhagandhakaḥ // Rajni_7.55</l>\n</lg>\n<lg>\n<l>bahupattro viśvagandho rocano rudrasaṃjñakaḥ /</l>\n<l>śvetakandaś ca tatraiko hāridro 'nya iti dvidhā // Rajni_7.56</l>\n</lg>\n<lg>\n<l>palāṇḍuḥ kaṭuko balyaḥ kaphapittaharo guruḥ /</l>\n<l>vṛṣyaś ca rocanaḥ snigdho vāntidoṣavināśanaḥ // Rajni_7.57</l>\n</lg>\n<lg>\n<l>anyo rājapalāṇḍuḥ syāt yavaneṣṭo nṛpāhvayaḥ /</l>\n<l>rājapriyo mahākando dīrghapattraś ca rocakaḥ // Rajni_7.58</l>\n</lg>\n<lg>\n<l>nṛpeṣṭo nṛpakandaś ca mahākando nṛpapriyaḥ /</l>\n<l>raktakandaś ca rājeṣṭo nāmāny atra trayodaśa // Rajni_7.59</l>\n</lg>\n<lg>\n<l>palāṇḍur nṛpapūrvaḥ syāt śiśiraḥ pittanāśanaḥ /</l>\n<l>kaphahṛd dīpanaś caiva bahunidrākaras tathā // Rajni_7.60</l>\n</lg>\n<lg>\n<l>vakṣyate nṛpapalāṇḍulakṣaṇaṃ kṣāratīkṣṇamadhuro rucipradaḥ /</l>\n<l>kaṇṭhaśoṣaśamano 'tidīpanaḥ śleṣmapittaśamano 'tibṛṃhaṇaḥ // Rajni_7.61</l>\n</lg>\n<lg>\n<l>kaṇḍūlaḥ śūraṇaḥ kandī sukandī sthūlakandakaḥ /</l>\n<l>durnāmāriḥ suvṛttaś ca vātāriḥ kandaśūraṇaḥ // Rajni_7.62</l>\n</lg>\n<lg>\n<l>arśoghnas tīvrakandaś ca kandārhaḥ kandavardhanaḥ /</l>\n<l>bahukando rucyakandaḥ śūrakandas tu ṣoḍaśaḥ // Rajni_7.63</l>\n</lg>\n<lg>\n<l>śūraṇaḥ kaṭukarucyadīpanaḥ pācanaḥ krimikaphānilāpahaḥ /</l>\n<l>śvāsakāsavamanārśasāṃ haraḥ śūlagulmaśamano 'sradoṣakṛt // Rajni_7.64</l>\n</lg>\n<lg>\n<l>sitaśūraṇas tu vanyo vanakando 'raṇyaśūraṇo vanajaḥ /</l>\n<l>sa śvetaśūraṇākhyo vanakandaḥ kaṇḍūlaś ca saptākhyaḥ // Rajni_7.65</l>\n</lg>\n<lg>\n<l>śvetaśūraṇako rucyaḥ kaṭūṣṇaḥ krimināśanaḥ /</l>\n<l>gulmaśūlādidoṣaghnaḥ sa cārocakahārakaḥ // Rajni_7.66</l>\n</lg>\n<lg>\n<l>mukhālur maṇḍapāroho dīrghakandaḥ sukandakaḥ /</l>\n<l>sthūlakando mahākandaḥ svādukandaś ca saptadhā // Rajni_7.67</l>\n</lg>\n<lg>\n<l>mukhālukaḥ syān madhuraḥ śiśiraḥ pittanāśanaḥ /</l>\n<l>rucikṛd vātakṛc caiva dāhaśoṣatṛṣāpahaḥ // Rajni_7.68</l>\n</lg>\n<lg>\n<l>piṇḍāluḥ syāt granthilaḥ piṇḍakandaḥ kandagranthī romaśo romakandaḥ /</l>\n<l>romāhvaḥ syāt so 'pi tāmbūlapattro lālākandaḥ piṇḍako 'yaṃ daśāhvaḥ // Rajni_7.69</l>\n</lg>\n<lg>\n<l>piṇḍālur madhuraḥ śīto mūtrakṛcchrāmayāpahaḥ /</l>\n<l>dāhaśoṣapramehaghno vṛṣyaḥ saṃtarpaṇo guruḥ // Rajni_7.70</l>\n</lg>\n<lg>\n<l>anyas tu raktapiṇḍālū raktālū raktapiṇḍakaḥ /</l>\n<l>lohito raktakandaś ca lohitāluḥ ṣaḍāhvayaḥ // Rajni_7.71</l>\n</lg>\n<lg>\n<l>raktapiṇḍālukaḥ śīto madhurāmlaḥ śramāpahaḥ /</l>\n<l>pittadāhāpaho vṛṣyo balapuṣṭikaro guruḥ // Rajni_7.72</l>\n</lg>\n<lg>\n<l>kāsāluḥ kāsakandaś ca kandāluś cālukaś ca saḥ /</l>\n<l>ālur viśālapattraś ca pattrāluś ceti saptadhā // Rajni_7.73</l>\n</lg>\n<lg>\n<l>kāsālur ugrakaṇḍūtivātaśleṣmāmayāpahaḥ /</l>\n<l>arocakaharaḥ svāduḥ pathyo dīpanakārakaḥ // Rajni_7.74</l>\n</lg>\n<lg>\n<l>phoṇḍālur lohitāluś ca raktapattro mṛducchadaḥ /</l>\n<l>phoṇḍāluḥ śleṣmavātaghnaḥ kaṭūṣṇo dīpanaś ca saḥ // Rajni_7.75</l>\n</lg>\n<lg>\n<l>pāṇiyālur jalāluḥ syāt anupālur avālukaḥ /</l>\n<l>pāṇiyālus tridoṣaghnaḥ saṃtarpaṇakaraḥ paraḥ // Rajni_7.76</l>\n</lg>\n<lg>\n<l>nīlālur asitāluḥ syāt kṛṣṇāluḥ śyāmalālukaḥ /</l>\n<l>nīlālur madhuraḥ śītaḥ pittadāhaśramāpahaḥ // Rajni_7.77</l>\n</lg>\n<lg>\n<l>śubhrālur mahiṣīkando lulāyakandaś ca śuklakandaś ca /</l>\n<l>sarpākhyo vanavāsī viṣakando nīlakando 'nyaḥ // Rajni_7.78</l>\n</lg>\n<lg>\n<l>kaṭūṣṇo mahiṣīkandaḥ kaphavātāmayāpahaḥ /</l>\n<l>mukhajāḍyaharo rucyo mahāsiddhikaraḥ sitaḥ // Rajni_7.79</l>\n</lg>\n<lg>\n<l>hastikando hastipattraḥ sthūlakando 'tikandakaḥ /</l>\n<l>bṛhatpattro 'tipattraś ca hastikarṇaḥ sukarṇakaḥ // Rajni_7.80</l>\n</lg>\n<lg>\n<l>tvagdoṣāriḥ kuṣṭhahantā girivāsī nagāśrayaḥ /</l>\n<l>gajakando nāgakando jñeyo dvisaptanāmakaḥ // Rajni_7.81</l>\n</lg>\n<lg>\n<l>hastikandaḥ kaṭūṣṇaḥ syāt kaphavātāmayāpahaḥ /</l>\n<l>tvagdoṣaśramahā kuṣṭhaviṣavīsarpanāśakaḥ // Rajni_7.82</l>\n</lg>\n<lg>\n<l>kolakandaḥ krimighnaś ca pañjalo vastrapañjalaḥ /</l>\n<l>puṭāluḥ supuṭaś caiva puṭakandaś ca saptadhā // Rajni_7.83</l>\n</lg>\n<lg>\n<l>kolakandaḥ kaṭuś coṣṇaḥ krimidoṣavināśanaḥ /</l>\n<l>vāntivicchardiśamano viṣadoṣanivāraṇaḥ // Rajni_7.84</l>\n</lg>\n<lg>\n<l>syād vārāhī śūkarī kroḍakanyā gṛṣṭir viṣvaksenakāntā varāhī /</l>\n<l>kaumārī syād brahmaputrī trinetrā krauḍī kanyā gṛṣṭikā mādhaveṣṭā // Rajni_7.85</l>\n</lg>\n<lg>\n<l>śūkarakandaḥ kroḍo vanavāsī kuṣṭhanāśano vanyaḥ /</l>\n<l>amṛtaś ca mahāvīryo mahauṣadhiḥ śabarakandaś ca // Rajni_7.86</l>\n</lg>\n<lg>\n<l>varāhakando vīraś ca brāhmakandaḥ sukandakaḥ /</l>\n<l>vṛddhido vyādhihantā ca vasunetramitāhvayāḥ // Rajni_7.87</l>\n</lg>\n<lg>\n<l>vārāhī tiktakaṭukā viṣapittakaphāpahā /</l>\n<l>kuṣṭhamehakrimiharā vṛṣyā balyā rasāyanī // Rajni_7.88</l>\n</lg>\n<lg>\n<l>viṣṇukando viṣṇuguptaḥ supuṣṭo bahusampuṭaḥ /</l>\n<l>jalavāso bṛhatkando dīrghavṛnto haripriyaḥ // Rajni_7.89</l>\n</lg>\n<lg>\n<l>viṣṇukandas tu madhuraḥ śiśiraḥ pittanāśanaḥ /</l>\n<l>dāhaśophaharo rucyaḥ saṃtarpaṇakaraḥ paraḥ // Rajni_7.90</l>\n</lg>\n<lg>\n<l>dhāriṇī dhāraṇīyā ca vīrapattrī sukandakaḥ /</l>\n<l>kandālur vanakandaś ca kandādyo daṇḍakandakaḥ // Rajni_7.91</l>\n</lg>\n<lg>\n<l>madhuro dhāriṇīkandaḥ kaphapittāmayāpahaḥ /</l>\n<l>vaktradoṣapraśamanaḥ kuṣṭhakaṇḍūtināśanaḥ // Rajni_7.92</l>\n</lg>\n<lg>\n<l>nākulī sarpagandhā ca sugandhā raktapattrikā /</l>\n<l>īśvarī nāgagandhā cāpy ahibhuk svarasā tathā /</l>\n<l>sarpādanī vyālagandhā jñeyā ceti daśāhvayā // Rajni_7.93</l>\n</lg>\n<lg>\n<l>anyā mahāsugandhā ca suvahā gandhanākulī /</l>\n<l>sarpākṣī phaṇihantrī ca nakulāḍhyāhibhuk ca sā // Rajni_7.94</l>\n</lg>\n<lg>\n<l>viṣamardanikā cāhimardinī viṣamardinī /</l>\n<l>mahāhigandhāhilatā jñeyā sā dvādaśāhvayā // Rajni_7.95</l>\n</lg>\n<lg>\n<l>nākulīyugalaṃ tiktaṃ kaṭūṣṇaṃ ca tridoṣajit /</l>\n<l>anekaviṣavidhvaṃsi kiṃcic chreṣṭhaṃ dvitīyakam // Rajni_7.96</l>\n</lg>\n<lg>\n<l>atha mālākandaḥ syād ālikandaś ca paṅktikandaś ca /</l>\n<l>triśikhadalā granthidalā kandalatā kīrtitā ṣoḍhā // Rajni_7.97</l>\n</lg>\n<lg>\n<l>mālākandaḥ sutīkṣṇaḥ syāt gaṇḍamālāvināśakaḥ /</l>\n<l>dīpano gulmahāraś ca vātaśleṣmāpakarṣakṛt // Rajni_7.98</l>\n</lg>\n<lg>\n<l>vidārikā svādukandā sitā śuklā śṛgālikā /</l>\n<l>vidārī vṛṣyakandā ca viḍālī vṛṣyavallikā // Rajni_7.99</l>\n</lg>\n<lg>\n<l>bhūkuṣmāṇḍī svādulatā gajeṣṭā vārivallabhā /</l>\n<l>jñeyā kandaphalā ceti manusaṃkhyāhvayā matā // Rajni_7.100</l>\n</lg>\n<lg>\n<l>vidārī madhurā śītā guruḥ snigdhāsrapittajit /</l>\n<l>jñeyā ca kaphakṛt puṣṭibalyā vīryavivardhanī // Rajni_7.101</l>\n</lg>\n<lg>\n<l>anyā kṣīravidārī syād ikṣugandhekṣuvallarī /</l>\n<l>ikṣuvallī kṣīrakandaḥ kṣīravallī payasvinī // Rajni_7.102</l>\n</lg>\n<lg>\n<l>kṣīraśuklā kṣīralatā payaḥkandā payolatā /</l>\n<l>payovidārikā ceti vijñeyā dvādaśāhvayā // Rajni_7.103</l>\n</lg>\n<lg>\n<l>jñeyā kṣīravidārī ca madhurāmlā kaṣāyakā /</l>\n<l>tiktā ca pittaśūlaghnī mūtramehāmayāpahā // Rajni_7.104</l>\n</lg>\n<lg>\n<l>kṣīrakando dvidhā prokto vinālas tu sanālakaḥ /</l>\n<l>vinālo rogahartā syād vayaḥstambhī sanālakaḥ // Rajni_7.105</l>\n</lg>\n<lg>\n<l>śālmalīkandakaś cātha vijulo vanavāsakaḥ /</l>\n<l>vanavāsī malaghnaś ca malahantā ṣaḍāhvayaḥ // Rajni_7.106</l>\n</lg>\n<lg>\n<l>madhuraḥ śālmalīkando malasaṃgraharodhajit /</l>\n<l>śiśiraḥ pittadāhārtiśoṣasaṃtāpanāśanaḥ // Rajni_7.107</l>\n</lg>\n<lg>\n<l>proktaś caṇḍālakandaḥ syād ekapattro dvipattrakaḥ /</l>\n<l>tripattro 'tha catuṣpattraḥ pañcapattraś ca bhedataḥ // Rajni_7.108</l>\n</lg>\n<lg>\n<l>caṇḍālakando madhuraḥ kaphapittāsradoṣajit /</l>\n<l>viṣabhūtādidoṣaghno vijñeyaś ca rasāyanaḥ // Rajni_7.109</l>\n</lg>\n<lg>\n<l>atha tailakanda ukto drāvakakandas tilāṅkitadalaś ca /</l>\n<l>karavīrakandasaṃjño jñeyas tilacitrapattrako bāṇaiḥ // Rajni_7.110</l>\n</lg>\n<lg>\n<l>lohadrāvī tailakandaḥ kaṭūṣṇo vātāpasmārāpahārī viṣāriḥ /</l>\n<l>śophaghnaḥ syād bandhakārī rasasya drāg evāsau dehasiddhiṃ vidhatte // Rajni_7.111</l>\n</lg>\n<lg>\n<l>aśvāripattrasaṃkāśaḥ tilabindusamanvitaḥ /</l>\n<l>saṃsnigdhādhasthabhūmisthaḥ tilakando 'tivistṛtaḥ // Rajni_7.112</l>\n</lg>\n<lg>\n<l>triparṇikā bṛhatpattrī chinnagranthinikā ca sā /</l>\n<l>kandālaḥ kandabahalāpy amlavallī viṣāpahā // Rajni_7.113</l>\n</lg>\n<lg>\n<l>triparṇī madhurā śītā śvāsakāsavināśanī /</l>\n<l>pittaprakopaśamanī viṣavraṇaharā parā // Rajni_7.114</l>\n</lg>\n<lg>\n<l>musalī tālamūlī ca suvahā tālamūlikā /</l>\n<l>godhāpadī hemapuṣpī bhūtālī dīrghakandikā // Rajni_7.115</l>\n</lg>\n<lg>\n<l>musalī madhurā śītā vṛṣyā puṣṭibalapradā /</l>\n<l>picchilā kaphadā pittadāhaśramaharā parā // Rajni_7.116</l>\n</lg>\n<lg>\n<l>musalī syād dvidhā proktā śvetā cāparasaṃjñakā /</l>\n<l>śvetā svalpaguṇopetā aparā ca rasāyanī // Rajni_7.117</l>\n</lg>\n<lg>\n<l>gucchāhvakandas tavakāhvakandako gulucchakandaś ca vighaṇṭikābhidhaḥ /</l>\n<l>gulucchakando madhuraḥ suśītalo vṛṣyapradas tarpaṇadāhanāśanaḥ // Rajni_7.118</l>\n</lg>\n<lg>\n<l>lakṣmaṇā putrakandā ca putradā nāginī tathā /</l>\n<l>nāgāhvā nāgapattrī ca tulinī majjikā ca sā /</l>\n<l>asrabinducchadā caiva sukandā daśadhāhvayā // Rajni_7.119</l>\n</lg>\n<lg>\n<l>lakṣmaṇā madhurā śītā strīvandhyatvavināśanī /</l>\n<l>rasāyanakarī balyā tridoṣaśamanī parā // Rajni_7.120</l>\n</lg>\n<lg>\n<l>hastaparyāyapūrvas tu joḍir vaidyavaraiḥ smṛtaḥ /</l>\n<l>karajoḍir iti khyāto rasabandhādivaśyakṛt // Rajni_7.121</l>\n</lg>\n<lg>\n<l>vāstukaṃ vāstu vāstūkaṃ vastukaṃ hilamocikā /</l>\n<l>śākarājo rājaśākaś cakravartiś ca kīrtitaḥ // Rajni_7.122</l>\n</lg>\n<lg>\n<l>vāstukaṃ tu madhuraṃ suśītalaṃ kṣāram īṣad amlaṃ tridoṣajit /</l>\n<l>rocanaṃ jvaraharaṃ mahārśasāṃ nāśanaṃ ca malamūtraśuddhikṛt // Rajni_7.123</l>\n</lg>\n<lg>\n<l>cukraṃ tu cukravāstūkaṃ likucaṃ cāmlavāstukam /</l>\n<l>dalāmlam amlaśākākhyam amlādi hilamocikā // Rajni_7.124</l>\n</lg>\n<lg>\n<l>cukraṃ syād amlapattraṃ tu laghūṣṇaṃ vātagulmanut /</l>\n<l>rucikṛd dīpanaṃ pathyam īṣat pittakaraṃ param // Rajni_7.125</l>\n</lg>\n<lg>\n<l>palāśalohitā cillī vāstukā cillikā ca sā /</l>\n<l>mṛdupattrī kṣāradalā kṣārapattrī tu vāstukī // Rajni_7.126</l>\n</lg>\n<lg>\n<l>cillī vāstukatulyā ca sakṣārā śleṣmapittanut /</l>\n<l>pramehamūtrakṛcchraghnī pathyā ca rucikāriṇī // Rajni_7.127</l>\n</lg>\n<lg>\n<l>śvetacillī tu vāstūkī supathyā śvetacillikā /</l>\n<l>sitacilly upacillī ca jvaraghnī kṣudravāstukī // Rajni_7.128</l>\n</lg>\n<lg>\n<l>śvetacillī sumadhurā kṣārā ca śiśirā ca sā /</l>\n<l>tridoṣaśamanī pathyā jvaradoṣavināśanī // Rajni_7.129</l>\n</lg>\n<lg>\n<l>anyā śunakacillī syāt sucillī śvānacillikā /</l>\n<l>śvacillī kaṭutīkṣṇā ca kaṇḍūtivraṇahāriṇī // Rajni_7.130</l>\n</lg>\n<lg>\n<l>śigrupattrabhavaṃ śākaṃ rucyaṃ vātakaphāpaham /</l>\n<l>kaṭūṣṇaṃ dīpanaṃ pathyaṃ krimighnaṃ pācanaṃ param // Rajni_7.131</l>\n</lg>\n<lg>\n<l>pālakyaṃ tu palakyāyāṃ madhurā kṣurapattrikā /</l>\n<l>supattrā snigdhapattrā ca grāmīṇā grāmyavallabhā // Rajni_7.132</l>\n</lg>\n<lg>\n<l>pālakyam īṣat kaṭukaṃ madhuraṃ pathyaśītalam /</l>\n<l>raktapittaharaṃ grāhi jñeyaṃ saṃtarpaṇaṃ param // Rajni_7.133</l>\n</lg>\n<lg>\n<l>rājābhidhānapūrvā tu nagāhvā cāpareṇa vā /</l>\n<l>rājādriḥ syād rājagirir jñātavyā rājaśākinī // Rajni_7.134</l>\n</lg>\n<lg>\n<l>rājaśākinikā rucyā pittaghnī śītalā ca sā /</l>\n<l>saivātiśītalā rucyā vijñeyā sthūlaśākinī // Rajni_7.135</l>\n</lg>\n<lg>\n<l>upodakī kalambī ca picchilā picchilacchadā /</l>\n<l>mohinī madaśākaś ca viśālādyā hy upodakī // Rajni_7.136</l>\n</lg>\n<lg>\n<l>upodakī kaṣāyoṣṇā kaṭukā madhurā ca sā /</l>\n<l>nidrālasyakarī rucyā viṣṭambhaśleṣmakāriṇī // Rajni_7.137</l>\n</lg>\n<lg>\n<l>upodaky aparā kṣudrā sūkṣmapattrā tu maṇḍapī /</l>\n<l>rasavīryavipākeṣu sadṛśī pūrvayā svayam // Rajni_7.138</l>\n</lg>\n<lg>\n<l>upodakī tṛtīyā ca vanyajā vanajāhvayā /</l>\n<l>vanajopodakī tiktā kaṭūṣṇā rocanī ca sā // Rajni_7.139</l>\n</lg>\n<lg>\n<l>mūlapotī kṣudravallī potikā kṣudrapotikā /</l>\n<l>kṣupopodakanāmnī ca valliḥ śākaṭapotikā // Rajni_7.140</l>\n</lg>\n<lg>\n<l>mūlapotī tridoṣaghnī vṛṣyā balyā laghuś ca sā /</l>\n<l>balapuṣṭikarī rucyā jaṭharānaladīpanī // Rajni_7.141</l>\n</lg>\n<lg>\n<l>kuṇañjaras tridoṣaghno madhuro rucyadīpakaḥ /</l>\n<l>īṣat kaṣāyaḥ saṃgrāhī pittaśleṣmakaro laghuḥ // Rajni_7.142</l>\n</lg>\n<lg>\n<l>kausumbhaśākaṃ madhuraṃ kaṭūṣṇaṃ viṇmūtradoṣāpaharaṃ madaghnam /</l>\n<l>dṛṣṭiprasādaṃ kurute viśeṣād rucipradaṃ dīptikaraṃ ca vahneḥ // Rajni_7.143</l>\n</lg>\n<lg>\n<l>śatapuṣpādalaṃ soṣṇaṃ madhuraṃ gulmaśūlajit /</l>\n<l>vātaghnaṃ dīpanaṃ pathyaṃ pittahṛd rucidāyakam // Rajni_7.144</l>\n</lg>\n<lg>\n<l>taṇḍulīyakadalaṃ himam arśaḥpittaraktaviṣakāsavināśi /</l>\n<l>grāhakaṃ ca madhuraṃ ca vipāke dāhaśoṣaśamanaṃ rucidāyi // Rajni_7.145</l>\n</lg>\n<lg>\n<l>kaṭūṣṇaṃ rājikāpattraṃ krimivātakaphāpaham /</l>\n<l>kaṇṭhāmayaharaṃ svādu vahnidīpanakārakam // Rajni_7.146</l>\n</lg>\n<lg>\n<l>sārṣapaṃ pattram atyuṣṇaṃ raktapittaprakopanut /</l>\n<l>vidāhi kaṭukaṃ svādu śukrahṛd rucidāyakam // Rajni_7.147</l>\n</lg>\n<lg>\n<l>cāṅgerīśākam atyuṣṇaṃ kaṭu rocanapācanam /</l>\n<l>dīpanaṃ kaphavātārśaḥsaṃgrahaṇyatisārajit // Rajni_7.148</l>\n</lg>\n<l>gholā ca gholikā gholī kalanduḥ kavalālukam // Rajni_7.149</l>\n<l>kṣetrajaṃ lavaṇaṃ rucyam amlaṃ vātakaphāpaham // Rajni_7.150</l>\n<lg>\n<l>ārāmagholikā cāmlā rūkṣā rucyānilāpahā /</l>\n<l>pittaśleṣmakarī cānyā sūkṣmā jīrṇajvarāpahā // Rajni_7.151</l>\n</lg>\n<lg>\n<l>jīvanto raktanālaś ca tāmrapattraḥ sanālakaḥ /</l>\n<l>śākavīras tu madhuro jīvaśākaś ca meṣakaḥ // Rajni_7.152</l>\n</lg>\n<lg>\n<l>jīvaśākaḥ sumadhuro bṛṃhaṇo vastiśodhanaḥ /</l>\n<l>dīpanaḥ pācano balyo vṛṣyaḥ pittāpahārakaḥ // Rajni_7.153</l>\n</lg>\n<lg>\n<l>gaurasuvarṇaṃ svarṇaṃ sugandhikaṃ bhūmijaṃ ca vārijaṃ ca /</l>\n<l>hrasvaṃ ca gandhaśākaṃ kaṭuśṛṅgāṭaṃ ca varṇaśākāṅkaḥ // Rajni_7.154</l>\n</lg>\n<lg>\n<l>gaurasuvarṇaṃ śiśiraṃ kaphapittajvarāpaham /</l>\n<l>pathyaṃ dāharucibhrāntiraktaśramaharaṃ param // Rajni_7.155</l>\n</lg>\n<lg>\n<l>varṣābhūvasukau śleṣmavahnimāndyānilāpahau /</l>\n<l>pāke rūkṣatarau gulmaplīhaśūlāpahārakau // Rajni_7.156</l>\n</lg>\n<lg>\n<l>phañjikā jīvanī padmā tarkārī cucukaḥ pṛthak /</l>\n<l>vātāmayaharaṃ grāhi dīpanaṃ rucidāyakam // Rajni_7.157</l>\n</lg>\n<lg>\n<l>phañjyādipañcakaṃ bheṇḍā kuṇañjas tripuṭas tathā /</l>\n<l>ityādi vanapattrāṇāṃ śākam ekatra yojitam // Rajni_7.158</l>\n</lg>\n<lg>\n<l>dīpanaṃ pācanaṃ rucyaṃ balavarṇavidhāyakam /</l>\n<l>tridoṣaśamanaṃ pathyaṃ grāhi vṛṣyaṃ sukhāvaham // Rajni_7.159</l>\n</lg>\n<lg>\n<l>karkoṭikā ca kuṣmāṇḍī kumbhāṇḍī tu bṛhatphalā /</l>\n<l>suphalā syāt kumbhaphalā nāgapuṣpaphalā muniḥ // Rajni_7.160</l>\n</lg>\n<lg>\n<l>mūtrāghātaharaṃ pramehaśamanaṃ kṛcchrāśmarīcchedanaṃ viṇmūtraglapanaṃ tṛṣārtiśamanaṃ jīrṇāṅgapuṣṭipradam /</l>\n<l>vṛṣyaṃ svādutaraṃ tv arocakaharaṃ balyaṃ ca pittāpahaṃ kuṣmāṇḍaṃ pravaraṃ vadanti bhiṣajo vallīphalānāṃ punaḥ // Rajni_7.161</l>\n</lg>\n<lg>\n<l>gorakṣatumbī gorakṣī navālāmbur ghaṭābhidhā /</l>\n<l>kumbhālāmbur ghaṭālāmbuḥ kumbhatumbī ca saptadhā // Rajni_7.162</l>\n</lg>\n<lg>\n<l>kumbhatumbī sumadhurā śiśirā pittahāriṇī /</l>\n<l>guruḥ saṃtarpaṇī rucyā vīryapuṣṭibalapradā // Rajni_7.163</l>\n</lg>\n<lg>\n<l>kṣīratumbī dugdhatumbī dīrghavṛttaphalābhidhā /</l>\n<l>ikṣvākuḥ kṣatriyavarā dīrghabījā mahāphalā // Rajni_7.164</l>\n</lg>\n<lg>\n<l>kṣīriṇī dugdhabījā ca dantabījā payasvinī /</l>\n<l>mahāvallī hy alāmbuś ca śramaghnī śarabhūmitā // Rajni_7.165</l>\n</lg>\n<lg>\n<l>tumbī sumadhurā snigdhā pittaghnī garbhapoṣakṛt /</l>\n<l>vṛṣyā vātapradā caiva balapuṣṭivivardhanī // Rajni_7.166</l>\n</lg>\n<lg>\n<l>bhūtumbī nāgatumbī ca śakracāpasamudbhavā /</l>\n<l>valmīkasambhavā devī divyatumbī ṣaḍāhvayā // Rajni_7.167</l>\n</lg>\n<lg>\n<l>bhūtumbī kaṭukoṣṇā ca saṃnipātāpahāriṇī /</l>\n<l>dantārgalaṃ dantarodhaṃ dhanurvātādidoṣanut // Rajni_7.168</l>\n</lg>\n<lg>\n<l>māṃsalaphalaḥ kaliṅgaś citraphalaś citravallikaś citraḥ /</l>\n<l>madhuraphalo vṛttaphalo ghṛṇāphalo māṃsalo navadhā // Rajni_7.169</l>\n</lg>\n<lg>\n<l>kaliṅgo madhuraḥ śītaḥ pittadāhaśramāpahaḥ /</l>\n<l>vṛṣyaḥ saṃtarpaṇo balyo vīryapuṣṭivivardhanaḥ // Rajni_7.170</l>\n</lg>\n<lg>\n<l>kośātakī svāduphalā supuṣpā karkoṭakī syād api pītapuṣpā /</l>\n<l>dhārāphalā dīrghaphalā sukośā dhāmārgavaḥ syān navasaṃjñako 'yam // Rajni_7.171</l>\n</lg>\n<lg>\n<l>dhārākośātakī snigdhā madhurā kaphapittanut /</l>\n<l>īṣad vātakarī pathyā rucikṛd balavīryadā // Rajni_7.172</l>\n</lg>\n<lg>\n<l>hastikośātakī tv anyā bṛhatkośātakī tathā /</l>\n<l>mahākośātakī vṛttā grāmyakośātakī śarāḥ // Rajni_7.173</l>\n</lg>\n<lg>\n<l>hastikośātakī snigdhā madhurādhmānavātakṛt /</l>\n<l>vṛṣyā krimikarī caiva vraṇasaṃropaṇī ca sā // Rajni_7.174</l>\n</lg>\n<lg>\n<l>jñeyā svādupaṭolī ca paṭolī maṇḍalī ca sā /</l>\n<l>paṭolī madhurādiḥ syāt proktā dīrghapaṭolikā /</l>\n<l>snigdhaparṇī svādupūrvaiḥ paryāyaiś ca paṭolikā // Rajni_7.175</l>\n</lg>\n<lg>\n<l>paṭolī svāduḥ pittaghnī rucikṛt jvaranāśanī /</l>\n<l>balapuṣṭikarī pathyā jñeyā dīpanapācanī // Rajni_7.176</l>\n</lg>\n<lg>\n<l>paṭolapattraṃ pittaghnaṃ nālaṃ tasya kaphāpaham /</l>\n<l>phalaṃ tridoṣaśamanaṃ mūlaṃ cāsya virecanam // Rajni_7.177</l>\n</lg>\n<lg>\n<l>mṛgākṣī śatapuṣpā ca mṛgervārur mṛgādanī /</l>\n<l>citravallī bahuphalā kapilākṣī mṛgekṣaṇā // Rajni_7.178</l>\n</lg>\n<lg>\n<l>citrā citraphalā pathyā vicitrā mṛgacirbhiṭā /</l>\n<l>marujā kumbhasī devī kaṭphalā laghucirbhiṭā /</l>\n<l>sendinī ca mahādevī budhaiḥ sā viṃśatir matāḥ // Rajni_7.179</l>\n</lg>\n<lg>\n<l>mṛgākṣī kaṭukā tiktā pāke 'mlā vātanāśanī /</l>\n<l>pittakṛt pīnasaharā dīpanī rucikṛt parā // Rajni_7.180</l>\n</lg>\n<lg>\n<l>dadhipuṣpī khaṭvāṅgī khaṭvā paryaṅkapādikā kūpā /</l>\n<l>khaṭvāpādī vaṃśyā kākolī kolapālikā navadhā // Rajni_7.181</l>\n</lg>\n<lg>\n<l>dadhipuṣpī kaṭumadhurā śiśirā saṃtāpapittadoṣaghnī /</l>\n<l>vātāmayadoṣakarī gurus tathārocakaghnī ca // Rajni_7.182</l>\n</lg>\n<lg>\n<l>asiśimbī khaḍgaśimbī śimbī nistriṃśaśimbikā /</l>\n<l>sthūlaśimbī mahāśimbī bṛhacchimbī suśimbikā // Rajni_7.183</l>\n</lg>\n<lg>\n<l>asiśimbī tu madhurā kaṣāyā śleṣmapittajit /</l>\n<l>vraṇadoṣāpahantrī ca śītalā rucidīpanī // Rajni_7.184</l>\n</lg>\n<lg>\n<l>karakā kāravallī ca cīripattraḥ karillakā /</l>\n<l>sūkṣmavallī kaṇṭaphalā pītapuṣpāmbuvallikā // Rajni_7.185</l>\n</lg>\n<lg>\n<l>kāravallī sutiktoṣṇā dīpanī kaphavātajit /</l>\n<l>arocakaharā caiva raktadoṣaharī ca sā // Rajni_7.186</l>\n</lg>\n<lg>\n<l>karkoṭakī svāduphalā manojñā ca manasvinī /</l>\n<l>bodhanā vandhyakarkoṭī devī kaṇṭaphalāpi ca // Rajni_7.187</l>\n</lg>\n<lg>\n<l>karkoṭakī kaṭūṣṇā ca tiktā viṣavināśanī /</l>\n<l>vātaghnī pittahṛt caiva dīpanī rucikāriṇī // Rajni_7.188</l>\n</lg>\n<lg>\n<l>atha bhavati madhurabimbī madhubimbī svādutumbikā tuṇḍī /</l>\n<l>raktaphalā ruciraphalā soṣṇaphalā pīluparṇī ca // Rajni_7.189</l>\n</lg>\n<lg>\n<l>bimbī tu madhurā śītā pittaśvāsakaphāpahā /</l>\n<l>asṛgjvaraharā ramyā kāsajid gṛhabimbikā // Rajni_7.190</l>\n</lg>\n<lg>\n<l>niṣpāvī grāmajādiḥ syāt phalīnī nakhapūrvikā /</l>\n<l>maṇḍapī phalikā śimbī jñeyā gucchaphalā ca sā /</l>\n<l>viśālaphalikā caiva niṣpāviś cipiṭā tathā // Rajni_7.191</l>\n</lg>\n<lg>\n<l>anyāṅgulīphalā caiva nakhaniṣpāvikā smṛtā /</l>\n<l>vṛttaniṣpāvikā grāmyā nakhapucchaphalā śarāḥ // Rajni_7.192</l>\n</lg>\n<lg>\n<l>niṣpāvau dvau haricchubhrau kaṣāyau madhurau rasau /</l>\n<l>kaṇṭhaśuddhikarau medhyau dīpanau rucikārakau /</l>\n<l>saṃgrāhi samavīryaṃ syād īṣac chreṣṭhaṃ dvitīyakam // Rajni_7.193</l>\n</lg>\n<lg>\n<l>vārttākī kaṇṭavṛntākī kaṇṭāluḥ kaṇṭapattrikā /</l>\n<l>nidrālur māṃsalaphalā vṛntākī ca mahoṭikā // Rajni_7.194</l>\n</lg>\n<lg>\n<l>citraphalā kaṇṭakinī mahatī kaṭphalā ca sā /</l>\n<l>miśravarṇaphalā nīlaphalā raktaphalā tathā /</l>\n<l>śākaśreṣṭhā vṛttaphalā nṛpapriyaphalasmṛtiḥ // Rajni_7.195</l>\n</lg>\n<lg>\n<l>vārttākī kaṭukā rucyā madhurā pittanāśinī /</l>\n<l>balapuṣṭikarī hṛdyā gurur vāteṣu ninditā // Rajni_7.196</l>\n</lg>\n<lg>\n<l>ḍaṅgarī ḍāṅgarī caiva dīrghervāruś ca ḍaṅgariḥ /</l>\n<l>ḍaṅgārī nāgaśuṇḍī ca gajadantaphalā muniḥ // Rajni_7.197</l>\n</lg>\n<lg>\n<l>ḍaṅgarī śītalā rucyā vātapittāsradoṣajit /</l>\n<l>śoṣahṛt tarpaṇī gaulyā jāḍyahā mūtrarodhanut // Rajni_7.198</l>\n</lg>\n<lg>\n<l>bālaṃ ḍāṅgarikaṃ phalaṃ sumadhuraṃ śītaṃ ca pittāpahaṃ tṛṣṇādāhanibarhaṇaṃ ca rucikṛt saṃtarpaṇaṃ puṣṭidam /</l>\n<l>vīryonmeṣakaraṃ balapradam idaṃ bhrāntiśramadhvaṃsanaṃ pakvaṃ cet kurute tad eva madhuraṃ tṛḍdāharaktaṃ guru // Rajni_7.199</l>\n</lg>\n<lg>\n<l>atha kharbujā madhuphalā ṣaḍrekhā vṛttakarkaṭī tiktā /</l>\n<l>tiktaphalā madhupākā vṛttervāruś ca ṣaṇmukhā navadhā // Rajni_7.200</l>\n</lg>\n<lg>\n<l>tiktaṃ bālye tad anu madhuraṃ kiṃcid amlaṃ ca pāke niṣpakvaṃ cet tad amṛtasamaṃ tarpaṇaṃ puṣṭidāyi /</l>\n<l>vṛṣyaṃ dāhaśramaviśamanaṃ mūtraśuddhiṃ vidhatte pittonmādāpaharakaphadaṃ kharbujaṃ vīryakāri // Rajni_7.201</l>\n</lg>\n<lg>\n<l>atha karkaṭī kaṭudalā chardyāyanikā ca pīnasā mūtraphalā /</l>\n<l>trapusī ca hastiparṇī lomaśakaṇṭā ca mūtralā navābhidhā // Rajni_7.202</l>\n</lg>\n<lg>\n<l>karkaṭī madhurā śītā tvak tiktā kaphapittajit /</l>\n<l>raktadoṣakarā pakvā mūtrarodhārtināśanī // Rajni_7.203</l>\n</lg>\n<lg>\n<l>mūtrāvarodhaśamanaṃ bahumūtrakāri kṛcchrāśmarīpraśamanaṃ vinihanti pittam /</l>\n<l>vāntiśramaghnabahudāhanivāri rucyaṃ śleṣmāpahaṃ laghu ca karkaṭikāphalaṃ syāt // Rajni_7.204</l>\n</lg>\n<lg>\n<l>trapusī pītapuṣpī kaṇṭālus trapusakarkaṭī /</l>\n<l>bahuphalā kośaphalā sā tundilaphalā muniḥ // Rajni_7.205</l>\n</lg>\n<lg>\n<l>syāt trapusīphalaṃ rucyaṃ madhuraṃ śiśiraṃ guru /</l>\n<l>bhramapittavidāhārtivāntihṛd bahumūtradam // Rajni_7.206</l>\n</lg>\n<lg>\n<l>ervāruḥ karkaṭī proktā vyālapattrā ca lomaśā /</l>\n<l>sthūlā toyaphalā caiva hastidantaphalā muniḥ // Rajni_7.207</l>\n</lg>\n<lg>\n<l>ervārukaṃ pittaharaṃ suśītalaṃ mūtrāmayaghnaṃ madhuraṃ rucipradam /</l>\n<l>saṃtāpamūrchāpaharaṃ sutṛptidaṃ vātaprakopāya ghanaṃ tu sevitam // Rajni_7.208</l>\n</lg>\n<lg>\n<l>atha vālukī bahuphalā snigdhaphalā kṣetrakarkaṭī kṣetraruhā /</l>\n<l>madhuraphalā śāradikā kṣudrervāruś ca pītapuṣpikā // Rajni_7.209</l>\n</lg>\n<lg>\n<l>vālukī madhurā śītādhmānahṛc ca śramāpahā /</l>\n<l>pittāsraśamanī rucyā kurute kāsapīnasau // Rajni_7.210</l>\n</lg>\n<lg>\n<l>vālukāni ca sarvāṇi durjarāṇi gurūṇi ca /</l>\n<l>mandānalaṃ prakurvanti vātaraktaharāṇi ca // Rajni_7.211</l>\n</lg>\n<lg>\n<l>syād vālukī śaradi varṣajadoṣakartrī hemantajā tu khalu pittaharā ca rucyā /</l>\n<l>kṣipraṃ karoti khalu pīnasam ardhapakvā pakvā tv atīva madhurā kaphakāriṇī ca // Rajni_7.212</l>\n</lg>\n<lg>\n<l>cīnakarkaṭikā jñeyā bījakarkaṭikā tathā /</l>\n<l>sudīrghā rājilaphalā bāṇaiḥ kulakakarkaṭī // Rajni_7.213</l>\n</lg>\n<lg>\n<l>cīnakarkaṭikā rucyā śiśirā pittanāśanī /</l>\n<l>madhurā tṛptidā hṛdyā dāhaśoṣāpahāriṇī // Rajni_7.214</l>\n</lg>\n<lg>\n<l>syāt cirbhiṭā sucitrā citraphalā kṣetracirbhiṭā pāṇḍuphalā /</l>\n<l>pathyā ca rocanaphalā cirbhiṭikā karkaṭikā grahasaṃkhyā // Rajni_7.215</l>\n</lg>\n<lg>\n<l>bālye tiktā cirbhiṭā kiṃcid amlā gaulyopetā dīpanī sā ca pāke /</l>\n<l>śuṣkā rūkṣā śleṣmavātārucighnī jāḍyaghnī sā rocanī dīpanī ca // Rajni_7.216</l>\n</lg>\n<lg>\n<l>śaśāṇḍulī bahuphalā taṇḍulī kṣetrasambhavā /</l>\n<l>kṣudrāmlā lomaśaphalā dhūmravṛttaphalā ca sā // Rajni_7.217</l>\n</lg>\n<lg>\n<l>śaśāṇḍulī tiktakaṭuś ca komalā kaṭvamlayuktā jaraṭhā kaphāpahā /</l>\n<l>pāke tu sāmlā madhurā vidāhakṛt kaphaś ca śuṣkā rucikṛc ca dīpanī // Rajni_7.218</l>\n</lg>\n<lg>\n<l>kuḍuhuñcī śrīphalikā pratipattraphalā ca sā /</l>\n<l>śubhravī kāravī caiva proktā bahuphalā tathā // Rajni_7.219</l>\n</lg>\n<lg>\n<l>kṣudrakāralikā proktā jñeyā kandalatā tathā /</l>\n<l>kṣudrādikāravallī ca proktā sā ca navāhvayā // Rajni_7.220</l>\n</lg>\n<lg>\n<l>kuḍuhuñcī kaṭur uṣṇā tiktā rucikāriṇī ca dīpanadā /</l>\n<l>raktāniladoṣakarī pathyāpi ca sā phale proktā // Rajni_7.221</l>\n</lg>\n<lg>\n<l>kāralīkandam arśoghnaṃ malarodhaviśodhanam /</l>\n<l>yoninirgatadoṣaghnaṃ garbhasrāvaviṣāpaham // Rajni_7.222</l>\n</lg>\n<lg>\n<l>iti mūlakandaphalapattrasundarakramanāmatadguṇanirūpaṇolvaṇam /</l>\n<l>avalokya vargam imam āmayocitām agadaprayuktim avabudhyatāṃ budhaḥ // Rajni_7.223</l>\n</lg>\n<lg>\n<l>mandāgnim arocakinaṃ ye 'pi śilām āśayanti nijaśaktyā /</l>\n<l>teṣāṃ śākānām ayam āśrayabhūḥ śākavarga iti kathitaḥ // Rajni_7.224</l>\n</lg>\n<lg>\n<l>labdhānyo 'nyasahāyavaidyakakulāc chaṅkākalaṅkāpanut dasraikyāvataro 'yam ity avirataṃ santaḥ praśaṃsanti yam /</l>\n<l>tasya śrīnṛhareḥ kṛtāv avasito yo malakādir mahān vargo 'sāv abhidhānakośapariṣaccūḍāmaṇau saptamaḥ // Rajni_7.225</l>\n</lg>\n\n<lg>\n<l>Rājanighaṇṭu, Śālmalyādivarga</l>\n<l>śālmalī tasya niryāso rohitaś caikavīrakaḥ /</l>\n<l>pāribhadro 'tha khadiras tridhāriḥ khādiraḥ smṛtaḥ // Rajni_8.1</l>\n</lg>\n<lg>\n<l>śamīdvayaṃ ca barburadvitayaṃ cārimedakaḥ /</l>\n<l>pakvāṇḍeṅgudikā proktā niṣpattrī ca snuhī dvidhā // Rajni_8.2</l>\n</lg>\n<lg>\n<l>kanthārikā tridhairaṇḍo ghoṇṭā vallīkarañjakaḥ /</l>\n<l>kārikā madanas tredhā bilvāntaras taraṭṭikā // Rajni_8.3</l>\n</lg>\n<lg>\n<l>śrīvallī kuñjikā caiva rāmakāṇḍas tathāparaḥ /</l>\n<l>sayāvanālau dviśarau muñjakāśī dvidhā kuśaḥ // Rajni_8.4</l>\n</lg>\n<lg>\n<l>valvajā kutṛṇau cātha nalau dūrvā caturvidhā /</l>\n<l>kunduro bhūtṛṇo jñeya ukhala ikṣudarbhakaḥ // Rajni_8.5</l>\n</lg>\n<lg>\n<l>gomūtrī śilpī niśreṇī garmoṭī majjarās tathā /</l>\n<l>giribhūr vaṃśapattrī ca manthānaḥ pallivāhakaḥ // Rajni_8.6</l>\n</lg>\n<lg>\n<l>paṭutṛṇaśuko jñeyaḥ tripaṇyāndhaḥ triguṇḍakaḥ /</l>\n<l>kaseruś caṇikā proktā guṇḍālā śūlikā tathā /</l>\n<l>paripellaṃ hijjulaṃ ca sevālaṃ ca śarāṅkadhā // Rajni_8.7</l>\n</lg>\n<lg>\n<l>śālmaliś cirajīvī syāt picchilo raktapuṣpakaḥ /</l>\n<l>kukkuṭī tūlavṛkṣaś ca mocākhyaḥ kaṇṭakadrumaḥ // Rajni_8.8</l>\n</lg>\n<lg>\n<l>raktaphalo ramyapuṣpo bahuvīryo yamadrumaḥ /</l>\n<l>dīrghadrumaḥ sthūlaphalo dīrghāyus tithibhir mitaḥ // Rajni_8.9</l>\n</lg>\n<lg>\n<l>śālmalī picchilo vṛṣyo balyo madhuraśītalaḥ /</l>\n<l>kaṣāyaś ca laghuḥ snigdhaḥ śukraśleṣmavivardhanaḥ // Rajni_8.10</l>\n</lg>\n<lg>\n<l>tadrasas tadguṇo grāhī kaṣāyaḥ kaphanāśanaḥ /</l>\n<l>puṣpaṃ tadvac ca nirdiṣṭaṃ phalaṃ tasya tathāvidham // Rajni_8.11</l>\n</lg>\n<lg>\n<l>mocaraso mocas tu mocasrāvaś ca mocaniryāsaḥ /</l>\n<l>picchilasāraḥ surasaḥ śālmaliveṣṭaś ca mocasāraś ca // Rajni_8.12</l>\n</lg>\n<lg>\n<l>mocarasas tu kaṣāyaḥ kaphavātaharo rasāyano yogāt /</l>\n<l>balapuṣṭivarṇavīryaprajñāyurdehasiddhido grāhī // Rajni_8.13</l>\n</lg>\n<lg>\n<l>rohītako rohitakaś ca rohitaḥ kuśālmalir dāḍimapuṣpasaṃjñakaḥ /</l>\n<l>sadāprasūnaḥ sa ca kūṭaśālmalir virocanaḥ śālmaliko navāhvayaḥ // Rajni_8.14</l>\n</lg>\n<lg>\n<l>saptāhvaḥ śvetarohitaḥ sitapuṣpaḥ sitāhvayaḥ /</l>\n<l>sitāṅgaḥ śuklarohito lakṣmīvān janavallabhaḥ // Rajni_8.15</l>\n</lg>\n<lg>\n<l>rohitakau kaṭusnigdhau kaṣāyau ca suśītalau /</l>\n<l>krimidoṣavraṇaplīharaktanetrāmayāpahau // Rajni_8.16</l>\n</lg>\n<lg>\n<l>ekavīro mahāvīraḥ sakṛdvīraḥ suvīrakaḥ /</l>\n<l>ekādivīraparyāyair vīraś ceti ṣaḍāhvayaḥ // Rajni_8.17</l>\n</lg>\n<lg>\n<l>ekavīro bhavec coṣṇaḥ kaṭukas todavātanut /</l>\n<l>gṛdhrasīkaṭipṛṣṭhādiśūlapakṣābhighātanut // Rajni_8.18</l>\n</lg>\n<lg>\n<l>atha bhavati pāribhadro mandāraḥ pārijātako nimbataruḥ /</l>\n<l>raktakusumaḥ krimighno bahupuṣpo raktakesaro vasavaḥ // Rajni_8.19</l>\n</lg>\n<lg>\n<l>pāribhadraḥ kaṭūṣṇaḥ syāt kaphavātanikṛntanaḥ /</l>\n<l>arocakaharaḥ pathyo dīpanaś cāpi kīrtitaḥ // Rajni_8.20</l>\n</lg>\n<lg>\n<l>khadiro bālapattraś ca khādyaḥ pattrī kṣitī kṣamā /</l>\n<l>suśalyo vakrakaṇṭaś ca yajñāṅgo dantadhāvanaḥ // Rajni_8.21</l>\n</lg>\n<lg>\n<l>gāyatrī jihmaśalyaś ca kaṇṭī sāradrumas tathā /</l>\n<l>kuṣṭhārir bahusāraś ca medhyaḥ saptadaśāhvayaḥ // Rajni_8.22</l>\n</lg>\n<lg>\n<l>khadiras tu rase tiktaḥ śītaḥ pittakaphāpahaḥ /</l>\n<l>pācanaḥ kuṣṭhakāsāsraśophakaṇḍūvraṇāpahaḥ // Rajni_8.23</l>\n</lg>\n<lg>\n<l>khadiraḥ śvetasāro 'nyaḥ kārmukaḥ kubjakaṇṭakaḥ /</l>\n<l>somasāro nemivṛkṣaḥ somavalkaḥ pathidrumaḥ // Rajni_8.24</l>\n</lg>\n<lg>\n<l>śvetas tu khadiras tiktaḥ kaṣāyaḥ kaṭur uṣṇakaḥ /</l>\n<l>kaṇḍūtibhūtakuṣṭhaghnaḥ kaphavātavraṇāpahaḥ // Rajni_8.25</l>\n</lg>\n<lg>\n<l>sa rakto raktasāraś ca susāras tāmrakaṇṭakaḥ /</l>\n<l>sa prokto bahuśalyaś ca yājñikaḥ kuṣṭhatodanaḥ /</l>\n<l>yūpadrumo 'srakhadiro 'paruś ca daśadhā smṛtaḥ // Rajni_8.26</l>\n</lg>\n<lg>\n<l>kaṭūṣṇo raktakhadiraḥ kaṣāyo gurutiktakaḥ /</l>\n<l>āmavātāsravātaghno vraṇabhūtajvarāpahaḥ // Rajni_8.27</l>\n</lg>\n<lg>\n<l>viṭkhadiraḥ kāmbhojī kālaskandhaś ca goraṭo marujaḥ /</l>\n<l>pattratarur bahusāraḥ saṃsāraḥ khādiro grahair mahāsāraḥ // Rajni_8.28</l>\n</lg>\n<lg>\n<l>viṭkhadiraḥ kaṭur uṣṇas tikto raktavraṇotthadoṣaharaḥ /</l>\n<l>kaṇḍūtiviṣavisarpajvarakuṣṭhonmādabhūtaghnaḥ // Rajni_8.29</l>\n</lg>\n<lg>\n<l>ariḥ saṃdānikā dālā jñeyā khadirapattrikā /</l>\n<l>ariḥ kaṣāyakaṭukā tiktā raktārtipittanut // Rajni_8.30</l>\n</lg>\n<lg>\n<l>khādiraḥ khadirodbhūtas tatsāro raṅgadaḥ smṛtaḥ /</l>\n<l>jñeyaḥ khadirasāraś ca tathā raṅgaḥ ṣaḍāhvayaḥ // Rajni_8.31</l>\n</lg>\n<lg>\n<l>kaṭukaḥ khādiraḥ sāras tiktoṣṇaḥ kaphavātahṛt /</l>\n<l>vraṇakaṇṭhāmayaghnaś ca rucikṛd dīpanaḥ paraḥ // Rajni_8.32</l>\n</lg>\n<lg>\n<l>śamī śāntā tuṅgā kacaripuphalā keśamathanī śiveśā naur lakṣmīs tapanatanunaṣṭā śubhakarī /</l>\n<l>havirgandhā medhyā duritaśamanī śaṅkuphalikā subhadrā maṅgalyā surabhir atha pāpaśamanī // Rajni_8.33</l>\n</lg>\n<lg>\n<l>bhadrātha śaṃkarī jñeyā keśahantrī śivāphalā /</l>\n<l>supattrā sukhadā caiva pañcaviṃśābhidhā matā // Rajni_8.34</l>\n</lg>\n<lg>\n<l>śamī rūkṣā kaṣāyā ca raktapittātisārajit /</l>\n<l>tatphalaṃ tu guru svādu tiktoṣṇaṃ keśanāśanam // Rajni_8.35</l>\n</lg>\n<lg>\n<l>dvitīyā tu śamī śāntā śubhā bhadrāparājitā /</l>\n<l>jayā ca vijayā caiva pūrvoktaguṇasaṃyutā // Rajni_8.36</l>\n</lg>\n<lg>\n<l>barburo yugalākṣaś ca kaṇṭālus tīkṣṇakaṇṭakaḥ /</l>\n<l>gośṛṅgaḥ paṅktibījaś ca dīrghakaṇṭaḥ kaphāntakaḥ /</l>\n<l>dṛḍhabījaḥ śvāsabhakṣyo jñeyaś ceti daśāhvayaḥ // Rajni_8.37</l>\n</lg>\n<lg>\n<l>barburas tu kaṣāyoṣṇaḥ kaphakāsāmayāpahaḥ /</l>\n<l>āmaraktātisāraghnaḥ pittadāhārtināśanaḥ // Rajni_8.38</l>\n</lg>\n<lg>\n<l>jālabarburakas tv anyaś chattrākaḥ sthūlakaṇṭakaḥ /</l>\n<l>sūkṣmaśākhas tanucchāyo randhrakaṇṭaḥ ṣaḍāhvayaḥ // Rajni_8.39</l>\n</lg>\n<lg>\n<l>jālabarburako rūkṣo vātāmayavināśakṛt /</l>\n<l>pittakṛc ca kaṣāyoṣṇaḥ kaphahṛd dāhakārakaḥ // Rajni_8.40</l>\n</lg>\n<lg>\n<l>irimedo 'rimedaś ca godhāskandho 'rimedakaḥ /</l>\n<l>ahimedo 'himāraś ca śitamedo 'himedakaḥ // Rajni_8.41</l>\n</lg>\n<lg>\n<l>arimedaḥ kaṣāyoṣṇas tikto bhūtavināśakaḥ /</l>\n<l>śophātisārakāsaghno viṣavīsarpanāśanaḥ // Rajni_8.42</l>\n</lg>\n<lg>\n<l>pakvāṇḍaḥ pañcakṛt pañcavardhanaḥ pañcarakṣakaḥ /</l>\n<l>dṛṣṭyañjanavidhau śastaḥ kaṭuḥ jīrṇajvarāpahaḥ // Rajni_8.43</l>\n</lg>\n<lg>\n<l>iṅgudī hiṅgupattraś ca viṣakaṇṭo 'nilāntakaḥ /</l>\n<l>gauras tūktaḥ supattraś ca śūlāris tāpasadrumaḥ // Rajni_8.44</l>\n</lg>\n<lg>\n<l>tīkṣṇakaṇṭas tailaphalaḥ pūtigandho vigandhakaḥ /</l>\n<l>jñeyaḥ kroṣṭuphalaś caiva vahnīndugaṇitāhvayaḥ // Rajni_8.45</l>\n</lg>\n<lg>\n<l>iṅgudī madagandhiḥ syāt kaṭūṣṇā phenilā laghuḥ /</l>\n<l>rasāyanī hanti jantuvātāmayakaphavraṇān // Rajni_8.46</l>\n</lg>\n<lg>\n<l>niṣpattrakaḥ karīraś ca karīragranthilas tathā /</l>\n<l>kṛkaro gūḍhapattraś ca karakas tīkṣṇakaṇṭakaḥ // Rajni_8.47</l>\n</lg>\n<lg>\n<l>karīram ādhmānakaraṃ kaṣāyaṃ kaṭūṣṇam etat kaphakāri bhūri /</l>\n<l>śvāsānilārocakasarvaśūlavicchardikharjūvraṇadoṣahāri // Rajni_8.48</l>\n</lg>\n<lg>\n<l>snuhī sudhā mahāvṛkṣaḥ kṣīrī nistriṃśapattrikā /</l>\n<l>śākhākaṇṭaś ca guṇḍākhyaḥ sehuṇḍo vajrakaṇṭakaḥ // Rajni_8.49</l>\n</lg>\n<lg>\n<l>bahuśākho vajravṛkṣo vātāriḥ kṣīrakāṇḍakaḥ /</l>\n<l>bhadro vyāghranakhaś caiva netrārir daṇḍavṛkṣakaḥ /</l>\n<l>samantadugdho gaṇḍīro jñeyaḥ snuk ceti viṃśatiḥ // Rajni_8.50</l>\n</lg>\n<lg>\n<l>snuhī coṣṇā pittadāhakuṣṭhavātapramehanut /</l>\n<l>kṣīraṃ vātaviṣādhmānagulmodaraharaṃ param // Rajni_8.51</l>\n</lg>\n<lg>\n<l>snuhī cānyā tridhārā syāt tisro dhārās tu yatra sā /</l>\n<l>pūrvoktaguṇavaty eṣā viśeṣād rasasiddhidā // Rajni_8.52</l>\n</lg>\n<lg>\n<l>kanthārī katharī kanthā durdharṣā tīkṣṇakaṇṭakā /</l>\n<l>tīkṣṇagandhā krūragandhā duṣpraveśāṣṭakābhidhā // Rajni_8.53</l>\n</lg>\n<lg>\n<l>kanthārī kaṭutiktoṣṇā kaphavātanikṛntanī /</l>\n<l>śophaghnī dīpanī rucyā raktagranthirujāpahā // Rajni_8.54</l>\n</lg>\n<lg>\n<l>śvetairaṇḍaḥ sitairaṇḍaś citro gandharvahastakaḥ /</l>\n<l>āmaṇḍas taruṇaḥ śuklo vātārir dīrghadaṇḍakaḥ /</l>\n<l>pañcāṅgulo vardhamāno ruvuko dvādaśāhvayaḥ // Rajni_8.55</l>\n</lg>\n<lg>\n<l>raktairaṇḍo 'paro vyāghro hastikarṇo ruvus tathā /</l>\n<l>uruvuko nāgakarṇaś cañcur uttānapattrakaḥ // Rajni_8.56</l>\n</lg>\n<lg>\n<l>karaparṇo yācanakaḥ snigdho vyāghradalas tathā /</l>\n<l>tatkaraś citrabījaś ca hrasvairaṇḍas tripañcadhā // Rajni_8.57</l>\n</lg>\n<lg>\n<l>śvetairaṇḍaḥ sakaṭukarasas tikta uṣṇaḥ kaphārtidhvaṃsaṃ dhatte jvaraharamarutkāsahārī rasārhaḥ /</l>\n<l>raktairaṇḍaḥ śvayathupacanaḥ vāntiraktārtipāṇḍubhrāntiśvāsajvarakaphaharo 'rocakaghno laghuś ca // Rajni_8.58</l>\n</lg>\n<lg>\n<l>sthūlairaṇḍo mahairaṇḍo mahāpañcāṅgulādikaḥ /</l>\n<l>sthūlairaṇḍo guṇāḍhyaḥ syād rasavīryavipaktiṣu // Rajni_8.59</l>\n</lg>\n<lg>\n<l>ghoṇṭā badarikā ghoṭī golikā śatrukaṇṭakaḥ /</l>\n<l>karkaṭī ca turaṃgī ca turagāhvāṣṭadhā smṛtā // Rajni_8.60</l>\n</lg>\n<lg>\n<l>ghoṭikā kaṭukoṣṇā ca madhurā vātanāśanī /</l>\n<l>vraṇakaṇḍūtikuṣṭhāsṛgdoṣaśvayathuhāriṇī // Rajni_8.61</l>\n</lg>\n<lg>\n<l>latākarañjo duḥsparśo vīrāsyo vajravīrakaḥ /</l>\n<l>dhanadākṣaḥ kaṇṭaphalaḥ kuberākṣaś ca saptadhā // Rajni_8.62</l>\n</lg>\n<lg>\n<l>latākarañjapattraṃ tu kaṭūṣṇaṃ kaphavātanut /</l>\n<l>tadbījaṃ dīpanaṃ pathyaṃ śūlagulmavyathāpaham // Rajni_8.63</l>\n</lg>\n<lg>\n<l>kārī tu kārikā kāryā girijā kaṭupattrikā /</l>\n<l>tatraikā kaṇṭakārī syād anyā tv ākarṣakārikā // Rajni_8.64</l>\n</lg>\n<lg>\n<l>kārī kaṣāyamadhurā dvividhā pittanāśanī /</l>\n<l>dīpanī grāhiṇī rucyā kaṇṭhaśodhakarī guruḥ // Rajni_8.65</l>\n</lg>\n<lg>\n<l>madanaḥ śalyakaiḍaryaḥ piṇḍī dhārāphalas tathā /</l>\n<l>taraṭaḥ karahāṭaś ca rāhuḥ piṇḍātakaḥ smṛtaḥ // Rajni_8.66</l>\n</lg>\n<lg>\n<l>kaṇṭālo viṣamuṣṭiś ca chardano viṣapuṣpakaḥ /</l>\n<l>ghaṇṭālo mādano harṣo ghaṇṭākhyo vastirodhanaḥ /</l>\n<l>granthiphalo golaphalo madanāhvaś ca viṃśatiḥ // Rajni_8.67</l>\n</lg>\n<lg>\n<l>madanaḥ kaṭutiktoṣṇaḥ kaphavātavraṇāpahaḥ /</l>\n<l>śophadoṣāpahaś caiva vamane ca praśasyate // Rajni_8.68</l>\n</lg>\n<lg>\n<l>vārāho 'nyaḥ kṛṣṇavarṇo mahāpiṇḍītako mahān /</l>\n<l>snigdhapiṇḍītakaś cānyaḥ sthūlavṛkṣaphalas tathā // Rajni_8.69</l>\n</lg>\n<lg>\n<l>anyau ca madanau śreṣṭhau kaṭutiktarasānvitau /</l>\n<l>chardanau kaphahṛdrogapakvāmāśayaśodhanau // Rajni_8.70</l>\n</lg>\n<lg>\n<l>bilvāntaraś cīravṛkṣaḥ kṣudhākuśalasaṃjñakaḥ /</l>\n<l>dīrghamūlo vīravṛkṣaḥ kṛcchrāriś ca ṣaḍāhvayaḥ // Rajni_8.71</l>\n</lg>\n<lg>\n<l>bilvāntaraḥ kaṭūṣṇaś ca kṛcchraghnaḥ saṃdhiśūlanut /</l>\n<l>vahnidīptikaraḥ pathyo vātāmayavināśanaḥ // Rajni_8.72</l>\n</lg>\n<lg>\n<l>taraṭī tāraṭī tīvrā kharburā raktabījakā /</l>\n<l>taraṭī tiktamadhurā gurur balyā kaphāpahṛt // Rajni_8.73</l>\n</lg>\n<lg>\n<l>śrīvallī śivavallī ca kaṇṭavallī ca śītalā /</l>\n<l>amlā kaṭuphalāśvatthā durārohā ca sāṣṭadhā // Rajni_8.74</l>\n</lg>\n<lg>\n<l>śrīvallī kaṭukāmlā ca vātaśophakaphāpahā /</l>\n<l>tatphalaṃ tailalepaghnam atyamlaṃ rucikṛt param // Rajni_8.75</l>\n</lg>\n<lg>\n<l>anyā nikuñjikāmlākhyā kuñjikā kuñjavallarī /</l>\n<l>nikuñjikā budhair uktā śrīvallīsadṛśī guṇaiḥ // Rajni_8.76</l>\n</lg>\n<lg>\n<l>aparvadaṇḍo dīrghaś ca rāmabāṇo nṛpapriyaḥ /</l>\n<l>rāmakāṇḍo rāmaśaro rāmasyeṣuś ca saptadhā // Rajni_8.77</l>\n</lg>\n<lg>\n<l>rāmakāṇḍajamūlaṃ syād īṣad uṣṇaṃ rucipradam /</l>\n<l>rase cāmlakaṣāyaś ca pittakṛt kaphavātahṛt // Rajni_8.78</l>\n</lg>\n<lg>\n<l>yāvanālo 'tha nadījo dṛḍhatvag vārisambhavaḥ /</l>\n<l>yāvanālanibhaś caiva kharapattraḥ ṣaḍāhvayaḥ // Rajni_8.79</l>\n</lg>\n<lg>\n<l>yāvanālaśaramūlam īṣan madhurarucyakam /</l>\n<l>śītaṃ pittatṛṣāpaghnaṃ paśūnām abalapradam // Rajni_8.80</l>\n</lg>\n<lg>\n<l>śaro bāṇa iṣuḥ kāṇḍa utkaṭaḥ sāyakaḥ kṣuraḥ /</l>\n<l>ikṣuraḥ kṣurikāpattro viśikhaś ca daśābhidhaḥ // Rajni_8.81</l>\n</lg>\n<lg>\n<l>sthūlo 'nyaḥ sthūlaśaro mahāśaraḥ sthūlasāyakamukhākhyaḥ /</l>\n<l>ikṣurakaḥ kṣurapattro bahumūlo dīrghamūlako munibhiḥ // Rajni_8.82</l>\n</lg>\n<lg>\n<l>śaradvayaṃ syān madhuraṃ sutiktaṃ koṣṇaṃ kaphabhrāntimadāpahāri /</l>\n<l>balaṃ ca vīryaṃ ca karoti nityaṃ niṣevitaṃ vātakaraṃ ca kiṃcit // Rajni_8.83</l>\n</lg>\n<lg>\n<l>muñjo mauñjītṛṇākhyaḥ syād brahmaṇyas tejanāhvayaḥ /</l>\n<l>vānīrajo muñjanakaḥ śārī darbhāhvayaś ca saḥ // Rajni_8.84</l>\n</lg>\n<lg>\n<l>dūramūlo dṛḍhatṛṇo dṛḍhamūlo bahuprajaḥ /</l>\n<l>rañjanaḥ śatrubhaṅgaś ca syāc caturdaśasaṃjñakaḥ // Rajni_8.85</l>\n</lg>\n<lg>\n<l>muñjas tu madhuraḥ śītaḥ kaphapittajadoṣajit /</l>\n<l>graharakṣāsu dīkṣāsu pāvano bhūtanāśanaḥ // Rajni_8.86</l>\n</lg>\n<lg>\n<l>kāśaḥ kāṇḍekṣur ikṣvāriḥ kākekṣur vāyasekṣukaḥ /</l>\n<l>ikṣuraś cekṣukāṇḍaś ca śāradaḥ sitapuṣpakaḥ // Rajni_8.87</l>\n</lg>\n<lg>\n<l>nādeyo darbhapattraś ca lekhanaḥ kāṇḍakāṇḍakau /</l>\n<l>kaṇṭhālaṃkārakaś caiva jñeyaḥ pañcadaśāhvayaḥ // Rajni_8.88</l>\n</lg>\n<lg>\n<l>kāśaś ca śiśiro gaulyo rucikṛt pittadāhanut /</l>\n<l>tarpaṇo balakṛd vṛṣya āmaśoṣakṣayāpahaḥ // Rajni_8.89</l>\n</lg>\n<lg>\n<l>anyo 'śirī miśir gaṇḍā aśvālo nīrajaḥ śaraḥ /</l>\n<l>miśir madhuraśītaḥ syāt pittadāhakṣayāpahaḥ // Rajni_8.90</l>\n</lg>\n<lg>\n<l>sitadarbho hrasvakumbhaḥ pūto yajñiyapattrakaḥ /</l>\n<l>vajro brahmapavitraś ca tīkṣṇo yajñasya bhūṣaṇaḥ /</l>\n<l>sūcīmukhaḥ puṇyatṛṇo vahniḥ pūtatṛṇo dviṣaṭ // Rajni_8.91</l>\n</lg>\n<lg>\n<l>darbhamūlaṃ himaṃ rucyaṃ madhuraṃ pittanāśanam /</l>\n<l>raktajvaratṛṣāśvāsakāmalādoṣaśoṣakṛt // Rajni_8.92</l>\n</lg>\n<lg>\n<l>kuśo 'nyaḥ śarapattraś ca haridgarbhaḥ pṛthucchadaḥ /</l>\n<l>śārī ca rūkṣadarbhaś ca dīrghapattraḥ pavitrakaḥ // Rajni_8.93</l>\n</lg>\n<lg>\n<l>darbhau dvau ca guṇe tulyau tathāpi ca sito 'dhikaḥ /</l>\n<l>yadi śvetakuśābhāvas tv aparaṃ yojayet bhiṣak // Rajni_8.94</l>\n</lg>\n<lg>\n<l>balvajā dṛḍhapattrī ca tṛṇekṣus tṛṇabalvajā /</l>\n<l>mauñjīpattrā dṛḍhatṛṇā pānīyāśvā dṛḍhakṣurā // Rajni_8.95</l>\n</lg>\n<lg>\n<l>balvajā madhurā śītā pittadāhatṛṣāpahā /</l>\n<l>vātaprakopaṇī rucyā kaṇṭhaśuddhikarī parā // Rajni_8.96</l>\n</lg>\n<lg>\n<l>kutṛṇaṃ kattṛṇaṃ bhūtir bhūtikaṃ rohiṣaṃ tṛṇam /</l>\n<l>śyāmakaṃ dhyāmakaṃ pūtir mudgalaṃ davadagdhakam // Rajni_8.97</l>\n</lg>\n<lg>\n<l>kutṛṇaṃ daśanāmāḍhyaṃ kaṭutiktakaphāpaham /</l>\n<l>śastraśalyādidoṣaghnaṃ bālagrahavināśanam // Rajni_8.98</l>\n</lg>\n<lg>\n<l>anyad rohiṣakaṃ dīrghaṃ dṛḍhakāṇḍo dṛḍhacchadam /</l>\n<l>drāghiṣṭhaṃ dīrghanālaś ca tiktasāraś ca kutsitam // Rajni_8.99</l>\n</lg>\n<lg>\n<l>dīrgharohiṣakaṃ tiktaṃ kaṭūṣṇaṃ kaphavātajit /</l>\n<l>bhūtagrahaviṣaghnaś ca vraṇakṣataviropaṇam // Rajni_8.100</l>\n</lg>\n<lg>\n<l>nālo naḍo nalaś caiva kukṣirandhro 'tha kīcakaḥ /</l>\n<l>vaṃśāntaraś ca dhamanaḥ śūnyamadhyo vibhīṣaṇaḥ // Rajni_8.101</l>\n</lg>\n<lg>\n<l>chidrānto mṛdupattraś ca randhrapattro mṛducchadaḥ /</l>\n<l>nālavaṃśaḥ poṭagala ity asyāhvās tripañcadhā // Rajni_8.102</l>\n</lg>\n<lg>\n<l>nalaḥ śītakaṣāyaś ca madhuro rucikārakaḥ /</l>\n<l>raktapittapraśamano dīpano vīryavṛddhidaḥ // Rajni_8.103</l>\n</lg>\n<lg>\n<l>anyo mahānalo vanyo devanalo nalottamaḥ /</l>\n<l>sthūlanālaḥ sthūladaṇḍaḥ suranālaḥ suradrumaḥ // Rajni_8.104</l>\n</lg>\n<lg>\n<l>devanālo 'timadhuro vṛṣya īṣat kaṣāyakaḥ /</l>\n<l>nalaḥ syād adhiko vīrye śasyate rasakarmaṇi // Rajni_8.105</l>\n</lg>\n<lg>\n<l>syān nīladūrvā haritā ca śāmbhavī śyāmā ca śāntā śataparvikāmṛtā /</l>\n<l>pūtā śatagranthir anuṣṇavallikā śivā śiveṣṭāpi ca maṅgalā jayā // Rajni_8.106</l>\n</lg>\n<lg>\n<l>subhagā bhūtahantrī ca śatamūlā mahauṣadhī /</l>\n<l>amṛtā vijayā gaurī śāntā syād ekaviṃśatiḥ // Rajni_8.107</l>\n</lg>\n<lg>\n<l>nīladūrvā tu madhurā tiktā śiśirarocanī /</l>\n<l>raktapittātisāraghnī kaphavātajvarāpahā // Rajni_8.108</l>\n</lg>\n<lg>\n<l>syād golomī śvetadūrvā sitākhyā caṇḍā bhadrā bhārgavī durmarā ca /</l>\n<l>gaurī vighneśānakāntāpy anantā śvetā divyā śvetakāṇḍā pracaṇḍā // Rajni_8.109</l>\n</lg>\n<lg>\n<l>sahasravīryā ca sahasrakāṇḍā sahasraparvā suravallabhā ca /</l>\n<l>śubhā suparvā ca sitacchadā ca svacchā ca kacchāntaruhābdhihastā // Rajni_8.110</l>\n</lg>\n<lg>\n<l>śvetadūrvātiśiśirā madhurā vāntipittajit /</l>\n<l>āmātisārakāsaghnī rucyā dāhatṛṣāpahā // Rajni_8.111</l>\n</lg>\n<lg>\n<l>mālādūrvā vallidūrvālidūrvā mālāgranthir granthilā granthidūrvā /</l>\n<l>mūlagranthir vallarī granthimūlā rohatparvā parvavallī sitākhyā /</l>\n<l>vallidūrvā sumadhurā tiktā ca śiśirā ca sā /</l>\n<l>pittadoṣapraśamanī kaphavāntitṛṣāpahā // Rajni_8.112</l>\n</lg>\n<lg>\n<l>gaṇḍālī syād gaṇḍadūrvātitīvrā matsyākṣī syād vāruṇī mīnanetrā /</l>\n<l>śyāmagranthiḥ granthilā granthiparṇī sūcīpattrā śyāmakāṇḍā jalasthā // Rajni_8.113</l>\n</lg>\n<l>śakulākṣī kalāyā ca citrā pañcadaśāhvayā // Rajni_8.114</l>\n<lg>\n<l>gaṇḍadūrvā tu madhurā vātapittajvarāpahā /</l>\n<l>śiśirā dvaṃdvadoṣaghnī bhramatṛṣṇāśramāpahā // Rajni_8.115</l>\n</lg>\n<lg>\n<l>dūrvāḥ kaṣāyā madhurāś ca śītāḥ pittāttṛṣārocakavāntihantryaḥ /</l>\n<l>sadāhamūrcchāgrahabhūtaśāntiśleṣmaśramadhvaṃsanatṛptidāś ca // Rajni_8.116</l>\n</lg>\n<lg>\n<l>kunduruḥ kanduro ruṇḍī dīrghapattraḥ kharacchadaḥ /</l>\n<l>rasābhaḥ kṣetrasambhūtaḥ sutṛṣṇo mṛgavallabhaḥ // Rajni_8.117</l>\n</lg>\n<lg>\n<l>gaulyaṃ kundurumūlaṃ ca śītaṃ pittātisāranut /</l>\n<l>praśastaṃ śodhanānāṃ ca balapuṣṭivivardhanam // Rajni_8.118</l>\n</lg>\n<lg>\n<l>bhūtṛṇo rohiṇo bhūtir bhūtiko 'tha kuṭumbakaḥ /</l>\n<l>mālātṛṇaṃ sumālī ca chattro 'tichattrakas tathā // Rajni_8.119</l>\n</lg>\n<lg>\n<l>guhyabījaḥ sugandhaś ca gulālaḥ puṃstvavigrahaḥ /</l>\n<l>badhiraś cātigandhaś ca śṛṅgarohaḥ rasendukaḥ // Rajni_8.120</l>\n</lg>\n<lg>\n<l>bhūtṛṇaṃ kaṭutiktaṃ ca vātasaṃtāpanāśanam /</l>\n<l>hanti bhūtagrahāveśān viṣadoṣāṃś ca dāruṇān // Rajni_8.121</l>\n</lg>\n<lg>\n<l>sugandhabhūtṛṇaś cānyaḥ surasaḥ surabhis tathā /</l>\n<l>gandhatṛṇaḥ sugandhaś ca mukhavāsaḥ ṣaḍāhvayaḥ // Rajni_8.122</l>\n</lg>\n<lg>\n<l>gandhatṛṇaṃ sugandhi syād īṣat tiktaṃ rasāyanam /</l>\n<l>snigdhaṃ madhuraśītaṃ ca kaphapittaśramāpaham // Rajni_8.123</l>\n</lg>\n<lg>\n<l>ukhalo bhūripattraś ca sutṛṇaś ca tṛṇottamaḥ /</l>\n<l>ukhalo balado rucyaḥ paśūnāṃ sarvadā hitaḥ // Rajni_8.124</l>\n</lg>\n<l>ikṣudarbhā sudarbhā ca pattrālus tṛṇapattrikā // Rajni_8.125</l>\n<lg>\n<l>ikṣudarbhā sumadhurā snigdhā ceṣat kaṣāyakā /</l>\n<l>kaphapittaharā rucyā laghuḥ saṃtarpaṇī smṛtā // Rajni_8.126</l>\n</lg>\n<lg>\n<l>gomūtrikā raktatṛṇā kṣetrajā kṛṣṇabhūmijā /</l>\n<l>gomūtrikā tu madhurā vṛṣyā godugdhadāyinī // Rajni_8.127</l>\n</lg>\n<lg>\n<l>śilpikā śilpinī śītā kṣetrajā ca mṛducchadā /</l>\n<l>śilpikā madhurā śītā tadbījaṃ balavṛṣyadam // Rajni_8.128</l>\n</lg>\n<lg>\n<l>niḥśreṇikā śreṇikā ca nīrasā vanavallarī /</l>\n<l>niḥśreṇikā nīrasoṣṇā paśūnām abalapradā // Rajni_8.129</l>\n</lg>\n<l>garmoṭikā sunīlā ca jaraḍī ca jalāśrayā // Rajni_8.130</l>\n<lg>\n<l>jaraḍī madhurā śītā sāraṇī dāhahāriṇī /</l>\n<l>raktadoṣaharā rucyā paśūnāṃ dugdhadāyinī // Rajni_8.131</l>\n</lg>\n<lg>\n<l>majjaraḥ pavanaḥ proktaḥ sutṛṇaḥ snigdhapattrakaḥ /</l>\n<l>mṛdugranthiś ca madhuro dhenudugdhakaraś ca saḥ // Rajni_8.132</l>\n</lg>\n<lg>\n<l>tṛṇāḍhyaṃ parvatatṛṇaṃ pattrāḍhyaṃ ca mṛgapriyam /</l>\n<l>balapuṣṭikaraṃ rucyaṃ paśūnāṃ sarvadā hitam // Rajni_8.133</l>\n</lg>\n<lg>\n<l>vaṃśapattrī vaṃśadalā jīrikā jīrṇapattrikā /</l>\n<l>vaṃśapattrī sumadhurā śiśirā pittanāśanī /</l>\n<l>raktadoṣaharā rucyā paśūnāṃ dugdhadāyinī // Rajni_8.134</l>\n</lg>\n<lg>\n<l>manthānakas tu harito dṛḍhamūlas tṛṇādhipaḥ /</l>\n<l>snigdho dhenupriyo dogdhā madhuro bahuvīryakaḥ // Rajni_8.135</l>\n</lg>\n<lg>\n<l>pallivāho dīrghatṛṇaḥ supattras tāmravarṇakaḥ /</l>\n<l>adṛḍhaḥ śākapattrādiḥ paśūnām abalapradaḥ // Rajni_8.136</l>\n</lg>\n<lg>\n<l>lavaṇatṛṇaṃ loṇatṛṇaṃ tṛṇāmlaṃ paṭutṛṇakam amlakāṇḍaṃ ca /</l>\n<l>kaṭutṛṇakaṃ kṣārāmlaṃ kaṣāyastanyam aśvavṛddhikaram // Rajni_8.137</l>\n</lg>\n<l>paṇyāndhaḥ kaṅgunīpattraḥ paṇyāndhā paṇadhā ca sā // Rajni_8.138</l>\n<lg>\n<l>paṇyāndhā samavīryā syāt tiktā kṣārā ca sāriṇī /</l>\n<l>tatkālaśastraghātasya vraṇasaṃropaṇī parā // Rajni_8.139</l>\n</lg>\n<lg>\n<l>dīrghā madhyā tathā hrasvā paṇyāndhā trividhā smṛtā /</l>\n<l>rasavīryavipāke ca madhyamā guṇadāyikā // Rajni_8.140</l>\n</lg>\n<lg>\n<l>guṇḍas tu kāṇḍaguṇḍaḥ syād dīrghakāṇḍas trikoṇakaḥ /</l>\n<l>chattraguccho 'sipattraś ca nīlapattras tridhārakaḥ // Rajni_8.141</l>\n</lg>\n<lg>\n<l>vṛttaguṇḍo 'paro vṛtto dīrghanālo jalāśrayaḥ /</l>\n<l>tatra sthūlo laghuś cānyas tridhāyaṃ dvādaśābhidhaḥ // Rajni_8.142</l>\n</lg>\n<lg>\n<l>guṇḍās tu madhurāḥ śītāḥ kaphapittātisārahāḥ /</l>\n<l>dāharaktaharās teṣāṃ madhye sthūlataro 'dhikaḥ // Rajni_8.143</l>\n</lg>\n<lg>\n<l>guṇḍakandaḥ kaseruḥ syāt kṣudramustā kaserukā /</l>\n<l>śūkareṣṭaḥ sugandhiś ca sukando gandhakandakaḥ // Rajni_8.144</l>\n</lg>\n<lg>\n<l>kaserukaḥ kaṣāyo 'lpamadhuro 'tikharas tathā /</l>\n<l>raktapittapraśamanaḥ śīto dāhaśramāpahaḥ // Rajni_8.145</l>\n</lg>\n<lg>\n<l>caṇikā dugdhadā gaulyā sunīlā kṣetrajā himā /</l>\n<l>vṛṣyā balyātimadhurā bījaiḥ paśuhitā tṛṇaiḥ // Rajni_8.146</l>\n</lg>\n<lg>\n<l>guṇḍāsinī tu guṇḍā guṇḍālā gucchamūlakā cipiṭā /</l>\n<l>tṛṇapattrī jalavāsā pṛthulā suviṣṭarā ca navāhvā // Rajni_8.147</l>\n</lg>\n<lg>\n<l>guṇḍāsinī kaṭuḥ svāde pittadāhaśramāpahā /</l>\n<l>tiktoṣṇā śvayathughnī ca vraṇadoṣanibarhaṇī // Rajni_8.148</l>\n</lg>\n<lg>\n<l>śūlī tu śūlapattrī syād aśākhā dhūmramūlikā /</l>\n<l>jalāśrayā mṛdulatā picchilā mahiṣīpriyā // Rajni_8.149</l>\n</lg>\n<lg>\n<l>śūlī tu picchilā coṣṇā gurur gaulyā balapradā /</l>\n<l>pittadāhaharā rucyā dugdhavṛddhipradāyikā // Rajni_8.150</l>\n</lg>\n<lg>\n<l>paripellaṃ plavaṃ dhānyaṃ gopuṭaṃ syāt kuṭannaṭam /</l>\n<l>sitapuṣpaṃ dāsapuraṃ gonardaṃ jīrṇabudhnakam // Rajni_8.151</l>\n</lg>\n<lg>\n<l>paripellaṃ kaṭūṣṇaṃ ca kaphamārutanāśanam /</l>\n<l>vraṇadāhāmaśūlaghnaṃ raktadoṣaharaṃ param // Rajni_8.152</l>\n</lg>\n<lg>\n<l>hijjalo 'tha nadīkānto jalajo dīrghapattrakaḥ /</l>\n<l>nadījo niculo raktaḥ kārmukaḥ kathitaś ca saḥ // Rajni_8.153</l>\n</lg>\n<lg>\n<l>hijjalaḥ kaṭur uṣṇaś ca pavitro bhūtanāśanaḥ /</l>\n<l>vātāmayaharo nānāgrahasaṃcāradoṣajit // Rajni_8.154</l>\n</lg>\n<lg>\n<l>śaivālaṃ jalanīlī syāt śaivalaṃ jalajaṃ ca tat /</l>\n<l>śaivālaṃ śītalaṃ snigdhaṃ saṃtāpavraṇanāśanam // Rajni_8.155</l>\n</lg>\n<lg>\n<l>itthaṃ nānākaṇṭakiviṭapiprastāvavyākhyātairaṇḍādikatṛṇavistārāḍhyam /</l>\n<l>vargaṃ vidvān vaidyakaviṣayaprāvīṇyajñeyaṃ paṇyāraṇyakaguṇam īyād vaidyaḥ // Rajni_8.156</l>\n</lg>\n<lg>\n<l>durvārāṃ vikṛtiṃ svasevanavidāṃ bhindanti ye bhūyasā durvāhāś ca haṭhena kaṇṭakitayā sūkṣmāś ca ye kecana /</l>\n<l>teṣām eṣa mahāgamāntarabhuvām āraṇyakānāṃ kila krūrātaṅkabhayārtanirvṛtikaro vargaḥ satāṃ saṃmataḥ // Rajni_8.157</l>\n</lg>\n<lg>\n<l>dvijānāṃ yo rājā jayati racayann oṣadhigaṇaṃ pratīto 'yaṃ nṝṇām amṛtakaratāṃ dhārayati ca /</l>\n<l>amuṣyāyaṃ vargo nṛharikṛtinaḥ kāṅkṣati kṛtau sthitiṃ śālmalyādir vasubhir abhidhāśekharamaṇau // Rajni_8.158</l>\n</lg>\n\n<lg>\n<l>Rājanighaṇṭu, Prabhadrādivarga</l>\n<l>prabhadraḥ pañcadhā proktaḥ kāśmaryo laghupūrvakaḥ /</l>\n<l>dvir agnimanthaḥ śyonākadvitayaṃ cājaśṛṅgikā // Rajni_9.1</l>\n</lg>\n<lg>\n<l>kāśmaryāśmantakaś cātha karṇikāradvayaṃ tathā /</l>\n<l>vṛścikālī ca kuṭajas tadbījaṃ ca śirīṣakaḥ // Rajni_9.2</l>\n</lg>\n<lg>\n<l>karañjaḥ ṣaḍvidho 'ṅkolo nīlaḥ sarjāśvakarṇakau /</l>\n<l>tālaḥ śrītālahintālamāḍās tūlas tamālakaḥ // Rajni_9.3</l>\n</lg>\n<lg>\n<l>caturvidhaḥ kadambo 'tha vānīraḥ kumbhivetasaḥ /</l>\n<l>dhavaś ca dhanvano bhūrjas tiniśaś ca tato 'rjunaḥ // Rajni_9.4</l>\n</lg>\n<lg>\n<l>haridrudagdhāśākhoṭāḥ śāko 'tho śiṃśapātrayam /</l>\n<l>asanatrayaṃ ca varuṇaḥ putrajīvaś ca piṇḍikā // Rajni_9.5</l>\n</lg>\n<lg>\n<l>kāraskaro 'tha kaṭabhyau kṣavako devasarṣapaḥ /</l>\n<l>ḍahur vikaṅkataś ceti svarābdhigaṇitāḥ kramāt // Rajni_9.6</l>\n</lg>\n<lg>\n<l>atha nigaditaḥ prabhadraḥ picumandaḥ pāribhadrako nimbaḥ /</l>\n<l>kākaphalaḥ kīreṣṭo netāriṣṭaś ca sarvatobhadraḥ // Rajni_9.7</l>\n</lg>\n<lg>\n<l>dhamano viśīrṇaparṇaḥ pavaneṣṭaḥ pītasārakaḥ śītaḥ /</l>\n<l>varatikto 'riṣṭaphalo jyeṣṭhāmālakaś ca hiṅguniryāsaḥ // Rajni_9.8</l>\n</lg>\n<l>chardanaś cāgnidhamano jñeyā nāmnāṃ tu viṃśatiḥ // Rajni_9.9</l>\n<lg>\n<l>prabhadrakaḥ prabhavati śītatiktakaḥ kaphavraṇakṛmivamiśophaśāntaye /</l>\n<l>balāsabhid bahuviṣapittadoṣajid viśeṣato hṛdayavidāhaśāntikṛt // Rajni_9.10</l>\n</lg>\n<lg>\n<l>mahānimbo madodrekaḥ kārmukaḥ keśamuṣṭikaḥ /</l>\n<l>kākāṇḍo ramyako 'kṣīro mahātikto himadrumaḥ // Rajni_9.11</l>\n</lg>\n<lg>\n<l>mahānimbas tu śiśiraḥ kaṣāyaḥ kaṭutiktakaḥ /</l>\n<l>asradāhabalāsaghno viṣamajvaranāśanaḥ // Rajni_9.12</l>\n</lg>\n<lg>\n<l>kaiḍaryo 'nyo mahānimbo rāmaṇo ramaṇas tathā /</l>\n<l>girinimbo mahāriṣṭaḥ śuklaśālaḥ kaphāhvayaḥ // Rajni_9.13</l>\n</lg>\n<lg>\n<l>kaiḍaryaḥ kaṭukas tiktaḥ kaṣāyaḥ śītalo laghuḥ /</l>\n<l>saṃtāpaśoṣakuṣṭhāsrakṛmibhūtaviṣāpahaḥ // Rajni_9.14</l>\n</lg>\n<lg>\n<l>bhūnimbo nāryatiktaḥ syāt kairāto rāmasenakaḥ /</l>\n<l>kairātatiktako haimaḥ kāṇḍatiktaḥ kirātakaḥ // Rajni_9.15</l>\n</lg>\n<lg>\n<l>bhūnimbo vātalas tiktaḥ kaphapittajvarāpahaḥ /</l>\n<l>vraṇasaṃropaṇaḥ pathyaḥ kuṣṭhakaṇḍūtiśophanut // Rajni_9.16</l>\n</lg>\n<lg>\n<l>nepālanimbo naipālas tṛṇanimbo jvarāntakaḥ /</l>\n<l>nāḍītikto 'rdhatiktaś ca nidrāriḥ saṃnipātahā // Rajni_9.17</l>\n</lg>\n<lg>\n<l>nepālanimbaḥ śītoṣṇo yogavāhī laghus tathā /</l>\n<l>tikto 'tikaphapittāsraśophatṛṣṇājvarāpahaḥ // Rajni_9.18</l>\n</lg>\n<lg>\n<l>kaṇḍūlaḥ kṛṣṇagarbhaś ca somavalkapracetasī /</l>\n<l>bhadrāvatī mahākumbhī kaiḍaryo rāmasenakaḥ // Rajni_9.19</l>\n</lg>\n<lg>\n<l>kumudā cogragandhaś ca bhadrā rañjanakas tathā /</l>\n<l>kumbhī ca laghukāśmaryaḥ śrīparṇī ca tripañcadhā // Rajni_9.20</l>\n</lg>\n<lg>\n<l>kaṭphalaḥ kaṭur uṣṇaś ca kāsaśvāsajvarāpahaḥ /</l>\n<l>ugradāhaharo rucyo mukharogaśamapradaḥ // Rajni_9.21</l>\n</lg>\n<lg>\n<l>agnimantho 'gnimathanaḥ tarkārī vaijayantikā /</l>\n<l>vahnimantho 'raṇī ketuḥ śrīparṇī karṇikā jayā /</l>\n<l>nādeyī vijayānantā nadī yāvat trayodaśa // Rajni_9.22</l>\n</lg>\n<lg>\n<l>tarkārī kaṭur uṣṇā ca tiktānilakaphāpahā /</l>\n<l>śophaśleṣmāgnimāndyārśoviḍbandhādhmānanāśanī // Rajni_9.23</l>\n</lg>\n<lg>\n<l>kṣudrāgnimanthas tapano vijayā gaṇikārikā /</l>\n<l>araṇir laghumanthaś ca tejovṛkṣas tanutvacā // Rajni_9.24</l>\n</lg>\n<lg>\n<l>agnimanthadvayaṃ caiva tulyaṃ vīryarasādiṣu /</l>\n<l>tatprayogānusāreṇa yojayet svamanīṣayā // Rajni_9.25</l>\n</lg>\n<lg>\n<l>śyonākaḥ śukanāsaś ca kaṭvaṅgo 'tha kaṭaṃbharaḥ /</l>\n<l>mayūrajaṅgho 'ralukaḥ priyajīvaḥ kuṭannaṭaḥ // Rajni_9.26</l>\n</lg>\n<lg>\n<l>śyonākaḥ pṛthuśimbo 'nyo bhallako dīrghavṛntakaḥ /</l>\n<l>potavṛkṣaś ca ṭeṇṭūko bhūtasāro munidrumaḥ // Rajni_9.27</l>\n</lg>\n<lg>\n<l>niḥsāraḥ phalguvṛntākaḥ pūtipattro vasantakaḥ /</l>\n<l>maṇḍūkaparṇaḥ pītāṅgo jambūkaḥ pītapādakaḥ // Rajni_9.28</l>\n</lg>\n<lg>\n<l>vātāriḥ pītakaḥ śoṇaḥ kuṭanaś ca virecanaḥ /</l>\n<l>bhramareṣṭo barhijaṅgho netranetramitābhidhaḥ // Rajni_9.29</l>\n</lg>\n<lg>\n<l>śyonākayugalaṃ tiktaṃ śītalaṃ ca tridoṣajit /</l>\n<l>pittaśleṣmātisāraghnaṃ saṃnipātajvarāpaham // Rajni_9.30</l>\n</lg>\n<lg>\n<l>ṭeṇṭuphalaṃ kaṭūṣṇaṃ ca kaphavātaharaṃ laghu /</l>\n<l>dīpanaṃ pācanaṃ hṛdyaṃ rucikṛl lavaṇāmlakam // Rajni_9.31</l>\n</lg>\n<lg>\n<l>ajaśṛṅgī meṣaśṛṅgī vartikā sarpadaṃṣṭrikā /</l>\n<l>cakṣuṣyā tiktadugdhā ca putraśreṇī viṣāṇikā // Rajni_9.32</l>\n</lg>\n<lg>\n<l>ajaśṛṅgī kaṭus tiktā kaphārśaḥśūlaśophajit /</l>\n<l>cakṣuṣyā śvāsahṛdrogaviṣakāsātikuṣṭhajit // Rajni_9.33</l>\n</lg>\n<lg>\n<l>ajaśṛṅgīphalaṃ tiktaṃ kaṭūṣṇaṃ kaphavātajit /</l>\n<l>jaṭharānalakṛt hṛdyaṃ ruciraṃ lavaṇāmlakam // Rajni_9.34</l>\n</lg>\n<lg>\n<l>syāt kāśmaryaḥ kāśmarī kṛṣṇavṛntā hīrā bhadrā sarvatobhadrikā ca /</l>\n<l>śrīparṇī syāt sindhuparṇī subhadrā kambhārī sā kaṭphalā bhadraparṇī // Rajni_9.35</l>\n</lg>\n<lg>\n<l>kumudā ca gopabhadrā vidāriṇī kṣīriṇī mahābhadrā /</l>\n<l>madhuparṇī svabhadrā kṛṣṇā śvetā ca rohiṇī gṛṣṭiḥ // Rajni_9.36</l>\n</lg>\n<lg>\n<l>sthūlatvacā madhumatī suphalā medinī mahākumudā /</l>\n<l>sudṛḍhatvacā ca kathitā vijñeyonatriṃśatir nāmnām // Rajni_9.37</l>\n</lg>\n<lg>\n<l>kāśmarī kaṭukā tiktā gurūṣṇā kaphaśophanut /</l>\n<l>tridoṣaviṣadāhārtijvaratṛṣṇāsradoṣajit // Rajni_9.38</l>\n</lg>\n<lg>\n<l>aśmantakaś cendukaś ca kuddālaś cāmlapattrakaḥ /</l>\n<l>ślakṣṇatvak pīlupattraś ca smṛto yamalapattrakaḥ // Rajni_9.39</l>\n</lg>\n<lg>\n<l>aśmāntakenduśapharī śilāntaś cāmbudaḥ smṛtaḥ /</l>\n<l>pāṣāṇāntaka ity ukto vahnicandramitāhvayaḥ // Rajni_9.40</l>\n</lg>\n<lg>\n<l>aśmantakaḥ syān madhuraḥ kaṣāyaḥ suśītalaḥ pittaharaḥ pramehajit /</l>\n<l>vidāhatṛṣṇāviṣamajvarāpaho viṣārtivicchardiharaś ca bhūtajit // Rajni_9.41</l>\n</lg>\n<lg>\n<l>atha bhavati karṇikāro rājataruḥ pragrahaś ca kṛtamālaḥ /</l>\n<l>suphalaś ca parivyādho vyādhiripuḥ paṅktibījako vasusaṃjñaḥ // Rajni_9.42</l>\n</lg>\n<lg>\n<l>karṇikāro rase tiktaḥ kaṭūṣṇaḥ kaphaśūlahṛt /</l>\n<l>udarakṛmimehaghno vraṇagulmanivāraṇaḥ // Rajni_9.43</l>\n</lg>\n<lg>\n<l>āragvadho 'nyo manthāno rocanaś caturaṅgulaḥ /</l>\n<l>ārevato dīrghaphalo vyādhighāto nṛpadrumaḥ // Rajni_9.44</l>\n</lg>\n<lg>\n<l>hemapuṣpo rājataruḥ kaṇḍūghnaś ca jvarāntakaḥ /</l>\n<l>arujaḥ svarṇapuṣpaś ca svarṇadruḥ kuṣṭhasūdanaḥ // Rajni_9.45</l>\n</lg>\n<lg>\n<l>karṇābharaṇakaḥ prokto mahārājadrumaḥ smṛtaḥ /</l>\n<l>karṇikāro mahādiḥ syāt proktaś caikonaviṃśatiḥ // Rajni_9.46</l>\n</lg>\n<lg>\n<l>āragvadho 'timadhuraḥ śītaḥ śūlāpahārakaḥ /</l>\n<l>jvarakaṇḍūkuṣṭhamehakaphaviṣṭambhanāśanaḥ // Rajni_9.47</l>\n</lg>\n<lg>\n<l>vṛścikālī viṣāṇī ca viṣaghnī netrarogahā /</l>\n<l>uṣṭrikāpy aliparṇī ca dakṣiṇāvarttakī tathā // Rajni_9.48</l>\n</lg>\n<lg>\n<l>kalikāpy āgamāvarttā devalāṅgulikā tathā /</l>\n<l>karabhā bhūridugdhā ca karkaśā cāmarā ca sā // Rajni_9.49</l>\n</lg>\n<lg>\n<l>svarṇapuṣpā yugmaphalā tathā kṣīraviṣāṇikā /</l>\n<l>proktā bhāsurapuṣpā ca vasucandrasamāhvayā // Rajni_9.50</l>\n</lg>\n<lg>\n<l>vṛścikālī kaṭus tiktā soṣṇā hṛdvaktraśuddhikṛt /</l>\n<l>raktapittaharā balyā vibandhārocakāpahā // Rajni_9.51</l>\n</lg>\n<lg>\n<l>kuṭajaḥ kauṭajaḥ śakro vatsako girimallikā /</l>\n<l>kaliṅgo mallikāpuṣpaḥ prāvṛṣyaḥ śakrapādapaḥ // Rajni_9.52</l>\n</lg>\n<lg>\n<l>varatikto yavaphalaḥ saṃgrāhī pāṇḍuradrumaḥ /</l>\n<l>prāvṛṣeṇyo mahāgandhaḥ syāt pañcadaśadhābhidhaḥ // Rajni_9.53</l>\n</lg>\n<lg>\n<l>kuṭajaḥ kaṭutiktoṣṇaḥ kaṣāyaś cātisārajit /</l>\n<l>tatrāsito 'srapittaghnas tvagdoṣārśonikṛntanaḥ // Rajni_9.54</l>\n</lg>\n<lg>\n<l>indrayavā tu śakrāhvā śakrabījāni vatsakaḥ /</l>\n<l>tathā vatsakabījāni bhadrajā kuṭajāphalam // Rajni_9.55</l>\n</lg>\n<lg>\n<l>jñeyā bhadrayavā caiva bījāntā kuṭajābhidhā /</l>\n<l>tathā kaliṅgabījāni paryāyair daśadhābhidhā // Rajni_9.56</l>\n</lg>\n<lg>\n<l>indrayavā kaṭus tiktā śītā kaphavātaraktapittaharā /</l>\n<l>dāhātisāraśamano nānājvaradoṣaśūlamūlaghnī // Rajni_9.57</l>\n</lg>\n<lg>\n<l>śirīṣaḥ śītapuṣpaś ca bhaṇḍiko mṛdupuṣpakaḥ /</l>\n<l>śukeṣṭo barhipuṣpaś ca viṣahantā supuṣpakaḥ // Rajni_9.58</l>\n</lg>\n<lg>\n<l>uddānakaḥ śukatarur jñeyo lomaśapuṣpakaḥ /</l>\n<l>kapītanaḥ kaliṅgaś ca śyāmalaḥ śaṅkhinīphalaḥ /</l>\n<l>madhupuṣpas tathā vṛttapuṣpaḥ saptadaśāhvayaḥ // Rajni_9.59</l>\n</lg>\n<lg>\n<l>śirīṣaḥ kaṭukaḥ śīto viṣavātaharaḥ paraḥ /</l>\n<l>pāmāsṛkkuṣṭhakaṇḍūtitvagdoṣasya vināśanaḥ // Rajni_9.60</l>\n</lg>\n<lg>\n<l>karañjo naktamālaś ca pūtikaś cirabilvakaḥ /</l>\n<l>pūtiparṇo vṛddhaphalo rocanaś ca prakīryakaḥ // Rajni_9.61</l>\n</lg>\n<lg>\n<l>karañjaḥ kaṭur uṣṇaś ca cakṣuṣyo vātanāśanaḥ /</l>\n<l>tasya sneho 'tisnigdhaś ca vātaghnaḥ sthiradīptidaḥ // Rajni_9.62</l>\n</lg>\n<lg>\n<l>anyo ghṛtakarañjaḥ syāt prakīryo ghṛtaparṇakaḥ /</l>\n<l>snigdhapatras tapasvī ca viṣāriś ca virocanaḥ // Rajni_9.63</l>\n</lg>\n<lg>\n<l>ghṛtakarañjaḥ kaṭūṣṇo vātahṛd vraṇanāśanaḥ /</l>\n<l>sarvatvagdoṣaśamano viṣasparśavināśanaḥ // Rajni_9.64</l>\n</lg>\n<lg>\n<l>jñeyo mahākarañjo 'nyaḥ ṣaḍgrantho hasticāriṇī /</l>\n<l>udakīryā viṣaghnī ca kākaghnī madahastinī /</l>\n<l>aṅgāravallī śārṅgeṣṭā madhusattāvamāyinī // Rajni_9.65</l>\n</lg>\n<lg>\n<l>hastirohaṇakaś caiva jñeyo hastikarañjakaḥ /</l>\n<l>sumanāḥ kākabhāṇḍī ca madamattaś ca ṣoḍaśa // Rajni_9.66</l>\n</lg>\n<lg>\n<l>mahākarañjas tīkṣṇoṣṇaḥ kaṭuko viṣanāśanaḥ /</l>\n<l>kaṇḍūvicarcikākuṣṭhatvagdoṣavraṇanāśanaḥ // Rajni_9.67</l>\n</lg>\n<lg>\n<l>prakīryo rajanīpuṣpaḥ sumanāḥ pūtikarṇikaḥ /</l>\n<l>pūtikarañjaḥ kaiḍaryaḥ kalimālaś ca saptadhā // Rajni_9.68</l>\n</lg>\n<lg>\n<l>anyo gucchakarañjaḥ snigdhadalo gucchapucchako nandī /</l>\n<l>gucchī ca mātṛnandī sānando dantadhāvano vasavaḥ // Rajni_9.69</l>\n</lg>\n<lg>\n<l>karañjaḥ kaṭutiktoṣṇo viṣavātārtikṛntanaḥ /</l>\n<l>kaṇḍūvicarcikākuṣṭhasparśatvagdoṣanāśanaḥ // Rajni_9.70</l>\n</lg>\n<lg>\n<l>rīṭhākarañjakas tv anyo gucchalo gucchapuṣpakaḥ /</l>\n<l>rīṭhā gucchaphalo 'riṣṭo maṅgalyaḥ kumbhabījakaḥ /</l>\n<l>prakīryaḥ somavalkaś ca phenilo rudrasaṃjñakaḥ // Rajni_9.71</l>\n</lg>\n<lg>\n<l>rīṭhākarañjas tiktoṣṇaḥ kaṭuḥ snigdhaś ca vātajit /</l>\n<l>kaphaghnaḥ kuṣṭhakaṇḍūtiviṣavisphoṭanāśanaḥ // Rajni_9.72</l>\n</lg>\n<lg>\n<l>aṅkolaḥ koṭharo recī gūḍhapatro nikocakaḥ /</l>\n<l>guptasnehaḥ pītasāro madano gūḍhamallikā // Rajni_9.73</l>\n</lg>\n<lg>\n<l>pītas tāmraphalo jñeyo dīrghakālo guṇāḍhyakaḥ /</l>\n<l>kolaḥ kolambakarṇaś ca gandhapuṣpaś ca rocanaḥ /</l>\n<l>vijñānatailagarbhaś ca smṛtisaṃkhyābhidhā smṛtaḥ // Rajni_9.74</l>\n</lg>\n<lg>\n<l>aṅkolaḥ kaṭukaḥ snigdho viṣalūtādidoṣanut /</l>\n<l>kaphānilaharaḥ sūtaśuddhikṛt recanīyakaḥ // Rajni_9.75</l>\n</lg>\n<lg>\n<l>nīlas tu nīlavṛkṣo vātāriḥ śophanāśano nakhanāmā /</l>\n<l>nakhavṛkṣaś ca nakhālur nakhapriyo diggajendramitasaṃjñaḥ // Rajni_9.76</l>\n</lg>\n<lg>\n<l>nīlavṛkṣas tu kaṭukaḥ kaṣāyoṣṇo laghus tathā /</l>\n<l>vātāmayapraśamano nānāśvayathunāśanaḥ // Rajni_9.77</l>\n</lg>\n<lg>\n<l>sarjaḥ sarjarasaḥ śālaḥ kālakuṭo rajodbhavaḥ /</l>\n<l>vallīvṛkṣaś cīraparṇo rālaḥ kārśyo 'jakarṇakaḥ // Rajni_9.78</l>\n</lg>\n<lg>\n<l>vastakarṇaḥ kaṣāyī ca lalano gandhavṛkṣakaḥ /</l>\n<l>vaṃśaś ca śālaniryāso divyasāraḥ sureṣṭakaḥ /</l>\n<l>śūro 'gnivallabhaś caiva yakṣadhūpaḥ susiddhakaḥ // Rajni_9.79</l>\n</lg>\n<lg>\n<l>sarjas tu kaṭutiktoṣṇo himaḥ snigdho 'tisārajit /</l>\n<l>pittāsradoṣakuṣṭhaghnaḥ kaṇḍūvisphoṭavātajit // Rajni_9.80</l>\n</lg>\n<lg>\n<l>jaraṇadrumo 'śvakarṇas tārkṣyaprasavaś ca śasyasaṃvaraṇaḥ /</l>\n<l>dhanyaś ca dīrghaparṇaḥ kuśikataruḥ kauśikaś cāpi // Rajni_9.81</l>\n</lg>\n<lg>\n<l>aśvakarṇaḥ kaṭus tiktaḥ snigdhaḥ pittāsranāśanaḥ /</l>\n<l>jvaravisphoṭakaṇḍūghnaḥ śirodoṣārtikṛntanaḥ // Rajni_9.82</l>\n</lg>\n<lg>\n<l>tālas tāladrumaḥ patrī dīrghaskandho dhvajadrumaḥ /</l>\n<l>tṛṇarājo madhuraso madāḍhyo dīrghapādapaḥ // Rajni_9.83</l>\n</lg>\n<lg>\n<l>cirāyus tarurājaś ca gajabhakṣyo dṛḍhacchadaḥ /</l>\n<l>dīrghapatro gucchapatro 'py āsavadruś ca ṣoḍaśa // Rajni_9.84</l>\n</lg>\n<lg>\n<l>tālaś ca madhuraḥ śītapittadāhaśramāpahaḥ /</l>\n<l>saraś ca kaphapittaghno madakṛd dāhaśoṣanut // Rajni_9.85</l>\n</lg>\n<lg>\n<l>śrītālo madhutālaś ca lakṣmītālo mṛducchadaḥ /</l>\n<l>viśālapatro lekhārho masīlekhyadalas tathā /</l>\n<l>śirālapatrakaś caiva yāmyodbhūto navāhvayaḥ // Rajni_9.86</l>\n</lg>\n<lg>\n<l>śrītālo madhuro 'tyantam īṣac caiva kaṣāyakaḥ /</l>\n<l>pittajit kaphakārī ca vātam īṣat prakopayet // Rajni_9.87</l>\n</lg>\n<lg>\n<l>hintālaḥ sthūlatālaś ca valkapatro bṛhaddalaḥ /</l>\n<l>garbhasrāvī latātālo bhīṣaṇo bahukaṇṭakaḥ // Rajni_9.88</l>\n</lg>\n<lg>\n<l>sthirapatro dvidhālekhyaḥ śirāpatraḥ sthirāṅghripaḥ /</l>\n<l>amlasāro bṛhattālaḥ syāc caturdaśadhābhidhaḥ // Rajni_9.89</l>\n</lg>\n<lg>\n<l>hintālo madhurāmlaś ca kaphakṛt pittadāhanut /</l>\n<l>śramatṛṣṇāpahārī ca śiśiro vātadoṣanut // Rajni_9.90</l>\n</lg>\n<lg>\n<l>māḍo māḍadrumo dīrgho dhvajavṛkṣo vitānakaḥ /</l>\n<l>madyadrumo mohakārī madadrur ṛjur aṅkadhā // Rajni_9.91</l>\n</lg>\n<lg>\n<l>māḍas tu śiśiro rucyaḥ kaṣāyaḥ pittadāhakṛt /</l>\n<l>tṛṣṇāpaho marutkārī śramahṛt śleṣmakārakaḥ // Rajni_9.92</l>\n</lg>\n<lg>\n<l>tūlaṃ tūdaṃ brahmakāṣṭhaṃ brāhmaṇeṣṭaṃ ca yūpakam /</l>\n<l>brahmadāru supuṣpaṃ ca surūpaṃ nīlavṛntakam /</l>\n<l>kramukaṃ viprakāṣṭhaṃ ca mṛdusāraṃ dvibhūmitam // Rajni_9.93</l>\n</lg>\n<lg>\n<l>tūlaṃ tu madhurāmlaṃ syāt vātapittaharaṃ saram /</l>\n<l>dāhapraśamanaṃ vṛṣyaṃ kaṣāyaṃ kaphanāśanam // Rajni_9.94</l>\n</lg>\n<lg>\n<l>tamālo nīlatālaḥ syāt kālaskandhas tamālakaḥ /</l>\n<l>nīladhvajaś ca tāpiñchaḥ kālatālo mahābalaḥ // Rajni_9.95</l>\n</lg>\n<lg>\n<l>tamālo madhuro balyo vṛṣyaś ca śiśiro guruḥ /</l>\n<l>kaphapittatṛṣādāhaśramabhrāntikaraḥ paraḥ // Rajni_9.96</l>\n</lg>\n<lg>\n<l>kadambo vṛttapuṣpaś ca surabhir lalanāpriyaḥ /</l>\n<l>kādambaryaḥ sindhupuṣpo madāḍhyaḥ karṇapūrakaḥ // Rajni_9.97</l>\n</lg>\n<lg>\n<l>kadambas tiktakaṭukaḥ kaṣāyo vātanāśanaḥ /</l>\n<l>śītalaḥ kaphapittārtināśanaḥ śukravardhanaḥ // Rajni_9.98</l>\n</lg>\n<lg>\n<l>dhārākadambaḥ prāvṛṣyaḥ pulakī bhṛṅgavallabhaḥ /</l>\n<l>meghāgamapriyo nīpaḥ prāvṛṣeṇyaḥ kadambakaḥ // Rajni_9.99</l>\n</lg>\n<lg>\n<l>dhūlīkadambaḥ kramukaprasūnaḥ parāgapuṣpo balabhadrasaṃjñakaḥ /</l>\n<l>vasantapuṣpo makarandavāso bhṛṅgapriyo reṇukadambako 'ṣṭau // Rajni_9.100</l>\n</lg>\n<lg>\n<l>bhūmīkadambo bhūnimbo bhūmijo bhṛṅgavallabhaḥ /</l>\n<l>laghupuṣpo vṛttapuṣpo viṣaghno vraṇahārakaḥ // Rajni_9.101</l>\n</lg>\n<lg>\n<l>trikadambāḥ kaṭur varṇyā viṣaśophaharā himāḥ /</l>\n<l>kaṣāyāḥ pittalās tiktā vīryavṛddhikarāḥ parāḥ // Rajni_9.102</l>\n</lg>\n<lg>\n<l>vānīro vṛttapuṣpaś ca śākhālo jalavetasaḥ /</l>\n<l>vyādhighātaḥ parivyādho nādeyo jalasambhavaḥ // Rajni_9.103</l>\n</lg>\n<lg>\n<l>vānīras tiktaśiśiro rakṣoghno vraṇaśodhanaḥ /</l>\n<l>pittāsrakaphadoṣaghnaḥ saṃgrāhī ca kaṣāyakaḥ // Rajni_9.104</l>\n</lg>\n<lg>\n<l>kumbhī romāluviṭapī romaśaḥ parpaṭadrumaḥ /</l>\n<l>kumbhī kaṭuḥ kaṣāyoṣṇo grāhī vātakaphāpahaḥ // Rajni_9.105</l>\n</lg>\n<lg>\n<l>vetaso niculo jñeyo vañjulo dīrghapatrakaḥ /</l>\n<l>kalano mañjarīnamraḥ suṣeṇo gandhapuṣpakaḥ // Rajni_9.106</l>\n</lg>\n<lg>\n<l>vetasaḥ kaṭukaḥ svāduḥ śīto bhūtavināśanaḥ /</l>\n<l>pittaprakopaṇo rucyo vijñeyo dīpanaḥ paraḥ /</l>\n<l>raktapittodbhavaṃ rogaṃ kuṣṭhadoṣaṃ ca nāśayet // Rajni_9.107</l>\n</lg>\n<lg>\n<l>dhavo dṛḍhatarur gauraḥ kaṣāyo madhuratvacaḥ /</l>\n<l>śuklavṛkṣaḥ pāṇḍutarur dhavalaḥ pāṇḍuro nava // Rajni_9.108</l>\n</lg>\n<lg>\n<l>dhavaḥ kaṣāyaḥ kaṭukaḥ kaphaghno 'nilanāśanaḥ /</l>\n<l>pittaprakopaṇo rucyo vijñeyo dīpanaḥ paraḥ // Rajni_9.109</l>\n</lg>\n<lg>\n<l>dhanvano raktakusumo dhanuvṛkṣo mahābalaḥ /</l>\n<l>rujāpahaḥ picchalako rūkṣaḥ svāduphalaś ca saḥ // Rajni_9.110</l>\n</lg>\n<lg>\n<l>dhanvanaḥ kaṭukoṣṇaś ca kaṣāyaḥ kaphanāśanaḥ /</l>\n<l>dāhaśoṣakaro grāhī kaṇṭhāmayaśamapradaḥ // Rajni_9.111</l>\n</lg>\n<lg>\n<l>bhūrjo valkadrumo bhurjaḥ sucarmā bhūrjapatrakaḥ /</l>\n<l>citratvag bindupatraś ca rakṣāpatro vicitrakaḥ /</l>\n<l>bhūtaghno mṛdupatraś ca śailendrastho dvibhūmitaḥ // Rajni_9.112</l>\n</lg>\n<lg>\n<l>bhūrjaḥ kaṭukaṣāyoṣṇo bhūtarakṣākaraḥ paraḥ /</l>\n<l>tridoṣaśamanaḥ pathyo duṣṭakauṭilyanāśanaḥ // Rajni_9.113</l>\n</lg>\n<lg>\n<l>tiniśaḥ syandanaś cakrī śatāṅgaḥ śakaṭo rathaḥ /</l>\n<l>rathiko bhasmagarbhaś ca meṣī jaladharo daśa // Rajni_9.114</l>\n</lg>\n<lg>\n<l>tiniśas tu kaṣāyoṣṇaḥ kapharaktātisārajit /</l>\n<l>grāhako dāhajanano vātāmayaharaḥ paraḥ // Rajni_9.115</l>\n</lg>\n<lg>\n<l>arjunaḥ śambaraḥ pārthaś citrayodhī dhanaṃjayaḥ /</l>\n<l>vairāntakaḥ kirīṭī ca gāṇḍīvī śivamallakaḥ // Rajni_9.116</l>\n</lg>\n<lg>\n<l>savyasācī nadīsarjaḥ karṇāriḥ kuruvīrakaḥ /</l>\n<l>kaunteya indrasūnuś ca vīradruḥ kṛṣṇasārathiḥ /</l>\n<l>pṛthājaḥ phālguno dhanvī kakubhaś caikaviṃśatiḥ // Rajni_9.117</l>\n</lg>\n<lg>\n<l>arjunas tu kaṣāyoṣṇaḥ kaphaghno vraṇanāśanaḥ /</l>\n<l>pittaśramatṛṣārtighno mārutāmayakopanaḥ // Rajni_9.118</l>\n</lg>\n<lg>\n<l>haridruḥ pītadāruḥ syāt pītakāṣṭhaś ca pītakaḥ /</l>\n<l>kadambakaḥ supuṣpaś ca surāhvaḥ pītakadrumaḥ // Rajni_9.119</l>\n</lg>\n<lg>\n<l>haridruḥ śītalas tikto maṅgalyaḥ pittavāntijit /</l>\n<l>aṅgakāntikaro balyo nānātvagdoṣanāśanaḥ // Rajni_9.120</l>\n</lg>\n<lg>\n<l>dagdhā dagdharuhā proktā dagdhikā ca sthaleruhā /</l>\n<l>romaśā karkaśadalā bhasmarohā sudagdhikā // Rajni_9.121</l>\n</lg>\n<lg>\n<l>dagdhā kaṭukaṣāyoṣṇā kaphavātanikṛntanī /</l>\n<l>pittaprakopaṇī caiva jaṭharānaladīpanī // Rajni_9.122</l>\n</lg>\n<lg>\n<l>śākhoṭaḥ syād bhūtavṛkṣo gavākṣī yūkāvāso bhūrjapatraś ca pītaḥ /</l>\n<l>kauśikyo 'jakṣīranāśaś ca sūktas tiktoṣṇo 'yaṃ pittakṛd vātahārī // Rajni_9.123</l>\n</lg>\n<lg>\n<l>śākaḥ krakacapatraḥ syāt kharapatro 'tipatrakaḥ /</l>\n<l>mahīsahaḥ śreṣṭakāṣṭhaḥ sthirasāro gṛhadrumaḥ // Rajni_9.124</l>\n</lg>\n<lg>\n<l>śākas tu sārakaḥ proktaḥ pittadāhaśramāpahaḥ /</l>\n<l>kaphaghnaṃ madhuraṃ rucyaṃ kaṣāyaṃ śākavalkalam // Rajni_9.125</l>\n</lg>\n<lg>\n<l>śiṃśapā tu mahāśyāmā kṛṣṇasārā ca dhūmrikā /</l>\n<l>tīkṣṇasārā ca dhīrā ca kapilā kṛṣṇaśiṃśapā // Rajni_9.126</l>\n</lg>\n<lg>\n<l>śyāmādiśiṃśapā tiktā kaṭūṣṇā kaphavātanut /</l>\n<l>naṣṭājīrṇaharā dīpyā śophātīsārahāriṇī // Rajni_9.127</l>\n</lg>\n<lg>\n<l>śiṃśapānyā śvetapatrā sitāhvādiś ca śiṃśapā /</l>\n<l>śvetādiśiṃśapā tiktā śiśirā pittadāhanut // Rajni_9.128</l>\n</lg>\n<lg>\n<l>kapilā śiṃśapā cānyā pītā kapilaśiṃśapā /</l>\n<l>sāriṇī kapilākṣī ca bhasmagarbhā kuśiṃśapā // Rajni_9.129</l>\n</lg>\n<lg>\n<l>kapilā śiṃśapā tiktā śītavīryā śramāpahā /</l>\n<l>vātapittajvaraghnī ca chardihikkāvināśinī // Rajni_9.130</l>\n</lg>\n<lg>\n<l>śiṃśapātritayaṃ varṇyaṃ himaśophavisarpajit /</l>\n<l>pittadāhapraśamanaṃ balyaṃ rucikaraṃ param // Rajni_9.131</l>\n</lg>\n<lg>\n<l>asanas tu mahāsarjaḥ saurir bandhūkapuṣpakaḥ /</l>\n<l>priyako bījavṛkṣaś ca nīlakaḥ priyaśālakaḥ // Rajni_9.132</l>\n</lg>\n<lg>\n<l>asanaḥ kaṭur uṣṇaś ca tikto vātārtidoṣanut /</l>\n<l>sārako galadoṣaghno raktamaṇḍalanāśanaḥ // Rajni_9.133</l>\n</lg>\n<lg>\n<l>dvitīyo nīlabījaḥ syān nīlapatraḥ sunīlakaḥ /</l>\n<l>nīladrumo nīlasāro nīlaniryāsako rasaiḥ // Rajni_9.134</l>\n</lg>\n<lg>\n<l>bījavṛkṣau kaṭū śītau kaṣāyau kuṣṭhanāśanau /</l>\n<l>sārakau kaṇḍudadrughnau śreṣṭhas tatrāsitas tayoḥ // Rajni_9.135</l>\n</lg>\n<lg>\n<l>varuṇaḥ śvetapuṣpaś ca tiktaśākaḥ kumārakaḥ /</l>\n<l>śvetadrumaḥ sādhuvṛkṣaḥ tamālo mārutāpahaḥ // Rajni_9.136</l>\n</lg>\n<lg>\n<l>varuṇaḥ kaṭur uṣṇaś ca raktadoṣaharaḥ paraḥ /</l>\n<l>śīrṣavātaharaḥ snigdho dīpyo vidradhivātajit // Rajni_9.137</l>\n</lg>\n<lg>\n<l>putrajīvaḥ pavitraś ca garbhadaḥ sutajīvakaḥ /</l>\n<l>kuṭajīvo 'patyajīvaḥ siddhido 'patyajīvakaḥ // Rajni_9.138</l>\n</lg>\n<lg>\n<l>putrajīvo himo vṛṣyaḥ śleṣmado garbhajīvadaḥ /</l>\n<l>cakṣuṣyaḥ pittaśamano dāhatṛṣṇānivāraṇaḥ // Rajni_9.139</l>\n</lg>\n<lg>\n<l>mahāpiṇḍītaruḥ proktaḥ śvetapiṇḍītakaś ca saḥ /</l>\n<l>karahāṭaḥ kṣuraś caiva śastrakośataruḥ saraḥ // Rajni_9.140</l>\n</lg>\n<lg>\n<l>piṇḍītaruḥ kaṣāyoṣṇas tridoṣaśamano 'pi ca /</l>\n<l>carmarogāpahaś caiva viśeṣād raktadoṣajit // Rajni_9.141</l>\n</lg>\n<lg>\n<l>kāraskaras tu kimpāko viṣatindur viṣadrumaḥ /</l>\n<l>garadrumo ramyaphalaḥ kupākaḥ kālakūṭakaḥ // Rajni_9.142</l>\n</lg>\n<lg>\n<l>kāraskaraḥ kaṭūṣṇaś ca tiktaḥ kuṣṭhavināśanaḥ /</l>\n<l>vātāmayāsrakaṇḍūtikaphāmārśovraṇāpahaḥ // Rajni_9.143</l>\n</lg>\n<lg>\n<l>kaṭabhī nābhikā śauṇḍī pāṭalī kiṇihī tathā /</l>\n<l>madhureṇuḥ kṣudraśāmā kaiḍaryaḥ śyāmalā nava // Rajni_9.144</l>\n</lg>\n<lg>\n<l>śitādikaṭabhī śvetā kiṇihī girikarṇikā /</l>\n<l>śirīṣapatrā kālindī śatapādī viṣaghnikā /</l>\n<l>mahāśvetā mahāśauṇḍī mahādikaṭabhī tathā // Rajni_9.145</l>\n</lg>\n<lg>\n<l>kaṭabhī bhavet kaṭūṣṇā gulmaviṣādhmānaśūladoṣaghnī /</l>\n<l>vātakaphājīrṇarujāśamanī śvetā ca tatra guṇayuktā // Rajni_9.146</l>\n</lg>\n<lg>\n<l>kṣavakaḥ kṣurakas tīkṣṇaḥ krūro bhūtāṅkuśaḥ kṣavaḥ /</l>\n<l>rājodvejanasaṃjñaś ca bhūtadrāvī grahāhvayaḥ // Rajni_9.147</l>\n</lg>\n<lg>\n<l>bhūtāṅkuśas tīvragandhaḥ kaṣāyoṣṇaḥ kaṭus tathā /</l>\n<l>bhūtagrahādidoṣaghnaḥ kaphavātanikṛntanaḥ // Rajni_9.148</l>\n</lg>\n<lg>\n<l>devasarṣapakaś cākṣo badaro raktamūlakaḥ /</l>\n<l>surasarṣapakaś caindras tathā sūkṣmadalaḥ smṛtaḥ /</l>\n<l>sarṣapo nirjarādiḥ syāt kurarāṅghrir navābhidhaḥ // Rajni_9.149</l>\n</lg>\n<lg>\n<l>devasarṣapanāmā tu kaṭūṣṇaḥ kaphanāśanaḥ /</l>\n<l>jantudoṣaharo rucyo vaktrāmayaviśodhanaḥ // Rajni_9.150</l>\n</lg>\n<lg>\n<l>lakuco likucaḥ śālaḥ kaṣāyī dṛḍhavalkalaḥ /</l>\n<l>ḍahuḥ kārśyaś ca śūraś ca sthūlaskandho navāhvayaḥ // Rajni_9.151</l>\n</lg>\n<lg>\n<l>lakucaḥ svarase tiktaḥ kaṣāyoṣṇo laghus tathā /</l>\n<l>kaphadoṣaharo dāhī malasaṃgrahadāyakaḥ // Rajni_9.152</l>\n</lg>\n<lg>\n<l>vikaṅkato vyāghrapādo granthilaḥ svādukaṇṭakaḥ /</l>\n<l>kaṇṭhapādo bahuphalo gopaghoṇṭā sruvadrumaḥ // Rajni_9.153</l>\n</lg>\n<lg>\n<l>mṛduphalo dantakāṣṭho yajñīyo brahmapādapaḥ /</l>\n<l>piṇḍarohiṇakaḥ pūtaḥ kiṅkiṇī ca tripañcadhā // Rajni_9.154</l>\n</lg>\n<lg>\n<l>vikaṅkato 'mlamadhuraḥ pāke 'timadhuro laghuḥ /</l>\n<l>dīpanaḥ kāmalāsraghnaḥ pācanaḥ pittanāśanaḥ // Rajni_9.155</l>\n</lg>\n<lg>\n<l>itthaṃ vanyamahīruhāhvayaguṇābhikhyānamukhyānayā bhaṅgyā bhaṅguritābhidhāntaramahābhogaśriyā bhāsvaram /</l>\n<l>vaidyo vai dyatu vargam enam akhilaṃ vijñāya vaijñānikaḥ prajñālokavijṛmbhaṇena sahasā svairaṃ gadānāṃ gaṇam // Rajni_9.156</l>\n</lg>\n<lg>\n<l>ye vṛścanti nṛṇāṃ gadān gurutarān ākramya vīryāsinā ye sthitvāpi vane guṇena sarujāṃ svenāvanaṃ tanvate /</l>\n<l>teṣām eṣa mahān asīmamahimā vanyātmanāṃ vāsabhūr vṛkṣāṇāṃ bhaṇito bhiṣagbhir asamo yo vṛkṣavargākhyayā // Rajni_9.157</l>\n</lg>\n<lg>\n<l>yaḥ kāśmīrakulojjvalāmbujavanīhaṃso 'pi saṃsevyate nityollāsitanīlakaṇṭhamanasaḥ prītyādyabhagnaśriyā /</l>\n<l>tasyāyaṃ navamaḥ kṛtau naraharer vargaḥ prabhadrādiko bhadrātmany abhidhānaśekharaśikhācūḍāmaṇau saṃsthitaḥ // Rajni_9.158</l>\n</lg>\n\n<lg>\n<l>Rājanighaṇṭu, Karavīrādivarga</l>\n<l>caturdhā karavīro 'tha dhattūratritayaṃ tathā /</l>\n<l>kovidāro 'bdhir arkaḥ syān nameruḥ kiṃśukas tathā // Rajni_10.1</l>\n</lg>\n<lg>\n<l>punnāgas tilako 'gastyaḥ pāṭalyau ca dvidhā smṛte /</l>\n<l>aśokaś campako dhanvī ketakī dvividhā tathā // Rajni_10.2</l>\n</lg>\n<lg>\n<l>sindūrī ca tathā jātī mudgaraḥ śatapatrikā /</l>\n<l>mallikā ca caturdhā syād vāsantī navamallikā // Rajni_10.3</l>\n</lg>\n<lg>\n<l>atimukto dvidhā yūthī kubjako mucakundakaḥ /</l>\n<l>karuṇī mādhavī cātha gaṇikārī ca kundakaḥ // Rajni_10.4</l>\n</lg>\n<lg>\n<l>bakakevikabandhūkās trisandhiś ca japā tathā /</l>\n<l>proktā bhramaramārī ca taruṇy amlānakas tathā // Rajni_10.5</l>\n</lg>\n<lg>\n<l>kiṅkirāto 'tha bālākhyo jhiṇṭikā coṣṭrakāṇḍikā /</l>\n<l>tagaraṃ damanadvandvaṃ tulasī maruvo dvidhā // Rajni_10.6</l>\n</lg>\n<lg>\n<l>arjakaś ca caturgaṅgā patrī pācī ca bālakaḥ /</l>\n<l>barbaro mañcikāpatraḥ proktā cārāmaśītalā // Rajni_10.7</l>\n</lg>\n<lg>\n<l>atha kamalapuṇḍarīkāhvayakokanadāni padminī caiva /</l>\n<l>padmākṣaṃ ca mṛṇālaṃ tatkandaḥ kesaraś ca tathā // Rajni_10.8</l>\n</lg>\n<lg>\n<l>utpalakumudakuvalayam utpalinī cāṅkavasumityā /</l>\n<l>uttaṃsanāmni varge dravyāṇy atropadiśyante // Rajni_10.9</l>\n</lg>\n<lg>\n<l>karavīro mahāvīro hayamāro 'śvamārakaḥ /</l>\n<l>hayaghnaḥ pratihāsaś ca śatakundo 'śvarodhakaḥ // Rajni_10.10</l>\n</lg>\n<lg>\n<l>hayārir vīrakaḥ kundaḥ śakundaḥ śvetapuṣpakaḥ /</l>\n<l>aśvāntakas tathāśvaghno nakharāhvo 'śvanāśakaḥ // Rajni_10.11</l>\n</lg>\n<lg>\n<l>sthalādikumudaḥ prokto divyapuṣpo harapriyaḥ /</l>\n<l>gaurīpuṣpaḥ siddhapuṣpo dvikarāhvaḥ prakīrttitaḥ // Rajni_10.12</l>\n</lg>\n<lg>\n<l>karavīraḥ kaṭus tīkṣṇaḥ kuṣṭhakaṇḍūtināśanaḥ /</l>\n<l>vraṇārtiviṣavisphoṭaśamano 'śvamatipradaḥ // Rajni_10.13</l>\n</lg>\n<lg>\n<l>raktakaravīrako 'nyo raktaprasavo gaṇeśakusumaś ca /</l>\n<l>caṇḍīkusumaḥ krūro bhūtadrāvī ravipriyo munibhiḥ // Rajni_10.14</l>\n</lg>\n<lg>\n<l>raktas tu karavīraḥ syāt kaṭustīkṣṇo viśodhakaḥ /</l>\n<l>tvagdoṣavraṇakaṇḍūtikuṣṭhahārī viṣāpahaḥ // Rajni_10.15</l>\n</lg>\n<lg>\n<l>pītakaravīrako 'nyaḥ pītaprasavaḥ sugandhikusumaś ca /</l>\n<l>kṛṣṇas tu kṛṣṇakusumaś caturvidho 'yaṃ guṇe tulyaḥ // Rajni_10.16</l>\n</lg>\n<lg>\n<l>dhattūraḥ kitavo dhūrtta unmattaḥ kanakāhvayaḥ /</l>\n<l>śaṭho mātulakaḥ śyāmo madanaḥ śivaśekharaḥ // Rajni_10.17</l>\n</lg>\n<lg>\n<l>kharjūghnaḥ kāhalāpuṣpaḥ khalaḥ kaṇṭaphalas tathā /</l>\n<l>mohanaḥ kalabhonmattaḥ śaivaḥ saptadaśāhvayaḥ // Rajni_10.18</l>\n</lg>\n<lg>\n<l>dhattūraḥ kaṭur uṣṇaś ca kāntikārī vraṇārtinut /</l>\n<l>tvagdoṣakharjūkaṇḍūtijvarahārī bhramapradaḥ // Rajni_10.19</l>\n</lg>\n<lg>\n<l>kṛṣṇadhattūrakaḥ siddhaḥ kanakaḥ sacivaḥ śivaḥ /</l>\n<l>kṛṣṇapuṣpo viṣārātiḥ krūradhūrtaś ca kīrtitaḥ // Rajni_10.20</l>\n</lg>\n<lg>\n<l>rājadhattūrakaś cānyo rājadhūrto mahāśaṭhaḥ /</l>\n<l>nistraiṇipuṣpako bhrānto rājasvarṇaḥ ṣaḍāhvayaḥ // Rajni_10.21</l>\n</lg>\n<lg>\n<l>sitanīlakṛṣṇalohitapītaprasavāś ca santi dhattūrāḥ /</l>\n<l>sāmānyaguṇopetās teṣu guṇāḍhyas tu kṛṣṇakusumaḥ syāt // Rajni_10.22</l>\n</lg>\n<lg>\n<l>kovidāraḥ kāñcanāraḥ kuddālaḥ kanakārakaḥ /</l>\n<l>kāntapuṣpaś ca karakaḥ kāntāro yamalacchadaḥ // Rajni_10.23</l>\n</lg>\n<lg>\n<l>pītapuṣpaḥ suvarṇāro girijaḥ kāñcanārakaḥ /</l>\n<l>yugmapatro mahāpuṣpaḥ syāc caturdaśadhābhidhaḥ // Rajni_10.24</l>\n</lg>\n<lg>\n<l>kovidāraḥ kaṣāyaḥ syāt saṃgrāhī vraṇaropaṇaḥ /</l>\n<l>dīpanaḥ kaphavātaghno mūtrakṛcchranibarhaṇaḥ // Rajni_10.25</l>\n</lg>\n<lg>\n<l>arkaḥ kṣīradalaḥ pucchī pratāpaḥ kṣīrakāṇḍakaḥ /</l>\n<l>vikṣīro bhāskaraḥ kṣīrī kharjūghnaḥ śivapuṣpakaḥ // Rajni_10.26</l>\n</lg>\n<lg>\n<l>bhañjanaḥ kṣīraparṇī syāt savitā ca vikīraṇaḥ /</l>\n<l>sūryāhvaś ca sadāpuṣpo ravir āsphoṭakas tathā /</l>\n<l>tūlaphalaḥ śukaphalo viṃśatiś ca samāhvayaḥ // Rajni_10.27</l>\n</lg>\n<lg>\n<l>arkas tu kaṭur uṣṇaś ca vātajid dīpanīyakaḥ /</l>\n<l>śophavraṇaharaḥ kaṇḍūkuṣṭhakrimivināśanaḥ // Rajni_10.28</l>\n</lg>\n<lg>\n<l>śuklārkas tapanaḥ śvetaḥ pratāpaś ca sitārkakaḥ /</l>\n<l>supuṣpaḥ śaṅkarādiḥ syād atyarko vṛttamallikā // Rajni_10.29</l>\n</lg>\n<lg>\n<l>śvetārkaḥ kaṭutiktoṣṇo malaśodhanakārakaḥ /</l>\n<l>mūtrakṛcchrāsraśophārtivraṇadoṣavināśanaḥ // Rajni_10.30</l>\n</lg>\n<lg>\n<l>rājārko vasuko 'larko mandāro gaṇarūpakaḥ /</l>\n<l>kāṣṭhīlaś ca sadāpuṣpo jñeyo 'tra saptasaṃmitaḥ // Rajni_10.31</l>\n</lg>\n<lg>\n<l>rājārkaḥ kaṭutiktoṣṇaḥ kaphamedoviṣāpahaḥ /</l>\n<l>vātakuṣṭhavraṇān hanti śophakaṇḍūvisarpanut // Rajni_10.32</l>\n</lg>\n<lg>\n<l>śvetamandārakas tv anyaḥ pṛthvī kuravakaḥ smṛtaḥ /</l>\n<l>dīrghapuṣpaḥ sitālarko dīrghātyarkaḥ rasāhvayaḥ // Rajni_10.33</l>\n</lg>\n<lg>\n<l>śvetamandārako 'tyuṣṇas tikto malaviśodhanaḥ /</l>\n<l>mūtrakṛcchravraṇān hanti krimīn atyantadāruṇān // Rajni_10.34</l>\n</lg>\n<lg>\n<l>nameruḥ surapunnāgaḥ sureṣṭaḥ suraparṇikā /</l>\n<l>suratuṅgaś ca pañcāhvaḥ punnāgaguṇasaṃyutaḥ // Rajni_10.35</l>\n</lg>\n<lg>\n<l>palāśaḥ kiṃśukaḥ parṇo vātapotho 'tha yājñikaḥ /</l>\n<l>triparṇo vakrapuṣpaś ca pūtadrur brahmavṛkṣakaḥ /</l>\n<l>brahmopanetā kāṣṭhadruḥ paryāyaikādaśa smṛtāḥ // Rajni_10.36</l>\n</lg>\n<lg>\n<l>palāśas tu kaṣāyoṣṇaḥ krimidoṣavināśanaḥ /</l>\n<l>tadbījaṃ pāmakaṇḍūtidadrutvagdoṣanāśakṛt // Rajni_10.37</l>\n</lg>\n<lg>\n<l>tasya puṣpaṃ ca soṣṇaṃ ca kaṇḍūkuṣṭhārttināśanam /</l>\n<l>raktaḥ pītaḥ sito nīlaḥ kusumais tu vibhajyate // Rajni_10.38</l>\n</lg>\n<l>kiṃśukair guṇasāmye 'pi sito vijñānadaḥ smṛtaḥ // Rajni_10.39</l>\n<lg>\n<l>punnāgaḥ puruṣas tuṅgaḥ punnāmā pāṭalaḥ pumān /</l>\n<l>raktapuṣpo raktareṇur aruṇo 'yaṃ navāhvayaḥ // Rajni_10.40</l>\n</lg>\n<lg>\n<l>punnāgo madhuraḥ śītaḥ sugandhiḥ pittanāśakṛt /</l>\n<l>bhūtavidrāvaṇaś caiva devatānāṃ prasādanaḥ // Rajni_10.41</l>\n</lg>\n<lg>\n<l>tilako viśeṣakaḥ syān mukhamaṇḍanakaś ca puṇḍrakaḥ puṇḍraḥ /</l>\n<l>sthirapuṣpaḥ chinnaruho dagdharuho recakaś ca mṛtajīvī // Rajni_10.42</l>\n</lg>\n<lg>\n<l>taruṇīkaṭākṣakāmo vāsantaḥ sundaro 'bhīṣṭaḥ /</l>\n<l>bhālavibhūṣaṇasaṃjño vijñeyaḥ pañcadaśanāmā // Rajni_10.43</l>\n</lg>\n<lg>\n<l>tilako madhuraḥ snigdho vātapittakaphāpahaḥ /</l>\n<l>balapuṣṭikaro hṛdyo laghur medovivardhanaḥ // Rajni_10.44</l>\n</lg>\n<lg>\n<l>tilakatvak kaṣāyoṣṇā puṃstvaghnī dantadoṣanut /</l>\n<l>krimiśophavraṇān hanti raktadoṣavināśanī // Rajni_10.45</l>\n</lg>\n<lg>\n<l>agastyaḥ śīghrapuṣpaḥ syāt agastis tu munidrumaḥ /</l>\n<l>vraṇārir dīrghaphalako vakrapuṣpaḥ surapriyaḥ // Rajni_10.46</l>\n</lg>\n<lg>\n<l>sitapītanīlalohitakusumaviśeṣāc caturvidho 'gastiḥ /</l>\n<l>madhuraśiśirastridoṣaśramakāsavināśanaś ca bhūtaghnaḥ // Rajni_10.47</l>\n</lg>\n<lg>\n<l>agastyaṃ śiśiraṃ gaulyaṃ tridoṣaghnaṃ śramāpaham /</l>\n<l>balāsakāsavaivarṇyabhūtaghnaṃ ca balāpaham // Rajni_10.48</l>\n</lg>\n<lg>\n<l>pāṭalī tāmrapuṣpī ca kumbhikā raktapuṣpikā /</l>\n<l>vasantadūtī cāmoghā sthālī ca viṭavallabhā /</l>\n<l>sthiragandhāmbuvāsī ca kālavṛntīndubhūhvayā // Rajni_10.49</l>\n</lg>\n<lg>\n<l>pāṭalī tu rase tiktā kaṭūṣṇā kaphavātajit /</l>\n<l>śophādhmānavamiśvāsaśamanī sannipātanut // Rajni_10.50</l>\n</lg>\n<lg>\n<l>sitapāṭalikā cānyā sitakumbhī phaleruhā /</l>\n<l>sitā moghā kuberākṣī sitāhvā kāṣṭhapāṭalā /</l>\n<l>pāṭalī dhavalā proktā jñeyā vasumitāhvayā // Rajni_10.51</l>\n</lg>\n<lg>\n<l>sitapāṭalikā tiktā gurūṣṇā vātadoṣajit /</l>\n<l>vamihikkākaphaghnī ca śramaśoṣāpahārikā // Rajni_10.52</l>\n</lg>\n<lg>\n<l>aśokaḥ śokanāśaḥ syād viśoko vañjuladrumaḥ /</l>\n<l>madhupuṣpo 'paśokaś ca kaṅkeliḥ kelikas tathā // Rajni_10.53</l>\n</lg>\n<lg>\n<l>raktapallavakaś citro vicitraḥ karṇapūrakaḥ /</l>\n<l>subhagaḥ smarādhivāso doṣahārī prapallavaḥ // Rajni_10.54</l>\n</lg>\n<lg>\n<l>rāgī tarur hemapuṣpo rāmāvāmaṅghrighātakaḥ /</l>\n<l>piṇḍīpuṣpo naṭaś caiva pallavadrur dviviṃśatiḥ // Rajni_10.55</l>\n</lg>\n<lg>\n<l>aśokaḥ śiśiro hṛdyaḥ pittadāhaśramāpahaḥ /</l>\n<l>gulmaśūlodarādhmānanāśanaḥ krimikārakaḥ // Rajni_10.56</l>\n</lg>\n<lg>\n<l>campakaḥ svarṇapuṣpaś ca cāmpeyaḥ śītalacchadaḥ /</l>\n<l>subhago bhṛṅgamohī ca śītalo bhramarātithiḥ // Rajni_10.57</l>\n</lg>\n<lg>\n<l>surabhir dīpapuṣpaś ca sthiragandho 'tigandhakaḥ /</l>\n<l>sthirapuṣpo hemapuṣpaḥ pītapuṣpas tathāparaḥ /</l>\n<l>hemāhvaḥ sukumāras tu vanadīpo 'ṣṭabhūhvayaḥ // Rajni_10.58</l>\n</lg>\n<l>tatkalikā gandhaphalī bahugandhā gandhamodinī tredhā // Rajni_10.59</l>\n<lg>\n<l>campakaḥ kaṭukas tiktaḥ śiśiro dāhanāśanaḥ /</l>\n<l>kuṣṭhakaṇḍūvraṇaharo guṇāḍhyo rājacampakaḥ // Rajni_10.60</l>\n</lg>\n<lg>\n<l>kṣudrādicampakas tv anyaḥ sa jñeyo nāgacampakaḥ /</l>\n<l>phaṇicampakanāgāhvaś campako vanajaḥ śarāḥ // Rajni_10.61</l>\n</lg>\n<lg>\n<l>vanacampakaḥ kaṭūṣṇo vātakaphadhvaṃsano varṇyaḥ /</l>\n<l>cakṣuṣyo vraṇaropī vahnistambhaṃ karoti yogaguṇāt // Rajni_10.62</l>\n</lg>\n<lg>\n<l>bakulas tu sīdhugandhaḥ strīmukhamadhudohalaś ca madhupuṣpaḥ /</l>\n<l>surabhir bhramarānandaḥ sthirakusumaḥ kesaraś ca śāradikaḥ // Rajni_10.63</l>\n</lg>\n<lg>\n<l>karakaḥ sīdhusaṃjñas tu viśārado gūḍhapuṣpako dhanvī /</l>\n<l>madano madyāmodaś cirapuṣpaś ceti saptadaśasaṃjñaḥ // Rajni_10.64</l>\n</lg>\n<lg>\n<l>bakulaḥ śītalo hṛdyo viṣadoṣavināśanaḥ /</l>\n<l>madhuraś ca kaṣāyaś ca madāḍhyo haryadāyakaḥ // Rajni_10.65</l>\n</lg>\n<lg>\n<l>bakulakusumaṃ ca rucyaṃ kṣīrāḍhyaṃ surabhi śītalaṃ madhuram /</l>\n<l>snigdhakaṣāyaṃ kathitaṃ malasaṃgrahakārakaṃ caiva // Rajni_10.66</l>\n</lg>\n<lg>\n<l>ketakī tīkṣṇapuṣpā ca viphalā dhūlipuṣpikā /</l>\n<l>medhyā kaṇṭadalā caiva śivadviṣṭā nṛpapriyā // Rajni_10.67</l>\n</lg>\n<lg>\n<l>krakacā dīrghapatrā ca sthiragandhā tu pāṃśulā /</l>\n<l>gandhapuṣpendukalikā dalapuṣpā tripañcadhā // Rajni_10.68</l>\n</lg>\n<lg>\n<l>svarṇādiketakī tv anyā jñeyā sā hemaketakī /</l>\n<l>kanakaprasavā puṣpī haimī chinnaruhā tathā /</l>\n<l>viṣṭaruhā svarṇapuṣpī kāmakhaḍgadalā ca sā // Rajni_10.69</l>\n</lg>\n<lg>\n<l>ketakīkusumaṃ varṇyaṃ keśadaurgandhyanāśanam /</l>\n<l>hemābhaṃ madanonmādavarddhanaṃ saukhyakāri ca // Rajni_10.70</l>\n</lg>\n<lg>\n<l>tasyāḥ stano 'tiśiśiraḥ kaṭuḥ pittakaphāpahaḥ /</l>\n<l>rasāyanakaro balyo dehadārḍhyakaraḥ paraḥ // Rajni_10.71</l>\n</lg>\n<lg>\n<l>sindūrī vīrapuṣpaś ca tṛṇapuṣpī karacchadaḥ /</l>\n<l>sindūrapuṣpī śoṇādipuṣpī ṣaḍāhvayaḥ smṛtaḥ // Rajni_10.72</l>\n</lg>\n<lg>\n<l>sindūrī kaṭukā tiktā kaṣāyā śleṣmavātajit /</l>\n<l>śiraārtiśamanī bhūtanāśā caṇḍīpriyā bhavet // Rajni_10.73</l>\n</lg>\n<lg>\n<l>jātī surabhigandhā syāt sumanā tu surapriyā /</l>\n<l>cetakī sukumārā tu sandhyāpuṣpī manoharā // Rajni_10.74</l>\n</lg>\n<lg>\n<l>rājaputrī manojñā ca mālatī tailabhāvinī /</l>\n<l>janeṣṭā hṛdyagandhā ca nāmāny asyāś caturdaśa /</l>\n<l>mālatī śītatiktā syāt kaphaghnī mukhapākanut /</l>\n<l>kudmalaṃ netrarogaghnaṃ vraṇavisphoṭakuṣṭhanut // Rajni_10.75</l>\n</lg>\n<lg>\n<l>mudgaro gandhasāras tu saptapatraś ca kardamī /</l>\n<l>vṛttapuṣpo 'tigandhaś ca gandharājo viṭapriyaḥ /</l>\n<l>geyapriyo janeṣṭaś ca mṛgeṣṭo rudrasammitaḥ // Rajni_10.76</l>\n</lg>\n<lg>\n<l>mudgaro madhuraḥ śītaḥ surabhiḥ saukhyadāyakaḥ /</l>\n<l>manojño madhupānandakārī pittaprakopahṛt // Rajni_10.77</l>\n</lg>\n<lg>\n<l>śatapatrī tu sumanā suśītā śivavallabhā /</l>\n<l>saumyagandhā śatadalā suvṛttā śatapatrikā // Rajni_10.78</l>\n</lg>\n<lg>\n<l>śatapatrī himā tiktā kaṣāyā kuṣṭhanāśanī /</l>\n<l>mukhasphoṭaharā rucyā surabhiḥ pittadāhanut // Rajni_10.79</l>\n</lg>\n<lg>\n<l>mallikā bhadravallī tu gaurī ca vanacandrikā /</l>\n<l>śītabhīruḥ priyā saumyā nārīṣṭā girijā sitā /</l>\n<l>mallī ca damayantī ca candrikā modinī manuḥ // Rajni_10.80</l>\n</lg>\n<lg>\n<l>mallikā kaṭutiktā syāc cakṣuṣyā mukhapākanut /</l>\n<l>kuṣṭhavisphoṭakaṇḍūtiviṣavraṇaharā parā // Rajni_10.81</l>\n</lg>\n<lg>\n<l>vallikā modinī cānyā vaṭapatrā kumārikā /</l>\n<l>sugandhāḍhyā vṛttapuṣpā muktābhā vṛttamallikā // Rajni_10.82</l>\n</lg>\n<lg>\n<l>netrarogāpahantrī syāt kaṭūṣṇā vṛttamallikā /</l>\n<l>vraṇaghnī gandhabahalā dārayaty āsyajān gadān // Rajni_10.83</l>\n</lg>\n<lg>\n<l>vārṣikā tripuṭā tryasrā surūpā sulabhā priyā /</l>\n<l>śrīvallī ṣaṭpadānandā muktabandhā navābhidhā // Rajni_10.84</l>\n</lg>\n<lg>\n<l>vārṣikā śiśirā hṛdyā sugandhiḥ pittanāśanī /</l>\n<l>kaphavātaviṣasphoṭakrimidoṣāmanāśanī // Rajni_10.85</l>\n</lg>\n<lg>\n<l>sā dīrghavarttulapuṣpaviśeṣād anekanirdeśā /</l>\n<l>mṛgamadavāsā tv anyā kastūrīmallikā jñeyā // Rajni_10.86</l>\n</lg>\n<lg>\n<l>prātarvikasvaraikā sāyodbhidurāpi mallikā kāpi /</l>\n<l>vanamallikā nu sā syād āsphotā kintu samaguṇopetā // Rajni_10.87</l>\n</lg>\n<lg>\n<l>vāsantī prahasantī vasantajā mādhavī mahājātiḥ /</l>\n<l>śītasahā madhubahalā vasantadūtī ca vasunāmnī // Rajni_10.88</l>\n</lg>\n<lg>\n<l>vāsantī śiśirā hṛdyā surabhiḥ śramahāriṇī /</l>\n<l>dhammillāmodinī mandamadanonmādadāyinī // Rajni_10.89</l>\n</lg>\n<lg>\n<l>navamallikātimodā graiṣmī grīṣmodbhavā ca sā /</l>\n<l>saptalā sukumārā ca surabhī sūcimallikā /</l>\n<l>sugandhā śikhariṇī syān nevālī cendubhūhvayā // Rajni_10.90</l>\n</lg>\n<l>navamallikātiśaityā surabhiḥ sarvarogahṛt // Rajni_10.91</l>\n<lg>\n<l>saivātimuktakākhyā puṇḍrakanāmnī ca kācid uktānyā /</l>\n<l>madanī bhramarānandā kāmakāntā ca pañcākhyā // Rajni_10.92</l>\n</lg>\n<lg>\n<l>atimuktaḥ kaṣāyaḥ syāc chiśiraḥ śramanāśanaḥ /</l>\n<l>pittadāhajvaronmādahikkācchardinivāraṇaḥ // Rajni_10.93</l>\n</lg>\n<lg>\n<l>yūthikā gaṇikāmbaṣṭhā māgadhī bālapuṣpikā /</l>\n<l>modanī bahugandhā ca bhṛṅgānandā gajāhvayā // Rajni_10.94</l>\n</lg>\n<lg>\n<l>anyā yūthī suvarṇāhvā sugandhā hemayūthikā /</l>\n<l>yuvatīṣṭā vyaktagandhā śikhaṇḍī nāgapuṣpikā // Rajni_10.95</l>\n</lg>\n<lg>\n<l>hariṇī pītayūthī ca potikā kanakaprabhā /</l>\n<l>manoharā ca gandhāḍhyā proktā trayodaśāhvayā // Rajni_10.96</l>\n</lg>\n<lg>\n<l>yūthikāyugalaṃ svādu śiśiraṃ śarkarārtinut /</l>\n<l>pittadāhatṛṣāhāri nānātvagdoṣanāśanam // Rajni_10.97</l>\n</lg>\n<lg>\n<l>sitapītanīlamecakanāmnyaḥ kusumena yūthikāḥ kathitāḥ /</l>\n<l>tiktahimapittakaphāmayajvaraghnyo vraṇādidoṣaharāḥ // Rajni_10.98</l>\n</lg>\n<lg>\n<l>sarvāsāṃ yūthikānāṃ tu rasavīryādisāmyatā /</l>\n<l>surūpaṃ tu sugandhāḍhyaṃ svarṇayūthyā viśeṣataḥ // Rajni_10.99</l>\n</lg>\n<lg>\n<l>kubjako bhadrataruṇo vṛttapuṣpo 'tikesaraḥ /</l>\n<l>mahāsahaḥ kaṇṭakāḍhyaḥ kharvo 'likulasaṅkulaḥ // Rajni_10.100</l>\n</lg>\n<lg>\n<l>kubjakaḥ surabhiḥ śīto raktapittakaphāpahaḥ /</l>\n<l>puṣpaṃ tu śītalaṃ varṇyaṃ dāhaghnaṃ vātapittajit // Rajni_10.101</l>\n</lg>\n<lg>\n<l>mucakundo bahupatraḥ sudalo harivallabhaḥ supuṣpaś ca /</l>\n<l>arghyārho lakṣmaṇako raktaprasavaś ca vasunāmā // Rajni_10.102</l>\n</lg>\n<lg>\n<l>mucakundaḥ kaṭutiktaḥ kaphakāsavināśanaś ca kaṇṭhadoṣaharaḥ /</l>\n<l>tvagdoṣaśophaśamano vraṇapāmāvināśanaś caiva // Rajni_10.103</l>\n</lg>\n<lg>\n<l>karuṇī grīṣmapuṣpī syād raktapuṣpī ca vāruṇī /</l>\n<l>rājapriyā rājapuṣpī sūkṣmā ca brahmacāriṇī // Rajni_10.104</l>\n</lg>\n<lg>\n<l>karuṇī kaṭutiktoṣṇā kaphamārutanāśinī /</l>\n<l>ādhmānaviṣavicchardijatrūrdhvaśvāsahāriṇī // Rajni_10.105</l>\n</lg>\n<lg>\n<l>mādhavī candravallī ca sugandhā bhramarotsavā /</l>\n<l>bhṛṅgapriyā bhadralatā bhūmimaṇḍapabhūṣaṇī // Rajni_10.106</l>\n</lg>\n<lg>\n<l>mādhavī kaṭukā tiktā kaṣāyā madagandhikā /</l>\n<l>pittakāsavraṇān hanti dāhaśoṣavināśinī // Rajni_10.107</l>\n</lg>\n<lg>\n<l>gaṇikārī kāñcanikā kāñcanapuṣpī vasantadūtī ca /</l>\n<l>gandhakusumātimodā vāsantī madamādinī caiva // Rajni_10.108</l>\n</lg>\n<lg>\n<l>gaṇikārī surabhitarā tridoṣaśamanī ca dāhaśoṣaharā /</l>\n<l>kāmakrīḍāḍambaraśambaraharacāpalaprasarā // Rajni_10.109</l>\n</lg>\n<lg>\n<l>kundas tu makarandaś ca mahāmodo manoharaḥ /</l>\n<l>muktāpuṣpaḥ sadāpuṣpas tārapuṣpo 'ṭṭahāsakaḥ // Rajni_10.110</l>\n</lg>\n<l>damano vanahāsaś ca manojño rudrasammitaḥ // Rajni_10.111</l>\n<lg>\n<l>kundo 'timadhuraḥ śītaḥ kaṣāyaḥ kaiśyabhāvanaḥ /</l>\n<l>kaphapittaharaś caiva saro dīpanapācanaḥ // Rajni_10.112</l>\n</lg>\n<lg>\n<l>bakaḥ pāśupataḥ śaivaḥ śivapiṇḍaś ca suvrataḥ /</l>\n<l>vasukaś ca śivāṅkaś ca śiveṣṭaḥ kramapūrakaḥ /</l>\n<l>śivamallī śivāhlādaḥ śāmbhavo ravisammitaḥ // Rajni_10.113</l>\n</lg>\n<lg>\n<l>bako 'tiśiśiras tikto madhuro madhugandhakaḥ /</l>\n<l>pittadāhakaphaśvāsaśramahārī ca dīpanaḥ // Rajni_10.114</l>\n</lg>\n<lg>\n<l>kevikā kavikā kevā bhṛṅgārir nṛpavallabhā /</l>\n<l>bhṛṅgamārī mahāgandhā rājakanyālimohinī // Rajni_10.115</l>\n</lg>\n<lg>\n<l>kevikā madhurā śītā dāhapittaśramāpahā /</l>\n<l>vātaśleṣmarujāṃ hantrī pittacchardivināśinī // Rajni_10.116</l>\n</lg>\n<lg>\n<l>bandhūko bandhujīvaḥ syād oṣṭhapuṣpo 'rkavallabhaḥ /</l>\n<l>madhyandino raktapuṣpo rāgapuṣpo haripriyaḥ // Rajni_10.117</l>\n</lg>\n<lg>\n<l>asitasitapītalohitapuṣpaviśeṣāc caturvidho bandhūkaḥ /</l>\n<l>jvarahārī vividhagrahapiśācaśamanaḥ prasādanaḥ savituḥ syāt // Rajni_10.118</l>\n</lg>\n<lg>\n<l>trisandhiḥ sāndhyakusumā sandhivallī sadāphalā /</l>\n<l>trisandhyakusumā kāntā sukumārā ca sandhijā // Rajni_10.119</l>\n</lg>\n<lg>\n<l>trisandhis trividhā jñeyā raktā cānyā sitāsitā /</l>\n<l>kaphakāsaharā rucyā tvagdoṣaśamanī parā // Rajni_10.120</l>\n</lg>\n<lg>\n<l>japākhyā oḍrakākhyā ca raktapuṣpī javā ca sā /</l>\n<l>arkapriyā raktapuṣpī prātikā harivallabhā // Rajni_10.121</l>\n</lg>\n<lg>\n<l>japā tu kaṭur uṣṇā syād indraluptakanāśakṛt /</l>\n<l>vicchardijantujananī sūryārādhanasādhanī // Rajni_10.122</l>\n</lg>\n<lg>\n<l>bhramarārir bhṛṅgamārī bhṛṅgārir māṃsapuṣpikā /</l>\n<l>kuṣṭhārir bhramarī caiva jñeyā yaṣṭilatā muniḥ // Rajni_10.123</l>\n</lg>\n<lg>\n<l>tiktā bhramaramārī syād vātaśleṣmajvarāpahā /</l>\n<l>śophakaṇḍūtikuṣṭhaghnī vraṇadoṣāsthidoṣanut // Rajni_10.124</l>\n</lg>\n<lg>\n<l>taruṇī sahā kumārī gandhāḍhyā cārukesarā bhṛṅgeṣṭā /</l>\n<l>rāmataruṇī tu sudalā bahupatrā bhṛṅgavallabhā ca daśāhvā // Rajni_10.125</l>\n</lg>\n<lg>\n<l>taruṇī śiśirā snigdhā pittadāhajvarāpahā /</l>\n<l>madhurā mukhapākaghnī tṛṣṇāvicchardivāriṇī // Rajni_10.126</l>\n</lg>\n<lg>\n<l>mahatī tu rājataruṇī mahāsahā varṇyapuṣpako 'mlānaḥ /</l>\n<l>amilātakaḥ supuṣpaḥ suvarṇapuṣpaś ca saptāhvaḥ // Rajni_10.127</l>\n</lg>\n<lg>\n<l>vijñeyā rājataruṇī kaṣāyā kaphakāriṇī /</l>\n<l>cakṣuṣyā harṣadā hṛdyā surabhiḥ suravallabhā // Rajni_10.128</l>\n</lg>\n<lg>\n<l>atha raktāmlānaḥ syād raktasahākhyaḥ sa cāparimlānaḥ /</l>\n<l>raktāmalāntako 'pi ca raktaprasavaś ca kuravakaś caiva // Rajni_10.129</l>\n</lg>\n<lg>\n<l>rāmāliṅganakāmo rāgaprasavo madhūtsavaḥ prasavaḥ /</l>\n<l>subhago bhramarānandaḥ syād ity ayaṃ pakṣacandramitaḥ // Rajni_10.130</l>\n</lg>\n<lg>\n<l>uṣṇaḥ kaṭuḥ kuravako vātāmayaśophanāśano jvaranut /</l>\n<l>ādhmānaśūlakāsaśvāsārtipraśamano varṇyaḥ // Rajni_10.131</l>\n</lg>\n<lg>\n<l>pītaḥ sa kiṅkirātaḥ pītāmlānaḥ kuraṇṭakaḥ kanakaḥ /</l>\n<l>pītakuravaḥ supītaḥ sa pītakusumaś ca saptasaṃjñakaḥ syāt // Rajni_10.132</l>\n</lg>\n<lg>\n<l>kiṅkirātaḥ kaṣāyoṣṇastiktaś ca kaphavātajit /</l>\n<l>dīpanaḥ śophakaṇḍūtiraktatvagdoṣanāśanaḥ // Rajni_10.133</l>\n</lg>\n<lg>\n<l>nīlapuṣpā tu sā dāsī nīlāmlānas tu chādanaḥ /</l>\n<l>bālā cārttagalā caiva nīlapuṣpā ca ṣaḍvidhā // Rajni_10.134</l>\n</lg>\n<lg>\n<l>ārttagalā kaṭus tiktā kaphamārutaśūlanut /</l>\n<l>kaṇḍūkuṣṭhavraṇān hanti śophatvagdoṣanāśanī // Rajni_10.135</l>\n</lg>\n<lg>\n<l>kaṇṭakaraṇṭo jhiṇṭī sā vanyasahacarī tu sā pītā /</l>\n<l>śoṇī kuravakanāmnī kaṇṭakinī śoṇajhiṇṭikā caiva // Rajni_10.136</l>\n</lg>\n<lg>\n<l>sānyā tu nīlajhiṇṭī nīlakuraṇṭaś ca nīlakusumā ca /</l>\n<l>bāṇo bāṇā dāsī kaṇṭārttagalā ca saptasaṃjñā syāt // Rajni_10.137</l>\n</lg>\n<lg>\n<l>jhiṇṭikāḥ kaṭukās tiktā dantāmayaśāntidāś ca śūlaghnāḥ /</l>\n<l>vātakaphaśophakāsatvagdoṣavināśakāriṇyaḥ // Rajni_10.138</l>\n</lg>\n<lg>\n<l>uṣṭrakāṇḍī raktapuṣpī jñeyā karabhakāṇḍikā /</l>\n<l>raktā lohitapuṣpī ca varṇapuṣpī ṣaḍāhvayā // Rajni_10.139</l>\n</lg>\n<lg>\n<l>uṣṭrakāṇḍī tu tiktoṣṇā rucyā hṛdrogahāriṇī /</l>\n<l>tadbījaṃ madhuraṃ śītaṃ vṛṣyaṃ santarpaṇaṃ smṛtam // Rajni_10.140</l>\n</lg>\n<lg>\n<l>tagaraṃ kuṭilaṃ vakraṃ vinamraṃ kuñcitaṃ natam /</l>\n<l>śaṭhaṃ ca nahuṣākhyaṃ ca dadruhastaṃ ca barhaṇam // Rajni_10.141</l>\n</lg>\n<lg>\n<l>piṇḍītagarakaṃ caiva pārthivaṃ rājaharṣaṇam /</l>\n<l>kālānusārakaṃ kṣatraṃ dīnaṃ jihmaṃ munīndudhā // Rajni_10.142</l>\n</lg>\n<lg>\n<l>tagaraṃ śītalaṃ tiktaṃ dṛṣṭidoṣavināśanam /</l>\n<l>viṣārtiśamanaṃ pathyaṃ bhūtonmādabhayāpaham // Rajni_10.143</l>\n</lg>\n<lg>\n<l>atha damanakas tu damano dānto gandhotkaṭo munir jaṭilaḥ /</l>\n<l>daṇḍī ca pāṇḍurāgo brahmajaṭā puṇḍarīkaś ca // Rajni_10.144</l>\n</lg>\n<lg>\n<l>tāpasapatraḥ patrī pavitrako devaśekharaś caiva /</l>\n<l>kulapatraś ca vinītastapasvipatraś ca saptadhātrīkaḥ // Rajni_10.145</l>\n</lg>\n<lg>\n<l>damanaḥ śītalatiktaḥ kaṣāyakaṭukaś ca kuṣṭhadoṣaharaḥ /</l>\n<l>dvandvatridoṣaśamano viṣavisphoṭavikāraharaṇaḥ syāt // Rajni_10.146</l>\n</lg>\n<lg>\n<l>anyaś ca vanyadamano vanādināmā ca damanaparyāyaḥ /</l>\n<l>vīryastambhanakārī baladāyī cāmadoṣahārī ca // Rajni_10.147</l>\n</lg>\n<lg>\n<l>tulasī subhagā tīvrā pāvanī viṣṇuvallabhā /</l>\n<l>surejyā surasā jñeyā kāyasthā suradundubhī // Rajni_10.148</l>\n</lg>\n<lg>\n<l>surabhir bahupatrī ca mañjarī sā haripriyā /</l>\n<l>apetarākṣasī śyāmā gaurī tridaśamañjarī /</l>\n<l>bhūtaghnī pūtapatrī ca jñeyā caikonaviṃśatiḥ // Rajni_10.149</l>\n</lg>\n<lg>\n<l>tulasī kaṭutiktoṣṇā surabhiḥ śleṣmavātajit /</l>\n<l>jantubhūtakrimiharā rucikṛd vātaśāntikṛt // Rajni_10.150</l>\n</lg>\n<lg>\n<l>kṛṣṇā tu kṛṣṇatulasī śvetā lakṣmīḥ sitāhvayā /</l>\n<l>kāsavātakrimivamibhūtāpahāriṇī pūtā // Rajni_10.151</l>\n</lg>\n<lg>\n<l>maruvaḥ kharapatras tu gandhapatraḥ phaṇiñjhakaḥ /</l>\n<l>bahuvīryaḥ śītalakaḥ surāhvaś ca samīraṇaḥ // Rajni_10.152</l>\n</lg>\n<lg>\n<l>jambīraḥ prasthakusumo jñeyo maruvakas tathā /</l>\n<l>ājanmasurabhipatro marīcaś ca trayodaśa // Rajni_10.153</l>\n</lg>\n<lg>\n<l>dvidhā maruvakaḥ proktaḥ śvetaś caiva sitetaraḥ /</l>\n<l>śveto bheṣajakārye syād aparaḥ śivapūjane // Rajni_10.154</l>\n</lg>\n<lg>\n<l>maruvaḥ kaṭutiktoṣṇaḥ kṛmikuṣṭhavināśanaḥ /</l>\n<l>viḍbandhādhmānaśūlaghno māndyatvagdoṣanāśanaḥ // Rajni_10.155</l>\n</lg>\n<lg>\n<l>arjakaḥ kṣudratulasī kṣudraparṇo mukhārjakaḥ /</l>\n<l>ugragandhaś ca jambīraḥ kuṭheraś ca kaṭhiñjaraḥ // Rajni_10.156</l>\n</lg>\n<lg>\n<l>sitārjakas tu vaikuṇṭho vaṭapatraḥ kuṭherakaḥ /</l>\n<l>jambīro gandhabahulaḥ sumukhaḥ kaṭupatrakaḥ // Rajni_10.157</l>\n</lg>\n<lg>\n<l>kṛṣṇārjakaḥ kālamālo mālūkaḥ kṛṣṇamālukaḥ /</l>\n<l>syāt kṛṣṇamallikā proktā garaghno vanabarbaraḥ // Rajni_10.158</l>\n</lg>\n<lg>\n<l>trayo 'rjakāḥ kaṭūṣṇāḥ syuḥ kaphavātāmayāpahāḥ /</l>\n<l>netrāmayaharā rucyāḥ sukhaprasavakārakāḥ // Rajni_10.159</l>\n</lg>\n<lg>\n<l>vanabarbarikānyā tu sugandhiḥ suprasannakaḥ /</l>\n<l>doṣotkleśī viṣaghnaś ca sumukhaḥ sūkṣmapatrakaḥ /</l>\n<l>nidrāluḥ śophahārī ca suvaktraś ca daśāhvayaḥ // Rajni_10.160</l>\n</lg>\n<lg>\n<l>vanabarbarikā coṣṇā sugandhā kaṭukā ca sā /</l>\n<l>piśācavāntibhūtaghnī ghrāṇasantarpaṇī parā // Rajni_10.161</l>\n</lg>\n<lg>\n<l>gaṅgāpatrī tu patrī syāt sugandhā gandhapatrikā /</l>\n<l>gaṅgāpatrī kaṭūṣṇā ca vātajid vraṇaropaṇī // Rajni_10.162</l>\n</lg>\n<lg>\n<l>pācī marakatapatrī haritalatā haritapatrikā patrī /</l>\n<l>surabhir mallāriṣṭā gārutmatapatrikā caiva // Rajni_10.163</l>\n</lg>\n<lg>\n<l>pācī kaṭutiktoṣṇā sakaṣāyā vātadoṣahantrī ca /</l>\n<l>grahabhūtavikārakārī tvagdoṣapraśamanī vraṇeṣu hitā // Rajni_10.164</l>\n</lg>\n<lg>\n<l>bālakaṃ vāriparyāyair uktaṃ hrīverakaṃ tathā /</l>\n<l>keśyaṃ vajram udīcyaṃ ca piṅgaṃ ca lalanāpriyam /</l>\n<l>bālaṃ ca kuntalośīraṃ kacāmodaṃ śaśīndudhā // Rajni_10.165</l>\n</lg>\n<lg>\n<l>bālakaṃ śītalaṃ tiktaṃ pittavāntitṛṣāpaham /</l>\n<l>jvarakuṣṭhātisāraghnaṃ keśyaṃ śvitravraṇāpanut // Rajni_10.166</l>\n</lg>\n<lg>\n<l>barbaraḥ sumukhaś caiva garaghnaḥ kṛṣṇabarbaraḥ /</l>\n<l>sukandano gandhapatraḥ pūtagandhaḥ surārhakaḥ // Rajni_10.167</l>\n</lg>\n<lg>\n<l>barbaraḥ kaṭukoṣṇaś ca sugandhir vāntināśanaḥ /</l>\n<l>visarpaviṣavidhvaṃsī tvagdoṣaśamanas tathā // Rajni_10.168</l>\n</lg>\n<lg>\n<l>suraparṇaṃ devaparṇaṃ vīraparṇaṃ sugandhikam /</l>\n<l>mañcipatraṃ sūkṣmapatraṃ devārhaṃ gandhapatrakam // Rajni_10.169</l>\n</lg>\n<lg>\n<l>kaṭūṣṇaṃ suraparṇaṃ ca krimiśvāsabalāsajit /</l>\n<l>dīpanaṃ kaphavātaghnaṃ varṇyaṃ bālahitaṃ tathā // Rajni_10.170</l>\n</lg>\n<lg>\n<l>ārāmaśītalā nandā śītalā sā sunandinī /</l>\n<l>rāmā caiva mahānandā gandhāḍhyārāmaśītalā // Rajni_10.171</l>\n</lg>\n<lg>\n<l>ārāmaśītalā tiktā śītalā pittahāriṇī /</l>\n<l>dāhaśoṣapraśamanī visphoṭavraṇaropaṇī // Rajni_10.172</l>\n</lg>\n<lg>\n<l>pāthojaṃ kamalaṃ nabhaṃ ca nalināmbhojāmbujanmāmbujaṃ śrīpadmāmburuhābjapadmajalajāny ambhoruhaṃ sārasam /</l>\n<l>paṅkejaṃ sarasīruhaṃ ca kuṭapaṃ pāthoruhaṃ puṣkaraṃ vārjaṃ tāmarasaṃ kuśeśayakaje kañjāravinde tathā // Rajni_10.173</l>\n</lg>\n<lg>\n<l>śatapatraṃ bisakusumaṃ sahasrapatraṃ mahotpalaṃ vāriruham /</l>\n<l>sarasijasalilajapaṅkeruharājīvāni vedavahnimitāni // Rajni_10.174</l>\n</lg>\n<lg>\n<l>kamalaṃ śītalaṃ svādu raktapittaśramārtinut /</l>\n<l>sugandhi bhrāntisaṃtāpaśāntidaṃ tarpaṇaṃ param // Rajni_10.175</l>\n</lg>\n<lg>\n<l>puṇḍarīkaṃ śvetapatraṃ sitābjaṃ śvetavārijam /</l>\n<l>harinetraṃ śaratpadmaṃ śāradaṃ śambhuvallabham // Rajni_10.176</l>\n</lg>\n<lg>\n<l>puṇḍarīkaṃ himaṃ tiktaṃ madhuraṃ pittanāśanam /</l>\n<l>dāhāsraśramadoṣaghnaṃ pipāsādoṣanāśanam // Rajni_10.177</l>\n</lg>\n<lg>\n<l>kokanadam aruṇakamalaṃ raktāmbhojaṃ ca śoṇapadmaṃ ca /</l>\n<l>raktotpalam aravindaṃ ravipriyaṃ raktavārijaṃ vasavaḥ // Rajni_10.178</l>\n</lg>\n<lg>\n<l>kokanadaṃ kaṭutiktaṃ madhuraṃ śiśiraṃ ca raktadoṣaharam /</l>\n<l>pittakaphavātaśamanaṃ santarpaṇakāraṇaṃ vṛṣyam // Rajni_10.179</l>\n</lg>\n<lg>\n<l>utpalaṃ nīlakamalaṃ nīlābjaṃ nīlapaṅkajam /</l>\n<l>nīlapadmaṃ ca bāṇāhvaṃ nīlādikamalābhidham // Rajni_10.180</l>\n</lg>\n<lg>\n<l>nīlābjaṃ śītalaṃ svādu sugandhi pittanāśakṛt /</l>\n<l>rucyaṃ rasāyane śreṣṭhaṃ keśyaṃ ca dehadārḍhyadam // Rajni_10.181</l>\n</lg>\n<lg>\n<l>īṣat śvetaṃ padmaṃ nalinaṃ ca tad uktam īṣad āraktam /</l>\n<l>utpalam īṣan nīlaṃ trividham itīdaṃ bhavet kamalam // Rajni_10.182</l>\n</lg>\n<lg>\n<l>utpalādir ayaṃ dāharaktapittaprasādanaḥ /</l>\n<l>pipāsādāhahṛd rogacchardimūrchāharo gaṇaḥ // Rajni_10.183</l>\n</lg>\n<lg>\n<l>padminī nalinī proktā kūṭapiny abjinī tathā /</l>\n<l>itthaṃ tatpadmaparyāyanāmnī jñeyā prayogataḥ // Rajni_10.184</l>\n</lg>\n<lg>\n<l>padminī madhurā tiktā kaṣāyā śiśirā parā /</l>\n<l>pittakṛmiśoṣavāntibhrāntisaṃtāpaśāntikṛt // Rajni_10.185</l>\n</lg>\n<lg>\n<l>padmabījaṃ tu padmākṣaṃ gāloḍyaṃ kandalī ca sā /</l>\n<l>bheḍā krauñcādanī krauñcā śyāmā syāt padmakarkaṭī // Rajni_10.186</l>\n</lg>\n<lg>\n<l>padmabījaṃ kaṭu svādu pittacchardiharaṃ param /</l>\n<l>dāhāsradoṣaśamanaṃ pācanaṃ rucikārakam // Rajni_10.187</l>\n</lg>\n<lg>\n<l>mṛṇālaṃ padmanālaṃ ca mṛṇālī ca mṛṇālinī /</l>\n<l>bisaṃ ca padmatantuś ca bisinī nalinīruham // Rajni_10.188</l>\n</lg>\n<lg>\n<l>mṛṇālaṃ śiśiraṃ tiktaṃ kaṣāyaṃ pittadāhajit /</l>\n<l>mūtrakṛcchravikāraghnaṃ raktavāntiharaṃ param // Rajni_10.189</l>\n</lg>\n<lg>\n<l>padmakandas tu śālūkaṃ padmamūlaṃ kaṭāhvayam /</l>\n<l>śālīnaṃ ca jalālūkaṃ syād ity evaṃ ṣaḍāhvayam // Rajni_10.190</l>\n</lg>\n<lg>\n<l>śālūkaṃ kaṭu viṣṭambhi rūkṣaṃ rucyaṃ kaphāpaham /</l>\n<l>kaṣāyaṃ kāsapittaghnaṃ tṛṣṇādāhanivāraṇam // Rajni_10.191</l>\n</lg>\n<lg>\n<l>kiñjalkaṃ makarandaṃ ca kesaraṃ padmakesaram /</l>\n<l>kiñjaṃ pītaṃ parāgaṃ ca tuṅgaṃ cāmpeyakaṃ nava // Rajni_10.192</l>\n</lg>\n<lg>\n<l>kiñjalkaṃ madhuraṃ rūkṣaṃ kaṭu cāsyavraṇāpaham /</l>\n<l>pittaghnaṃ śiśiraṃ rucyaṃ tṛṣṇādāhanivāraṇam // Rajni_10.193</l>\n</lg>\n<lg>\n<l>anūṣṇaṃ cotpalaṃ caiva rātripuṣpaṃ jalāhvayam /</l>\n<l>himābjaṃ śītajalajaṃ niśāphullaṃ ca saptadhā // Rajni_10.194</l>\n</lg>\n<lg>\n<l>utpalaṃ śiśiraṃ svādu pittaraktārtidoṣanut /</l>\n<l>dāhaśramavamibhrāntikrimijvaraharaṃ param // Rajni_10.195</l>\n</lg>\n<lg>\n<l>dhavalotpalaṃ tu kumudaṃ kahlāraṃ kairavaṃ ca śītalakam /</l>\n<l>śaśikāntam indukamalaṃ candrābjaṃ candrikāmbujaṃ ca nava // Rajni_10.196</l>\n</lg>\n<lg>\n<l>kumudaṃ śītalaṃ svādu pāke tiktaṃ kaphāpaham /</l>\n<l>raktadoṣaharaṃ dāhaśramapittapraśāntikṛt // Rajni_10.197</l>\n</lg>\n<lg>\n<l>nīlotpalam utpalakaṃ kuvalayam indīvaraṃ ca kandottham /</l>\n<l>saugandhikaṃ sugandhaṃ kuḍmalakaṃ cāsitotpalaṃ navadhā // Rajni_10.198</l>\n</lg>\n<lg>\n<l>nīlotpalam atisvādu śītaṃ surabhi saukhyakṛt /</l>\n<l>pāke tu tiktam atyantaṃ raktapittāpahārakam // Rajni_10.199</l>\n</lg>\n<lg>\n<l>utpalinī kairaviṇī kumudvatī kumudinī ca candreṣṭā /</l>\n<l>kuvalayinīndīvariṇī nīlotpalinī ca vijñeyā // Rajni_10.200</l>\n</lg>\n<lg>\n<l>utpalinī himatiktā raktāmayahāriṇī ca pittaghnī /</l>\n<l>tāpakaphakāsatṛṣṇāśramavamiśamanī ca vijñeyā // Rajni_10.201</l>\n</lg>\n<lg>\n<l>puṣpadravaḥ puṣpasāraḥ puṣpasvedaś ca puṣpajaḥ /</l>\n<l>puṣpaniryāsakaś caiva puṣpāmbujaḥ ṣaḍāhvayaḥ // Rajni_10.202</l>\n</lg>\n<lg>\n<l>puṣpadravaḥ surabhiśītakaṣāyagaulyo dāhaśramātivamimohamukhāmayaghnaḥ /</l>\n<l>tṛṣṇārtipittakaphadoṣaharaḥ saraś ca santarpaṇaś ciram arocakahārakaś ca // Rajni_10.203</l>\n</lg>\n<lg>\n<l>jātī bhāti mṛdur manojñamadhurāmodā muhūrtadvayaṃ dvaiguṇyena ca mallikā madakarī gandhādhikā yūthikā /</l>\n<l>ekāhaṃ navamālikā madakaraṃ cāhnāṃ trayaṃ campakaṃ tīvrāmodam athāṣṭavāsaramitāmodānvitā ketakī // Rajni_10.204</l>\n</lg>\n<lg>\n<l>itthaṃ nānāprathitasumanaḥpatrapadmābhidhānasaṃsthānoktipraguṇitatayā tadguṇākhyāpravīṇam /</l>\n<l>vācoyuktisthiraparimalaṃ vargam enaṃ paṭhitvā nityāmodair mukhasarasijaṃ vāsayatv āśu vaidyaḥ // Rajni_10.205</l>\n</lg>\n<lg>\n<l>sthairye śailaśilopamāny api śanair āsādya tadbhāvanāṃ bhedyatvaṃ yamināṃ manāṃsy api yayuḥ puṣpāśugasyāśugaiḥ /</l>\n<l>teṣāṃ bhūṣayatāṃ surādikaśiraḥ patraprasūnātmanāṃ vargo 'yaṃ vasatir matā sumanasām uttaṃsavargākhyayā // Rajni_10.206</l>\n</lg>\n<lg>\n<l>lokān sparśanayogataḥ prasṛmarāṇy āmodayanty añjasā protphullāni ca yad yaśāṃsi viśadāny uttaṃsayante diśaḥ /</l>\n<l>tasyāyaṃ daśamaḥ kṛtau sthitim agād vargo nṛsiṃheśituḥ sūrīndoḥ karavīrakādir abhidhāsambhāracūḍāmaṇau // Rajni_10.207</l>\n</lg>\n\n<lg>\n<l>Rājanighaṇṭu, Āmrādivarga</l>\n<l>āmrāḥ pañcavidhāḥ proktā jambūś caiva caturvidhā /</l>\n<l>panasaḥ kadalī cābdhiḥ nārikeladvayaṃ tathā // Rajni_11.1</l>\n</lg>\n<lg>\n<l>kharjūrī pañcadhā caiva cāro bhallātarāyaṇī /</l>\n<l>dāḍimaṃ tindukau cātho akṣoṭaḥ pīluko dvidhā // Rajni_11.2</l>\n</lg>\n<lg>\n<l>pārevate madhūkaṃ tu dvidhā bhavyāruke kramāt /</l>\n<l>drākṣā tridhātha karmāraḥ paruṣaḥ pippalo vaṭaḥ // Rajni_11.3</l>\n</lg>\n<lg>\n<l>vaṭī cāśvatthikā plakṣas tathā codumbaras tridhā /</l>\n<l>tattvacā badaraṃ cābdhi bījapūraṃ tridhā matam // Rajni_11.4</l>\n</lg>\n<lg>\n<l>āmalakyau dvidhā caiva ciñcā ciñcārasas tathā /</l>\n<l>āmrātako 'tha nāraṅgo nimbūr jambīrakadvayam // Rajni_11.5</l>\n</lg>\n<lg>\n<l>kapitthas tumbaraś cātha rudrākṣo bilvaśallakī /</l>\n<l>katakaḥ karkaṭaś caiva dvidhā śleṣmātakas tathā // Rajni_11.6</l>\n</lg>\n<lg>\n<l>muṣkakaḥ karamardaś ca tathā tejaḥphalas tathā /</l>\n<l>vikaṇṭakaḥ śivā saptāpy akṣaḥ pūgo 'ṣṭadhā smṛtaḥ // Rajni_11.7</l>\n</lg>\n<lg>\n<l>saptadhā nāgavallī syāc cūrṇaṃ caivāṣṭadhā smṛtam /</l>\n<l>uktā āmrādike varge śūnyacandrendusaṅkhyayā // Rajni_11.8</l>\n</lg>\n<lg>\n<l>āmraḥ kāmaśaraś cūto rasālaḥ kāmavallabhaḥ /</l>\n<l>kāmāṅgaḥ sahakāraś ca kīreṣṭo mādhavadrumaḥ // Rajni_11.9</l>\n</lg>\n<lg>\n<l>bhṛṅgābhīṣṭaḥ sīdhuraso madhūlī kokilotsavaḥ /</l>\n<l>vasantadūto 'mlaphalo madāḍhyo manmathālayaḥ // Rajni_11.10</l>\n</lg>\n<lg>\n<l>madhvāvāsaḥ sumadanaḥ pikarāgo nṛpapriyaḥ /</l>\n<l>priyāmbuḥ kokilāvāsaḥ sa proktas trikarāhvayaḥ // Rajni_11.11</l>\n</lg>\n<lg>\n<l>āmraḥ kaṣāyāmlarasaḥ sugandhiḥ kaṇṭhāmayaghno 'gnikaraś ca bālaḥ /</l>\n<l>pittaprakopānilaraktadoṣapradaḥ paṭutvādirucipradaś ca // Rajni_11.12</l>\n</lg>\n<lg>\n<l>bālaṃ pittānilakaphakaraṃ tac ca baddhāsthi tādṛk pakvaṃ doṣatritayaśamanaṃ svādu puṣṭiṃ guruṃ ca /</l>\n<l>datte dhātupracayam adhikaṃ tarpaṇaṃ kāntikāri khyātaṃ tṛṣṇāśramaśamakṛtau cūtajātaṃ phalaṃ syāt // Rajni_11.13</l>\n</lg>\n<lg>\n<l>kośāmraś ca ghanaskandho vanāmro jantupādapaḥ /</l>\n<l>kṣudrāmraś ceti raktāmro lākṣāvṛkṣaḥ suraktakaḥ // Rajni_11.14</l>\n</lg>\n<lg>\n<l>kośāmram amlam anilāpaharaṃ kaphārttipittapradaṃ guru vidāhaviśophakāri /</l>\n<l>pakvaṃ bhaven madhuram īṣad apāram amlaṃ paṭvādiyuktarucidīpanapuṣṭibalyam // Rajni_11.15</l>\n</lg>\n<lg>\n<l>rājāmro 'nyo rājaphalaḥ smarāmraḥ kokilotsavaḥ /</l>\n<l>madhuraḥ kokilānandaḥ kāmeṣṭo nṛpavallabhaḥ // Rajni_11.16</l>\n</lg>\n<lg>\n<l>anyo mahārājacūto mahārājāmrakas tathā /</l>\n<l>sthūlāmro manmathāvāsaḥ kaṅko nīlakapitthakaḥ // Rajni_11.17</l>\n</lg>\n<lg>\n<l>kāmāyudhaḥ kāmaphalo rājaputro nṛpātmajaḥ /</l>\n<l>mahārājaphalaḥ kāmo mahācūtas trayodaśa // Rajni_11.18</l>\n</lg>\n<lg>\n<l>tasyāpi śreṣṭhato 'nyāmro rasālo baddhapūrvakaḥ /</l>\n<l>jñeyaś cakralatāmraś ca madhvāmraḥ sitajāmrakaḥ /</l>\n<l>vanejyo manmathānando madanecchāphalo muniḥ // Rajni_11.19</l>\n</lg>\n<lg>\n<l>rājāmrāḥ komalāḥ sarve kaṭvamlāḥ pittadāhadāḥ /</l>\n<l>supakvāḥ svādumādhuryāḥ puṣṭivīryabalapradāḥ // Rajni_11.20</l>\n</lg>\n<lg>\n<l>rājāmreṣu triṣu proktaṃ sāmyam eva rasādhikam /</l>\n<l>guṇādhikaṃ tu vijñeyaṃ paryāyād uttarottaram // Rajni_11.21</l>\n</lg>\n<lg>\n<l>bālaṃ rājaphalaṃ kaphāsrapavanaśvāsārtipittapradaṃ madhyaṃ tādṛśam eva doṣabahulaṃ bhūyaḥ kaṣāyāmlakam /</l>\n<l>pakvaṃ cen madhuraṃ tridoṣaśamanaṃ tṛṣṇāvidāhaśramaśvāsārocakamocakaṃ guru himaṃ vṛṣyāticūtāhvayam // Rajni_11.22</l>\n</lg>\n<lg>\n<l>āmratvacā kaṣāyā ca mūlaṃ saugandhi tādṛśam /</l>\n<l>rucyaṃ saṃgrāhi śiśiraṃ puṣpaṃ tu rucidīpanam // Rajni_11.23</l>\n</lg>\n<lg>\n<l>jambūs tu surabhipatrā nīlaphalā śyāmalā mahāskandhā /</l>\n<l>rājārhā rājaphalā śukapriyā meghamodinī navāhvā // Rajni_11.24</l>\n</lg>\n<lg>\n<l>jambūḥ kaṣāyamadhurā śramapittadāhakaṇṭhārtiśoṣaśamanī krimidoṣahantrī /</l>\n<l>śvāsātisārakaphakāsavināśanī ca viṣṭambhinī bhavati rocanapācanī ca // Rajni_11.25</l>\n</lg>\n<lg>\n<l>mahājambū rājajambūḥ svarṇamātā mahāphalā /</l>\n<l>śukapriyā kokileṣṭā mahānīlā bṛhatphalā // Rajni_11.26</l>\n</lg>\n<lg>\n<l>mahājambūr uṣṇā samadhurakaṣāyā śramaharā nirasyaty āsyasthaṃ jhaṭiti jaḍimānaṃ svarakarī /</l>\n<l>vidhatte viṣṭambhaṃ śamayati ca śoṣaṃ vitanute śramātīsārārttiśvasitakaphakāsapraśamanam // Rajni_11.27</l>\n</lg>\n<lg>\n<l>kākajambūḥ kākaphalā nādeyī kākavallabhā /</l>\n<l>bhṛṅgeṣṭā kākanīlā ca dhvāṅkṣajambūr dhanapriyā // Rajni_11.28</l>\n</lg>\n<lg>\n<l>kākajambūḥ kaṣāyāmlā pāke tu madhurā guruḥ /</l>\n<l>dāhaśramātisāraghnī vīryapuṣṭibalapradā // Rajni_11.29</l>\n</lg>\n<lg>\n<l>anyā ca bhūmijambūr hrasvaphalā bhṛṅgavallabhā hrasvā /</l>\n<l>bhūjambūr bhramareṣṭā pikabhakṣā kāṣṭhajambūś ca // Rajni_11.30</l>\n</lg>\n<lg>\n<l>bhūmijambūḥ kaṣāyā ca madhurā śleṣmapittanut /</l>\n<l>hṛdyā saṃgrāhihṛtkaṇṭhadoṣaghnī vīryapuṣṭidā // Rajni_11.31</l>\n</lg>\n<lg>\n<l>panasas tu mahāsarjaḥ phalinaḥ phalavṛkṣakaḥ /</l>\n<l>sthūlaḥ kaṇṭaphalaś caiva syān mūlaphaladaḥ smṛtaḥ /</l>\n<l>apuṣpaphaladaḥ pūtaphalo hy aṅkamitas tathā // Rajni_11.32</l>\n</lg>\n<lg>\n<l>panasaṃ madhuraṃ supicchilaṃ guru hṛdyaṃ balavīryavṛddhidam /</l>\n<l>śramadāhaviśoṣanāśanaṃ rucikṛd grāhi ca durjaraṃ param // Rajni_11.33</l>\n</lg>\n<lg>\n<l>īṣat kaṣāyaṃ madhuraṃ tadbījaṃ vātalaṃ guru /</l>\n<l>tatphalasya vikāraghnaṃ rucyaṃ tvagdoṣanāśanam // Rajni_11.34</l>\n</lg>\n<lg>\n<l>bālaṃ tu nīrasaṃ hṛdyaṃ madhyapakvaṃ tu dīpanam /</l>\n<l>rucidaṃ lavaṇādy uktaṃ panasasya phalaṃ smṛtam // Rajni_11.35</l>\n</lg>\n<lg>\n<l>kadalī suphalā rambhā sukumārā sakṛtphalā /</l>\n<l>mocā gucchaphalā hastiviṣāṇī gucchadantikā // Rajni_11.36</l>\n</lg>\n<lg>\n<l>kāṣṭhīrasā ca niḥsārā rājeṣṭā bālakapriyā /</l>\n<l>ūrustambhā bhānuphalā vanalakṣmīś ca ṣoḍaśa // Rajni_11.37</l>\n</lg>\n<lg>\n<l>bālaṃ phalaṃ madhuram alpatayā kaṣāyaṃ pittāpahaṃ śiśirarucyam athāpi nālam /</l>\n<l>puṣpaṃ tad apy anuguṇaṃ krimihāri kandaṃ parṇaṃ ca śūlaśamakaṃ kadalībhavaṃ syāt // Rajni_11.38</l>\n</lg>\n<lg>\n<l>rambhāpakvaphalaṃ kaṣāyamadhuraṃ balyaṃ ca śītaṃ tathā pittaṃ cāsravimardanaṃ gurutaraṃ pathyaṃ na mandānale /</l>\n<l>sadyaḥ śukravivṛddhidaṃ klamaharaṃ tṛṣṇāpahaṃ kāntidaṃ dīptāgnau sukhadaṃ kaphāmayakaraṃ santarpaṇaṃ durjaram // Rajni_11.39</l>\n</lg>\n<lg>\n<l>kāṣṭhakadalī sukāṣṭhā vanakadalī kāṣṭhikā śilārambhā /</l>\n<l>dārukadalī phalāḍhyā vanamocā cāśmakadalī ca // Rajni_11.40</l>\n</lg>\n<lg>\n<l>syāt kāṣṭhakadalī rucyā raktapittaharā himā /</l>\n<l>gurur mandāgnijananī durjarā madhurā parā // Rajni_11.41</l>\n</lg>\n<lg>\n<l>girikadalī girirambhā parvatamocāpy araṇyakadalī ca /</l>\n<l>bahubījā vanarambhā girijā gajavallabhābhihitā // Rajni_11.42</l>\n</lg>\n<lg>\n<l>girikadalī madhurahimā balavīryavivṛddhidāyinī rucyā /</l>\n<l>tṛṭpittadāhaśoṣapraśamanakartrī ca durjarā ca guruḥ // Rajni_11.43</l>\n</lg>\n<lg>\n<l>anyā suvarṇakadalī suvarṇarambhā ca kanakarambhā ca /</l>\n<l>pītā suvarṇamocā campakarambhā surambhikā subhagā // Rajni_11.44</l>\n</lg>\n<lg>\n<l>hemaphalā svarṇaphalā kanakastambhā ca pītarambhā ca /</l>\n<l>gaurā ca gaurarambhā kāñcanakadalī surapriyā ṣaḍbhūḥ // Rajni_11.45</l>\n</lg>\n<lg>\n<l>suvarṇamocā madhurā himā ca svalpāśane dīpanakāriṇī ca /</l>\n<l>tṛṣṇāpahā dāhavimocanī ca kaphāvahā vṛṣyakarī guruś ca // Rajni_11.46</l>\n</lg>\n<lg>\n<l>nārikelo rasaphalaḥ sutuṅgaḥ kūrcaśekharaḥ /</l>\n<l>dṛḍhanīlo nīlatarur maṅgalyoccatarus tathā // Rajni_11.47</l>\n</lg>\n<lg>\n<l>tṛṇarājaḥ skandhatarur dākṣiṇātyo durāruhaḥ /</l>\n<l>lāṅgalī tryambakaphalas tathā dṛḍhaphalasthitiḥ // Rajni_11.48</l>\n</lg>\n<lg>\n<l>nārikelo guruḥ snigdhaḥ śītaḥ pittavināśanaḥ /</l>\n<l>arddhapakvas tṛṣāśoṣaśamano durjaraḥ paraḥ // Rajni_11.49</l>\n</lg>\n<lg>\n<l>nārikelasalilaṃ laghu balyaṃ śītalaṃ ca madhuraṃ guru pāke pittapīnasatṛṣāśramadāhaśānti śoṣaśamanaṃ sukhadāyi /</l>\n<l>pakvam etad api kiṃcid ihoktaṃ pittakāri rucidaṃ madhuraṃ ca dīpanaṃ balakaraṃ guru vṛṣyaṃ vīryavardhanam idaṃ tu vadanti // Rajni_11.50</l>\n</lg>\n<lg>\n<l>khubaraṃ nārikelasya snigdhaṃ guru ca durjaram /</l>\n<l>dāhaviṣṭambhadaṃ rucyaṃ balavīryavivardhanam // Rajni_11.51</l>\n</lg>\n<lg>\n<l>madhunārikelako 'nyo mādhvīkaphalaś ca madhuphalo 'sitajaphalaḥ /</l>\n<l>mākṣikaphalo mṛduphalo bahukūrco hrasvaphalaś ca vasugaṇitāhvaḥ // Rajni_11.52</l>\n</lg>\n<lg>\n<l>madhuraṃ madhunārikelam uktaṃ śiśiraṃ dāhatṛṣārtipittahāri /</l>\n<l>balapuṣṭikaraṃ ca kāntim agryaṃ kurute vīryavivardhanaṃ ca rucyam // Rajni_11.53</l>\n</lg>\n<lg>\n<l>mādhvīkaṃ nārikelaṃ phalam atimadhuraṃ durjaraṃ jantukāri snigdhaṃ vātātisāraśramaśamanam atha dhvaṃsanaṃ vahnidīpteḥ /</l>\n<l>āmaśleṣmaprakopaṃ janayati kurute cārukāntiṃ balaṃ ca sthairyaṃ dehasya dhatte ghanamadanakalāvardhanaṃ pittanāśam // Rajni_11.54</l>\n</lg>\n<lg>\n<l>kharjūrī tu kharaskandhā duṣpradharṣāṃ durāruhā /</l>\n<l>niḥśreṇī ca kaṣāyā ca yavaneṣṭā haripriyā // Rajni_11.55</l>\n</lg>\n<lg>\n<l>kharjūrī tu kaṣāyā ca pakvā gaulyakaṣāyakā /</l>\n<l>pittaghnī kaphadā caiva krimikṛd vṛṣyabṛṃhaṇī // Rajni_11.56</l>\n</lg>\n<lg>\n<l>madhukharjūrī tv anyā madhukarkaṭikā ca kolakarkaṭikā /</l>\n<l>kaṇṭakinī madhuphalikā mādhvī madhurā ca madhurakharjūrī // Rajni_11.57</l>\n</lg>\n<lg>\n<l>madhukharjūrī madhurā vṛṣyā saṃtāpapittaśāntikarī /</l>\n<l>śiśirā ca jantukarī bahuvīryavivardhanaṃ tanute // Rajni_11.58</l>\n</lg>\n<lg>\n<l>bhūkharjūrī bhuktā vasudhākharjūrikā ca bhūmikharjūrī /</l>\n<l>bhūkharjūrī madhurā śiśirā ca vidāhapittaharā // Rajni_11.59</l>\n</lg>\n<lg>\n<l>dīpyā ca piṇḍakharjūrī sthalapiṇḍā madhusravā /</l>\n<l>phalapuṣpā svādupiṇḍā hayabhakṣyā svarābhidhā // Rajni_11.60</l>\n</lg>\n<lg>\n<l>tathānyā rājakharjūrī rājapiṇḍā nṛpapriyā /</l>\n<l>munikharjūrikā vanyā rājeṣṭā ripusammitā // Rajni_11.61</l>\n</lg>\n<lg>\n<l>piṇḍakharjūrikāyugmaṃ gaulyaṃ svāde himaṃ guru /</l>\n<l>pittadāhārttiśvāsaghnaṃ śramahṛd vīryavṛddhidam // Rajni_11.62</l>\n</lg>\n<lg>\n<l>dāhaghnī madhurāsrapittaśamanī tṛṣṇārtidoṣāpahā śītā śvāsakaphaśramodayaharā santarpaṇī puṣṭidā /</l>\n<l>vahner māndyakarī gurur viṣaharā hṛdyā ca datte balaṃ snigdhā vīryavivardhanī ca kathitā piṇḍākhyakharjūrikā // Rajni_11.63</l>\n</lg>\n<lg>\n<l>cāraḥ khadruḥ kharaskandho lalanaś cārakas tathā /</l>\n<l>bahuvalkaḥ priyālaś ca navadrus tāpasapriyaḥ /</l>\n<l>snehabījaś copavaṭo bhakṣabījaḥ karendudhā // Rajni_11.64</l>\n</lg>\n<lg>\n<l>cārasya ca phalaṃ pakvaṃ vṛṣyaṃ gaulyāmlakaṃ guru /</l>\n<l>tadbījaṃ madhuraṃ vṛṣyaṃ pittadāhārtināśanam // Rajni_11.65</l>\n</lg>\n<lg>\n<l>bhallātako 'gnir dahanas tapano 'ruṣkaro 'nalaḥ /</l>\n<l>krimighnas tailabījaś ca vātāriḥ sphoṭabījakaḥ // Rajni_11.66</l>\n</lg>\n<lg>\n<l>pṛthagbījo dhanurbījo bhallāto bījapādapaḥ /</l>\n<l>vahnir varataruś ceti vijñeyaḥ ṣoḍaśāhvayaḥ // Rajni_11.67</l>\n</lg>\n<lg>\n<l>bhallātakaḥ kaṭus tiktaḥ kaṣāyoṣṇaḥ krimīñ jayet /</l>\n<l>kaphavātodarānāhamehadurnāmanāśanaḥ // Rajni_11.68</l>\n</lg>\n<lg>\n<l>bhallātasya phalaṃ kaṣāyamadhuraṃ koṣṇaṃ kaphārtiśramaśvāsānāhavibandhaśūlajaṭharādhmānakrimidhvaṃsanam /</l>\n<l>tanmajjā ca viśoṣadāhaśamanī pittāpahā tarpaṇī vātārocakahāridīptijananī pittāpahā tv añjasā // Rajni_11.69</l>\n</lg>\n<lg>\n<l>rājādano rājaphalaḥ kṣīravṛkṣo nṛpadrumaḥ /</l>\n<l>nimbabījo madhuphalaḥ kapīṣṭo mādhavodbhavaḥ // Rajni_11.70</l>\n</lg>\n<lg>\n<l>kṣīrī gucchaphalaḥ proktaḥ śukeṣṭo rājavallabhaḥ /</l>\n<l>śrīphalo 'tha dṛḍhaskandhaḥ kṣīraśuklas tripañcadhā // Rajni_11.71</l>\n</lg>\n<lg>\n<l>rājādanī tu madhurā pittahṛd gurutarpaṇī /</l>\n<l>vṛṣyā sthaulyakarī hṛdyā susnigdhā mehanāśakṛt // Rajni_11.72</l>\n</lg>\n<lg>\n<l>dāḍimo dāḍimīsāraḥ kuṭṭimaḥ phalaṣāḍavaḥ /</l>\n<l>karako raktabījaś ca suphalo dantabījakaḥ // Rajni_11.73</l>\n</lg>\n<lg>\n<l>madhubījaḥ kucaphalo rocanaḥ śukavallabhaḥ /</l>\n<l>maṇibījas tathā valkaphalo vṛttaphalaś ca saḥ /</l>\n<l>sunīlo nīlapatraś ca jñeyaḥ saptadaśāhvayaḥ // Rajni_11.74</l>\n</lg>\n<lg>\n<l>dāḍimaṃ madhuram amlakaṣāyaṃ kāsavātakaphapittavināśi /</l>\n<l>grāhi dīpanakaraṃ ca laghūṣṇaṃ śītalaṃ śramaharaṃ rucidāyi // Rajni_11.75</l>\n</lg>\n<lg>\n<l>dāḍimaṃ dvividham īritam āryair amlam ekam aparaṃ madhuraṃ ca /</l>\n<l>tatra vātakaphahāri kilāmlaṃ tāpahāri madhuraṃ laghu pathyam // Rajni_11.76</l>\n</lg>\n<lg>\n<l>tinduko nīlasāraś ca kālaskandho 'timuktakaḥ /</l>\n<l>sphūrjako rāmaṇaś caiva sphūrjanaḥ syandanāhvayaḥ // Rajni_11.77</l>\n</lg>\n<lg>\n<l>tindukas tu kaṣāyaḥ syāt saṃgrāhī vātakṛt paraḥ /</l>\n<l>pakvas tu madhuraḥ snigdho durjaraḥ śleṣmalo guruḥ // Rajni_11.78</l>\n</lg>\n<lg>\n<l>tinduko 'nyaḥ kākapīluḥ kākāṇḍaḥ kākatindukaḥ /</l>\n<l>kākasphūrjaś ca kākenduḥ kākāhvaḥ kākabījakaḥ // Rajni_11.79</l>\n</lg>\n<lg>\n<l>kākatinduḥ kaṣāyo 'mlo gurur vātavikārakṛt /</l>\n<l>pakvas tu madhuraḥ kiṃcit kaphakṛt pittavāntihṛt // Rajni_11.80</l>\n</lg>\n<lg>\n<l>akṣoṭaḥ pārvatīyaś ca phalasneho guḍāśayaḥ /</l>\n<l>kīreṣṭaḥ kandarālaś ca madhumajjā bṛhacchadaḥ // Rajni_11.81</l>\n</lg>\n<lg>\n<l>akṣoṭo madhuro balyaḥ snigdhoṣṇo vātapittajit /</l>\n<l>raktadoṣapraśamanaḥ śītalaḥ kaphakopanaḥ // Rajni_11.82</l>\n</lg>\n<lg>\n<l>pītuḥ śītaḥ sahasrāṃśī dhānī guḍaphalas tathā /</l>\n<l>virecanaphalaḥ śākhī śyāmaḥ karabhavallabhaḥ // Rajni_11.83</l>\n</lg>\n<lg>\n<l>aṅkāhvaḥ kaṭukaḥ pīluḥ kaṣāyo madhurāmlakaḥ /</l>\n<l>saraḥ svāduś ca gulmārśaḥśamano dīpanaḥ paraḥ // Rajni_11.84</l>\n</lg>\n<lg>\n<l>anyaś caiva bṛhatpīlur mahāpīlur mahāphalaḥ /</l>\n<l>rājapīlur mahāvṛkṣo madhupīluḥ ṣaḍāhvayaḥ // Rajni_11.85</l>\n</lg>\n<lg>\n<l>madhuras tu mahāpīlur vṛṣyo viṣavināśanaḥ /</l>\n<l>pittapraśamano rucya āmaghno dīpanīyakaḥ // Rajni_11.86</l>\n</lg>\n<lg>\n<l>pārevataṃ tu raivatam ārevatakaṃ ca kiṃca raivatakam /</l>\n<l>madhuphalam amṛtaphalākhyaṃ pārevatakaṃ ca saptāhvam // Rajni_11.87</l>\n</lg>\n<lg>\n<l>pārevataṃ tu madhuraṃ krimivātahāri vṛṣyaṃ tṛṣājvaravidāhaharaṃ ca hṛdyam /</l>\n<l>mūrchābhramaśramaviśoṣavināśakāri snigdhaṃ ca rucyam uditaṃ bahuvīryadāyi // Rajni_11.88</l>\n</lg>\n<lg>\n<l>mahāpārevataṃ cānyat svarṇapārevataṃ tathā /</l>\n<l>sāmrāṇijaṃ khārikaṃ ca raktaraivatakaṃ ca tat /</l>\n<l>bṛhatpārevataṃ proktaṃ dvīpajaṃ dvīpakharjūrī // Rajni_11.89</l>\n</lg>\n<lg>\n<l>mahāpārevataṃ gaulyaṃ balakṛt puṣṭivardhanam /</l>\n<l>vṛṣyaṃ mūrchājvaraghnaṃ ca pūrvoktād adhikaṃ guṇaiḥ // Rajni_11.90</l>\n</lg>\n<lg>\n<l>madhūko madhuvṛkṣaḥ syāt madhuṣṭhīlo madhusravaḥ /</l>\n<l>guḍapuṣpo lodhrapuṣpo vānaprasthaś ca mādhavaḥ // Rajni_11.91</l>\n</lg>\n<lg>\n<l>madhukaṃ madhuraṃ śītaṃ pittadāhaśramāpaham /</l>\n<l>vātalaṃ jantudoṣaghnaṃ vīryapuṣṭivivardhanam // Rajni_11.92</l>\n</lg>\n<lg>\n<l>anyo jalamadhūko maṅgalyo dīrghapatrako madhupuṣpaḥ /</l>\n<l>kṣaudrapriyaḥ pataṅgaḥ kīreṣṭo gairikākṣaś ca // Rajni_11.93</l>\n</lg>\n<lg>\n<l>jñeyo jalamadhūkas tu madhuro vraṇanāśanaḥ /</l>\n<l>vṛṣyo vāntiharaḥ śīto balakārī rasāyanaḥ // Rajni_11.94</l>\n</lg>\n<lg>\n<l>madhūkapuṣpaṃ madhuraṃ ca vṛṣyaṃ hṛdyaṃ himaṃ pittavidāhahāri /</l>\n<l>phalaṃ ca vātāmayapittanāśi jñeyaṃ madhūkadvayam evam etat // Rajni_11.95</l>\n</lg>\n<lg>\n<l>bhavyaṃ bhavaṃ bhaviṣyaṃ ca bhāvanaṃ vaktraśodhanam /</l>\n<l>tathā picchalabījaṃ ca tac ca lomaphalaṃ matam // Rajni_11.96</l>\n</lg>\n<lg>\n<l>bhavyam amlaṃ kaṭūṣṇaṃ ca bālaṃ vātakaphāpaham /</l>\n<l>pakvaṃ tu madhurāmlaṃ ca rucikṛt sāmaśūlahṛt // Rajni_11.97</l>\n</lg>\n<lg>\n<l>ārukaṃ vīrasenaṃ ca vīraṃ vīrārukaṃ tathā /</l>\n<l>tatra vidyāc caturjātīḥ patrapuṣpādibhedataḥ // Rajni_11.98</l>\n</lg>\n<lg>\n<l>ārukāṇi ca sarvāṇi madhurāṇi himāni ca /</l>\n<l>arśaḥpramehagulmāsradoṣavidhvaṃsanāni ca // Rajni_11.99</l>\n</lg>\n<lg>\n<l>drākṣā cāruphalā kṛṣṇā priyālā tāpasapriyā /</l>\n<l>gucchaphalā rasālā ca jñeyāmṛtaphalā ca sā // Rajni_11.100</l>\n</lg>\n<lg>\n<l>drākṣātimadhurāmlā ca śītā pittārtidāhajit /</l>\n<l>mūtradoṣaharā rucyā vṛṣyā saṃtarpaṇī parā // Rajni_11.101</l>\n</lg>\n<lg>\n<l>anyā kapiladrākṣā mṛdvīkā gostanī ca kapilaphalā /</l>\n<l>amṛtarasā dīrghaphalā madhuvallī madhuphalā madhūlī ca // Rajni_11.102</l>\n</lg>\n<lg>\n<l>haritā ca hārahūrā suphalā mṛdvī himottarāpathikā /</l>\n<l>haimavatī śatavīryā kāśmīrī gajarājamahigaṇitā // Rajni_11.103</l>\n</lg>\n<lg>\n<l>gostanī madhurā śītā hṛdyā ca madaharṣaṇī /</l>\n<l>dāhamūrchājvaraśvāsatṛṣāhṛllāsanāśinī // Rajni_11.104</l>\n</lg>\n<lg>\n<l>anyā sā kākalīdrākṣā jambukā ca phalottamā /</l>\n<l>laghudrākṣā ca nirbījā suvṛttā rucikāriṇī /</l>\n<l>śiśirā śvāsahṛllāsanāśinī janavallabhā // Rajni_11.105</l>\n</lg>\n<lg>\n<l>drākṣābālaphalaṃ kaṭūṣṇaviśadaṃ pittāsradoṣapradaṃ madhyaṃ cāmlarasaṃ rasāntaragate rucyātivahnipradam /</l>\n<l>pakvaṃ cen madhuraṃ tathāmlasahitaṃ tṛṣṇāsrapittāpahaṃ pakvaṃ śuṣkatamaṃ śramārtiśamanaṃ santarpaṇaṃ puṣṭidam // Rajni_11.106</l>\n</lg>\n<lg>\n<l>śītā pittāsradoṣaṃ damayati madhurā snigdhapākātirucyā cakṣuṣyā śvāsakāsaśramavamiśamanī śophatṛṣṇājvaraghnī /</l>\n<l>dāhādhmānabhramādīn apanayati parā tarpaṇī pakvaśuṣkā drākṣā sukṣīṇavīryān api madanakalākelidakṣān vidhatte // Rajni_11.107</l>\n</lg>\n<lg>\n<l>karmāraḥ karmarakaḥ pītaphalaḥ karmaraś ca mudgarakaḥ /</l>\n<l>mudgaraphalaś ca dhārāphalakas tu karmārakaś caiva // Rajni_11.108</l>\n</lg>\n<lg>\n<l>karmārako 'mla uṣṇaś ca vātahṛt pittakārakaḥ /</l>\n<l>pakvas tu madhurāmlaḥ syād balapuṣṭirucipradaḥ // Rajni_11.109</l>\n</lg>\n<lg>\n<l>parūṣakaṃ tīlaparṇaṃ giripīlu parāvaram /</l>\n<l>nīlamaṇḍalam alpāsthi paruṣaṃ ca parus tathā // Rajni_11.110</l>\n</lg>\n<lg>\n<l>parūṣam amlaṃ kaṭukaṃ kaphārtijid vātāpahaṃ tatphalam eva pittadam /</l>\n<l>soṣṇaṃ ca pakvaṃ madhuraṃ rucipradaṃ pittāpahaṃ śophaharaṃ ca pītam // Rajni_11.111</l>\n</lg>\n<lg>\n<l>aśvatthaś cācyutāvāsaś calapatraḥ pavitrakaḥ /</l>\n<l>śubhado bodhivṛkṣaś ca yājñiko gajabhakṣakaḥ // Rajni_11.112</l>\n</lg>\n<lg>\n<l>śrīmān kṣīradrumo vipro maṅgalyaḥ śyāmalaś ca saḥ /</l>\n<l>pippalo guhyapuṣpaś ca sevyaḥ satyaḥ śucidrumaḥ /</l>\n<l>caityadrumo dharmavṛkṣo jñeyo viṃśatisaṃjñakaḥ // Rajni_11.113</l>\n</lg>\n<lg>\n<l>pippalaḥ sumadhuras tu kaṣāyaḥ śītalaś ca kaphapittavināśī /</l>\n<l>raktadāhaśamanaḥ sa hi sadyo yonidoṣaharaṇaḥ kila pakvaḥ // Rajni_11.114</l>\n</lg>\n<lg>\n<l>aśvatthavṛkṣasya phalāni pakvāny atīvahṛdyāni ca śītalāni /</l>\n<l>kurvanti pittāsraviṣārtidāhavicchardiśoṣārucidoṣanāśam // Rajni_11.115</l>\n</lg>\n<lg>\n<l>syād atha vaṭo jaṭālo nyagrodho rohiṇo 'varohī ca /</l>\n<l>viṭapī raktaphalaś ca skandharuho maṇḍalī mahācchāyaḥ // Rajni_11.116</l>\n</lg>\n<lg>\n<l>śṛṅgī yakṣāvāso yakṣataruḥ pādarohiṇo nīlaḥ /</l>\n<l>kṣīrī śiphāruhaḥ syād bahupādaḥ sa tu vanaspatir navabhūḥ // Rajni_11.117</l>\n</lg>\n<lg>\n<l>vaṭaḥ kaṣāyo madhuraḥ śiśiraḥ kaphapittajit /</l>\n<l>jvaradāhatṛṣāmohavraṇaśophāpahārakaḥ // Rajni_11.118</l>\n</lg>\n<lg>\n<l>nadīvaṭo yajñavṛkṣaḥ siddhārtho vaṭako vaṭī /</l>\n<l>amarā saṅginī caiva kṣīrakāṣṭhā ca kīrtitā // Rajni_11.119</l>\n</lg>\n<lg>\n<l>vaṭī kaṣāyamadhurā śiśirā pittahāriṇī /</l>\n<l>dāhatṛṣṇāśramaśvāsavicchardiśamanī parā // Rajni_11.120</l>\n</lg>\n<lg>\n<l>aśvatthī laghupatrī syāt pavitrā hrasvapatrikā /</l>\n<l>pippalikā vanasthā ca kṣudrā cāśvatthasaṃnibhā // Rajni_11.121</l>\n</lg>\n<lg>\n<l>aśvatthikā tu madhurā kaṣāyā cāsrapittajit /</l>\n<l>viṣadāhapraśamanī gurviṇyā hitakāriṇī // Rajni_11.122</l>\n</lg>\n<lg>\n<l>plakṣaḥ kapītanaḥ kṣīrī supārśvo 'tha kamaṇḍaluḥ /</l>\n<l>śṛṅgī varohaśākhī ca gardabhāṇḍaḥ kapītakaḥ /</l>\n<l>dṛḍhaprarohaḥ plavakaḥ plavaṅgaś ca mahābalaḥ // Rajni_11.123</l>\n</lg>\n<lg>\n<l>plakṣaś caivāparo hrasvaḥ suśītaḥ śītavīryakaḥ /</l>\n<l>puṇḍro mahāvarohaś ca hrasvaparṇas tu pimpariḥ /</l>\n<l>bhiduro maṅgalacchāyo jñeyo dvāviṃśadhābhidhaḥ // Rajni_11.124</l>\n</lg>\n<lg>\n<l>plakṣaḥ kaṭukaṣāyaś ca śiśiro raktadoṣajit /</l>\n<l>mūrchābhramapralāpaghno hrasvaplakṣo viśeṣataḥ // Rajni_11.125</l>\n</lg>\n<lg>\n<l>udumbaraḥ kṣīravṛkṣo hemadugdhaḥ sadāphalaḥ /</l>\n<l>kālaskandho yajñayogyo yajñīyaḥ supratiṣṭhitaḥ // Rajni_11.126</l>\n</lg>\n<lg>\n<l>śītavalko jantuphalaḥ puṣpaśūnyaḥ pavitrakaḥ /</l>\n<l>saumyaḥ śītaphalaś ceti manusaṃjñaḥ samīritaḥ // Rajni_11.127</l>\n</lg>\n<lg>\n<l>udumbaraṃ kaṣāyaṃ syāt pakvaṃ tu madhuraṃ himam /</l>\n<l>kṛmikṛt pittaraktaghnaṃ mūrchādāhatṛṣāpaham // Rajni_11.128</l>\n</lg>\n<lg>\n<l>audumbaraṃ phalam atīva himaṃ supakvaṃ pittāpahaṃ ca madhuraṃ śramaśophahāri /</l>\n<l>āmaṃ kaṣāyam atidīpanarocanaṃ ca māṃsasya vṛddhikaram asravikārakāri // Rajni_11.129</l>\n</lg>\n<lg>\n<l>nadyudumbarikā cānyā laghupatraphalā tathā /</l>\n<l>proktā laghuhemadugdhā laghupūrvasadāphalā // Rajni_11.130</l>\n</lg>\n<lg>\n<l>laghvādyumbarāhvā syād bāṇāhvā ca prakīrtitā /</l>\n<l>rasavīryavipākeṣu kiṃcin nyūnā ca pūrvataḥ // Rajni_11.131</l>\n</lg>\n<lg>\n<l>kṛṣṇodumbarikā cānyā kharapatrī ca rājikā /</l>\n<l>udumbarī ca kaṭhinā kuṣṭhaghnī phalguvāṭikā // Rajni_11.132</l>\n</lg>\n<lg>\n<l>ajākṣī phalgunī caiva malapūś citrabheṣajā /</l>\n<l>kākodumbarikā caiva dhvāṅkṣanāmnī trayodaśa // Rajni_11.133</l>\n</lg>\n<lg>\n<l>kākodumbarikā śītā pakvā gaulyāmlikā kaṭuḥ /</l>\n<l>tvagdoṣapittaraktaghnī tadvalkaṃ cātisarajit // Rajni_11.134</l>\n</lg>\n<lg>\n<l>udumbaratvacā śītā kaṣāyā vraṇanāśinī /</l>\n<l>gurviṇīgarbhasaṃrakṣe hitā stanyapradāyinī // Rajni_11.135</l>\n</lg>\n<lg>\n<l>badaro badarī kolī karkandhūḥ kolaphenilau /</l>\n<l>sauvīrako guḍaphalo bāleṣṭaḥ phalaśaiśiraḥ // Rajni_11.136</l>\n</lg>\n<lg>\n<l>dṛḍhabījo vṛttaphalaḥ kaṇṭakī vakrakaṇṭakaḥ /</l>\n<l>subījaḥ suphalaḥ svacchaḥ surasaḥ smṛtisammitaḥ // Rajni_11.137</l>\n</lg>\n<lg>\n<l>badaraṃ madhuraṃ kaṣāyam amlaṃ paripakvaṃ madhurāmlam uṣṇam etat /</l>\n<l>kaphakṛt pacanātisāraraktaśramaśoṣārtivināśanaṃ ca rucyam // Rajni_11.138</l>\n</lg>\n<lg>\n<l>badarasya patralepo jvaradāhavināśanaḥ /</l>\n<l>tvacā visphoṭaśamanī bījaṃ netrāmayāpaham // Rajni_11.139</l>\n</lg>\n<lg>\n<l>rājabadaro nṛpeṣṭo nṛpabadaro rājavallabhaś caiva /</l>\n<l>pṛthukolas tanubījo madhuraphalo rājakolaś ca // Rajni_11.140</l>\n</lg>\n<lg>\n<l>rājabadaraḥ sumadhuraḥ śiśiro dāhārtipittavātaharaḥ /</l>\n<l>vṛṣyaś ca vīryavṛddhiṃ kurute śoṣaśramaṃ harati // Rajni_11.141</l>\n</lg>\n<lg>\n<l>bhūbadarī kṣitibadarī vallībadarī ca badarivallī ca /</l>\n<l>bahuphalikā laghubadarī badaraphalī sūkṣmabadarī ca // Rajni_11.142</l>\n</lg>\n<lg>\n<l>bhūbadarī madhurāmlā kaphavātavikārahāriṇī pathyā /</l>\n<l>dīpanapācanakartrī kiṃcit pittāsrakāriṇī rucyā // Rajni_11.143</l>\n</lg>\n<lg>\n<l>sūkṣmaphalo laghubadaro bahukaṇṭaḥ sūkṣmapatrako duḥsparśaḥ /</l>\n<l>madhuraḥ śambarāhāraḥ śikhipriyaś caiva nirdiṣṭaḥ // Rajni_11.144</l>\n</lg>\n<lg>\n<l>laghubadaraṃ madhurāmlaṃ pakvaṃ kaphavātanāśanaṃ rucyam /</l>\n<l>snigdhaṃ tu jantukārakam īṣat pittārtidāhaśoṣaghnam // Rajni_11.145</l>\n</lg>\n<lg>\n<l>bījapūro bījapūrṇaṃ pūrṇabījaḥ sukesaraḥ /</l>\n<l>bījakaḥ keśarāmlaś ca mātuluṅgaḥ supūrakaḥ // Rajni_11.146</l>\n</lg>\n<lg>\n<l>rucako bījaphalako jantughno danturatvacaḥ /</l>\n<l>pūrako rocanaphalo dvidevamunisammitaḥ // Rajni_11.147</l>\n</lg>\n<lg>\n<l>bījapūraphalam amlakaṭūṣṇaṃ śvāsakāsaśamanaṃ pacanaṃ ca /</l>\n<l>kaṇṭhaśodhanaparaṃ laghu hṛdyaṃ dīpanaṃ ca rucikṛj jaraṇaṃ ca // Rajni_11.148</l>\n</lg>\n<lg>\n<l>bālaṃ pittamarutkaphāsrakaraṇaṃ madhyaṃ ca tādṛgvidhaṃ pakvaṃ varṇakaraṃ ca hṛdyam atha tat puṣṇāti puṣṭiṃ balam /</l>\n<l>śūlājīrṇavibandhamārutakaphaśvāsārtimandāgnijit kāsārocakaśophaśāntidam idaṃ syān mātuluṅgaṃ sadā // Rajni_11.149</l>\n</lg>\n<lg>\n<l>tvak tiktā durjarā syāt kṛmikaphapavanadhvaṃsinī snigdham uṣṇaṃ madhyaṃ śūlārtipittapraśamanam akhilārocakaghnaṃ ca gaulyam /</l>\n<l>vātārtighnaṃ kaṭūṣṇaṃ jaṭharagadaharaṃ kesaraṃ dīpyam amlaṃ bījaṃ tiktaṃ kaphārśaḥśvayathuśamakaraṃ bījapūrasya pathyam // Rajni_11.150</l>\n</lg>\n<lg>\n<l>vanabījapūrako 'nyo vanajo vanapūrakaś ca vanabījaḥ /</l>\n<l>atyamlā gandhāḍhyā vanodbhavā devadūtī ca // Rajni_11.151</l>\n</lg>\n<lg>\n<l>pītā ca devadāsī deveṣṭā mātuluṅgikā caiva /</l>\n<l>pavanī mahāphalā ca syād iyam iti vedabhūmimitā // Rajni_11.152</l>\n</lg>\n<lg>\n<l>amlaḥ kaṭūṣṇo vanabījapūro ruciprado vātavināśanaś ca /</l>\n<l>syād amladoṣakṛmināśakārī kaphāpahaḥ śvāsaniṣūdanaś ca // Rajni_11.153</l>\n</lg>\n<lg>\n<l>madhurabījapūro madhuparṇī madhurakarkaṭī madhuvallī /</l>\n<l>madhukarkaṭī madhuraphalā mahāphalā vardhamānā ca // Rajni_11.154</l>\n</lg>\n<lg>\n<l>madhukarkaṭī madhurā śiśirā dāhanāśanī /</l>\n<l>tridoṣaśamanī rucyā vṛṣyā ca gurudurjarā // Rajni_11.155</l>\n</lg>\n<lg>\n<l>āmalakī vayaḥsthā ca śrīphalā dhātrikā tathā /</l>\n<l>amṛtā ca śivā śāntā śītāmṛtaphalā tathā // Rajni_11.156</l>\n</lg>\n<lg>\n<l>jātīphalā ca dhātreyī jñeyā dhātrīphalā tathā /</l>\n<l>vṛṣyā vṛttaphalā caiva rocanī śarabhūhvayā // Rajni_11.157</l>\n</lg>\n<lg>\n<l>āmalakaṃ kaṣāyāmlaṃ madhuraṃ śiśiraṃ laghu /</l>\n<l>dāhapittavamīmehaśophaghnaṃ ca rasāyanam // Rajni_11.158</l>\n</lg>\n<lg>\n<l>kaṭu madhurakaṣāyaṃ kiṃcid amlaṃ kaphaghnaṃ rucikaram atiśītaṃ hanti pittāsratāpam /</l>\n<l>śramavamanavibandhādhmānaviṣṭambhadoṣapraśamanam amṛtābhaṃ cāmalakyāḥ phalaṃ syāt // Rajni_11.159</l>\n</lg>\n<lg>\n<l>anyac cāmalakaṃ proktaṃ kāṣṭhadhātrīphalaṃ tathā /</l>\n<l>kṣudrāmalakasaṃproktaṃ kṣudrajātīphalaṃ ca tat // Rajni_11.160</l>\n</lg>\n<lg>\n<l>kāṣṭhadhātrīphalaṃ svāde kaṣāyaṃ kaṭukaṃ tathā /</l>\n<l>śītaṃ pittāsradoṣaghnaṃ pūrvoktam adhikaṃ guṇaiḥ // Rajni_11.161</l>\n</lg>\n<lg>\n<l>ciñcā tu cukrikā cukrā sāmlikā śākacukrikā /</l>\n<l>amlī sutintiḍī cāmlā cukrikā ca navābhidhā // Rajni_11.162</l>\n</lg>\n<lg>\n<l>ciñcātyamlā bhaved āmā pakvā tu madhurāmlikā /</l>\n<l>vātaghnī pittadāhāsrakaphadoṣaprakopaṇī // Rajni_11.163</l>\n</lg>\n<lg>\n<l>amlikāyāḥ phalaṃ tv āmam atyamlaṃ laghu pittakṛt /</l>\n<l>pakvaṃ tu madhurāmlaṃ syād bhedi viṣṭambhavātajit // Rajni_11.164</l>\n</lg>\n<lg>\n<l>pakvaciñcāphalaraso madhurāmlo rucipradaḥ /</l>\n<l>śophapākakaro lepād vraṇadoṣavināśanaḥ // Rajni_11.165</l>\n</lg>\n<lg>\n<l>ciñcāpatraṃ ca śophaghnaṃ raktadoṣavyathāpaham /</l>\n<l>tasyāḥ śuṣkatvacākṣāraṃ śūlamandāgnināśanam // Rajni_11.166</l>\n</lg>\n<lg>\n<l>amlasāras tu śākāmlaṃ cukrāmlaṃ cāmlacukrikā /</l>\n<l>ciñcāmlam amlacūḍaś ca ciñcāraso 'pi saptadhā // Rajni_11.167</l>\n</lg>\n<lg>\n<l>amlasāras tv atīvāmlo vātaghnaḥ kaphadāhakṛt /</l>\n<l>sāmyena śarkarāmiśro dāhapittakaphārttinut // Rajni_11.168</l>\n</lg>\n<lg>\n<l>āmrātakaḥ pītanakaḥ kapicūto 'mlavāṭakaḥ /</l>\n<l>śṛṅgī kapirasāḍhyaś ca tanukṣīraḥ kapipriyaḥ // Rajni_11.169</l>\n</lg>\n<lg>\n<l>āmrātakaṃ kaṣāyāmlam āmahṛt kaṇṭhaharṣaṇam /</l>\n<l>pakvaṃ tu madhurāmlāḍhyaṃ snigdhaṃ pittakaphāpaham // Rajni_11.170</l>\n</lg>\n<lg>\n<l>nāraṅgaḥ syān nāgaraṅgaḥ suraṅgas tvaggandhaś cairāvato vaktravāsaḥ /</l>\n<l>yogīraṅgo nāgaro yogaraṅgaḥ gandhāḍhyo 'yaṃ gandhapatro ravīṣṭaḥ // Rajni_11.171</l>\n</lg>\n<lg>\n<l>nāraṅgaṃ madhuraṃ cāmlaṃ gurūṣṇaṃ caiva rocanam /</l>\n<l>vātāmakrimiśūlaghnaṃ śramahṛd balarucyadam // Rajni_11.172</l>\n</lg>\n<lg>\n<l>nimbūkaḥ syād amlajambīrakākhyo vahnir dīpyo vahnibījo 'mlasāraḥ /</l>\n<l>dantāghātaḥ śodhano jantumārī nimbūś ca syād rocano rudrasaṃjñaḥ // Rajni_11.173</l>\n</lg>\n<lg>\n<l>nimbūphalaṃ prathitam amlarasaṃ kaṭūṣṇaṃ gulmāmavātaharam agnivivṛddhikāri /</l>\n<l>cakṣuṣyam etad atha kāsakaphārttikaṇṭhavicchardihāri paripakvam atīva rucyam // Rajni_11.174</l>\n</lg>\n<lg>\n<l>jambīro dantaśaṭho jambho jambhīrajambhalau caiva /</l>\n<l>rocanako mukhaśodhī jāḍyārir jantujin navadhā // Rajni_11.175</l>\n</lg>\n<lg>\n<l>jambīrasya phalaṃ rase 'mlamadhuraṃ vātāpahaṃ pittakṛt pathyaṃ pācanarocanaṃ balakaraṃ vahner vivṛddhipradam /</l>\n<l>pakvaṃ cen madhuraṃ kaphārttiśamanaṃ pittāsradoṣāpanut varṇyaṃ vīryavivarddhanaṃ ca rucikṛt puṣṭipradaṃ tarpaṇam // Rajni_11.176</l>\n</lg>\n<lg>\n<l>anyo madhujambīro madhujambho madhurajambhalaś caiva /</l>\n<l>śaṅkhadrāvī śarkarakaḥ pittadrāvī ca ṣaṭsaṃjñaḥ // Rajni_11.177</l>\n</lg>\n<lg>\n<l>madhuro madhujambīraḥ śiśiraḥ kaphapittanut /</l>\n<l>śoṣaghnas tarpaṇo vṛṣyaḥ śramaghnaḥ puṣṭikārakaḥ // Rajni_11.178</l>\n</lg>\n<lg>\n<l>mālūras tu kapittho maṅgalyo nīlamallikā ca dadhi /</l>\n<l>grāhiphalaś cirapākī granthiphalaḥ kucaphalo dadhiphalaś ca // Rajni_11.179</l>\n</lg>\n<lg>\n<l>gandhaphalaś ca kapīṣṭo vṛttaphalaḥ karabhavallabhaś caiva /</l>\n<l>dantaśaṭhaḥ kaṭhinaphalaḥ karaṇḍaphalakaś ca saptadaśasaṃjñaḥ // Rajni_11.180</l>\n</lg>\n<lg>\n<l>kapittho madhurāmlaś ca kaṣāyas tiktaśītalaḥ /</l>\n<l>vṛṣyaḥ pittānilaṃ hanti saṃgrāhī vraṇanāśanaḥ // Rajni_11.181</l>\n</lg>\n<lg>\n<l>āmaṃ kapittham amloṣṇāṃ kaphaghnaṃ grāhi vātalam /</l>\n<l>doṣatrayaharaṃ pakvaṃ madhurāmlarasaṃ guru // Rajni_11.182</l>\n</lg>\n<lg>\n<l>āmaṃ kaṇṭharujaṃ kapittham adhikaṃ jihvājaḍatvāvahaṃ tad doṣatrayavardhanaṃ viṣaharaṃ saṃgrāhakaṃ rocakam /</l>\n<l>pakvaṃ śvāsavamiśramaklamaharaṃ hikkāpanodakṣamaṃ sarvaṃ grāhi rucipradaṃ ca kathitaṃ sevyaṃ tataḥ sarvadā // Rajni_11.183</l>\n</lg>\n<lg>\n<l>tumbaruḥ saurabhaḥ sauro vanajaḥ sānujo dvijaḥ /</l>\n<l>tīkṣṇavalkas tīkṣṇaphalas tīkṣṇapatro mahāmuniḥ /</l>\n<l>sphuṭaphalaḥ sugandhiś ca sa prokto dvādaśāhvayaḥ // Rajni_11.184</l>\n</lg>\n<lg>\n<l>tumbarur madhuras tiktaḥ kaṭūṣṇaḥ kaphavātanut /</l>\n<l>śūlagulmodarādhmānakṛmighno vahnidīpanaḥ // Rajni_11.185</l>\n</lg>\n<lg>\n<l>rudrākṣaś ca śivākṣaś ca śarvākṣo bhūtanāśanaḥ /</l>\n<l>pāvano nīlakaṇṭhākṣo harākṣaś ca śivapriyaḥ // Rajni_11.186</l>\n</lg>\n<lg>\n<l>rudrākṣam amlam uṣṇaṃ ca vātaghnaṃ kaphanāśanam /</l>\n<l>śiraārtiśamanaṃ rucyaṃ bhūtagrahavināśanam // Rajni_11.187</l>\n</lg>\n<lg>\n<l>bilvaḥ śalyo hṛdyagandhaḥ śalāṭuḥ śāṇḍilyaḥ syāc chrīphalaḥ karkaṭāhvaḥ /</l>\n<l>śailūṣaḥ syāc chaivapatraḥ śiveṣṭaḥ patraśreṣṭho gandhapatras tripattraḥ // Rajni_11.188</l>\n</lg>\n<lg>\n<l>lakṣmīphalo gandhaphalo durāruhas triśākapattras triśikhaḥ śivadrumaḥ /</l>\n<l>sadāphalaḥ satphaladaḥ subhūtikaḥ samīrasāraḥ śikhinetrasaṃjñitaḥ // Rajni_11.189</l>\n</lg>\n<lg>\n<l>bilvas tu madhuro hṛdyaḥ kaṣāyaḥ pittajit guruḥ /</l>\n<l>kaphajvarātisāraghno rucikṛd dīpanaḥ paraḥ // Rajni_11.190</l>\n</lg>\n<lg>\n<l>bilvamūlaṃ tridoṣaghnaṃ madhuraṃ laghu vātanut /</l>\n<l>phalaṃ tu komalaṃ snigdhaṃ guru saṃgrāhi dīpanam // Rajni_11.191</l>\n</lg>\n<lg>\n<l>tad eva pakvaṃ vijñeyaṃ madhuraṃ sarasaṃ guru /</l>\n<l>kaṭutiktakaṣāyoṣṇaṃ saṃgrāhi ca tridoṣajit // Rajni_11.192</l>\n</lg>\n<lg>\n<l>sallakaḥ sallakī sallī sugandhā surabhisravā /</l>\n<l>surabhir gajabhakṣyā ca suvahā gajavallabhā // Rajni_11.193</l>\n</lg>\n<lg>\n<l>gandhamūlā mukhāmodā suśrīkā jalavikramā /</l>\n<l>hṛdyā kuṇṭarikā caiva proktā tryasraphalā ca sā /</l>\n<l>chinnaruhā gandhaphalā jñeyā cāṣṭādaśāhvayā // Rajni_11.194</l>\n</lg>\n<lg>\n<l>sallakī tiktamadhurā kaṣāyā grāhiṇī parā /</l>\n<l>kuṣṭhāsrakaphavātārśovraṇadoṣārtināśinī // Rajni_11.195</l>\n</lg>\n<lg>\n<l>katako 'mbuprasādaś ca katas tiktaphalas tathā /</l>\n<l>rucyas tu chedanīyaś ca jñeyo guḍaphalaḥ smṛtaḥ /</l>\n<l>proktaḥ kataphalas tiktamarīcaś ca navāhvayaḥ // Rajni_11.196</l>\n</lg>\n<lg>\n<l>katakaḥ kaṭutiktoṣṇaś cakṣuṣyaḥ kṛmidoṣanut /</l>\n<l>rucikṛc chūladoṣaghno bījam ambuprasādanam // Rajni_11.197</l>\n</lg>\n<lg>\n<l>karkaṭaḥ kārkaṭaḥ karkaḥ kṣudradhātrī ca sa smṛtaḥ /</l>\n<l>kṣudrāmalakasaṃjñaś ca proktaḥ karkaphalaś ca ṣaṭ // Rajni_11.198</l>\n</lg>\n<lg>\n<l>kārkaṭaṃ tu phalaṃ rucyaṃ kaṣāyaṃ dīpanaṃ param /</l>\n<l>kaphapittaharaṃ grāhi cakṣuṣyaṃ laghu śītalam // Rajni_11.199</l>\n</lg>\n<lg>\n<l>śleṣmātako bahuvāraḥ picchalo dvijakutsitaḥ /</l>\n<l>śeluḥ śītaphalaḥ śītaḥ śākaṭaḥ karbudārakaḥ /</l>\n<l>bhūtadrumo gandhapuṣpaḥ khyāta ekādaśāhvayaḥ // Rajni_11.200</l>\n</lg>\n<lg>\n<l>śleṣmātakaḥ kaṭuhimo madhuraḥ kaṣāyaḥ svāduś ca pācanakaraḥ krimiśūlahārī /</l>\n<l>āmāsradoṣamalarodhabahuvraṇārtivisphoṭaśāntikaraṇaḥ kaphakārakaś ca // Rajni_11.201</l>\n</lg>\n<lg>\n<l>bhūkarbudārakaś cānyaḥ kṣudraśleṣmātakas tathā /</l>\n<l>bhūśelur laghuśeluś ca picchalo laghupūrvakaḥ /</l>\n<l>laghuśītaḥ sūkṣmaphalo laghubhūtadrumaś ca saḥ // Rajni_11.202</l>\n</lg>\n<lg>\n<l>bhūkarbudāro madhuraḥ krimidoṣavināśanaḥ /</l>\n<l>vātaprakopaṇaḥ kiṃcit saśītaḥ svarṇamārakaḥ // Rajni_11.203</l>\n</lg>\n<lg>\n<l>muṣkako mocako muṣko mokṣako muñcakas tathā /</l>\n<l>gauliko mehanaś caiva kṣāravṛkṣaś ca pāṭaliḥ // Rajni_11.204</l>\n</lg>\n<lg>\n<l>viṣāpaho jaṭālaś ca vanavāsī sutīkṣṇakaḥ /</l>\n<l>śvetaḥ kṛṣṇaś ca sa dvedhā syāt trayodaśasaṃjñakaḥ // Rajni_11.205</l>\n</lg>\n<lg>\n<l>muṣkakaḥ kaṭuko 'mlaś ca rocanaḥ pācanaḥ paraḥ /</l>\n<l>plīhagulmodarārtighno dvidhā tulyaguṇānvitaḥ // Rajni_11.206</l>\n</lg>\n<lg>\n<l>karamardaḥ suṣeṇaś ca karāmlaḥ karamardakaḥ /</l>\n<l>avignaḥ pāṇimardaś ca kṛṣṇapākaphalo muniḥ // Rajni_11.207</l>\n</lg>\n<lg>\n<l>karamardaḥ satiktāmlo bālo dīpanadāhakaḥ /</l>\n<l>pakvas tridoṣaśamano 'rucighno viṣanāśanaḥ // Rajni_11.208</l>\n</lg>\n<lg>\n<l>tejaḥphalo bahuphalas tathoktaḥ śālmalīphalaḥ /</l>\n<l>phalas tīkṣṇādisaṃyuktaḥ phalāntastavakādikaḥ /</l>\n<l>steyīphalo gandhaphalaḥ kaṇṭavṛkṣaḥ prakīrtitaḥ // Rajni_11.209</l>\n</lg>\n<lg>\n<l>tejaḥphalaḥ kaṭus tīkṣṇaḥ sugandhir dīpanaḥ paraḥ /</l>\n<l>vātaśleṣmārucighnaś ca bālarakṣākaraḥ paraḥ // Rajni_11.210</l>\n</lg>\n<lg>\n<l>vikaṇṭako mṛduphalo granthilaḥ svādukaṇṭakaḥ /</l>\n<l>gokaṇṭakaḥ kākanāśo vyāghrapādo ghanadrumaḥ // Rajni_11.211</l>\n</lg>\n<lg>\n<l>garjāphalo ghanaphalo meghastanitodbhavaś ca mudiraphalaḥ /</l>\n<l>prāvṛṣyo hāsyaphalaḥ stanitaphalaḥ pañcadaśasaṃjñaḥ // Rajni_11.212</l>\n</lg>\n<lg>\n<l>vikaṇṭakaḥ kaṣāyaḥ syāt kaṭū rūkṣo rucipradaḥ /</l>\n<l>dīpanaḥ kaphahārī ca vastraraṅgavidhāyakaḥ // Rajni_11.213</l>\n</lg>\n<lg>\n<l>harītakī hemavatī jayābhayā śivāvyathā cetanikā ca rohiṇī /</l>\n<l>pathyā prapathyāpi pūtanāmṛtā jīvapriyā jīvanikā bhiṣagvarā // Rajni_11.214</l>\n</lg>\n<lg>\n<l>jīvantī prāṇadā jīvyā kāyasthā śreyasī ca sā /</l>\n<l>devī divyā ca vijayā vahninetramitābhidhā // Rajni_11.215</l>\n</lg>\n<lg>\n<l>harītakī pañcarasā ca recanī koṣṭhāmayaghnī lavaṇena varjitā /</l>\n<l>rasāyanī netrarujāpahāriṇī tvagāmayaghnī kila yogavāhinī // Rajni_11.216</l>\n</lg>\n<lg>\n<l>bījāsthitiktā madhurā tadantastvagbhāgataḥ sā kaṭur uṣṇavīryā /</l>\n<l>māṃsāṃśataś cāmlakaṣāyayuktā harītakī pañcarasā smṛteyam // Rajni_11.217</l>\n</lg>\n<lg>\n<l>harītaky amṛtotpannā saptabhedair udīritā /</l>\n<l>tasyā nāmāni varṇāṃś ca vakṣyāmy atha yathākramam // Rajni_11.218</l>\n</lg>\n<lg>\n<l>vijayā rohiṇī caiva pūtanā cāmṛtābhayā /</l>\n<l>jīvantī cetakī ceti nāmnā saptavidhā matā // Rajni_11.219</l>\n</lg>\n<lg>\n<l>alābunābhir vijayā suvṛttā rohiṇī matā /</l>\n<l>svalpatvak pūtanā jñeyā sthūlamāṃsāmṛtā smṛtā // Rajni_11.220</l>\n</lg>\n<lg>\n<l>pañcāsrā cābhayā jñeyā jīvantī svarṇavarṇabhāk /</l>\n<l>tryasrāṃ tu cetakīṃ vidyād ity āsāṃ rūpalakṣaṇam // Rajni_11.221</l>\n</lg>\n<lg>\n<l>vindhyādrau vijayā himācalabhavā syāc cetakī pūtanā sindhau syād atha rohiṇī tu vijayā jātā pratiṣṭhānake /</l>\n<l>campāyām amṛtābhayā ca janitā deśe surāṣṭrāhvaye jīvantīti harītakī nigaditā saptaprabhedā budhaiḥ // Rajni_11.222</l>\n</lg>\n<lg>\n<l>sarvaprayoge vijayā ca rohiṇī kṣateṣu lepeṣu tu pūtanoditā /</l>\n<l>virecane syād amṛtā guṇādhikā jīvantikā syād iha jīrṇarogajit // Rajni_11.223</l>\n</lg>\n<lg>\n<l>syāc cetakī sarvarujāpahārikā netrāmayaghnīm abhayāṃ vadanti /</l>\n<l>itthaṃ yathāyogam iyaṃ prayojitā jñeyā guṇāḍhyā na kadācid anyathā // Rajni_11.224</l>\n</lg>\n<lg>\n<l>cetakī ca dhṛtā haste yāvat tiṣṭhati dehinaḥ /</l>\n<l>tāvad viricyate vegāt tatprabhāvān na saṃśayaḥ // Rajni_11.225</l>\n</lg>\n<lg>\n<l>saptānām api jātīnāṃ pradhānaṃ vijayā smṛtā /</l>\n<l>sukhaprayogasulabhā sarvavyādhiṣu śasyate // Rajni_11.226</l>\n</lg>\n<lg>\n<l>kṣiptāpsu nimajjati yā sā jñeyā guṇavatī bhiṣagvaryaiḥ /</l>\n<l>yasyā yasyā bhūyo nimajjanaṃ sā guṇāḍhyā syāt // Rajni_11.227</l>\n</lg>\n<lg>\n<l>harate prasabhaṃ vyādhīn bhūyas tarati yad vapuḥ /</l>\n<l>harītakī tu sā proktā tatra kīrdīptivācakaḥ // Rajni_11.228</l>\n</lg>\n<lg>\n<l>harītakī tu tṛṣṇāyāṃ hanustambhe galagrahe /</l>\n<l>śoṣe navajvare jīrṇe gurviṇyāṃ naiva śasyate // Rajni_11.229</l>\n</lg>\n<lg>\n<l>vibhītakas tailaphalo bhūtāvāsaḥ kalidrumaḥ /</l>\n<l>saṃvartakas tu vāsantaḥ kalkivṛkṣo vaheḍakaḥ // Rajni_11.230</l>\n</lg>\n<lg>\n<l>hāryaḥ karṣaphalaḥ kalkir dharmaghno 'kṣo 'nilaghnakaḥ /</l>\n<l>bahuvīryaś ca kāsaghnaḥ sa proktaḥ ṣoḍaśāhvayaḥ // Rajni_11.231</l>\n</lg>\n<lg>\n<l>vibhītakaḥ kaṭus tiktaḥ kaṣāyoṣṇaḥ kaphāpahaḥ /</l>\n<l>cakṣuṣyaḥ palitaghnaś ca vipāke madhuro laghuḥ // Rajni_11.232</l>\n</lg>\n<lg>\n<l>pūgas tu pūgavṛkṣaś ca kramuko dīrghapādapaḥ /</l>\n<l>valkatarur dṛḍhavalkaś cikkaṇaś ca munir mataḥ // Rajni_11.233</l>\n</lg>\n<lg>\n<l>pūgavṛkṣasya niryāso himaḥ saṃmohano guruḥ /</l>\n<l>vipāke soṣṇakakṣāraḥ sāmlo vātaghnapittalaḥ // Rajni_11.234</l>\n</lg>\n<lg>\n<l>pūgaṃ tu cikkaṇī cikkā cikkaṇaṃ ślakṣṇakaṃ tathā /</l>\n<l>udvegaṃ kramukaphalaṃ jñeyaṃ pūgaphalaṃ vasu // Rajni_11.235</l>\n</lg>\n<lg>\n<l>serī ca madhurā rucyā kaṣāyāmlā kaṭus tathā /</l>\n<l>pathyā ca kaphavātaghnī sārikā mukhadoṣanut // Rajni_11.236</l>\n</lg>\n<lg>\n<l>tailvanaṃ madhuraṃ rucyaṃ kaṇṭhaśuddhikaraṃ laghu /</l>\n<l>tridoṣaśamanaṃ dīpyaṃ rasālaṃ pācanaṃ samam // Rajni_11.237</l>\n</lg>\n<lg>\n<l>gaulyaṃ guhāgaraṃ ślakṣṇaṃ kaṣāyaṃ kaṭu pācanam /</l>\n<l>viṣṭambhajaṭharādhmānaharaṇaṃ drāvakaṃ laghu // Rajni_11.238</l>\n</lg>\n<lg>\n<l>ghoṇṭā kaṭukaṣāyoṣṇā kaṭhinā rucikāriṇī /</l>\n<l>malaviṣṭambhaśamanī pittahṛd dīpanī ca sā // Rajni_11.239</l>\n</lg>\n<lg>\n<l>pūgīphalaṃ ceulasaṃjñakaṃ yat tat koṅkaṇeṣu prathitaṃ sugandhi /</l>\n<l>śleṣmāpahaṃ dīpanapācanaṃ ca balapradaṃ puṣṭikaraṃ rasāḍhyam // Rajni_11.240</l>\n</lg>\n<lg>\n<l>yat koṅkaṇe valligulābhidhānakaṃ grāmodbhavaṃ pūgaphalaṃ tridoṣanut /</l>\n<l>āmāpahaṃ rocanarucyapācanaṃ viṣṭambhatundāmayahāri dīpanam // Rajni_11.241</l>\n</lg>\n<lg>\n<l>candrāpurodbhavaṃ pūgaṃ kaphaghnaṃ malaśodhanam /</l>\n<l>kaṭu svādu kaṣāyaṃ ca rucyaṃ dīpanapācanam /</l>\n<l>āndhradeśodbhavaṃ pūgaṃ kaṣāyaṃ madhuraṃ rase /</l>\n<l>vātajid vaktrajāḍyaghnam īṣad amlaṃ kaphāpaham // Rajni_11.242</l>\n</lg>\n<lg>\n<l>pūgaṃ sammohakṛt sarvaṃ kaṣāyaṃ svādu recanam /</l>\n<l>tridoṣaśamanaṃ rucyaṃ vaktrakledamalāpaham // Rajni_11.243</l>\n</lg>\n<lg>\n<l>āmaṃ pūgaṃ kaṣāyaṃ mukhamalaśamanaṃ kaṇṭhaśuddhiṃ vidhatte raktāmaśleṣmapittapraśamanam udarādhmānahāraṃ saraṃ ca /</l>\n<l>śuṣkaṃ kaṇṭhāmayaghnaṃ rucikaram uditaṃ pācanaṃ recanaṃ syāt tat parṇenāyutaṃ cet jhaṭiti vitanute pāṇḍuvātaṃ ca śoṣam // Rajni_11.244</l>\n</lg>\n<lg>\n<l>atha bhavati nāgavallī tāmbūlī phaṇilatā ca saptaśirā /</l>\n<l>parṇalatā phaṇivallī bhujagalatā bhakṣyapatrī ca // Rajni_11.245</l>\n</lg>\n<lg>\n<l>nāgavallī kaṭus tīkṣṇā tiktā pīnasavātajit /</l>\n<l>kaphakāsaharā rucyā dāhakṛd dīpanī parā // Rajni_11.246</l>\n</lg>\n<lg>\n<l>sā śrīvāṭyamlādivāṭādinānāgrāmastomasthānabhedād vibhinnā /</l>\n<l>ekāpy eṣā deśamṛtsnāviśeṣān nānākāraṃ yāti kāye guṇe ca // Rajni_11.247</l>\n</lg>\n<lg>\n<l>śrīvāṭī madhurā tīkṣṇā vātapittakaphāpahā /</l>\n<l>rasāḍhyā surasā rucyā vipāke śiśirā smṛtā // Rajni_11.248</l>\n</lg>\n<lg>\n<l>syād amlavāṭī kaṭukāmlatiktā tīkṣṇā tathoṣṇā mukhapākakartrī /</l>\n<l>vidāhapittāsravikopanī ca viṣṭambhadā vātanibarhaṇī ca // Rajni_11.249</l>\n</lg>\n<lg>\n<l>satasā madhurā tīkṣṇā kaṭur uṣṇā ca pācanī /</l>\n<l>gulmodarādhmānaharā rucikṛd dīpanī parā // Rajni_11.250</l>\n</lg>\n<lg>\n<l>guhāgare saptaśirā prasiddhā sāparṇajūrṇātirasātirucyā /</l>\n<l>sugandhi tīkṣṇā madhurātihṛdyā sandīpanī puṃstvakarātibalyā // Rajni_11.251</l>\n</lg>\n<lg>\n<l>nāmnānyāmlasarā sutīkṣṇamadhurā rucyā himā dāhanut pittodrekaharā sudīpanakarī balyā mukhāmodinī /</l>\n<l>strīsaubhāgyavivardhanī madakarī rājñāṃ sadā vallabhā gulmādhmānavibandhajic ca kathitā sā mālave tu sthitā // Rajni_11.252</l>\n</lg>\n<lg>\n<l>andhre paṭulikā nāma kaṣāyoṣṇā kaṭus tathā /</l>\n<l>malāpakarṣā kaṇṭhasya pittakṛd vātanāśanī // Rajni_11.253</l>\n</lg>\n<lg>\n<l>hvesaṇīyā kaṭus tīkṣṇā hṛdyā dīrghadalā ca sā /</l>\n<l>kaphavātaharā rucyā kaṭur dīpanapācanī // Rajni_11.254</l>\n</lg>\n<lg>\n<l>sadyas troṭitabhakṣitaṃ mukharujājāḍyāvahaṃ doṣakṛt dāhārocakaraktadāyi malakṛd viṣṭambhi vāntipradam /</l>\n<l>yad bhūyo jalapānapoṣitarasaṃ tac cec cirāt troṭitaṃ tāmbūlīdalam uttamaṃ ca rucikṛd varṇyaṃ tridoṣārtinut // Rajni_11.255</l>\n</lg>\n<lg>\n<l>kṛṣṇaṃ parṇaṃ tiktam uṣṇaṃ kaṣāyaṃ dhatte dāhaṃ vaktrajādyaṃ malaṃ ca /</l>\n<l>śubhraṃ parṇaṃ śleṣmavātāmayaghnaṃ pathyaṃ rucyaṃ dīpanaṃ pācanaṃ ca // Rajni_11.256</l>\n</lg>\n<lg>\n<l>śirā parṇasya śaithilyaṃ kuryāt tasyāsrahṛd rasaḥ /</l>\n<l>śīrṇaṃ tvagdoṣadaṃ tasya bhakṣite ca śitaṃ sadā // Rajni_11.257</l>\n</lg>\n<lg>\n<l>anidhāya mukhe parṇaṃ pūgaṃ khādāta yo naraḥ /</l>\n<l>matibhraṃśo daridraḥ syād ante smarati no harim // Rajni_11.258</l>\n</lg>\n<lg>\n<l>parṇādhikye dīpanī raṅgadātrī pūgādhikye rūkṣadā kṛcchradātrī /</l>\n<l>sārādhikye khādire śoṣadātrī cūrṇādhikye pittakṛt pūtigandhā // Rajni_11.259</l>\n</lg>\n<lg>\n<l>cūrṇaṃ cārjunavṛkṣajaṃ kaphaharaṃ gulmaghnam arkāhvayaṃ śophaghnaṃ kuṭajaṃ karañjajanitaṃ vātāpahaṃ rucyadam /</l>\n<l>pittaghnaṃ jalajaṃ balāgnirucidaṃ śailāhvayaṃ pittadaṃ sphāṭikyaṃ dṛḍhadantapaṅktijananaṃ śuktyādijaṃ rūkṣadam // Rajni_11.260</l>\n</lg>\n<lg>\n<l>itthaṃ nānāphalatarulatānāmatattadguṇādivyaktākhyānapraguṇaracanācārusaurabhyasāram /</l>\n<l>vargaṃ vaktrāmburuhavalabhīlāsyalīlārasālaṃ vidyāvaidyaḥ khalu saphalayed etam āmnāyabhūmnā // Rajni_11.261</l>\n</lg>\n<lg>\n<l>yāny upabhuñjānānāṃ sa bhavati saṃsārapādapaḥ saphalaḥ /</l>\n<l>teṣām eṣa phalānāṃ vargaḥ phalavarga iti kathitaḥ // Rajni_11.262</l>\n</lg>\n<p>yasyājasravikasvarāmalayaśaḥprāgbhārapuṣpodgamaḥ sāścaryaṃ vibudhepsitāni phalati śrīmān karaḥ svardrumaḥ /</p>\n\n<lg>\n<l>Rājanighaṇṭu, Candanādivarga</l>\n<l>śrīkhaṇḍaṃ śabaraṃ pītaṃ patrāṅgaṃ raktacandanam /</l>\n<l>barbaraṃ harigandhaṃ ca candanaṃ saptadhā smṛtam // Rajni_12.1</l>\n</lg>\n<lg>\n<l>devadāru dvidhā proktaṃ cīḍā saptacchadas tathā /</l>\n<l>saralaḥ kuṅkume kaṅguḥ kastūrī rocanā tathā // Rajni_12.2</l>\n</lg>\n<lg>\n<l>karpūrau syāj javādis tu nandī ca jātipatrikā /</l>\n<l>jātīphalaṃ ca kakkolaṃ lavaṅgaṃ svādur ucyate // Rajni_12.3</l>\n</lg>\n<lg>\n<l>agarvyaś ca tridhā māṃsī turuṣko guggulus tridhā /</l>\n<l>rālaḥ kundurukaḥ kuṣṭhaṃ sārivā tu dvidhā nakhau // Rajni_12.4</l>\n</lg>\n<lg>\n<l>spṛkkā sthauṇeyakaṃ caiva murā śaileyacorakaḥ /</l>\n<l>padmaprapauṇḍarīke ca lāmajjaṃ rohiṇī dvidhā /</l>\n<l>śrīveṣṭośīranalikā munibāṇamitāhvayāḥ // Rajni_12.5</l>\n</lg>\n<lg>\n<l>śrīkhaṇḍaṃ candanaṃ proktaṃ mahārhaṃ śvetacandanam /</l>\n<l>gośīrṣaṃ tilaparṇaṃ ca maṅgalyaṃ malayodbhavam // Rajni_12.6</l>\n</lg>\n<lg>\n<l>gandharājaṃ sugandhaṃ ca sarpāvāsaṃ ca śītalam /</l>\n<l>gandhāḍhyaṃ gandhasāraṃ ca bhadraśrīr bhogivallabham /</l>\n<l>śītagandho malayajaṃ pāvanaṃ cāṅkabhūhvayam // Rajni_12.7</l>\n</lg>\n<lg>\n<l>śrīkhaṇḍaṃ kaṭutiktaśītalaguṇaṃ svāde kaṣāyaṃ kiyat pittabhrāntivamijvarakrimitṛṣāsaṃtāpaśāntipradam /</l>\n<l>vṛṣyaṃ vaktrarujāpahaṃ pratanute kāntiṃ tanor dehināṃ liptaṃ suptamanojasindhuramadārambhādisaṃrambhadam // Rajni_12.8</l>\n</lg>\n<lg>\n<l>śreṣṭhaṃ koṭarakarparopakalitaṃ sugranthi sadgauravaṃ chede raktamayaṃ tathā ca vimalaṃ pītaṃ ca yad dharṣaṇe /</l>\n<l>svāde tiktakaṭuḥ sugandhabahulaṃ śītaṃ yad alpaṃ guṇe kṣīṇaṃ cārdhaguṇānvitaṃ tu kathitaṃ tac candanaṃ madhyamam // Rajni_12.9</l>\n</lg>\n<lg>\n<l>candanaṃ dvividhaṃ proktaṃ beṭṭasukvaḍisaṃjñakam /</l>\n<l>beṭṭaṃ tu sārdravicchedaṃ svayaṃ śuṣkaṃ tu sukvaḍi // Rajni_12.10</l>\n</lg>\n<lg>\n<l>malayādrisamīpasthāḥ parvatā beṭṭasaṃjñakāḥ /</l>\n<l>tajjātaṃ candanaṃ yat tu beṭṭavācyaṃ kvacin mate // Rajni_12.11</l>\n</lg>\n<lg>\n<l>beṭṭacandanam atīva śītalaṃ dāhapittaśamanaṃ jvarāpaham /</l>\n<l>chardimohatṛṣikuṣṭhataimirotkāsaraktaśamanaṃ ca tiktakam // Rajni_12.12</l>\n</lg>\n<lg>\n<l>sukvaḍicandanaṃ tiktaṃ kṛcchrapittāsradāhanut /</l>\n<l>śaityasugandhadaṃ cārdraṃ śuṣkaṃ lepe tadanyathā // Rajni_12.13</l>\n</lg>\n<lg>\n<l>nātipītaṃ kairātaṃ śabaraṃ candanaṃ sugandham /</l>\n<l>vanyaṃ ca gandhakāṣṭhaṃ kirātakāntaṃ ca śailagandhaṃ ca // Rajni_12.14</l>\n</lg>\n<lg>\n<l>kairātam uṣṇaṃ kaṭuśītalaṃ ca śleṣmānilaghnaṃ śramapittahāri /</l>\n<l>visphoṭapāmādikanāśanaṃ ca tṛṣāpahaṃ tāpavimohanāśi // Rajni_12.15</l>\n</lg>\n<lg>\n<l>pītagandhaṃ tu kālīyaṃ pītakaṃ mādhavapriyam /</l>\n<l>kālīyakaṃ pītakāṣṭhaṃ barbaraṃ pītacandanam // Rajni_12.16</l>\n</lg>\n<lg>\n<l>pītaṃ ca śītalaṃ tiktaṃ kuṣṭhaśleṣmānilāpaham /</l>\n<l>kaṇḍūvicarcikādadrukṛmihṛt kāntidaṃ param // Rajni_12.17</l>\n</lg>\n<lg>\n<l>pattaṅgaṃ caiva patrāṅgaṃ raktakāṣṭhaṃ suraṅgadam /</l>\n<l>patrāḍhyaṃ paṭṭarāgaṃ ca bhāryāvṛkṣaś ca raktakaḥ // Rajni_12.18</l>\n</lg>\n<lg>\n<l>lohitaṃ raṅgakāṣṭhaṃ ca rāgakāṣṭhaṃ kucandanam /</l>\n<l>paṭṭarañjanakaṃ caiva suraṅgaṃ ca caturdaśa // Rajni_12.19</l>\n</lg>\n<lg>\n<l>patrāṅgaṃ kaṭukaṃ rūkṣam amlaṃ śītaṃ tu gaulyakam /</l>\n<l>vātapittajvaraghnaṃ ca visphoṭonmādabhūtahṛt // Rajni_12.20</l>\n</lg>\n<lg>\n<l>raktacandanam idaṃ ca lohitaṃ śoṇitaṃ ca haricandanaṃ himam /</l>\n<l>raktasāram atha tāmrasārakaṃ kṣudracandanam athārkacandanam // Rajni_12.21</l>\n</lg>\n<lg>\n<l>raktacandanam atīva śītalaṃ tiktam īkṣaṇagadāsradoṣanut /</l>\n<l>bhūtapittakaphakāsasajvarabhrāntijantuvamijit tṛṣāpaham // Rajni_12.22</l>\n</lg>\n<lg>\n<l>barbarotthaṃ barbarakaṃ śvetabarbarakaṃ tathā /</l>\n<l>śītaṃ sugandhi pittāri surabhi ceti saptadhā // Rajni_12.23</l>\n</lg>\n<lg>\n<l>barbaraṃ śītalaṃ tiktaṃ kaphamārutapittajit /</l>\n<l>kuṣṭhakaṇḍūvraṇān hanti viśeṣād raktadoṣajit // Rajni_12.24</l>\n</lg>\n<lg>\n<l>haricandanaṃ surārhaṃ harigandham indracandanaṃ divyam /</l>\n<l>divijaṃ ca mahāgandhaṃ nandanajaṃ lohitaṃ ca navasaṃjñam // Rajni_12.25</l>\n</lg>\n<lg>\n<l>haricandanaṃ tu divyaṃ tiktahimaṃ tad iha durlabhaṃ manujaiḥ /</l>\n<l>pittāṭopavilopi candanavac chramaśoṣamāndyatāpaharam // Rajni_12.26</l>\n</lg>\n<lg>\n<l>candanāni samānāni rasato vīryatas tathā /</l>\n<l>bhidyante kiṃtu gandhena tatrādyaṃ guṇavattaram // Rajni_12.27</l>\n</lg>\n<lg>\n<l>devadāru suradāru dārukaṃ snigdhadārur amarādidāru ca /</l>\n<l>bhadradāru śivadāru śāmbhavaṃ bhūtahāri bhavadāru rudravat // Rajni_12.28</l>\n</lg>\n<lg>\n<l>snigdhadāru smṛtaṃ tiktaṃ snigdhoṣṇaṃ śleṣmavātajit /</l>\n<l>āmadoṣavibandhārśaḥpramehajvaranāśanam // Rajni_12.29</l>\n</lg>\n<lg>\n<l>devakāṣṭhaṃ pūtikāṣṭhaṃ bhadrakāṣṭhaṃ sukāṣṭhakam /</l>\n<l>asnigdhadārukaṃ caiva kāṣṭhadāru ṣaḍāhvayam // Rajni_12.30</l>\n</lg>\n<lg>\n<l>devakāṣṭhaṃ tu tiktoṣṇaṃ rūkṣaṃ śleṣmānilāpaham /</l>\n<l>bhūtadoṣāpahaṃ dhatte liptam aṅgeṣu kālikam // Rajni_12.31</l>\n</lg>\n<lg>\n<l>devadāru dvidhā jñeyaṃ tatrādyaṃ snigdhadārukam /</l>\n<l>dvitīyaṃ kāṣṭhadāru syād dvayor nāmāny abhedataḥ // Rajni_12.32</l>\n</lg>\n<lg>\n<l>cīḍā ca dārugandhā gandhavadhūr gandhamādanī taruṇī /</l>\n<l>tārā ca bhūtamārī maṅgalyā tu kapāṭinī grahabhītijit /</l>\n<l>cīḍā kaṭūṣṇā kāsaghnī kaphajid dīpanī parā /</l>\n<l>atyantasevitā sā tu pittadoṣabhramāpahā // Rajni_12.33</l>\n</lg>\n<lg>\n<l>saptaparṇaḥ patravarṇaḥ śuktiparṇaḥ suparṇakaḥ /</l>\n<l>saptacchado gucchapuṣpo 'yugmaparṇo municchadaḥ // Rajni_12.34</l>\n</lg>\n<lg>\n<l>bṛhattvag bahuparṇaś ca tathā śālmalipatrakaḥ /</l>\n<l>madagandho gandhiparṇo vijñeyo vahnibhūmitaḥ // Rajni_12.35</l>\n</lg>\n<lg>\n<l>saptaparṇas tu tiktoṣṇastridoṣaghnaś ca dīpanaḥ /</l>\n<l>madagandho nirunddhe 'yaṃ vraṇaraktāmayakrimīn // Rajni_12.36</l>\n</lg>\n<lg>\n<l>saralas tu pūtikāṣṭhaṃ tumbī pītadrur utthito dīpataruḥ /</l>\n<l>sa snigdhadārusaṃjñaḥ snigdho mārīcapatrako navadhā // Rajni_12.37</l>\n</lg>\n<lg>\n<l>saralaḥ kaṭutiktoṣṇaḥ kaphavātavināśanaḥ /</l>\n<l>tvagdoṣaśophakaṇḍūtivraṇaghnaḥ koṣṭhaśuddhidaḥ // Rajni_12.38</l>\n</lg>\n<lg>\n<l>jñeyaṃ kuṅkumam agnisekharam asṛk kāśmīrajaṃ pītakaṃ kāśmīraṃ rudhiraṃ varaṃ ca piśunaṃ raktaṃ śaṭhaṃ śoṇitam /</l>\n<l>vāhlīkaṃ ghusṛṇaṃ vareṇyam aruṇaṃ kāleyakaṃ jāguḍaṃ kāntaṃ vahniśikhaṃ ca kesaravaraṃ gauraṃ karākṣīritam // Rajni_12.39</l>\n</lg>\n<lg>\n<l>kuṅkumaṃ surabhi tiktakaṭūṣṇaṃ kāsavātakaphakaṇṭharujāghnam /</l>\n<l>mūrdhaśūlaviṣadoṣanāśanaṃ rocanaṃ ca tanukāntikārakam // Rajni_12.40</l>\n</lg>\n<lg>\n<l>tṛṇakuṅkumaṃ tṛṇāsraṃ gandhitṛṇaṃ śoṇitaṃ ca tṛṇapuṣpam /</l>\n<l>gandhādhikaṃ tṛṇotthaṃ tṛṇagauraṃ lohitaṃ ca navasaṃjñam // Rajni_12.41</l>\n</lg>\n<lg>\n<l>tṛṇakuṅkumaṃ kaṭūṣṇaṃ kaphamārutaśophanut /</l>\n<l>kaṇḍūtipāmākuṣṭhāmadoṣaghnaṃ bhāskaraṃ param // Rajni_12.42</l>\n</lg>\n<lg>\n<l>priyaṅguḥ phalinī śyāmā priyavallī phalapriyā /</l>\n<l>gaurī govandanī vṛttā kārambhā kaṅgu kaṅgunī // Rajni_12.43</l>\n</lg>\n<lg>\n<l>bhaṅgurā gauravallī ca subhagā parṇabhedinī /</l>\n<l>śubhā pītā ca maṅgalyā śreyasī cāṅkabhūmitā // Rajni_12.44</l>\n</lg>\n<lg>\n<l>priyaṅguḥ śītalā tiktā dāhapittāsradoṣajit /</l>\n<l>vāntibhrāntijvaraharā vaktrajāḍyavināśanī // Rajni_12.45</l>\n</lg>\n<lg>\n<l>kastūrī mṛganābhis tu madanī gandhacelikā /</l>\n<l>vedhamukhyā ca mārjārī subhagā bahugandhadā // Rajni_12.46</l>\n</lg>\n<lg>\n<l>sahasravedhī śyāmā syāt kāmānandā mṛgāṇḍajā /</l>\n<l>kuraṅganābhī lalitā mado mṛgamadas tathā /</l>\n<l>śyāmalī kāmamodī ca vijñeyāṣṭādaśāhvayā // Rajni_12.47</l>\n</lg>\n<lg>\n<l>kastūrī surabhis tiktā cakṣuṣyā mukharogajit /</l>\n<l>kilāsakaphadaurgandhyavātālakṣmīmalāpahā // Rajni_12.48</l>\n</lg>\n<lg>\n<l>kapilā piṅgalā kṛṣṇā kastūrī trividhā kramāt /</l>\n<l>nepāle 'pi ca kāśmīre kāmarūpe ca jāyate // Rajni_12.49</l>\n</lg>\n<lg>\n<l>sāpy ekā kharikā tataś ca tilakā jñeyā kulitthāparā piṇḍānyāpi ca nāyiketi ca parā yā pañcabhedābhidhā /</l>\n<l>sā śuddhā mṛganābhitaḥ kramavaśād eṣā kṣitīśocitā pakṣatyādidinatrayeṣu janitā kastūrikā stūyate // Rajni_12.50</l>\n</lg>\n<lg>\n<l>cūrṇākṛtis tu kharikā tilakā tilābhā kaulatthabījasadṛśī ca kulitthakā ca /</l>\n<l>sthūlā tataḥ kiyad iyaṃ kila piṇḍikākhyā tasyāś ca kiṃcid adhikā yadi nāyikā sā // Rajni_12.51</l>\n</lg>\n<lg>\n<l>svāde tiktā piñjarā ketakīnāṃ gandhaṃ dhatte lāghavaṃ tolane ca /</l>\n<l>yāpsu nyastā naiva vaivarṇyam īyāt kastūrī sā rājabhogyāpraśastā // Rajni_12.52</l>\n</lg>\n<lg>\n<l>yā gandhaṃ ketakīnām apaharati madaṃ sindhurāṇāṃ ca varṇe svāde tiktā kaṭur vā laghur atha tulitā marditā cikkaṇā syāt /</l>\n<l>dāhaṃ yā naiti vahnau śimiśimiti ciraṃ carmagandhā hutāśe sā kastūrī praśastā varamṛgatanujā rājate rājabhogyā // Rajni_12.53</l>\n</lg>\n<lg>\n<l>bāle jarati ca hariṇe kṣīṇe rogiṇi ca mandagandhayutā /</l>\n<l>kāmāture ca taruṇe kastūrī bahulaparimalā bhavati // Rajni_12.54</l>\n</lg>\n<lg>\n<l>yā snigdhā dhūmagandhā vahati vinihitā pītatāṃ pāthaso 'ntar niḥśeṣaṃ yā niviṣṭā bhavati hutavahe bhasmasād eva sadyaḥ /</l>\n<l>yā ca nyastā tulāyāṃ kalayati gurutāṃ marditā rūkṣatāṃ ca jñeyā kastūrikeyaṃ khalu kṛtamatibhiḥ kṛtrimā naiva sevyā // Rajni_12.55</l>\n</lg>\n<lg>\n<l>śuddho vā malino 'stu vā mṛgamadaḥ kiṃ jātam etāvatā ko 'py asyānavadhiś camatkṛtinidhiḥ saurabhyam eko guṇaḥ /</l>\n<l>yenāsau smaramaṇḍanaikavasatir bhāle kapole gale dormūle kucamaṇḍale ca kurute saṅgaṃ kuraṅgīdṛśām // Rajni_12.56</l>\n</lg>\n<lg>\n<l>gorocanā ruciḥ śobhā rucirā śobhanā śubhā /</l>\n<l>gaurī ca rocanā piṅgā maṅgalyā piṅgalā śivā // Rajni_12.57</l>\n</lg>\n<lg>\n<l>pītā ca gautamī gavyā vandanīyā ca kāñcanī /</l>\n<l>medhyā manoramā śyāmā rāmā bhūmikarāhvayā // Rajni_12.58</l>\n</lg>\n<lg>\n<l>gorocanā ca śiśirā viṣadoṣahantrī rucyā ca pācanakarī krimikuṣṭhahantrī /</l>\n<l>bhūtagrahopaśamanaṃ kurute ca pathyā śṛṅgāramaṅgalakarī janamohinī ca // Rajni_12.59</l>\n</lg>\n<lg>\n<l>karpūro ghanasārakaḥ sitakaraḥ śītaḥ śaśāṅkaḥ śilā śītāṃśur himavālukā himakaraḥ śītaprabhaḥ śāmbhavaḥ /</l>\n<l>śubhrāṃśuḥ sphaṭikābhrasāramihikātārābhracandrendavaś candrālokatuṣāragaurakumudāny ekādaśāhvā dviśaḥ // Rajni_12.60</l>\n</lg>\n<lg>\n<l>potāso bhīmasenas tadanu sitakaraḥ śaṃkarāvāsasaṃjñaḥ prāṃśuḥ piñjo 'bdasāras tadanu himayutā vālukā jūṭikā ca /</l>\n<l>paścād asyās tuṣāras tadupari sahimaḥ śītalaḥ pakvikānyā karpūrasyeti bhedā guṇarasamahasāṃ vaidyadṛśyena dṛśyāḥ // Rajni_12.61</l>\n</lg>\n<lg>\n<l>karpūro nūtanas tiktaḥ snigdhaś coṣṇo 'sradāhadaḥ /</l>\n<l>cirastho dāhadoṣaghnaḥ sa dhautaḥ śubhakṛt paraḥ // Rajni_12.62</l>\n</lg>\n<lg>\n<l>śiro madhyaṃ talaṃ ceti karpūras trividhaḥ smṛtaḥ /</l>\n<l>śiraḥ stambhāgrasaṃjātaṃ madhyaṃ parṇatale talam // Rajni_12.63</l>\n</lg>\n<lg>\n<l>bhāsvadviśadapulakaṃ śirojātaṃ tu madhyamam /</l>\n<l>sāmānyapulakaṃ svacchaṃ tale cūrṇaṃ tu gaurakam // Rajni_12.64</l>\n</lg>\n<lg>\n<l>stambhagarbhasthitaṃ śreṣṭhaṃ stambhabāhye ca madhyamam /</l>\n<l>svaccham īṣat haridrābhaṃ śubhraṃ tan madhyamaṃ smṛtam sudṛḍhaṃ śubhrarūkṣaṃ ca pulakaṃ bāhyajaṃ vadet // Rajni_12.65</l>\n</lg>\n<lg>\n<l>svacchaṃ bhṛṅgārapattraṃ laghutaraviśadaṃ tolane tiktakaṃ cet svāde śaityaṃ suhṛdyaṃ bahalaparimalāmodasaurabhyadāyi /</l>\n<l>niḥsnehaṃ dārḍhyapattraṃ śubhataram iti cet rājayogyaṃ praśastaṃ karpūraṃ cānyathā ced bahutaram aśane sphoṭadāyi vraṇāya // Rajni_12.66</l>\n</lg>\n<lg>\n<l>cīnakaś cīnakarpūraḥ kṛtrimo dhavalaḥ paṭuḥ /</l>\n<l>meghasāras tuṣāraś ca dvīpakarpūrajaḥ smṛtaḥ // Rajni_12.67</l>\n</lg>\n<lg>\n<l>cīnakaḥ kaṭutiktoṣṇa īṣacchītaḥ kaphāpahaḥ /</l>\n<l>kaṇṭhadoṣaharī medhyaḥ pācanaḥ krimināśanaḥ // Rajni_12.68</l>\n</lg>\n<lg>\n<l>javādi gandharājaṃ syāt kṛtrimaṃ mṛgacarmajam /</l>\n<l>samūhagandhaṃ gandhāḍhyaṃ snigdhaṃ sāmrāṇikardamam /</l>\n<l>sugandhaṃ tailaniryāsaṃ kuṭāmodaṃ daśābhidham // Rajni_12.69</l>\n</lg>\n<lg>\n<l>saugandhikaṃ javādi syāt snigdhaṃ coṣṇaṃ sukhāvaham /</l>\n<l>vāte hitaṃ ca rājñāṃ ca mohanāhlādakāraṇam // Rajni_12.70</l>\n</lg>\n<lg>\n<l>javādi nīlaṃ sasnigdham īṣat pītaṃ sugandhadam /</l>\n<l>ātape bahulāmodaṃ rājñāṃ yogyaṃ na cānyathā // Rajni_12.71</l>\n</lg>\n<lg>\n<l>tūṇīkas tūṇikas tūṇī pītakaḥ kacchapas tathā /</l>\n<l>nandī kurakaḥ kānto nandīvṛkṣo navāhvayaḥ // Rajni_12.72</l>\n</lg>\n<lg>\n<l>vṛkṣaḥ kaṭus tiktaḥ śītas tiktāsradāhajit /</l>\n<l>śiro'rtiśvetakuṣṭhaghnaḥ sugandhiḥ puṣṭivīryadaḥ // Rajni_12.73</l>\n</lg>\n<lg>\n<l>jātīpattrī jātikośaḥ sumanaḥpattrikāpi sā /</l>\n<l>mālatīpattrikā pañcanāmnī saumanasāyinī // Rajni_12.74</l>\n</lg>\n<lg>\n<l>jātīpatrī kaṭus tiktā surabhiḥ kaphanāśanī /</l>\n<l>vaktravaiśadyajananī jāḍyadoṣanikṛntanī // Rajni_12.75</l>\n</lg>\n<lg>\n<l>jātīphalaṃ jātiśasyaṃ śālūkaṃ mālatīphalam /</l>\n<l>majjāsāraṃ jātisāraṃ puṭaṃ ca sumanaḥphalam // Rajni_12.76</l>\n</lg>\n<lg>\n<l>jātīphalaṃ kaṣāyoṣṇaṃ kaṭu kaṇṭhāmayārtijit /</l>\n<l>vātātisāramehaghnaṃ laghu vṛṣyaṃ ca dīpanam // Rajni_12.77</l>\n</lg>\n<lg>\n<l>kakkolakaṃ kṛtaphalaṃ kolakaṃ kaṭukaṃ phalam /</l>\n<l>vidveṣyaṃ sthūlamaricaṃ karkolaṃ mādhavocitam /</l>\n<l>kaṅkolaṃ kaṭphalaṃ proktaṃ mārīcaṃ rudrasaṃmitam // Rajni_12.78</l>\n</lg>\n<lg>\n<l>kakkolaṃ kaṭu tiktoṣṇaṃ vaktrajāḍyaharaṃ param /</l>\n<l>dīpanaṃ pācanaṃ rucyaṃ kaphavātanikṛntanam // Rajni_12.79</l>\n</lg>\n<lg>\n<l>lavaṃgakalikā divyaṃ lavaṃgaṃ śekharaṃ lavam /</l>\n<l>śrīpuṣpaṃ devakusumaṃ ruciraṃ vārisambhavam // Rajni_12.80</l>\n</lg>\n<lg>\n<l>tīkṣṇapuṣpaṃ tu bhṛṅgāraṃ gīrvāṇakusumaṃ tathā /</l>\n<l>puṣpakaṃ candanādi syāt jñeyaṃ trayodaśāhvayam // Rajni_12.81</l>\n</lg>\n<lg>\n<l>lavaṃgaṃ śītalaṃ tiktaṃ cakṣuṣyaṃ bhaktarocanam /</l>\n<l>vātapittakaphaghnaṃ ca tīkṣṇaṃ mūrdharujāpaham // Rajni_12.82</l>\n</lg>\n<lg>\n<l>lavaṃgaṃ soṣṇakaṃ tīkṣṇaṃ vipāke madhuraṃ himam /</l>\n<l>vātapittakaphāmaghnaṃ kṣayakāsāsradoṣanut // Rajni_12.83</l>\n</lg>\n<lg>\n<l>svādus tv agarusāraḥ syāt sudhūmyo gandhadhūmajaḥ /</l>\n<l>svāduḥ kaṭukaṣāyoṣṇaḥ sadhūmāmodavātajit // Rajni_12.84</l>\n</lg>\n<lg>\n<l>kṛṣṇāgaru syād agaru śṛṅgāraṃ viśvarūpakam /</l>\n<l>śīrṣaṃ kālāgaru keśyaṃ vasukaṃ kṛṣṇakāṣṭhakam /</l>\n<l>dhūpārhaṃ vallaraṃ gandharājakaṃ dvādaśāhvayam // Rajni_12.85</l>\n</lg>\n<lg>\n<l>kṛṣṇāgaru kaṭūṣṇaṃ ca tiktaṃ lepe ca śītalam /</l>\n<l>pāne pittaharaṃ kiṃcit tridoṣaghnam udāhṛtam // Rajni_12.86</l>\n</lg>\n<lg>\n<l>anyāgaru pītakaṃ ca lohaṃ varṇaprasādanam /</l>\n<l>anāryakam asāraṃ ca kṛmijagdhaṃ ca kāṣṭhakam // Rajni_12.87</l>\n</lg>\n<l>kāṣṭhāgaru kaṭūṣṇaṃ ca lepe rūkṣaṃ kaphāpaham // Rajni_12.88</l>\n<lg>\n<l>dāhāgaru dahanāgaru dāhakakāṣṭhaṃ ca vahnikāṣṭhaṃ ca /</l>\n<l>dhūpāgaru tailāgaru puraṃ ca puramathanavallabhaṃ caiva // Rajni_12.89</l>\n</lg>\n<lg>\n<l>dāhāgaru kaṭukoṣṇaṃ keśānāṃ vardhanaṃ ca varṇyaṃ ca /</l>\n<l>apanayati keśadoṣān ātanute saṃtataṃ ca saugandhyam // Rajni_12.90</l>\n</lg>\n<lg>\n<l>maṅgalyā mallikā gandhamaṅgalāgaruvācakā /</l>\n<l>maṅgalyā guruśiśirā gandhāḍhyā yogavāhikā // Rajni_12.91</l>\n</lg>\n<lg>\n<l>māṃsī tu jaṭilā peśī kravyādī piśitā miśī /</l>\n<l>keśinī ca jaṭā hiṃsrā jaṭāmāṃsī ca māṃsinī // Rajni_12.92</l>\n</lg>\n<lg>\n<l>jaṭālā naladā meṣī tāmasī cakravartinī /</l>\n<l>mātā bhūtajaṭā caiva jananī ca jaṭāvatī /</l>\n<l>mṛgabhakṣāpi cety etā ekaviṃśatidhābhidhāḥ // Rajni_12.93</l>\n</lg>\n<lg>\n<l>surabhis tu jaṭāmāṃsī kaṣāyā kaṭuśītalā /</l>\n<l>kaphahṛd bhūtadāhaghnī pittaghnī modakāntikṛt // Rajni_12.94</l>\n</lg>\n<lg>\n<l>dvitīyā gandhamāṃsī ca keśī bhūtajaṭā smṛtā /</l>\n<l>piśācī pūtanā caiva bhūtakeśī ca lomaśā /</l>\n<l>jaṭālā laghumāṃsī ca khyātā cāṅkamitāhvayā // Rajni_12.95</l>\n</lg>\n<lg>\n<l>gandhamāṃsī tiktaśītā kaphakaṇṭhāmayāpahā /</l>\n<l>raktapittaharā varṇyā viṣabhūtajvarāpahā // Rajni_12.96</l>\n</lg>\n<lg>\n<l>ākāśamāṃsī sūkṣmānyā nirālambā khasambhavā /</l>\n<l>sevālī sūkṣmapattrī ca gaurī parvatavāsinī // Rajni_12.97</l>\n</lg>\n<lg>\n<l>abhramāṃsī himā śophavraṇanāḍīrujāpahā /</l>\n<l>lūtāgardabhajālādihāriṇī varṇakāriṇī // Rajni_12.98</l>\n</lg>\n<lg>\n<l>turuṣko yāvano dhūmro dhūmravarṇaḥ sugandhikaḥ /</l>\n<l>sihlakaḥ sihlasāraś ca pītasāraḥ kapis tathā // Rajni_12.99</l>\n</lg>\n<lg>\n<l>piṇyākaḥ kapijaḥ kalkaḥ piṇḍitaḥ piṇḍatailakaḥ /</l>\n<l>karevaraḥ kṛtrimako lepano munibhūhvayaḥ // Rajni_12.100</l>\n</lg>\n<lg>\n<l>turuṣkaḥ surabhis tiktaḥ kaṭusnigdhaś ca kuṣṭhajit /</l>\n<l>kaphapittāśmarīmūtrāghātabhūtajvarārtijit // Rajni_12.101</l>\n</lg>\n<lg>\n<l>guggulur yavanadviṣṭo bhavābhīṣṭo niśāṭakaḥ /</l>\n<l>jaṭālaḥ kālaniryāsaḥ pūro bhūtaharaḥ śivaḥ // Rajni_12.102</l>\n</lg>\n<lg>\n<l>kauśikaḥ śāmbhavo durgo yātughno mahiṣākṣakaḥ /</l>\n<l>deveṣṭo marudeśyo 'pi rakṣohā rūkṣagandhakaḥ /</l>\n<l>divyas tu mahiṣākṣaś ca nāmāny etāni viṃśatiḥ // Rajni_12.103</l>\n</lg>\n<lg>\n<l>gugguluḥ kaṭutiktoṣṇaḥ kaphamārutakāsajit /</l>\n<l>krimivātodaraplīhaśophārśoghno rasāyanaḥ // Rajni_12.104</l>\n</lg>\n<lg>\n<l>gandharājaḥ svarṇakaṇaḥ suvarṇaḥ kaṇagugguluḥ /</l>\n<l>kanako vaṃśapotaś ca surasaś ca palaṃkaṣaḥ // Rajni_12.105</l>\n</lg>\n<lg>\n<l>kaṇagugguluḥ kaṭūṣṇaḥ surabhir vātanāśanaḥ /</l>\n<l>śūlagulmodarādhmānakaphaghnaś ca rasāyanaḥ // Rajni_12.106</l>\n</lg>\n<lg>\n<l>gugguluś ca tṛtīyo 'nyo bhūmijo daityamedajaḥ /</l>\n<l>durgāhlāda iḍājāta āśādiripusambhavaḥ /</l>\n<l>majjājo madajaś caiva mahiṣāsurasambhavaḥ // Rajni_12.107</l>\n</lg>\n<lg>\n<l>guggulur bhūmijas tiktaḥ kaṭūṣṇaḥ kaphavātajit /</l>\n<l>umāpriyaś ca bhūtaghno medhyaḥ saurabhyadaḥ sadā // Rajni_12.108</l>\n</lg>\n<lg>\n<l>rālaḥ sarjarasaś caiva śālaḥ kanakalodbhavaḥ /</l>\n<l>lalanaḥ śālaniryāso deveṣṭaḥ śītalas tathā // Rajni_12.109</l>\n</lg>\n<lg>\n<l>bahurūpaḥ śālarasaḥ sarjaniryāsakas tathā /</l>\n<l>surabhiḥ suradhūpaś ca yakṣadhūpo 'gnivallabhaḥ /</l>\n<l>kālaḥ kalalajaḥ prokto nāmnā saptadaśāṅkitaḥ // Rajni_12.110</l>\n</lg>\n<lg>\n<l>rālas tu śiśiraḥ snigdhaḥ kaṣāyas tiktasaṃgrahaḥ /</l>\n<l>vātapittaharaḥ sphoṭakaṇḍūtivraṇanāśanaḥ /</l>\n<l>kundurukaḥ saurāṣṭraḥ śikharī kundurukakundukas tīkṣṇaḥ /</l>\n<l>gopurako bahugandhaḥ pālindo bhīṣaṇaś ca daśasaṃjñaḥ // Rajni_12.111</l>\n</lg>\n<lg>\n<l>kundurur madhuras tiktaḥ kaphapittārtidāhanut /</l>\n<l>pāne lepe ca śiśiraḥ pradarāmayaśāntikṛt // Rajni_12.112</l>\n</lg>\n<lg>\n<l>kuṣṭhaṃ rujāgado vyādhir āmayaṃ pāribhadrakam /</l>\n<l>rāmaṃ vānīrajaṃ vāpyaṃ jñeyaṃ tvagdoṣam utpalam /</l>\n<l>kutsaṃ ca pāṭavaṃ caiva padmakaṃ manusaṃjñakam // Rajni_12.113</l>\n</lg>\n<lg>\n<l>kuṣṭhaṃ kaṭūṣṇaṃ tiktaṃ syāt kaphamārutakuṣṭhajit /</l>\n<l>visarpaviṣakaṇḍūtikharjūdadrughnakāntikṛt // Rajni_12.114</l>\n</lg>\n<lg>\n<l>sārivā śāradā gopā gopavallī pratānikā /</l>\n<l>gopakanyā latāsphotā navāhvā kāṣṭhasārivā // Rajni_12.115</l>\n</lg>\n<lg>\n<l>sārivānyā kṛṣṇamūlī kṛṣṇā candanasārivā /</l>\n<l>bhadrā candanagopā tu candanā kṛṣṇavally api // Rajni_12.116</l>\n</lg>\n<lg>\n<l>sārive dve tu madhure kaphavātāsranāśane /</l>\n<l>kuṣṭhakaṇḍūjvarahare mehadurgandhināśane // Rajni_12.117</l>\n</lg>\n<lg>\n<l>nakhaḥ kararuhaḥ śilpī śuktiḥ śaṅkhaḥ khuraḥ śaphaḥ /</l>\n<l>valaḥ kośī ca karajo hanur nāgahanus tathā // Rajni_12.118</l>\n</lg>\n<lg>\n<l>pāṇijo badarīpattro dhūpyaḥ paṇyavilāsinī /</l>\n<l>saṃdhinālaḥ pāṇiruhaḥ syād aṣṭādaśasaṃjñakaḥ // Rajni_12.119</l>\n</lg>\n<lg>\n<l>nakhaḥ syād uṣṇakaṭuko viṣaṃ hanti prayojitaḥ /</l>\n<l>kuṣṭhakaṇḍūvraṇaghnaś ca bhūtavidrāvaṇaḥ paraḥ // Rajni_12.120</l>\n</lg>\n<lg>\n<l>nakho 'nyaḥ syād balanakhaḥ kūṭasthaś cakranāyakaḥ /</l>\n<l>cakrī cakranakhas tryasraḥ kālo vyāghranakhaḥ smṛtaḥ // Rajni_12.121</l>\n</lg>\n<lg>\n<l>dvīpinakho vyālanakhaḥ khapuṭo vyālapāṇijaḥ /</l>\n<l>vyālāyudho vyālabalo vyālakhaḍgaś ca ṣoḍaśa // Rajni_12.122</l>\n</lg>\n<lg>\n<l>vyālanakhas tu tiktoṣṇaḥ kaṣāyaḥ kaphavātajit /</l>\n<l>kuṣṭhakaṇḍūvraṇaghnaś ca varṇyaḥ saugandhyadaḥ paraḥ // Rajni_12.123</l>\n</lg>\n<lg>\n<l>spṛkkā ca devī piśunā vadhūś ca koṭir manur brāhmaṇikā sugandhā /</l>\n<l>samudrakāntā kuṭilā tathā ca mālālikā bhūtalikā ca laghvī // Rajni_12.124</l>\n</lg>\n<lg>\n<l>nirmālyā sukumārā ca mālālī devaputrikā /</l>\n<l>pañcaguptir asṛk proktā nakhapuṣpī ca viṃśatiḥ // Rajni_12.125</l>\n</lg>\n<lg>\n<l>spṛkkā kaṭukaṣāyā ca tiktā śleṣmārtikāsajit /</l>\n<l>śleṣmamehāśmarīkṛcchranāśanī ca sugandhadā // Rajni_12.126</l>\n</lg>\n<lg>\n<l>sthauṇeyakaṃ barhiśikhaṃ śukacchadaṃ mayūracūḍaṃ śukapucchakaṃ tathā /</l>\n<l>vikīrṇaromāpi ca kīravarṇakaṃ vikarṇasaṃjñaṃ haritaṃ navāhvayam // Rajni_12.127</l>\n</lg>\n<lg>\n<l>sthauṇeyaṃ kaphavātaghnaṃ sugandhi kaṭutiktakam /</l>\n<l>pittaprakopaśamanaṃ balapuṣṭivivardhanam // Rajni_12.128</l>\n</lg>\n<lg>\n<l>murā gandhavatī daityā gandhāḍhyā gandhamādanī /</l>\n<l>surabhir bhūrigandhā ca kuṭī gandhakuṭī tathā // Rajni_12.129</l>\n</lg>\n<lg>\n<l>murā tiktā kaṭuḥ śītā kaṣāyā kaphapittahṛt /</l>\n<l>śvāsāsṛgviṣadāhārtibhramamūrchātṛṣāpahā // Rajni_12.130</l>\n</lg>\n<lg>\n<l>śaileyaṃ śilajaṃ vṛddhaṃ śilāpuṣpaṃ śilodbhavam /</l>\n<l>sthaviraṃ palitaṃ jīrṇaṃ tathā kālānusāryakam // Rajni_12.131</l>\n</lg>\n<lg>\n<l>śilotthaṃ ca śilādadruḥ śailajaṃ giripuṣpakam /</l>\n<l>śilāprasūnaṃ subhagaṃ śailakaṃ ṣoḍaśāhvayam // Rajni_12.132</l>\n</lg>\n<lg>\n<l>śaileyaṃ śiśiraṃ tiktaṃ sugandhi kaphapittajit /</l>\n<l>dāhatṛṣṇāvamiśvāsavraṇadoṣavināśanam // Rajni_12.133</l>\n</lg>\n<lg>\n<l>corakaḥ śaṅkitaś caṇḍā duṣpattraḥ kṣemako ripuḥ /</l>\n<l>capalaḥ kitavo dhūrtaḥ paṭur nīco niśācaraḥ // Rajni_12.134</l>\n</lg>\n<lg>\n<l>gaṇahāsaḥ kopanakaś caurakaḥ phalacorakaḥ /</l>\n<l>duṣkulo granthilaś caiva sugranthiḥ parṇacorakaḥ /</l>\n<l>granthiparṇo granthidalo granthipattras trinetradhā // Rajni_12.135</l>\n</lg>\n<lg>\n<l>corakas tīvragandhoṣṇas tikto vātakaphāpahaḥ /</l>\n<l>nāsāmukharujājīrṇakrimidoṣavināśanaḥ // Rajni_12.136</l>\n</lg>\n<lg>\n<l>padmakaṃ pītakaṃ pītaṃ mālayaṃ śītalaṃ himam /</l>\n<l>śubhraṃ kedārajaṃ raktaṃ pāṭalāpuṣpasaṃnibham /</l>\n<l>padmakāṣṭhaṃ padmavṛkṣaṃ proktaṃ syād dvādaśāhvayam // Rajni_12.137</l>\n</lg>\n<lg>\n<l>padmakaṃ śītalaṃ tiktaṃ raktapittavināśanam /</l>\n<l>mohadāhajvarabhrāntikuṣṭhavisphoṭaśāntikṛt // Rajni_12.138</l>\n</lg>\n<lg>\n<l>prapauṇḍarīkaṃ cakṣuṣyaṃ puṇḍaryaṃ puṇḍarīyakam /</l>\n<l>pauṇḍaryaṃ ca supuṣpaṃ ca sānujaṃ cānujaṃ smṛtam // Rajni_12.139</l>\n</lg>\n<lg>\n<l>prapauṇḍarīkaṃ cakṣuṣyaṃ madhuraṃ tiktaśītalam /</l>\n<l>pittaraktavraṇān hanti jvaradāhatṛṣāpaham // Rajni_12.140</l>\n</lg>\n<lg>\n<l>lāmajjakaṃ sunālaṃ syād amṛṇālaṃ lavaṃ laghu /</l>\n<l>iṣṭakāpathakaṃ śīghraṃ dīrghamūlaṃ jalāśrayam // Rajni_12.141</l>\n</lg>\n<lg>\n<l>lāmajjakaṃ himaṃ tiktaṃ madhuraṃ vātapittajit /</l>\n<l>tṛḍdāhaśramamūrchārtiraktapittajvarāpaham // Rajni_12.142</l>\n</lg>\n<lg>\n<l>māṃsarohiṇy atiruhā vṛttā carmakaṣā ca sā /</l>\n<l>vikasā māṃsarohī ca jñeyā māṃsaruhā muniḥ // Rajni_12.143</l>\n</lg>\n<lg>\n<l>anyā māṃsī sadāmāṃsī māṃsarohā rasāyanī /</l>\n<l>sulomā lomakaraṇī rohiṇī māṃsarohikā // Rajni_12.144</l>\n</lg>\n<lg>\n<l>vikasā kaṭukā tiktā tathoṣṇā svarasādanut /</l>\n<l>rasāyanaprayogāc ca sarvarogaharā matā /</l>\n<l>kaṣāyā grāhiṇī varṇyā raktapittaprasādanī // Rajni_12.145</l>\n</lg>\n<lg>\n<l>rohiṇīyugalaṃ śītaṃ kaṣāyaṃ krimināśanam /</l>\n<l>kaṇṭhaśuddhikaraṃ rucyaṃ vātadoṣaniṣūdanam // Rajni_12.146</l>\n</lg>\n<lg>\n<l>śrīveṣṭo vṛkṣadhūpaś ca cīḍāgandho rasāṅgakaḥ /</l>\n<l>śrīvāsaḥ śrīraso veṣṭo lakṣmīveṣṭas tu veṣṭakaḥ // Rajni_12.147</l>\n</lg>\n<lg>\n<l>veṣṭasāro rasāveṣṭaḥ kṣīraśīrṣaḥ sudhūpakaḥ /</l>\n<l>dhūpāṅgas tilaparṇaś ca saralāṅgo 'pi ṣoḍaśa // Rajni_12.148</l>\n</lg>\n<lg>\n<l>śrīveṣṭaḥ kaṭutiktaś ca kaṣāyaḥ śleṣmapittajit /</l>\n<l>yonidoṣarujājīrṇavraṇaghnādhmānadoṣajit // Rajni_12.149</l>\n</lg>\n<lg>\n<l>uśīram amṛṇālaṃ syāj jalavāsaṃ haripriyam /</l>\n<l>mṛṇālam abhayaṃ vīraṃ vīraṇaṃ samagandhikam // Rajni_12.150</l>\n</lg>\n<lg>\n<l>raṇapriyaṃ vāritaraṃ śiśiraṃ śitimūlakam /</l>\n<l>veṇīgamūlakaṃ caiva jalāmodaṃ sugandhikam /</l>\n<l>sugandhimūlakaṃ śubhraṃ bālakaṃ grahabhūhvayam // Rajni_12.151</l>\n</lg>\n<lg>\n<l>uśīraṃ śītalaṃ tiktaṃ dāhaśramaharaṃ param /</l>\n<l>pittajvarārtiśamanaṃ jalasaugandhyadāyakam // Rajni_12.152</l>\n</lg>\n<lg>\n<l>nalikā vidrumalatikā kapotabāṇā nalī ca nirmathyā /</l>\n<l>suṣirā dhamanī stutyā raktadalā nartakī naṭī rudrāḥ // Rajni_12.153</l>\n</lg>\n<lg>\n<l>nalikā tiktakaṭukā tīkṣṇā ca madhurā himā /</l>\n<l>kṛmivātodarārtyarśaḥśūlaghnī malaśodhanī // Rajni_12.154</l>\n</lg>\n<lg>\n<l>itthaṃ gandhadravyakadambāhvayavīryavyākhyāvācoyuktiviviktojjvalasargam /</l>\n<l>vargaṃ vaktrāmbhoruhamodārham adhīyāthainaṃ madhye saṃsad asau dīvyatu vaidyaḥ // Rajni_12.155</l>\n</lg>\n<lg>\n<l>ye gandhayanti sakalāni ca bhūtalāni lokāṃś ca ye 'pi sukhayanti ca gandhalubdhān /</l>\n<l>teṣām ayaṃ malayajādisugandhināmnāṃ bhūr gandhavarga iti viśrutim eti vargaḥ // Rajni_12.156</l>\n</lg>\n<l>yasyoccaiś caritāni śītasurabhīṇy abhyasya satyātmano duścāritrajanā niṣaṅgajanitaṃ drāg dauḥstham āsthan svakam tasyāyaṃ kṛtinaḥ kṛtau narahareḥ śrīcandanādiḥ sthitiṃ vargo vāñchati nāmanaigamaśikhābhūṣāmaṇau dvādaśaḥ // Rajni_12.157</l>\n\n<lg>\n<l>Rājanighaṇṭu, Suvarṇādivarga</l>\n<l>trisvarṇaraupyatāmrāṇi trapu sīsaṃ dvirītikā /</l>\n<l>kāṃsyāyo vartakaṃ kāntaṃ kiṭṭaṃ muṇḍaṃ ca tīkṣṇakam // Rajni_13.1</l>\n</lg>\n<lg>\n<l>śilā sindūrabhūnāgaṃ hiṅgulaṃ gairikaṃ dvidhā /</l>\n<l>tuvarī haritālaṃ ca gandhakaṃ ca śilājatu // Rajni_13.2</l>\n</lg>\n<lg>\n<l>sikthakaṃ ca dvikāsīsaṃ mākṣikau pañcadhāñjanam /</l>\n<l>kampillatuttharasakaṃ pāradaś cābhrakaṃ catuḥ // Rajni_13.3</l>\n</lg>\n<lg>\n<l>sphaṭī ca kṣullakaḥ śaṅkhau kapardaḥ śuktikā dvidhā /</l>\n<l>khaṭinī dugdhapāṣāṇo maṇiś ca karpūrādyakaḥ // Rajni_13.4</l>\n</lg>\n<lg>\n<l>sikatā ca dvikaṅguṣṭhaṃ vimalā ca dvidhā matā /</l>\n<l>tathākhuprastaraś caiva śaravedamitāhvayāḥ /</l>\n<l>atha ratnaṃ navaṃ vakṣye padmarāgādikaṃ kramāt // Rajni_13.5</l>\n</lg>\n<lg>\n<l>māṇikyamuktāphalavidrumāṇi gārutmataṃ syād atha puṣparāgaḥ /</l>\n<l>vajraṃ ca nīlaṃ ca nava krameṇa gomedavaiḍūryayutāni tāni // Rajni_13.6</l>\n</lg>\n<lg>\n<l>sphaṭikaś ca sūryakānto vaikrāntaś candrakāntakaḥ /</l>\n<l>rājāvartaḥ perojaṃ syād ubhau bāṇāś ca saṃkhyayā // Rajni_13.7</l>\n</lg>\n<lg>\n<l>svarṇaṃ suvarṇakanakojjvalakāñcanāni kalyāṇahāṭakahiraṇyamanoharāṇi /</l>\n<l>gāṅgeyagairikamahārajatāgnivīryarukmāgnihematapanīyakabhāskarāṇi // Rajni_13.8</l>\n</lg>\n<lg>\n<l>jāmbūnadāṣṭāpadajātarūpapiñjānacāmīkarakarburāṇi /</l>\n<l>kārtasvarāpiñjarabharmabhūritejāṃsi dīptānalapītakāni // Rajni_13.9</l>\n</lg>\n<lg>\n<l>maṅgalyasaumeravaśātakumbhaśṛṅgāracandrājarajāmbavāni /</l>\n<l>āgneyaniṣkāgniśikhāni ceti netrābdhinirdhāritanāma hema // Rajni_13.10</l>\n</lg>\n<lg>\n<l>svarṇaṃ snigdhakaṣāyatiktamadhuraṃ doṣatrayadhvaṃsanaṃ śītaṃ svādu rasāyanaṃ ca rucikṛc cakṣuṣyam āyuṣpradam /</l>\n<l>prajñāvīryabalasmṛtisvarakaraṃ kāntiṃ vidhatte tanoḥ saṃdhatte duritakṣayaṃ śriyam idaṃ dhatte nṝṇāṃ dhāraṇāt // Rajni_13.11</l>\n</lg>\n<lg>\n<l>dāhe ca raktam atha yac ca sitaṃ chidāyāṃ kāśmīrakānti ca vibhāti nikāṣapaṭṭe /</l>\n<l>snigdhaṃ ca gauravam upaiti ca yat tulāyāṃ jātyā tad eva kanakaṃ mṛdu raktapītam // Rajni_13.12</l>\n</lg>\n<lg>\n<l>tac caikaṃ rasavedhajaṃ tad aparaṃ jātaṃ svayaṃ bhūmijaṃ kiṃcānyad bahulohasaṃkarabhavaṃ ceti tridhā kāñcanam /</l>\n<l>tatrādyaṃ kila pītaraktam aparaṃ raktaṃ tato 'nyat tathā mairālaṃ tad atikrameṇa tad idaṃ syāt pūrvapūrvottamam // Rajni_13.13</l>\n</lg>\n<lg>\n<l>raupyaṃ śubhraṃ vasuśreṣṭhaṃ ruciraṃ candralohakam /</l>\n<l>śvetakaṃ tu mahāśubhraṃ rajataṃ taptarūpakam // Rajni_13.14</l>\n</lg>\n<lg>\n<l>candrabhūtiḥ sitaṃ tāraṃ kaladhautendulohakam /</l>\n<l>kupyaṃ dhautaṃ tathā saudhaṃ candrahāsaṃ munīndukam // Rajni_13.15</l>\n</lg>\n<lg>\n<l>raupyaṃ snigdhaṃ kaṣāyāmlaṃ vipāke madhuraṃ saram /</l>\n<l>vātapittaharaṃ rucyaṃ valīpalitanāśanam // Rajni_13.16</l>\n</lg>\n<lg>\n<l>dāhacchedanikāṣeṣu sitaṃ snigdhaṃ ca yad guru /</l>\n<l>sugharṣe 'pi ca varṇāḍhyam uttamaṃ tad udīritam // Rajni_13.17</l>\n</lg>\n<lg>\n<l>tāmraṃ mlecchamukhaṃ śulvaṃ tapaneṣṭam udumbaram /</l>\n<l>tryambakaṃ cāravindaṃ ca ravilohaṃ ravipriyam /</l>\n<l>raktaṃ nepālakaṃ caiva raktadhātuḥ karendudhā // Rajni_13.18</l>\n</lg>\n<lg>\n<l>tāmraṃ supakvaṃ madhuraṃ kaṣāyaṃ tiktaṃ vipāke kaṭu śītalaṃ ca /</l>\n<l>kaphāpahaṃ pittaharaṃ vibandhaśūlaghnapāṇḍūdaragulmanāśi // Rajni_13.19</l>\n</lg>\n<lg>\n<l>ghanaghātasahaṃ snigdhaṃ raktapattrāmalaṃ mṛdu /</l>\n<l>śuddhākarasamutpannaṃ tāmraṃ śubham asaṃkaram // Rajni_13.20</l>\n</lg>\n<lg>\n<l>trapu trapusamāṇḍūkaṃ vaṅgaṃ ca madhuraṃ himam /</l>\n<l>kurūpyaṃ piccaṭaṃ raṅgaṃ pūtigandhaṃ daśāhvayam // Rajni_13.21</l>\n</lg>\n<lg>\n<l>trapusaṃ kaṭutiktahimaṃ kaṣāyalavaṇaṃ saraṃ ca mehaghnam /</l>\n<l>krimidāhapāṇḍuśamanaṃ kāntikaraṃ tad rasāyanaṃ caiva // Rajni_13.22</l>\n</lg>\n<lg>\n<l>śvetaṃ laghu mṛdu svacchaṃ snigdham uṣṇāpahaṃ himam /</l>\n<l>sūtapattrakaraṃ kāntaṃ trapu śreṣṭham udāhṛtam // Rajni_13.23</l>\n</lg>\n<lg>\n<l>sīsakaṃ tu jaḍaṃ sīsaṃ yavaneṣṭaṃ bhujaṃgamam /</l>\n<l>yogīṣṭaṃ nāgapuragaṃ kuvaṅgaṃ paripiṣṭakam // Rajni_13.24</l>\n</lg>\n<lg>\n<l>mṛdu kṛṣṇāyasaṃ padmaṃ tāraśuddhikaraṃ smṛtam /</l>\n<l>sirāvṛttaṃ ca vaṅgaṃ syāc cīnapiṣṭaṃ ca ṣoḍaśa // Rajni_13.25</l>\n</lg>\n<lg>\n<l>sīsaṃ tu vaṅgatulyaṃ syāt rasavīryavipākataḥ /</l>\n<l>uṣṇaṃ ca kaphavātaghnam arśoghnaṃ guru lekhanam // Rajni_13.26</l>\n</lg>\n<lg>\n<l>svarṇe nīlaṃ mṛdu snigdhaṃ nirmalaṃ ca sugauratvam /</l>\n<l>raupyasaṃśodhanaṃ kṣipraṃ sīsakaṃ ca tad uttamam // Rajni_13.27</l>\n</lg>\n<lg>\n<l>rītiḥ kṣudrasuvarṇaṃ siṃhalakaṃ piṅgalaṃ ca pittalakam /</l>\n<l>lauhitakam ārakuṭṭaṃ piṅgalalohaṃ ca pītakaṃ navadhā // Rajni_13.28</l>\n</lg>\n<lg>\n<l>rājarītiḥ kākatuṇḍī rājaputrī maheśvarī /</l>\n<l>brāhmaṇī brahmarītiś ca kapilā piṅgalāpi ca // Rajni_13.29</l>\n</lg>\n<lg>\n<l>rītikāyugalaṃ tiktaṃ śītalaṃ lavaṇaṃ rase /</l>\n<l>śodhanaṃ pāṇḍuvātaghnaṃ krimiplīhārtipittajit // Rajni_13.30</l>\n</lg>\n<lg>\n<l>śuddhā snigdhā mṛduḥ śītā suraṅgā sūtrapattriṇī /</l>\n<l>hemopamā śubhā svacchā janyā rītiḥ prakīrtitā // Rajni_13.31</l>\n</lg>\n<lg>\n<l>kāṃsyaṃ saurāṣṭrikaṃ ghoṣaṃ kaṃsīyaṃ vahnilohakam /</l>\n<l>dīptaṃ lohaṃ ghorapuṣpaṃ dīptakaṃ sumanāhvayam // Rajni_13.32</l>\n</lg>\n<lg>\n<l>kāṃsyaṃ tu tiktam uṣṇaṃ cakṣuṣyaṃ vātakaphavikāraghnam /</l>\n<l>rūkṣaṃ kaṣāyarucyaṃ laghu dīpanapācanaṃ pathyam // Rajni_13.33</l>\n</lg>\n<lg>\n<l>śvetaṃ dīptaṃ mṛdu jyotiḥ śabdāḍhyaṃ snigdhanirmalam /</l>\n<l>ghanāgnisahasūtrāṅgaṃ kāṃsyam uttamam īritam // Rajni_13.34</l>\n</lg>\n<lg>\n<l>vartalohaṃ vartatīkṣṇaṃ vartakaṃ lohasaṃkaram /</l>\n<l>nīlikā nīlalohaṃ ca lohajaṃ vaṭṭalohakam // Rajni_13.35</l>\n</lg>\n<lg>\n<l>idaṃ lohaṃ kaṭūṣṇaṃ ca tiktaṃ ca śiśiraṃ tathā /</l>\n<l>kaphahṛt pittaśamanaṃ madhuraṃ dāhamehanut // Rajni_13.36</l>\n</lg>\n<lg>\n<l>ayaskāntaṃ kāntalohaṃ kāntaṃ syāl lohakāntikam /</l>\n<l>kāntāyasaṃ kṛṣṇalohaṃ mahālohaṃ ca saptadhā // Rajni_13.37</l>\n</lg>\n<lg>\n<l>syād bhrāmakaṃ tadanu cumbakaromakākhyaṃ syāc chedakākhyam iti tac ca caturvidhaṃ syāt /</l>\n<l>kāntāśmalohaguṇavṛddhi yathākrameṇa dārḍhyāṅgakāntikacakārṣṇyavirogadāyi // Rajni_13.38</l>\n</lg>\n<lg>\n<l>ayaskāntaviśeṣāḥ syur bhrāmakāś cumbakādayaḥ /</l>\n<l>rasāyanakarāḥ sarve dehasiddhikarāḥ parāḥ // Rajni_13.39</l>\n</lg>\n<lg>\n<l>na sūtena vinā kāntaṃ na kāntena vinā rasaḥ /</l>\n<l>sūtakāntasamāyogād rasāyanam udīritam // Rajni_13.40</l>\n</lg>\n<lg>\n<l>lohakiṭṭaṃ tu kiṭṭaṃ syāl lohacūrṇam ayomalam /</l>\n<l>lohajaṃ kṛṣṇacūrṇaṃ ca kārṣṇyaṃ lohamalaṃ tathā // Rajni_13.41</l>\n</lg>\n<lg>\n<l>lohakiṭṭaṃ tu madhuraṃ kaṭūṣṇaṃ krimivātanut /</l>\n<l>paktiśūlaṃ marucchūlaṃ mehagulmārtiśophanut // Rajni_13.42</l>\n</lg>\n<lg>\n<l>muṇḍaṃ muṇḍāyasaṃ lohaṃ dṛṣatsāraṃ śilātmajam /</l>\n<l>aśmajaṃ kṛṣilohaṃ ca āraṃ kṛṣṇāyasaṃ nava // Rajni_13.43</l>\n</lg>\n<lg>\n<l>tīkṣṇaṃ śastrāyasaṃ śastraṃ piṇḍaṃ piṇḍāyasaṃ śaṭham /</l>\n<l>āyasaṃ niśitaṃ tīvraṃ lohakhaḍgaṃ ca muṇḍajam /</l>\n<l>ayaścitrāyasaṃ proktaṃ cīnajaṃ vedabhūmitam // Rajni_13.44</l>\n</lg>\n<lg>\n<l>lohaṃ rūkṣoṣṇatiktaṃ syād vātapittakaphāpaham /</l>\n<l>pramehapāṇḍuraśūlaghnaṃ tīkṣṇaṃ muṇḍādhikaṃ smṛtam // Rajni_13.45</l>\n</lg>\n<lg>\n<l>svarṇaṃ samyagaśodhitaṃ śramakaraṃ svedāvahaṃ duḥsahaṃ raupyaṃ jāṭharajāḍyamāndyajananaṃ tāmraṃ vamibhrāntidam /</l>\n<l>nāgaṃ ca trapu cāṅgadoṣadam ayo gulmādidoṣapradaṃ tīkṣṇaṃ śūlakaraṃ ca kāntam uditaṃ kārṣṇyāmayasphoṭadam // Rajni_13.46</l>\n</lg>\n<lg>\n<l>viśuddhihīnau yadi muṇḍatīkṣṇau kṣudhāpahau gauravagulmadāyakau /</l>\n<l>kāṃsyāyasaṃ kledakatāpakārakaṃ rītyau ca sammohanaśoṣadāyike // Rajni_13.47</l>\n</lg>\n<lg>\n<l>manaḥśilā syāt kunaṭī manojñā śilā manohvāpi ca nāgajihvā /</l>\n<l>nepālikā syān manasaś ca guptā kalyāṇikā rogaśilā daśāhvā // Rajni_13.48</l>\n</lg>\n<lg>\n<l>manaḥśilā kaṭuḥ snigdhā lekhanī viṣanāśanī /</l>\n<l>bhūtāveśabhayonmādahāriṇī vaśyakāriṇī // Rajni_13.49</l>\n</lg>\n<lg>\n<l>sindūraṃ nāgareṇuḥ syād raktaṃ sīmantakaṃ tathā /</l>\n<l>nāgajaṃ nāgagarbhaṃ ca śoṇaṃ vīrarajaḥ smṛtam // Rajni_13.50</l>\n</lg>\n<lg>\n<l>gaṇeśabhūṣaṇaṃ saṃdhyārāgaṃ śṛṅgārakaṃ smṛtam /</l>\n<l>saubhāgyam aruṇaṃ caiva maṅgalyaṃ manusaṃmitam // Rajni_13.51</l>\n</lg>\n<lg>\n<l>sindūraṃ kaṭukaṃ tiktam uṣṇaṃ vraṇaviropaṇam /</l>\n<l>kuṣṭhāsraviṣakaṇḍūtivīsarpaśamanaṃ param // Rajni_13.52</l>\n</lg>\n<lg>\n<l>suraṅgo 'gnisahaḥ sūkṣmaḥ snigdhaḥ svaccho gurur mṛduḥ /</l>\n<l>suvarṇakarajaḥ śuddhaḥ sindūro maṅgalapradaḥ // Rajni_13.53</l>\n</lg>\n<lg>\n<l>bhūnāgaḥ kṣitināgaś ca bhūjantū raktajantukaḥ /</l>\n<l>kṣitijaḥ kṣitijantuś ca bhūmijo raktatuṇḍakaḥ // Rajni_13.54</l>\n</lg>\n<lg>\n<l>bhūnāgo vajramāraḥ syān nānāvijñānakārakaḥ /</l>\n<l>rasasya jāraṇe tūktaṃ tat sattvaṃ tu rasāyanam // Rajni_13.55</l>\n</lg>\n<lg>\n<l>hiṅgulaṃ barbaraṃ raktaṃ suraṅgaṃ sugaraṃ smṛtam /</l>\n<l>rañjanaṃ daradaṃ mlecchaṃ citrāṅgaṃ cūrṇapāradam // Rajni_13.56</l>\n</lg>\n<lg>\n<l>anyac ca mārakaṃ caiva maṇirāgaṃ rasodbhavam /</l>\n<l>rañjakaṃ rasagarbhaṃ ca bāṇabhūsaṃkhyasaṃmitam // Rajni_13.57</l>\n</lg>\n<lg>\n<l>hiṅgulaṃ madhuraṃ tiktam uṣṇavātakaphāpaham /</l>\n<l>tridoṣadvaṃdvadoṣotthaṃ jvaraṃ harati sevitam // Rajni_13.58</l>\n</lg>\n<lg>\n<l>gairikaṃ raktadhātuḥ syād giridhātur gavedhukam /</l>\n<l>dhātuḥ suraṅgadhātuś ca girijaṃ girimṛdbhavam // Rajni_13.59</l>\n</lg>\n<lg>\n<l>suvarṇagairikaṃ cānyat svarṇadhātuḥ suraktakam /</l>\n<l>saṃdhyābhraṃ babhrudhātuś ca śilādhātuḥ ṣaḍāhvayam // Rajni_13.60</l>\n</lg>\n<lg>\n<l>gairikaṃ madhuraṃ śītaṃ kaṣāyaṃ vraṇaropaṇam /</l>\n<l>visphoṭārśo'gnidāhaghnaṃ varaṃ svarṇādikaṃ śubham // Rajni_13.61</l>\n</lg>\n<lg>\n<l>tuvarī mṛc ca saurāṣṭrī mṛtsnā saṅgā surāṣṭrajā /</l>\n<l>bhūghnī mṛtālakaṃ kāsī mṛttikā suramṛttikā /</l>\n<l>stutyā kāṅkṣī sujātā ca jñeyā caiva caturdaśa // Rajni_13.62</l>\n</lg>\n<lg>\n<l>tuvarī tiktakaṭukā kaṣāyāmlā ca lekhanī /</l>\n<l>cakṣuṣyā grahaṇīchardipittasaṃtāpahāriṇī // Rajni_13.63</l>\n</lg>\n<lg>\n<l>haritālaṃ godantaṃ pītaṃ naṭamaṇḍanaṃ ca gauraṃ ca /</l>\n<l>citrāṅgaṃ piñjarakaṃ bhaved ālaṃ tālakaṃ ca tālaṃ ca // Rajni_13.64</l>\n</lg>\n<lg>\n<l>kanakarasaṃ kāñcanakaṃ biḍālakaṃ caiva citragandhaṃ ca /</l>\n<l>piṅgaṃ ca piṅgasāraṃ gaurīlalitaṃ ca saptadaśasaṃjñam // Rajni_13.65</l>\n</lg>\n<lg>\n<l>haritālaṃ kaṭūṣṇaṃ ca snigdhaṃ tvagdoṣanāśanam /</l>\n<l>bhūtabhrāntipraśamanaṃ viṣavātarujārtijit // Rajni_13.66</l>\n</lg>\n<lg>\n<l>gandhako gandhapāṣāṇo gandhāśmā gandhamodanaḥ /</l>\n<l>pūtigandho 'tigandhaś ca vaṭaḥ saugandhikas tathā // Rajni_13.67</l>\n</lg>\n<lg>\n<l>sugandho divyagandhaś ca gandhaś ca rasagandhakaḥ /</l>\n<l>kuṣṭhāriḥ krūragandhaś ca kīṭaghnaḥ śarabhūmitaḥ // Rajni_13.68</l>\n</lg>\n<lg>\n<l>gandhakaḥ kaṭur uṣṇaś ca tīvragandho 'tivahnikṛt /</l>\n<l>viṣaghnaḥ kuṣṭhakaṇḍūtikharjūtvagdoṣanāśanaḥ // Rajni_13.69</l>\n</lg>\n<lg>\n<l>śveto raktaś ca pītaś ca nīlaś ceti caturvidhaḥ /</l>\n<l>gandhako varṇato jñeyo bhinno bhinnaguṇāśrayaḥ // Rajni_13.70</l>\n</lg>\n<lg>\n<l>śvetaḥ kuṣṭhāpahārī syād rakto lohaprayogakṛt /</l>\n<l>pīto rasaprayogārho nīlo varṇāntarocitaḥ // Rajni_13.71</l>\n</lg>\n<lg>\n<l>śilājatu syād aśmotthaṃ śailaṃ girijam aśmajam /</l>\n<l>aśmalākṣāśmajatukaṃ jatvaśmakam iti smṛtam // Rajni_13.72</l>\n</lg>\n<lg>\n<l>śilājatu bhavet tiktaṃ kaṭūṣṇaṃ ca rasāyanam /</l>\n<l>mehonmādāśmarīśophakuṣṭhāpasmāranāśanam // Rajni_13.73</l>\n</lg>\n<lg>\n<l>sikthakaṃ madhukaṃ sikthaṃ madhujaṃ madhusambhavam /</l>\n<l>madanakaṃ madhūcchiṣṭaṃ madanaṃ makṣikāmalam // Rajni_13.74</l>\n</lg>\n<lg>\n<l>kṣaudreyaṃ pītarāgaṃ ca snigdhaṃ mākṣikajaṃ tathā /</l>\n<l>kṣaudrajaṃ madhuśeṣaṃ ca drāvakaṃ makṣikāśrayam /</l>\n<l>madhūṣitaṃ ca samproktaṃ madhūtthaṃ conaviṃśati // Rajni_13.75</l>\n</lg>\n<lg>\n<l>sikthakaṃ kapilaṃ svādu kuṣṭhavātārtijin mṛdu /</l>\n<l>kaṭu snigdhaṃ ca lepena sphuṭitāṅgaviropaṇam // Rajni_13.76</l>\n</lg>\n<lg>\n<l>kāsīsaṃ dhātukāsīsaṃ kesaraṃ haṃsalomaśam /</l>\n<l>śodhanaṃ pāṃśukāsīsaṃ śubhraṃ saptāhvayaṃ matam // Rajni_13.77</l>\n</lg>\n<lg>\n<l>kāsīsaṃ tu kaṣāyaṃ syāt śiśiraṃ viṣakuṣṭhajit /</l>\n<l>kharjūkrimiharaṃ caiva cakṣuṣyaṃ kāntivardhanam // Rajni_13.78</l>\n</lg>\n<lg>\n<l>dvitīyaṃ puṣpakāsīsaṃ vatsakaṃ ca malīmasam /</l>\n<l>hrasvaṃ netrauṣadhaṃ yojyaṃ viśadaṃ nīlamṛttikā // Rajni_13.79</l>\n</lg>\n<lg>\n<l>puṣpakāsīsaṃ tiktaṃ śītaṃ netrāmayāpaham /</l>\n<l>lepenātyāmakuṣṭhādinānātvagdoṣanāśanam // Rajni_13.80</l>\n</lg>\n<lg>\n<l>mākṣikaṃ caiva mākṣīkaṃ pītakaṃ dhātumākṣikam /</l>\n<l>tāpījaṃ tāpyakaṃ tāpyamāpītaṃ pītamākṣikam // Rajni_13.81</l>\n</lg>\n<lg>\n<l>āvartaṃ madhudhātuḥ syāt kṣaudradhātus tathāparaḥ /</l>\n<l>proktaṃ mākṣikadhātuśca vedabhūr hemamākṣikam // Rajni_13.82</l>\n</lg>\n<lg>\n<l>mākṣikaṃ madhuraṃ tiktamamlaṃ kaṭu kaphāpaham /</l>\n<l>bhramahṛllāsamūrchārtiśvāsakāsaviṣāpaham // Rajni_13.83</l>\n</lg>\n<lg>\n<l>mākṣikaṃ dvividhaṃ proktaṃ hemāhvaṃ tāramākṣikam /</l>\n<l>bhinnavarṇaviśeṣatvāt rasavīryādikaṃ pṛthak // Rajni_13.84</l>\n</lg>\n<lg>\n<l>tāravādādike tāramākṣikaṃ ca praśasyate /</l>\n<l>dehe hemādikaṃ śastaṃ rogahṛd balapuṣṭidam // Rajni_13.85</l>\n</lg>\n<lg>\n<l>añjanaṃ yāmunaṃ kṛṣṇaṃ nādeyaṃ mecakaṃ tathā /</l>\n<l>srotojaṃ dṛkpradaṃ nīlaṃ sauvīraṃ ca suvīrajam // Rajni_13.86</l>\n</lg>\n<lg>\n<l>tathā nīlāñjanaṃ caiva cakṣuṣyaṃ vārisambhavam /</l>\n<l>kapotakaṃ ca kāpotaṃ samproktaṃ śarabhūmitam // Rajni_13.87</l>\n</lg>\n<lg>\n<l>śītaṃ nīlāñjanaṃ proktaṃ kaṭu tiktaṃ kaṣāyakam /</l>\n<l>cakṣuṣyaṃ kaphavātaghnaṃ viṣaghnaṃ ca rasāyanam // Rajni_13.88</l>\n</lg>\n<lg>\n<l>kulatthā dṛkprasādā ca cakṣuṣyātha kulatthikā /</l>\n<l>kulālī locanahitā kumbhakārī malāpahā // Rajni_13.89</l>\n</lg>\n<lg>\n<l>kulatthikā tu cakṣuṣyā kaṣāyā kaṭukā himā /</l>\n<l>viṣavisphoṭakaṇḍūtivraṇadoṣanibarhiṇī // Rajni_13.90</l>\n</lg>\n<lg>\n<l>puṣpāñjanaṃ puṣpaketuḥ kausumbhaṃ kusumāñjanam /</l>\n<l>rītikaṃ rītikusumaṃ rītipuṣpaṃ ca pauṣpakam // Rajni_13.91</l>\n</lg>\n<lg>\n<l>puṣpāñjanaṃ himaṃ proktaṃ pittahikkāpradāhanut /</l>\n<l>nāśayed viṣakāsārtiṃ sarvanetrāmayāpaham // Rajni_13.92</l>\n</lg>\n<lg>\n<l>rasāñjanaṃ rasodbhūtaṃ rasagarbhaṃ rasāgrajam /</l>\n<l>kṛtakaṃ bālabhaiṣajyaṃ dārvīkvāthodbhavaṃ tathā // Rajni_13.93</l>\n</lg>\n<lg>\n<l>rasajātaṃ tārkṣyaśailaṃ jñeyaṃ varyāñjanaṃ tathā /</l>\n<l>rasanābhaṃ cāgnisāraṃ dvādaśāhvaṃ ca kīrtitam // Rajni_13.94</l>\n</lg>\n<lg>\n<l>rītyāṃ tu dhmāyamānāyāṃ tatkiṭṭaṃ tu rasāñjanam /</l>\n<l>tadabhāve tu kartavyaṃ dārvīkvāthasamudbhavam // Rajni_13.95</l>\n</lg>\n<lg>\n<l>srotoñjanaṃ vāribhavaṃ tathānyaṃ srotodbhavaṃ srotanadībhavaṃ ca /</l>\n<l>sauvīrasāraṃ ca kapotasāraṃ valmīkaśīrṣaṃ munisaṃmitāhvam // Rajni_13.96</l>\n</lg>\n<lg>\n<l>srotoñjanaṃ śītakaṭu kaṣāyaṃ krimināśanam /</l>\n<l>rasāñjanaṃ rase yogyaṃ stanyavṛddhikaraṃ param // Rajni_13.97</l>\n</lg>\n<lg>\n<l>valmīkaśikharākāraṃ bhinnanīlāñjanaprabham /</l>\n<l>ghṛṣṭe ca gairikāvarṇaṃ śreṣṭhaṃ srotoñjanaṃ ca tat // Rajni_13.98</l>\n</lg>\n<lg>\n<l>kampillako 'tha raktāṅgo recano recakastathā /</l>\n<l>rañjako lohitāṅgaśca kampillo raktacūrṇakaḥ // Rajni_13.99</l>\n</lg>\n<lg>\n<l>kampillako virecī syāt kaṭūṣṇo vraṇanāśanaḥ /</l>\n<l>kaphakāsārtihārī ca jantukrimiharo laghuḥ // Rajni_13.100</l>\n</lg>\n<lg>\n<l>tutthaṃ nīlāśmajaṃ nīlaṃ haritāśmaṃ ca tutthakam /</l>\n<l>mayūragrīvakaṃ caiva tāmragarbhāmṛtodbhavam /</l>\n<l>mayūratutthaṃ samproktaṃ śikhikaṇṭhaṃ daśāhvayam // Rajni_13.101</l>\n</lg>\n<lg>\n<l>tutthaṃ kaṭu kaṣāyoṣṇaṃ śvitranetrāmayāpaham /</l>\n<l>viṣadoṣeṣu sarveṣu praśastaṃ vāntikārakam // Rajni_13.102</l>\n</lg>\n<lg>\n<l>dvitīyaṃ kharparītutthaṃ kharparī rasakaṃ tathā /</l>\n<l>cakṣuṣyamamṛtotpannaṃ tutthakharparikā tu ṣaṭ // Rajni_13.103</l>\n</lg>\n<lg>\n<l>kharparī kaṭukā tiktā cakṣuṣyā ca rasāyanī /</l>\n<l>tvagdoṣaśamanī rucyā dīpyā puṣṭivivardhanī // Rajni_13.104</l>\n</lg>\n<lg>\n<l>pārado rasarājaśca rasanātho mahārasaḥ /</l>\n<l>rasaścaiva mahatejā rasaloho rasottamaḥ // Rajni_13.105</l>\n</lg>\n<lg>\n<l>sūtarāṭ capalo jaitraḥ śivabījaṃ śivas tathā /</l>\n<l>amṛtaṃ ca rasendraḥ syāllokeśo dhūrtaraḥ prabhuḥ // Rajni_13.106</l>\n</lg>\n<lg>\n<l>rudrajo haratejaśca rasadhātur acintyajaḥ /</l>\n<l>khecaraścāmaraḥ prokto dehado mṛtyunāśanaḥ // Rajni_13.107</l>\n</lg>\n<lg>\n<l>skandaḥ skandāṃśakaḥ sūto devo divyarasastathā /</l>\n<l>prokto rasāyanaśreṣṭho yaśodastritridhāhvayaḥ // Rajni_13.108</l>\n</lg>\n<lg>\n<l>pāradaḥ sakalaroganāśanaḥ ṣaḍraso nikhilayogavāhakaḥ /</l>\n<l>pañcabhūtamaya eṣa kīrtito dehalohaparasiddhidāyakaḥ // Rajni_13.109</l>\n</lg>\n<lg>\n<l>mūrchito harate vyādhīn baddhaḥ khecarasiddhidaḥ /</l>\n<l>sarvasiddhikaro nīlo niruddho dehasiddhidaḥ // Rajni_13.110</l>\n</lg>\n<lg>\n<l>vividhavyādhibhayodayamaraṇajarāsaṃkaṭe 'pi martyānām /</l>\n<l>pāraṃ dadāti yasmāttasmādayameva pāradaḥ kathitaḥ // Rajni_13.111</l>\n</lg>\n<lg>\n<l>abhrakamabhraṃ bhṛṅgaṃ vyomāmbaram antarikṣamākāśam /</l>\n<l>bahupattraṃ khamanantaṃ gaurījaṃ gaurijeyamiti ravayaḥ // Rajni_13.112</l>\n</lg>\n<lg>\n<l>śvetaṃ pītaṃ lohitaṃ nīlamabhraṃ cāturvidhyaṃ yāti bhinnakriyārham /</l>\n<l>śvetaṃ tāre kāñcane pītarakte nīlaṃ vyādhāv agryam agryaṃ guṇāḍhyam // Rajni_13.113</l>\n</lg>\n<lg>\n<l>nīlābhraṃ darduro nāgaḥ pināko vajra ityapi /</l>\n<l>caturvidhaṃ bhavettasya parīkṣā kathyate kramāt // Rajni_13.114</l>\n</lg>\n<lg>\n<l>yadvahnau nihitaṃ tanoti nitarāṃ bhekāravaṃ darduro nāgaḥ phūtkurute dhanuḥsvanamupādatte pinākaḥ kila /</l>\n<l>vajraṃ naiva vikārameti tadimānyāsevamānaḥ kramāt gulmī ca vraṇavāṃś ca kutsitagadī nīruk ca saṃjāyate // Rajni_13.115</l>\n</lg>\n<lg>\n<l>manojabhāvabhāvitau yadā śivau parasparam /</l>\n<l>tadā kilābhrapāradau guhodbhavau babhūvatuḥ // Rajni_13.116</l>\n</lg>\n<lg>\n<l>sphaṭī ca sphaṭikī proktā śvetā śubhrā ca raṅgadā /</l>\n<l>raṅgadṛḍhā dṛḍharaṅgā raṅgāṅgā vasusaṃmitā // Rajni_13.117</l>\n</lg>\n<lg>\n<l>sphaṭī ca kaṭukā snigdhā kaṣāyā pradarāpahā /</l>\n<l>mehakṛcchravamīśoṣadoṣaghnī dṛḍharaṅgadā // Rajni_13.118</l>\n</lg>\n<lg>\n<l>kṣullakaḥ kṣudraśaṅkhaḥ syāt śambūko nakhaśaṅkhakaḥ /</l>\n<l>kṣullakaḥ kaṭukas tiktaḥ śūlahārī ca dīpanaḥ // Rajni_13.119</l>\n</lg>\n<lg>\n<l>śaṅkho hy arṇobhavaḥ kambur jalajaḥ pāvanadhvaniḥ /</l>\n<l>kuṭilo 'ntarmahānādaḥ kambūḥ pūtaḥ sunādakaḥ // Rajni_13.120</l>\n</lg>\n<lg>\n<l>susvaro dīrghanādaśca bahunādo haripriyaḥ /</l>\n<l>evaṃ ṣoḍaśadhā jñeyo dhavalo maṅgalapradaḥ // Rajni_13.121</l>\n</lg>\n<lg>\n<l>śaṅkhaḥ kaṭurasaḥ śītaḥ puṣṭivīryabalapradaḥ /</l>\n<l>gulmaśūlaharaḥ śvāsanāśano viṣadoṣanut // Rajni_13.122</l>\n</lg>\n<lg>\n<l>krimiśaṅkhaḥ krimijalajaḥ krimivāriruhaśca jantukambuś ca /</l>\n<l>kathito rasavīryādyaiḥ kṛtadhībhiḥ śaṅkhasadṛśo 'yam // Rajni_13.123</l>\n</lg>\n<lg>\n<l>kapardako varāṭaśca kapardiśca varāṭikā /</l>\n<l>carācaraś caro varyo bālakrīḍaranakaśca saḥ // Rajni_13.124</l>\n</lg>\n<lg>\n<l>kapardaḥ kaṭutiktoṣṇaḥ karṇaśūlavraṇāpahaḥ /</l>\n<l>gulmaśūlāmayaghnaśca netradoṣanikṛntanaḥ // Rajni_13.125</l>\n</lg>\n<lg>\n<l>śuktirmuktāprasūścaiva mahāśuktiśca śuktikā /</l>\n<l>muktāsphoṭas tautikaṃ tu mauktikaprasavā ca sā /</l>\n<l>jñeyā mauktikaśuktiśca muktāmātāṅkadhā smṛtā // Rajni_13.126</l>\n</lg>\n<lg>\n<l>muktāśuktiḥ kaṭuḥ snigdhā śvāsahṛdrogahāriṇī /</l>\n<l>śūlapraśamanī rucyā madhurā dīpanī parā // Rajni_13.127</l>\n</lg>\n<lg>\n<l>jalaśuktirvāriśuktiḥ krimisūḥ kṣudraśuktikā /</l>\n<l>śambūkā jalaśuktiśca puṭikā toyaśuktikā // Rajni_13.128</l>\n</lg>\n<lg>\n<l>jalaśuktiḥ kaṭuḥ snigdhā dīpanī gulmaśūlanut /</l>\n<l>viṣadoṣaharā rucyā pācanī baladāyinī // Rajni_13.129</l>\n</lg>\n<lg>\n<l>khaṭinī khaṭikā caiva khaṭī dhavalamṛttikā /</l>\n<l>sitadhātuḥ śvetadhātuḥ pāṇḍumṛtpāṇḍumṛttikā // Rajni_13.130</l>\n</lg>\n<lg>\n<l>khaṭinī madhurā tiktā śītalā pittadāhanut /</l>\n<l>vraṇadoṣakaphāsraghnī netraroganikṛntanī // Rajni_13.131</l>\n</lg>\n<lg>\n<l>dugdhāśmā dugdhapāṣāṇaḥ kṣīrī gomedasaṃnibhaḥ /</l>\n<l>vajrābho dīptikaḥ saudho dugdhī kṣīrayavo'pi ca // Rajni_13.132</l>\n</lg>\n<lg>\n<l>dugdhapāṣāṇako rucya īṣaduṣṇo jvarāpahaḥ /</l>\n<l>pittahṛdrogaśūlaghnaḥ kāsādhmānavināśanaḥ // Rajni_13.133</l>\n</lg>\n<lg>\n<l>karpūranāmabhiś cādāv ante ca maṇivācakaḥ /</l>\n<l>karpūramaṇināmāyaṃ yuktyā vātādidoṣanut // Rajni_13.134</l>\n</lg>\n<lg>\n<l>sikatā vālukā siktā śītalā sūkṣmaśarkarā /</l>\n<l>pravāhotthā mahāślakṣṇā sūkṣmā pānīyacūrṇakā // Rajni_13.135</l>\n</lg>\n<lg>\n<l>vālukā madhurā śītā saṃtāpaśramanāśinī /</l>\n<l>sekaprayogataścaiva śākhāśaityānilāpahā // Rajni_13.136</l>\n</lg>\n<lg>\n<l>kaṅkuṣṭhaṃ kālakuṣṭhaṃ ca viraṅgaṃ raṅgadāyakam /</l>\n<l>recakaṃ pulakaṃ caiva śodhakaṃ kālapālakam // Rajni_13.137</l>\n</lg>\n<lg>\n<l>kaṅkuṣṭhaṃ ca dvidhā proktaṃ tārahemābhrakaṃ tathā /</l>\n<l>kaṭukaṃ kaphavātaghnaṃ recakaṃ vraṇaśūlahṛt // Rajni_13.138</l>\n</lg>\n<lg>\n<l>vimalaṃ nirmalaṃ svacchamamalaṃ svacchadhātukam /</l>\n<l>bāṇasaṃkhyābhidhaṃ proktaṃ tārahema dvidhā matam // Rajni_13.139</l>\n</lg>\n<lg>\n<l>vimalaṃ kaṭutiktoṣṇaṃ tvagdoṣavraṇanāśanam /</l>\n<l>rasavīryādike tulyaṃ vedhe syād bhinnavīryakam // Rajni_13.140</l>\n</lg>\n<lg>\n<l>mūṣakasyābhidhā pūrvaṃ pāṣāṇasyābhidhā tataḥ /</l>\n<l>ākhupāṣāṇanāmāyaṃ lohasaṃkarakārakaḥ // Rajni_13.141</l>\n</lg>\n<lg>\n<l>dhanārthino janāḥ sarve ramante'sminnatīva yat /</l>\n<l>tato ratnamiti proktaṃ śabdaśāstraviśāradaiḥ // Rajni_13.142</l>\n</lg>\n<lg>\n<l>dravyaṃ kiṃcana lakṣmībhogyaṃ vasuvastusampado vṛddhiḥ /</l>\n<l>śrīr vyavahāryaṃ draviṇaṃ dhanamartho rāḥ svāpateyaṃ ca // Rajni_13.143</l>\n</lg>\n<lg>\n<l>ratnaṃ vasumaṇirupalo dṛṣad draviṇadīptavīryāṇi /</l>\n<l>rauhiṇakamabdhisāraṃ khānikamākarajamityabhinnārthāḥ // Rajni_13.144</l>\n</lg>\n<lg>\n<l>māṇikyaṃ śoṇaratnaṃ ca ratnarāḍraviratnakam /</l>\n<l>śṛṅgāri raṅgamāṇikyaṃ taralo ratnanāyakaḥ // Rajni_13.145</l>\n</lg>\n<lg>\n<l>rāgadṛk padmarāgaśca ratnaṃ śoṇopalastathā /</l>\n<l>saugandhikaṃ lohitakaṃ kuruvindaṃ śarendukam // Rajni_13.146</l>\n</lg>\n<lg>\n<l>māṇikyaṃ madhuraṃ snigdhaṃ vātapittapraṇāśanam /</l>\n<l>ratnaprayogaprajñānāṃ rasāyanakaraṃ param // Rajni_13.147</l>\n</lg>\n<lg>\n<l>snigdhaṃ gurugātrayutaṃ dīptaṃ svacchaṃ suraṅgaṃ ca /</l>\n<l>iti jātyādimāṇikyaṃ kalyāṇaṃ dhāraṇātkurute // Rajni_13.148</l>\n</lg>\n<lg>\n<l>dvichāyam abhrapihitaṃ karkaśaśarkarilaṃ bhinnadhūmraṃ ca /</l>\n<l>rāgavikalaṃ virūpaṃ laghu māṇikyaṃ na dhārayeddhīmān // Rajni_13.149</l>\n</lg>\n<lg>\n<l>tadraktaṃ yadi padmarāgamatha tatpītātiraktaṃ dvidhā jānīyāt kuruvindakaṃ yadaruṇaṃ syādeṣu saugandhikam /</l>\n<l>tannīlaṃ yadi nīlagandhikamiti jñeyaṃ caturdhā budhair māṇikyaṃ kaṣagharṣaṇe 'pyavikalaṃ rāgeṇa jātyaṃ jaguḥ // Rajni_13.150</l>\n</lg>\n<lg>\n<l>muktā saumyā mauktikaṃ mauktikeyaṃ tāraṃ tārā bhautikaṃ tārakā ca /</l>\n<l>ambhaḥsāraṃ śītalaṃ nīrajaṃ ca nakṣatraṃ syād indraratnaṃ valakṣam // Rajni_13.151</l>\n</lg>\n<lg>\n<l>muktāphalaṃ binduphalaṃ ca muktikā śaukteyakaṃ śuklamaṇiḥ śaśipriyam /</l>\n<l>svacchaṃ himaṃ haimavataṃ sudhāṃśubhaṃ sudhāṃśuratnaṃ śaranetrasaṃmitam // Rajni_13.152</l>\n</lg>\n<lg>\n<l>mauktikaṃ ca madhuraṃ suśītalaṃ dṛṣṭirogaśamanaṃ viṣāpaham /</l>\n<l>rājayakṣmamukharoganāśanaṃ kṣīṇavīryabalapuṣṭivardhanam // Rajni_13.153</l>\n</lg>\n<lg>\n<l>nakṣatrābhaṃ vṛttamatyantamuktaṃ snigdhaṃ sthūlaṃ nirmalaṃ nirvraṇaṃ ca /</l>\n<l>nyastaṃ dhatte gauravaṃ yattulāyāṃ tan nirmūlyaṃ mauktikaṃ saukhyadāyi // Rajni_13.154</l>\n</lg>\n<lg>\n<l>yadvicchāyaṃ mauktikaṃ vyaṅgakāyaṃ śuktisparśaṃ raktatāṃ cāpi dhatte /</l>\n<l>matsyākṣyābhaṃ rūkṣamuttānanimnaṃ naitaddhāryaṃ dhīmatā doṣadāyi // Rajni_13.155</l>\n</lg>\n<lg>\n<l>mātaṃgoragamīnapotriśirasas tvaksāraśaṅkhāmbubhṛt śuktīnāmudarācca mauktikamaṇiḥ spaṣṭaṃ bhavatyaṣṭadhā /</l>\n<l>chāyāḥ pāṭalanīlapītadhavalās tatrāpi sāmānyataḥ saptānāṃ bahuśo na labdhir itaracchaukteyakaṃ tūlvaṇam // Rajni_13.156</l>\n</lg>\n<lg>\n<l>lavaṇakṣārakṣodini pātre gomūtrapūrite kṣiptam /</l>\n<l>marditamapi śālituṣairyadavikṛtaṃ tattu mauktikaṃ jātyam // Rajni_13.157</l>\n</lg>\n<lg>\n<l>pravālo 'ṅgārakamaṇirvidrumo 'mbhodhipallavaḥ /</l>\n<l>bhaumaratnaṃ ca raktāṅgo raktāṅkuro latāmaṇiḥ // Rajni_13.158</l>\n</lg>\n<lg>\n<l>pravālo madhuro'mlaśca kaphapittādidoṣanut /</l>\n<l>vīryakāntikaraḥ strīṇāṃ dhṛto maṅgaladāyakaḥ // Rajni_13.159</l>\n</lg>\n<lg>\n<l>śuddhaṃ dṛḍhaghanaṃ vṛtaṃ snigdhagātraṃ suraṅgakam /</l>\n<l>samaṃ guru sirāhīnaṃ pravālaṃ dhārayet śubham // Rajni_13.160</l>\n</lg>\n<lg>\n<l>gauraraṅgaṃ jalākrāntaṃ vakraṃ sūkṣmaṃ sakoṭaram /</l>\n<l>rūkṣaṃ kṛṣṇaṃ laghu śvetaṃ pravālam aśubhaṃ tyajet // Rajni_13.161</l>\n</lg>\n<lg>\n<l>bālārkakiraṇaraktā sāgarasalilodbhavā pravālalatā /</l>\n<l>yā na tyajati nijaruciṃ nikaṣe ghṛṣṭāpi sā smṛtā jātyā // Rajni_13.162</l>\n</lg>\n<lg>\n<l>gārutmataṃ marakataṃ rauhīṇeyaṃ harinmaṇiḥ /</l>\n<l>sauparṇaṃ garuḍodgīrṇaṃ budharatnāśmagarbhajam /</l>\n<l>garalārir vāyavālaṃ gāruḍaṃ rudrasaṃmitam // Rajni_13.163</l>\n</lg>\n<lg>\n<l>marakataṃ viṣaghnaṃ ca śītalaṃ madhuraṃ rase /</l>\n<l>āmapittaharaṃ rucyaṃ puṣṭidaṃ bhūtanāśanam // Rajni_13.164</l>\n</lg>\n<lg>\n<l>svacchaṃ guru succhāyaṃ snigdhaṃ gātre ca mārdavasametam /</l>\n<l>avyaṅgaṃ bahuraṅgaṃ śṛṅgāri marakataṃ śubhaṃ bibhṛyāt // Rajni_13.165</l>\n</lg>\n<lg>\n<l>śarkarilakalilarūkṣaṃ malinaṃ laghu hīnakānti kalmāṣam /</l>\n<l>trāsayutaṃ vikṛtāṅgaṃ marakatamamaro'pi nopabhuñjīta // Rajni_13.166</l>\n</lg>\n<lg>\n<l>yat śaivālaśikhaṇḍiśādvalaharitkācaiśca cāṣacchadaiḥ khadyotena ca bālakīravapuṣā śairīṣapuṣpeṇa ca /</l>\n<l>chāyābhiḥ samatāṃ dadhāti tadidaṃ nirdiṣṭamaṣṭātmakaṃ jātyaṃ yattapanātapaiśca parito gārutmataṃ rañjayet // Rajni_13.167</l>\n</lg>\n<lg>\n<l>pītastu puṣparāgaḥ pītasphaṭikaśca pītaraktaśca /</l>\n<l>pītāśmā gururatnaṃ pītamaṇiḥ puṣparāgaśca // Rajni_13.168</l>\n</lg>\n<lg>\n<l>puṣparāgo'mlaśītaśca vātajiddīpanaḥ paraḥ /</l>\n<l>āyuḥ śriyaṃ ca prajñāṃ ca dhāraṇāt kurute nṛṇām // Rajni_13.169</l>\n</lg>\n<lg>\n<l>sacchāyapītagurugātrasuraṅgaśuddhaṃ snigdhaṃ ca nirmalamatīva suvṛttaśītam /</l>\n<l>yaḥ puṣparāgam amalaṃ kalayedamuṣya puṣṇāti kīrtim atiśauryasukhāyur arthān // Rajni_13.170</l>\n</lg>\n<lg>\n<l>kṛṣṇabindvaṅkitaṃ rūkṣaṃ dhavalaṃ malinaṃ laghu /</l>\n<l>vicchāyaṃ śarkarāṅgābhaṃ puṣparāgaṃ sadoṣakam // Rajni_13.171</l>\n</lg>\n<lg>\n<l>ghṛṣṭaṃ nikāṣapaṭṭe yatpuṣyati rāgamadhikamātmīyam /</l>\n<l>tena khalu puṣparāgo jātyatayāyaṃ parīkṣakair uktaḥ // Rajni_13.172</l>\n</lg>\n<lg>\n<l>vajramindrāyudhaṃ hīraṃ bhiduraṃ kuliśaṃ paviḥ /</l>\n<l>abhedyamaśiraṃ ratnaṃ dṛḍhaṃ bhārgavakaṃ smṛtam /</l>\n<l>ṣaṭkoṇaṃ bahudhāraṃ ca śatakoṭyabdhibhūmitam // Rajni_13.173</l>\n</lg>\n<lg>\n<l>vajraṃ ca ṣaḍrasopetaṃ sarvarogāpahārakam /</l>\n<l>sarvāghaśamanaṃ saukhyaṃ dehadārḍhyaṃ rasāyanam // Rajni_13.174</l>\n</lg>\n<lg>\n<l>bhasmāṅgaṃ kākapādaṃ ca rekhākrāntaṃ tu vartulam /</l>\n<l>adhāraṃ malinaṃ bindusaṃtrāsaṃ sphuṭitaṃ tathā /</l>\n<l>nīlābhaṃ cipiṭaṃ rūkṣaṃ tadvajraṃ doṣadaṃ tyajet // Rajni_13.175</l>\n</lg>\n<lg>\n<l>śvetālohitapītakamecakatayā chāyāś catasraḥ kramāt viprāditvam ihāsya yat sumanasaḥ śaṃsanti satyaṃ tataḥ /</l>\n<l>sphītāṃ kīrtim anuttamāṃ śriyamidaṃ dhatte yathāsvaṃ dhṛtaṃ martyānām ayathāyathaṃ tu kuliśaṃ pathyaṃ hi nānyattataḥ // Rajni_13.176</l>\n</lg>\n<lg>\n<l>yatpāṣāṇatale nikāṣanikare nodghṛṣyate niṣṭhurair yaccolūkhalalohamudgaraghanair lekhāṃ na yātyāhatam /</l>\n<l>yaccānyannijalīlayaiva dalayedvajreṇa vā bhidyate tajjātyaṃ kuliśaṃ vadanti kuśalāḥ ślāghyaṃ mahārghyaṃ ca tat // Rajni_13.177</l>\n</lg>\n<lg>\n<l>vipraḥ so 'pi rasāyaneṣu balavānaṣṭāṅgasiddhiprado rājanyastu nṛṇāṃ valīpalitajit mṛtyuṃ jayed añjasā /</l>\n<l>dravyākarṣaṇasiddhidastu sutarāṃ vaiśvo'tha śūdro bhavet sarvavyādhiharastadeṣa kathito vajrasya varṇyo guṇaḥ // Rajni_13.178</l>\n</lg>\n<lg>\n<l>nīlastu sauriratnaṃ syān nīlāśmā nīlaratnakaḥ /</l>\n<l>nīlopalastṛṇagrāhī mahānīlaḥ sunīlakaḥ /</l>\n<l>masāram indranīlaṃ syād gallarkaḥ padmarāgajaḥ // Rajni_13.179</l>\n</lg>\n<lg>\n<l>nīlaḥ satiktakoṣṇaśca kaphapittānilāpahaḥ /</l>\n<l>yo dadhāti śarīre syāt saurirmaṅgalado bhavet // Rajni_13.180</l>\n</lg>\n<lg>\n<l>na nimno nirmalo gātramasṛṇo gurudīptikaḥ /</l>\n<l>tṛṇagrāhī mṛdurnīlo durlabho lakṣaṇānvitaḥ // Rajni_13.181</l>\n</lg>\n<lg>\n<l>mṛccharkarāśmakalilo vicchāyo malino laghuḥ /</l>\n<l>rūkṣaḥ sphuṭitagartaś ca varjyo nīlaḥ sadoṣakaḥ // Rajni_13.182</l>\n</lg>\n<lg>\n<l>sitaśoṇapītakṛṣṇāś chāyā nīle kramādimāḥ kathitāḥ /</l>\n<l>viprādivarṇasiddhyai dhāraṇamasyāpi vajravat phalavat // Rajni_13.183</l>\n</lg>\n<lg>\n<l>āstyānaṃ candrikāsyandaṃ sundaraṃ kṣīrapūritam /</l>\n<l>yaḥ pātraṃ rañjayatyāśu sa jātyo nīla ucyate // Rajni_13.184</l>\n</lg>\n<lg>\n<l>gomedakastu gomedo rāhuratnaṃ tamomaṇiḥ /</l>\n<l>svarbhānavaḥ ṣaḍāhvo'yaṃ piṅgasphaṭika ityapi // Rajni_13.185</l>\n</lg>\n<lg>\n<l>gomedako 'mla uṣṇaśca vātakopavikārajit /</l>\n<l>dīpanaḥ pācanaścaiva dhṛto'yaṃ pāpanāśanaḥ // Rajni_13.186</l>\n</lg>\n<lg>\n<l>gomūtrābhaṃ yanmṛdu snigdhamugdhaṃ śuddhacchāyaṃ gauravaṃ yacca dhatte /</l>\n<l>hemāraktaṃ śrīmatāṃ yogyametat gomedākhyaṃ ratnam ākhyānti santaḥ // Rajni_13.187</l>\n</lg>\n<lg>\n<l>pātre yatra nyaste payaḥ prayātyeva gojalojjvalatām /</l>\n<l>gharṣe'pyahīnakāntiṃ gomedaṃ taṃ budhā vidur jātyam // Rajni_13.188</l>\n</lg>\n<lg>\n<l>araṅgaṃ śvetakṛṣṇāṅgaṃ rekhātrāsayutaṃ laghu /</l>\n<l>vicchāyaṃ śarkarāgāraṃ gomedaṃ vibudhas tyajet // Rajni_13.189</l>\n</lg>\n<lg>\n<l>vaiḍūryaṃ keturatnaṃ ca kaitavaṃ bālavīyajam /</l>\n<l>prāvṛṣyam abhralohaṃ ca khaśabdāṅkurakas tathā /</l>\n<l>vaiḍūryaratnaṃ samproktaṃ jñeyaṃ vidūrajaṃ tathā // Rajni_13.190</l>\n</lg>\n<lg>\n<l>vaiḍūryam uṣṇam amlaṃ ca kaphamārutanāśanam /</l>\n<l>gulmādidoṣaśamanaṃ bhūṣitaṃ ca śubhāvaham // Rajni_13.191</l>\n</lg>\n<lg>\n<l>ekaṃ veṇupalāśapeśalarucā māyūrakaṇṭhatviṣā mārjārekṣaṇapiṅgalacchavijuṣā jñeyaṃ tridhā chāyayā /</l>\n<l>yadgātre gurutāṃ dadhāti nitarāṃ snigdhaṃ tu doṣojjhitaṃ vaiḍūryaṃ vimalaṃ vadanti sudhiyaḥ svacchaṃ ca tacchobhanam // Rajni_13.192</l>\n</lg>\n<lg>\n<l>vicchāyaṃ mṛcchilāgarbhe laghu rūkṣaṃ ca sakṣatam /</l>\n<l>satrāsaṃ paruṣaṃ kṛṣṇaṃ vaiḍūryaṃ dūratas tyajet // Rajni_13.193</l>\n</lg>\n<lg>\n<l>ghṛṣṭaṃ yadātmanā svacchaṃ svachāyāṃ nikaṣāśmani /</l>\n<l>sphuṭaṃ pradarśayed etad vaiḍūryaṃ jātyamucyate // Rajni_13.194</l>\n</lg>\n<lg>\n<l>māṇikyaṃ padmabandhor ativimalatamaṃ mauktikaṃ śītabhānor māheyasya pravālaṃ marakatamatulaṃ kalpayedindusūnoḥ /</l>\n<l>devejye puṣparāgaṃ kuliśamapi kaver nīlam arkātmajasya svarbhānoścāpi gomedakam atha vidurodbhāvitaṃ kiṃtu ketoḥ // Rajni_13.195</l>\n</lg>\n<lg>\n<l>ittham etāni ratnāni tattaduddeśataḥ kramāt /</l>\n<l>yo dadyādbibhṛyād vāpi tasmin sānugrahā grahāḥ // Rajni_13.196</l>\n</lg>\n<lg>\n<l>saṃtyajya vajram ekaṃ sarvatrānyatra saṃghāte /</l>\n<l>lāghavamatha komalatā sādhāraṇadoṣa eva vijñeyaḥ // Rajni_13.197</l>\n</lg>\n<lg>\n<l>lohitakavajramauktikamarakatanīlā mahopalāḥ pañca /</l>\n<l>vaiḍūryapuṣparāgapravālagomedakādayo 'rvāñcaḥ // Rajni_13.198</l>\n</lg>\n<lg>\n<l>gomedapravālavāyavyaṃ devejyamaṇīndrataraṇikāntādyāḥ /</l>\n<l>nānāvarṇaguṇāḍhyā vijñeyāḥ sphaṭikajātayaḥ prājñaiḥ // Rajni_13.199</l>\n</lg>\n<lg>\n<l>sphaṭikaḥ sitopalaḥ syād amalamaṇir nirmalopalaḥ svacchaḥ /</l>\n<l>svacchamaṇiramalaratnaṃ nistuṣaratnaṃ śivapriyaṃ navadhā // Rajni_13.200</l>\n</lg>\n<lg>\n<l>sphaṭikaḥ samavīryaśca pittadāhārtidoṣanut /</l>\n<l>tasyākṣamālā japatāṃ datte koṭiguṇaṃ phalam // Rajni_13.201</l>\n</lg>\n<lg>\n<l>yad gaṅgātoyabinduchavivimalatamaṃ nistuṣaṃ netrahṛdyaṃ snigdhaṃ śuddhāntarālaṃ madhuram atihimaṃ pittadāhāsrahāri /</l>\n<l>pāṣāṇair yan nighṛṣṭaṃ sphuṭitam api nijāṃ svacchatāṃ naiva jahyāt tajjātyaṃ jātvalabhyaṃ śubham upacinute śaivaratnaṃ vicitram // Rajni_13.202</l>\n</lg>\n<lg>\n<l>atha bhavati sūryakāntas tapanamaṇis tapanaśca ravikāntaḥ /</l>\n<l>dīptopalo'gnigarbho jvalanāśmā 'rkopalaśca vasunāmā // Rajni_13.203</l>\n</lg>\n<lg>\n<l>sūryakānto bhaveduṣṇo nirmalaśca rasāyanaḥ /</l>\n<l>vātaśleṣmaharo medhyaḥ pūjanād ravituṣṭidaḥ // Rajni_13.204</l>\n</lg>\n<lg>\n<l>śuddhaḥ snigdho nirvraṇo nistuṣo'ntaryo nirmṛṣṭo vyomni nairmalyam eti /</l>\n<l>yaḥ sūryāṃśusparśaniṣṭhyūtavahnir jātyaḥ so 'yaṃ jāyate sūryakāntaḥ // Rajni_13.205</l>\n</lg>\n<lg>\n<l>vaikrāntaṃ caiva vikrāntaṃ nīcavajraṃ kuvajrakam /</l>\n<l>gonāsaḥ kṣudrakuliśaṃ cūrṇavajraṃ ca gonasaḥ // Rajni_13.206</l>\n</lg>\n<lg>\n<l>vajrābhāve ca vaikrāntaṃ rasavīryādike samam /</l>\n<l>kṣayakuṣṭhaviṣaghnaṃ ca puṣṭidaṃ surasāyanam // Rajni_13.207</l>\n</lg>\n<lg>\n<l>vajrākāratayaiva prasahya haraṇāya sarvarogāṇām /</l>\n<l>yadvikrāntiṃ dhatte tadvaikrāntaṃ budhairidaṃ kathitam // Rajni_13.208</l>\n</lg>\n<lg>\n<l>indrakāntaś candrakāntaś candrāśmā candrajopalaḥ /</l>\n<l>śītāśmā candrikādrāvaḥ śaśikāntaśca saptadhā // Rajni_13.209</l>\n</lg>\n<lg>\n<l>candrakāntastu śiśiraḥ snigdhaḥ pittāsratāpahṛt /</l>\n<l>śivaprītikaraḥ svaccho grahālakṣmīvināśakṛt // Rajni_13.210</l>\n</lg>\n<lg>\n<l>snigdhaṃ śvetaṃ pītamātrāsametaṃ dhatte citte svacchatāṃ yan munīnām /</l>\n<l>yacca srāvaṃ yāti candrāṃśusaṅgāj jātyaṃ ratnaṃ candrakāntākhyametat // Rajni_13.211</l>\n</lg>\n<lg>\n<l>rājāvarto nṛpāvarto rājanyāvartakas tathā /</l>\n<l>āvartamaṇir āvartaḥ syādityeṣaḥ śarāhvayaḥ // Rajni_13.212</l>\n</lg>\n<lg>\n<l>rājāvartaḥ kaṭuḥ snigdhaḥ śiśiraḥ pittanāśanaḥ /</l>\n<l>saubhāgyaṃ kurute nṝṇāṃ bhūṣaṇeṣu prayojitaḥ // Rajni_13.213</l>\n</lg>\n<lg>\n<l>nirgāram asitamasṛṇaṃ nīlaṃ guru nirmalaṃ bahuchāyam /</l>\n<l>śikhikaṇṭhasamaṃ saumyaṃ rājāvartaṃ vadanti jātyamaṇim // Rajni_13.214</l>\n</lg>\n<lg>\n<l>perojaṃ haritāśmaṃ ca bhasmāṅgaṃ haritaṃ dvidhā /</l>\n<l>perojaṃ sukaṣāyaṃ syānmadhuraṃ dīpanaṃ param // Rajni_13.215</l>\n</lg>\n<lg>\n<l>sthāvaraṃ jaṅgamaṃ caiva saṃyogāc ca yathā viṣam /</l>\n<l>tatsarvaṃ nāśayet śīghraṃ śūlaṃ bhūtādidoṣajam // Rajni_13.216</l>\n</lg>\n<lg>\n<l>siddhāḥ pāradam abhrakaṃ ca vividhān dhātūṃś ca lohāni ca prāhuḥ kiṃca maṇīnapīha sakalān saṃskārataḥ siddhidān /</l>\n<l>yat saṃskāravihīnam eṣu hi bhaved yaccānyathā saṃskṛtaṃ tanmartyaṃ viṣavan nihanti tadiha jñeyā budhaiḥ saṃskriyāḥ // Rajni_13.217</l>\n</lg>\n<lg>\n<l>yān saṃskṛtān śubhaguṇān atha cānyathā ced doṣāṃś ca yān api diśanti rasādayo 'mī /</l>\n<l>yāś ceha santi khalu saṃskṛtayas tadetan nātrābhyadhāyi bahuvistarabhītibhāgbhiḥ // Rajni_13.218</l>\n</lg>\n<lg>\n<l>iti lohadhāturasaratnatadbhidādyabhidhāguṇaprakaṭanasphuṭākṣaram /</l>\n<l>avadhārya vargam imam ādyavaidyakapraguṇaprayogakuśalo bhaved budhaḥ // Rajni_13.219</l>\n</lg>\n<lg>\n<l>kurvanti ye nijaguṇena rasādhvagena nṝṇāṃ jarantyapi vapūṃṣi punarnavāni /</l>\n<l>teṣāmayaṃ nivasatiḥ kanakādikānāṃ vargaḥ prasidhyati rasāyanavarganāmnā // Rajni_13.220</l>\n</lg>\n<lg>\n<l>nityaṃ yasya guṇāḥ kilāntaralasatkalyāṇabhūyas tathā cittākarṣaṇacañcavas tribhuvanaṃ bhūmnā parikurvate /</l>\n<l>tenātraiṣa kṛte nṛsiṃhakṛtinā nāmādicūḍāmaṇau saṃsthāmeti mitas trayodaśatayā vargaḥ suvarṇādikaḥ // Rajni_13.221</l>\n</lg>\n\n<lg>\n<l>Rājanighaṇṭu, Pānīyādivarga</l>\n<l>pānīyajīvanavanāmṛtapuṣkarāmbhaḥpātho'mbuśambarapayaḥsalilodakāni /</l>\n<l>āpaḥ kavāruṇakabandhajalāni nīrakīlālavārikamalāni viṣārṇasī ca // Rajni_14.1</l>\n</lg>\n<lg>\n<l>bhuvanaṃ dahanārātirvāstoyaṃ sarvatomukhaṃ kṣīram /</l>\n<l>ghanarasanimnagameghaprasavarasāś ceti vahnimitāḥ // Rajni_14.2</l>\n</lg>\n<lg>\n<l>pānīyaṃ madhuraṃ himaṃ ca rucidaṃ tṛṣṇāviśoṣāpahaṃ mohabhrāntimapākaroti kurute bhuktānnapaktiṃ parām /</l>\n<l>nidrālasyanirāsanaṃ viṣaharaṃ śrāntātisaṃtarpaṇaṃ nṝṇāṃ dhībalavīryatuṣṭijananaṃ naṣṭāṅgapuṣṭipradam // Rajni_14.3</l>\n</lg>\n<lg>\n<l>divyodakaṃ kharāri syādākāśasalilaṃ tathā /</l>\n<l>vyomodakaṃ cāntarikṣajalaṃ ceṣvabhidhāhvayam // Rajni_14.4</l>\n</lg>\n<lg>\n<l>vyomodakaṃ tridoṣaghnaṃ madhuraṃ pathyadaṃ param /</l>\n<l>rucyaṃ dīpanadaṃ tṛṣṇāśramamehāpahārakam // Rajni_14.5</l>\n</lg>\n<lg>\n<l>sadyovṛṣṭyambu bhūmisthaṃ kaluṣaṃ doṣadāyakam /</l>\n<l>cirasthitaṃ laghu svacchaṃ pathyaṃ svādu sukhāvaham // Rajni_14.6</l>\n</lg>\n<lg>\n<l>yādonāthasamudrasindhujaladākūpārapāthodhayaḥ pārāvārapayodhisāgarasarinnāthāśca vārāṃ nidhiḥ /</l>\n<l>ambhorāśisarasvadambudhinadīnāthābdhinityārṇavodanvadvāridhivārdhayaḥ kadhirapāṃnātho'pi ratnākaraḥ // Rajni_14.7</l>\n</lg>\n<lg>\n<l>sāgarasalilaṃ visraṃ lavaṇaṃ raktāmayapradaṃ coṣṇam /</l>\n<l>vaivarṇyadoṣajananaṃ viśeṣād dāhārtipittakaraṇaṃ ca // Rajni_14.8</l>\n</lg>\n<lg>\n<l>nadī dhunī nirjhariṇī taraṃgiṇī sarasvatī śaivalinī samudragā /</l>\n<l>kūlaṃkaṣā kūlavatī ca nimnagā śaivālinī sindhur athāpagāpi ca // Rajni_14.9</l>\n</lg>\n<lg>\n<l>hradinī samudrakāntā sāgaragā hrādinī saritkarṣūḥ /</l>\n<l>srotasvinī sunīrā rodhovakrā ca vāhinī taṭinī // Rajni_14.10</l>\n</lg>\n<lg>\n<l>nādeyaṃ salilaṃ svacchaṃ laghu dīpanapācanam /</l>\n<l>rucyaṃ tṛṣṇāpahaṃ pathyaṃ madhuraṃ ceṣaduṣṇakam // Rajni_14.11</l>\n</lg>\n<lg>\n<l>gaṅgā bhānusutā revā candrabhāgā sarasvatī /</l>\n<l>madhumatī vipāśātha śoṇo ghargharakastathā // Rajni_14.12</l>\n</lg>\n<lg>\n<l>vetrāvatī kṣaudravatī payoṣṇī tāpī vitastā sarayūśca sindhuḥ /</l>\n<l>mahāśatadrur hy atha gautamī syāt kṛṣṇā ca tuṅgā ca kaverikanyā // Rajni_14.13</l>\n</lg>\n<lg>\n<l>ityevam ādyāḥ saritaḥ samastās taḍāgavāpīhradakūpakādyāḥ /</l>\n<l>anye 'py anūpātmakadeśabhedāḥ kaulābhidhānaiḥ svayam ūhanīyāḥ // Rajni_14.14</l>\n</lg>\n<lg>\n<l>dhārākārādikātoyam antarikṣodbhavaṃ tathā /</l>\n<l>parīkṣyeta yathā coktaṃ jñātavyaṃ jalavedibhiḥ // Rajni_14.15</l>\n</lg>\n<lg>\n<l>gaṅgā svargasarid varā tripathagā mandākinī jāhnavī puṇyā viṣṇupadī samudrasubhagā bhāgīrathī svarṇadī /</l>\n<l>triḥsrotā suradīrghikā suranadī siddhāpagā svardhunī jyeṣṭhā jahnusutā ca bhīṣmajananī śubhrā ca śailendrajā // Rajni_14.16</l>\n</lg>\n<lg>\n<l>śītaṃ svādu svaccham atyantarucyaṃ pathyaṃ pākyaṃ pāvanaṃ pāpahāri /</l>\n<l>tṛṣṇāmohadhvaṃsanaṃ dīpanaṃ ca prajñāṃ datte vāri bhāgīrathīyam // Rajni_14.17</l>\n</lg>\n<l>yamunā tapanatanujā kalindakanyā yamasvasā ca kālindī // Rajni_14.18</l>\n<lg>\n<l>pittadāhavamanaśramāpahaṃ svādu vātajananaṃ ca pācanam /</l>\n<l>vahnidīpanakaraṃ virocanaṃ yāmunaṃ jalam idaṃ balapradam // Rajni_14.19</l>\n</lg>\n<l>revā mekalakanyā somasutā narmadā ca vijñeyā // Rajni_14.20</l>\n<lg>\n<l>salilaṃ śītalaṃ supathyaṃ kurute pittakaphaprakopaṇam /</l>\n<l>sakalāmayamardanaṃ ca rucyaṃ madhuraṃ mekalakanyakāsamuttham // Rajni_14.21</l>\n</lg>\n<l>cāndrabhāgasalilaṃ suśītalaṃ dāhapittaśamanaṃ ca vātadam // Rajni_14.22</l>\n<lg>\n<l>sarasvatī plakṣasamudbhavā ca sā vākpradā brahmasatī ca bhāratī /</l>\n<l>vedāgraṇīś caiva payoṣṇijātā vāṇī viśālā kuṭilā daśāhvā // Rajni_14.23</l>\n</lg>\n<lg>\n<l>sarasvatījalaṃ svādu pūtaṃ sarvarujāpaham /</l>\n<l>rucyaṃ dīpanadaṃ pathyaṃ dehakāntikaraṃ laghu // Rajni_14.24</l>\n</lg>\n<l>cāndrabhāgaguṇasāmyadaṃ jalaṃ kiṃca mādhumatamagnidīpanam // Rajni_14.25</l>\n<lg>\n<l>śatadror vipāśāyujaḥ sindhunadyāḥ suśītaṃ laghu svādu sarvāmayaghnam /</l>\n<l>jalaṃ nirmalaṃ dīpanaṃ pācanaṃ ca pradatte balaṃ buddhimedhāyuṣaṃ ca // Rajni_14.26</l>\n</lg>\n<lg>\n<l>śoṇe ghargharake jalaṃ tu rucidaṃ saṃtāpaśoṣāpahaṃ pathyaṃ vahnikaraṃ tathā ca baladaṃ kṣīṇāṅgapuṣṭipradam /</l>\n<l>tatrānyā dadhate jalaṃ sumadhuraṃ kāntipradaṃ puṣṭidaṃ vṛṣyaṃ dīpanapācanaṃ balakaraṃ vetrāvatī tāpinī // Rajni_14.27</l>\n</lg>\n<lg>\n<l>payoṣṇīsalilaṃ rucyaṃ pavitraṃ pāpanāśanam /</l>\n<l>sarvāmayaharaṃ saukhyaṃ balakāntipradaṃ laghu // Rajni_14.28</l>\n</lg>\n<lg>\n<l>vitastāsalilaṃ svādu tridoṣaśamanaṃ laghu /</l>\n<l>prajñābuddhipradaṃ pathyaṃ tāpajāḍyaharaṃ param // Rajni_14.29</l>\n</lg>\n<l>sarayūsalilaṃ svādu balapuṣṭipradāyakam // Rajni_14.30</l>\n<l>godāvarī gautamasambhavā sā brahmādrijātāpyatha gautamī ca // Rajni_14.31</l>\n<lg>\n<l>pittārtiraktārtisamīrahāri pathyaṃ paraṃ dīpanapāpahāri /</l>\n<l>kuṣṭhādiduṣṭāmayadoṣahāri godāvarīvāri tṛṣānivāri // Rajni_14.32</l>\n</lg>\n<l>kṛṣṇānadī kṛṣṇasamudbhavā syātsā kṛṣṇaveṇāpi ca kṛṣṇagaṅgā // Rajni_14.33</l>\n<lg>\n<l>kārṣṇyaṃ jāḍyakaraṃ svādu pūtaṃ pittāsrakopanam /</l>\n<l>kṛṣṇaveṇājalaṃ svacchaṃ rucyaṃ dīpanapācanam // Rajni_14.34</l>\n</lg>\n<lg>\n<l>malāpahā bhīmarathī ca ghaṭṭagā yathā ca kṛṣṇājalasāmyadā guṇaiḥ /</l>\n<l>malāpahāghaṭṭagayos tathāpi pathyaṃ laghu svādutaraṃ sukāntidam // Rajni_14.35</l>\n</lg>\n<lg>\n<l>tuṅgabhadrājalaṃ snigdhaṃ nirmalaṃ svādadaṃ guru /</l>\n<l>kaṇḍūpittāsradaṃ prāyaḥ sātmye pathyakaraṃ param // Rajni_14.36</l>\n</lg>\n<lg>\n<l>kāverīsalilaṃ svādu śramaghnaṃ laghu dīpanam /</l>\n<l>dadrukuṣṭhādidoṣaghnaṃ medhābuddhirucipradam // Rajni_14.37</l>\n</lg>\n<lg>\n<l>nadīnāmittham anyāsāṃ deśadoṣādibhedataḥ /</l>\n<l>tattadguṇānvitaṃ vāri jñātavyaṃ kṛtabuddhibhiḥ // Rajni_14.38</l>\n</lg>\n<lg>\n<l>sarvā gurvī prāṅmukhī vāhinī yā laghvī paścādvāhinī niścayena /</l>\n<l>deśe deśe tadguṇānāṃ viśeṣādeṣā dhatte gauravaṃ lāghavaṃ ca // Rajni_14.39</l>\n</lg>\n<lg>\n<l>vindhyāt prācī yāpy avācī pratīcī yā codīcī syānnadī sā krameṇa /</l>\n<l>vātāṭopaṃ śleṣmapittārtilopaṃ pittodrekaṃ pathyapākaṃ ca dhatte // Rajni_14.40</l>\n</lg>\n<lg>\n<l>himavati malayācale ca vindhye prabhavati sahyagirau ca yā sravantī /</l>\n<l>sṛjati kila śirorujādidoṣān apanudate 'pi ca pāriyātrajātā // Rajni_14.41</l>\n</lg>\n<lg>\n<l>nadyaḥ prāvṛṣijās tu pīnasakaphaśvāsārtikāsapradāḥ pathyā vātakaphāpahāḥ śaradijā hemantajā buddhidāḥ /</l>\n<l>saṃtāpaṃ śamayanti śaṃ vidadhate śaiśiryavāsantajās tṛṣṇādāhavamiśramārtiśamadā grīṣme yathā sadguṇāḥ // Rajni_14.42</l>\n</lg>\n<lg>\n<l>anūpasalilaṃ svādu snigdhaṃ pittaharaṃ guru /</l>\n<l>tanoti pāmakaṇḍūtikaphavātajvarāmayān // Rajni_14.43</l>\n</lg>\n<lg>\n<l>jāṅgalasalilaṃ svādu tridoṣaghnaṃ rucipradam /</l>\n<l>pathyaṃ cāyurbalavīryapuṣṭidaṃ kāntikṛtparam // Rajni_14.44</l>\n</lg>\n<lg>\n<l>sādhāraṇaṃ jalaṃ rucyaṃ dīpanaṃ pācanaṃ laghu /</l>\n<l>śramatṛṣṇāpahaṃ vātakaphamedoghnapuṣṭidam // Rajni_14.45</l>\n</lg>\n<lg>\n<l>jātaṃ tāmramṛdas tadeva salilaṃ vātādidoṣapradaṃ deśāj jāḍyakaraṃ ca durjarataraṃ doṣāvahaṃ dhūsaram /</l>\n<l>vātaghnaṃ tu śilāśirottham amalaṃ pathyaṃ laghu svādu ca śreṣṭhaṃ śyāmamṛdas tridoṣaśamanaṃ sarvāmayaghnaṃ payaḥ // Rajni_14.46</l>\n</lg>\n<l>hradavāri vahnijananaṃ madhuraṃ kaphavātahāri pathyaṃ ca // Rajni_14.47</l>\n<l>prasravaṇajalaṃ svacchaṃ laghu madhuraṃ rocanaṃ ca dīpanakṛt // Rajni_14.48</l>\n<l>taḍāgasalilaṃ svādu kaṣāyaṃ vātadaṃ kiyat // Rajni_14.49</l>\n<l>vāpījalaṃ tu saṃtāpi vātaśleṣmakaraṃ guru // Rajni_14.50</l>\n<l>kaphaghnaṃ kūpapānīyaṃ kṣāraṃ pittakaraṃ laghu // Rajni_14.51</l>\n<l>audbhidaṃ pittaśamanaṃ salilaṃ laghu ca smṛtam // Rajni_14.52</l>\n<lg>\n<l>kedārasalilaṃ svādu vipāke doṣadaṃ guru /</l>\n<l>tadeva baddhamuktaṃ tu viśeṣād doṣadaṃ bhavet // Rajni_14.53</l>\n</lg>\n<lg>\n<l>nādeyaṃ navamṛdghaṭeṣu nihitaṃ saṃtaptam arkāṃśubhir yāminyāṃ ca niviṣṭam indrakiraṇair mandānilāndolitam /</l>\n<l>elādyaiḥ parivāsitaṃ śramaharaṃ pittoṣṇadāhe viṣe mūrchāraktamadātyayeṣu ca hitaṃ śaṃsanti haṃsodakam // Rajni_14.54</l>\n</lg>\n<lg>\n<l>yaḥ pānīyaṃ pibati śiśiraṃ svādu nityaṃ niśīthe pratyūṣe vā pibati yadi vā ghrāṇarandhreṇa dhīraḥ /</l>\n<l>so 'yaṃ sadyaḥ patagapatinā spardhate netraśaktyā svargācāryaṃ prahasati dhiyā dveṣṭi dasrau ca tanvā // Rajni_14.55</l>\n</lg>\n<lg>\n<l>viṇmūtrāruṇanīlikāviṣahataṃ taptaṃ ghanaṃ phenilaṃ dantagrāhyam anārtavaṃ salavaṇaṃ śaivālakaiḥ saṃvṛtam /</l>\n<l>jantuvrātavimiśritaṃ gurutaraṃ parṇaughapaṅkāvilaṃ candrārkāṃśutirohitaṃ ca na pibennīraṃ jaḍaṃ doṣalam // Rajni_14.56</l>\n</lg>\n<lg>\n<l>pārśvaśūle pratiśyāye vātadoṣe navajvare /</l>\n<l>hikkādhmānādidoṣeṣu śītāmbu parivarjayet // Rajni_14.57</l>\n</lg>\n<lg>\n<l>dhātukṣaye raktavikāradoṣe vāntyasramehe viṣavibhrameṣu /</l>\n<l>jīrṇajvare śaithilyasaṃnipāte jalaṃ praśastaṃ śṛtaśītalaṃ tu // Rajni_14.58</l>\n</lg>\n<lg>\n<l>taptaṃ pāthaḥ pādabhāgena hīnaṃ proktaṃ pathyaṃ vātajātāmayaghnam /</l>\n<l>ardhāṃśonaṃ nāśayed vātapittaṃ pādaprāyaṃ tattu doṣatrayaghnam // Rajni_14.59</l>\n</lg>\n<lg>\n<l>hemante pādahīnaṃ tu pādārdhonaṃ tu śārade /</l>\n<l>prāvṛḍvasante śiśire grīṣme cārdhāvaśeṣitam // Rajni_14.60</l>\n</lg>\n<lg>\n<l>kaupaṃ prāsravaṇaṃ vāpi śiśirartuvasantayoḥ /</l>\n<l>grīṣme cauḍaṃ tu seveta doṣadaṃ syādato 'nyathā // Rajni_14.61</l>\n</lg>\n<lg>\n<l>taptaṃ divā jāḍyam upaiti naktaṃ naktaṃ ca taptaṃ tu divā guru syāt /</l>\n<l>divā ca naktaṃ ca nṛbhis tadātvataptaṃ jalaṃ yuktamato grahītum // Rajni_14.62</l>\n</lg>\n<lg>\n<l>uṣṇaṃ kvāpi kvāpi śītaṃ kavoṣṇaṃ kvāpi kvāpi kvāthaśītaṃ ca pāthaḥ /</l>\n<l>itthaṃ nṝṇāṃ pathyametat prayuktaṃ kālāvasthādehasaṃsthānurodhāt // Rajni_14.63</l>\n</lg>\n<lg>\n<l>apanayati pavanadoṣaṃ dalayati kaphamāśu nāśayatyarucim /</l>\n<l>pācayati cānnamanalaṃ puṣṇāti niśīthapītam uṣṇāmbhaḥ // Rajni_14.64</l>\n</lg>\n<lg>\n<l>rātrau pītamajīrṇadoṣaśamanaṃ śaṃsanti sāmānyataḥ pītaṃ vāri niśāvasānasamaye sarvāmayadhvaṃsanam /</l>\n<l>bhuktvā tūrdhvamidaṃ ca puṣṭijananaṃ prāk ced apuṣṭipradaṃ rucyaṃ jāṭharavahnipāṭavakaraṃ pathyaṃ ca bhuktyantare // Rajni_14.65</l>\n</lg>\n<lg>\n<l>atyambupānānna vipacyate 'nnam anambupānācca sa eva doṣaḥ /</l>\n<l>tasmānnaro vahnivivardhanārthaṃ muhur muhur vāri pibed abhūri // Rajni_14.66</l>\n</lg>\n<lg>\n<l>jalaṃ caturvidhaṃ prāhur antarikṣodbhavaṃ budhāḥ /</l>\n<l>dhāraṃ ca kārakaṃ caiva tauṣāraṃ haimamityapi // Rajni_14.67</l>\n</lg>\n<lg>\n<l>ambu varṣodbhavaṃ dhāraṃ kāraṃ varṣopalodbhavam /</l>\n<l>nīhāratoyaṃ tauṣāraṃ haimaṃ prātarhimodbhavam // Rajni_14.68</l>\n</lg>\n<lg>\n<l>dhāraṃ ca dvividhaṃ proktaṃ gāṅgasāmudrabhedataḥ /</l>\n<l>tatra gāṅgaṃ guṇāḍhyaṃ syāt adoṣaṃ pācanaṃ param // Rajni_14.69</l>\n</lg>\n<lg>\n<l>yadā syādāśvine māsi sūryaḥ svātiviśākhayoḥ /</l>\n<l>tadāmbu jaladairmuktaṃ gāṅgamuktaṃ manīṣibhiḥ // Rajni_14.70</l>\n</lg>\n<lg>\n<l>anyadā mṛgaśīrṣādinakṣatreṣu yad ambudaiḥ /</l>\n<l>abhivṛṣṭamidaṃ toyaṃ sāmudramiti śabditam // Rajni_14.71</l>\n</lg>\n<lg>\n<l>dhārādhare varṣati raupyapātre vinyasya śālyodanasiddhapiṇḍe /</l>\n<l>dadhnopadigdhe nihitaṃ muhūrtād avikriyaṃ gāṅgam athānyathā syāt // Rajni_14.72</l>\n</lg>\n<lg>\n<l>gāṅgaṃ jalaṃ svādu suśītalaṃ ca rucipradaṃ pittakaphāpahaṃ ca /</l>\n<l>nirdoṣam acchaṃ laghu tacca nityaṃ guṇādhikaṃ vyomni gṛhītam āhuḥ // Rajni_14.73</l>\n</lg>\n<lg>\n<l>candrakāntodbhavaṃ vāri pittaghnaṃ vimalaṃ laghu /</l>\n<l>mūrchāpittāsradāheṣu hitaṃ kāsamadātyaye // Rajni_14.74</l>\n</lg>\n<lg>\n<l>sāmudrasalilaṃ śītaṃ kaphavātapradaṃ guru /</l>\n<l>citrāyāmāśvine tacca guṇāḍhyaṃ gāṅgavadbhavet // Rajni_14.75</l>\n</lg>\n<lg>\n<l>patitaṃ bhuvi yattoyaṃ gāṅgaṃ sāmudrameva vā /</l>\n<l>svasvāśrayavaśād gacched anyad anyad rasādikam // Rajni_14.76</l>\n</lg>\n<lg>\n<l>asraṃ ca lavaṇaṃ ca syātpatitaṃ pārthivasthale /</l>\n<l>āpye tu madhuraṃ proktaṃ kaṭu tiktaṃ ca taijase // Rajni_14.77</l>\n</lg>\n<lg>\n<l>kaṣāyaṃ vāyavīye syādavyaktaṃ nābhase smṛtam /</l>\n<l>tatra nābhasamevoktam uttamaṃ doṣavarjitam // Rajni_14.78</l>\n</lg>\n<lg>\n<l>yatra cedāśvine māsi naiva varṣati vāridaḥ /</l>\n<l>gāṅgatoyavihīne syuḥ kāle tatrādhikā rujaḥ // Rajni_14.79</l>\n</lg>\n<lg>\n<l>kvacid uṣṇaṃ kvacicchītaṃ kvacit kvathitaśītalam /</l>\n<l>kvacidbheṣajasaṃyuktaṃ na kvacidvāri vāryate // Rajni_14.80</l>\n</lg>\n<lg>\n<l>ikṣavaḥ pañcadhā proktā nānāvarṇaguṇānvitāḥ /</l>\n<l>sitaḥ puṇḍraḥ karaṅkekṣuḥ kṛṣṇo raktaśca te kramāt // Rajni_14.81</l>\n</lg>\n<lg>\n<l>ikṣuḥ karkaṭako vaṃśaḥ kāntāraḥ sukumārakaḥ /</l>\n<l>asipattro madhutṛṇo vṛṣyo guḍatṛṇo nava // Rajni_14.82</l>\n</lg>\n<lg>\n<l>śvetekṣus tu sitekṣuḥ syāt kāṣṭhekṣur vaṃśapattrakaḥ /</l>\n<l>suvaṃśaḥ pāṇḍurekṣuśca kāṇḍekṣur dhavalekṣukaḥ // Rajni_14.83</l>\n</lg>\n<lg>\n<l>sitekṣuḥ kaṭhino rucyo guruśca kaphamūtrakṛt /</l>\n<l>dīpanaḥ pittadāhaghno vipāke koṣṇadaḥ smṛtaḥ // Rajni_14.84</l>\n</lg>\n<lg>\n<l>puṇḍrakastu rasālaḥ syāt rasekṣuḥ sukumārakaḥ /</l>\n<l>karburo miśravarṇaś ca nepālekṣuś ca saptadhā // Rajni_14.85</l>\n</lg>\n<lg>\n<l>puṇḍro 'timadhuraḥ śītaḥ kaphakṛt pittanāśanaḥ /</l>\n<l>dāhaśramaharo rucyo rase saṃtarpaṇaḥ paraḥ // Rajni_14.86</l>\n</lg>\n<lg>\n<l>anyaḥ karaṅkaśāliḥ syādikṣuvāṭīkṣuvāṭikā /</l>\n<l>yāvanī cekṣuyoniśca rasālī rasadālikā // Rajni_14.87</l>\n</lg>\n<lg>\n<l>karaṅkaśālirmadhuraḥ śītalo rucikṛnmṛduḥ /</l>\n<l>pittadāhaharo vṛṣyastejobalavivardhanaḥ // Rajni_14.88</l>\n</lg>\n<lg>\n<l>kṛṣṇekṣurikṣuraḥ proktaḥ śyāmekṣuḥ kokilākṣakaḥ /</l>\n<l>śyāmavaṃśaḥ śyāmalekṣuḥ kokilekṣuśca kathyate // Rajni_14.89</l>\n</lg>\n<lg>\n<l>kṛṣṇekṣur ukto madhuraś ca pāke svāduḥ suhṛdyaḥ kaṭuko rasāḍhyaḥ /</l>\n<l>tridoṣahārī śamavīryadaśca subalyadāyī bahuvīryadāyī // Rajni_14.90</l>\n</lg>\n<lg>\n<l>raktekṣuḥ sūkṣmapattraśca śoṇo lohita utkaṭaḥ /</l>\n<l>madhuro hrasvamūlaśca lohitekṣuśca kīrtitaḥ // Rajni_14.91</l>\n</lg>\n<lg>\n<l>lohitekṣuśca madhuraḥ pāke syācchītalo mṛduḥ /</l>\n<l>pittadāhaharo vṛṣyastejobalavivardhanaḥ // Rajni_14.92</l>\n</lg>\n<lg>\n<l>ikṣumūlaṃ tvikṣunetraṃ tacca moraṭakaṃ tathā /</l>\n<l>vaṃśanetraṃ vaṃśamūlaṃ moraṭaṃ vaṃśapūrakam // Rajni_14.93</l>\n</lg>\n<lg>\n<l>mūlādūrddhvantu madhurā madhye 'timadhurās tathā /</l>\n<l>ikṣavaste'grabhāgeṣu kramāllavaṇanīrasāḥ // Rajni_14.94</l>\n</lg>\n<lg>\n<l>abhukte pittahāś caite bhukte vātaprakopaṇāḥ /</l>\n<l>bhuktamadhye gurutarā itīkṣūṇāṃ guṇās trayaḥ // Rajni_14.95</l>\n</lg>\n<lg>\n<l>vṛṣyo raktāsrapittaśramaśamanapaṭuḥ śītalaḥ ślesmado 'lpaḥ snigdho hṛdyaś ca rucyo racayati ca mudaṃ sūtraśuddhiṃ vidhatte /</l>\n<l>kāntiṃ dehasya datte balamati kurute bṛṃhaṇaṃ tṛptidāyī dantair niṣpīdya kāṇḍaṃ mṛduyatirasito mohanaś cekṣudaṇḍaḥ // Rajni_14.96</l>\n</lg>\n<lg>\n<l>pīyūṣopamitaṃ tridoṣaśamanaṃ syād dantaniṣpīḍitaṃ tadvacced gṛhayantrajaṃ tadaparaṃ ślesmānilaghnaṃ kiyat /</l>\n<l>etad vātaharaṃ tu vātajananaṃ jāḍyapratiśvāyadaṃ proktaṃ paryuṣitaṃ kaphānilakaraṃ pānīyam ikṣadbhavam // Rajni_14.97</l>\n</lg>\n<lg>\n<l>madhuraṃ lavaṇakṣāraṃ snigdhaṃ soṣṇaṃ rucipradam /</l>\n<l>vṛṣyaṃ vātakaphaghnaṃ ca yāvanālaśarāt rasam // Rajni_14.98</l>\n</lg>\n<lg>\n<l>pakvekṣurasaḥ snigdhaḥ syāt kaphavātanāśano'tiguruḥ /</l>\n<l>atipākena vidāhaṃ tanute pittāsradoṣaśoṣāṃśca // Rajni_14.99</l>\n</lg>\n<lg>\n<l>guḍaḥ syādikṣusārastu madhuro rasapākajaḥ /</l>\n<l>śiśupriyaḥ sitādiḥ syādaruṇo rasajaḥ smṛtaḥ // Rajni_14.100</l>\n</lg>\n<lg>\n<l>pittaghnaḥ pavanārtijid rucikaro hṛdyastridoṣāpahaḥ saṃyogena viśeṣato jvaraharaḥ saṃtāpaśāntipradaḥ /</l>\n<l>viṇmūtrāmayaśodhano'gnijananaḥ pāṇḍupramehāntakaḥ snigdhaḥ svādutaro laghuḥ śramaharaḥ pathyaḥ purāṇo guḍaḥ // Rajni_14.101</l>\n</lg>\n<lg>\n<l>syādyāvanālarasapākabhavo guḍo'yaṃ kṣāraḥ kaṭuḥ sumadhuraḥ kaphavātahārī /</l>\n<l>pittapradaḥ satatameṣa niṣevyamāṇaḥ kaṇḍūtikuṣṭhajanano 'sravidāhahārī // Rajni_14.102</l>\n</lg>\n<lg>\n<l>śarkaroktā tu mīnāṇḍī śvetā matsyaṇḍikā ca sā /</l>\n<l>ahicchatrā tu sikatā sitā caiva guḍodbhavā // Rajni_14.103</l>\n</lg>\n<lg>\n<l>śarkarā madhurā śītā pittadāhaśramāpahā /</l>\n<l>raktadoṣaharā bhrāntikrimikopapraṇāśinī // Rajni_14.104</l>\n</lg>\n<lg>\n<l>snigdhā puṇḍrakaśarkarā hitakarī kṣīṇe kṣaye'rocake cakṣuṣyā balavardhinī sumadhurā rūkṣā ca vaṃśekṣujā /</l>\n<l>vṛṣyā tṛptibalapradā śramaharā śyāmekṣujā śītalā snigdhā kāntikarī rasālajanitā raktekṣujā pittajit // Rajni_14.105</l>\n</lg>\n<lg>\n<l>yāvanālī himotpannā himānī himaśarkarā /</l>\n<l>kṣudraśarkarikā kṣudrā gudguḍā jālabindujā // Rajni_14.106</l>\n</lg>\n<lg>\n<l>himajā śarkarā gaulyā soṣṇā tiktātipicchilā /</l>\n<l>vātaghnī sārikā rucyā dāhapittāsradāyinī // Rajni_14.107</l>\n</lg>\n<lg>\n<l>sitajānyā śarkarajā mādhavī madhuśarkarā /</l>\n<l>mākṣīkaśarkarā proktā sitākhaṇḍaśca khaṇḍakaḥ // Rajni_14.108</l>\n</lg>\n<lg>\n<l>sitākhaṇḍo'timadhuraścakṣuṣyaḥ chardināśanaḥ /</l>\n<l>kuṣṭhavraṇakaphaśvāsahikkāpittāsradoṣanut // Rajni_14.109</l>\n</lg>\n<lg>\n<l>yavāsaśarkarā tv anyā sudhā modakamodakaḥ /</l>\n<l>tavarājaḥ khaṇḍasāraḥ khaṇḍajā khaṇḍamodakaḥ // Rajni_14.110</l>\n</lg>\n<lg>\n<l>tavarājo 'timadhuraḥ pittaśramatṛṣāpahaḥ /</l>\n<l>vṛṣyo vidāhamūrchārtibhrāntiśāntikaraḥ saraḥ // Rajni_14.111</l>\n</lg>\n<lg>\n<l>tavarājodbhavaḥ khaṇḍaḥ sudhā modakajas tathā /</l>\n<l>khaṇḍajo dravajaḥ siddhamodakāmṛtasārajaḥ // Rajni_14.112</l>\n</lg>\n<lg>\n<l>dāhaṃ nivārayati tāpamapākaroti tṛptiṃ niyacchati nihanti ca mohamūrchām /</l>\n<l>śvāsaṃ nivārayati tarpayatīndriyāṇi śītaḥ sadā sumadhuraḥ khalu siddhikhaṇḍaḥ // Rajni_14.113</l>\n</lg>\n<lg>\n<l>madhu kṣaudraṃ ca mākṣīkaṃ mākṣikaṃ kusumāsavam /</l>\n<l>puṣpāsavaṃ pavitraṃ ca pitryaṃ puṣparasāhvayam // Rajni_14.114</l>\n</lg>\n<lg>\n<l>mākṣikaṃ bhrāmaraṃ kṣaudraṃ pauttikaṃ chāttrakaṃ tathā /</l>\n<l>ārghyamauddālakaṃ dālam ityaṣṭau madhujātayaḥ // Rajni_14.115</l>\n</lg>\n<lg>\n<l>nānāpuṣparasāhārāḥ kapilā vanamakṣikāḥ /</l>\n<l>yāḥ sthūlāstābhirutpannaṃ madhu mākṣikamucyate // Rajni_14.116</l>\n</lg>\n<lg>\n<l>ye snigdhāñjanagolābhāḥ puṣpāsavaparāyaṇāḥ /</l>\n<l>bhramarairjanitaṃ taistu bhrāmaraṃ madhu bhaṇyate // Rajni_14.117</l>\n</lg>\n<lg>\n<l>piṅgalā makṣikāḥ sūkṣmāḥ kṣudrā iti hi viśrutāḥ /</l>\n<l>tābhirutpāditaṃ yattu tat kṣaudraṃ madhu kathyate // Rajni_14.118</l>\n</lg>\n<lg>\n<l>annajā makṣikāḥ piṅgāḥ puttikā iti kīrtitāḥ /</l>\n<l>tajjātaṃ madhu dhīmadbhiḥ pauttikaṃ samudāhṛtam // Rajni_14.119</l>\n</lg>\n<lg>\n<l>chattrākāraṃ tu paṭalaṃ saraghāḥ pītapiṅgalāḥ /</l>\n<l>yatkurvanti tadutpannaṃ madhu chāttrakam īritam // Rajni_14.120</l>\n</lg>\n<lg>\n<l>makṣikāstīkṣṇatuṇḍā yāstathā ṣaṭpadasaṃnibhāḥ /</l>\n<l>tadudbhūtaṃ yadarghārhaṃ tadārghyaṃ madhu varṇyate // Rajni_14.121</l>\n</lg>\n<lg>\n<l>auddālāḥ kapilāḥ kīṭā bhūmer uddalanāḥ smṛtāḥ /</l>\n<l>valmīkāntas tadutpannamauddālakam udīryate // Rajni_14.122</l>\n</lg>\n<lg>\n<l>indranīladalākārāḥ sūkṣmāś cinvanti makṣikāḥ /</l>\n<l>yadvṛkṣakoṭarāntasthaṃ madhu dālamidaṃ smṛtam // Rajni_14.123</l>\n</lg>\n<lg>\n<l>ityetasyāṣṭadhā bhedairutpattiḥ kathitā kramāt /</l>\n<l>atha vakṣyāmyahaṃ teṣāṃ varṇavīryādikaṃ kramāt // Rajni_14.124</l>\n</lg>\n<lg>\n<l>mākṣikaṃ tailavarṇaṃ syāt śvetaṃ bhrāmaramucyate /</l>\n<l>kṣaudraṃ tu kapilābhāsaṃ pauttikaṃ ghṛtasaṃnibham // Rajni_14.125</l>\n</lg>\n<lg>\n<l>āpītavarṇaṃ chāttraṃ syātpiṅgaṃ cārghyanāmakam /</l>\n<l>auddālaṃ svarṇasadṛśam āpītaṃ dālamucyate // Rajni_14.126</l>\n</lg>\n<lg>\n<l>mākṣikaṃ madhuraṃ rūkṣaṃ laghu śvāsādidoṣanut /</l>\n<l>bhrāmaraṃ picchilaṃ rūkṣaṃ madhuraṃ mukhajāḍyajit // Rajni_14.127</l>\n</lg>\n<lg>\n<l>kṣaudraṃ tu śītaṃ cakṣuṣyaṃ picchilaṃ pittavātahṛt /</l>\n<l>pauttikaṃ madhu rūkṣoṣṇam asrapittādidāhakṛt // Rajni_14.128</l>\n</lg>\n<lg>\n<l>śvitramehakrimighnaṃ ca vidyācchāttraṃ guṇottaram /</l>\n<l>ārghyamadhv aticakṣuṣyaṃ kaphapittādidoṣahṛt // Rajni_14.129</l>\n</lg>\n<lg>\n<l>auddālakaṃ tu kuṣṭhādidoṣaghnaṃ sarvasiddhidam /</l>\n<l>dālaṃ kaṭu kaṣāyāmlaṃ madhuraṃ pittadāyi ca // Rajni_14.130</l>\n</lg>\n<lg>\n<l>navaṃ madhu bhavet sthaulyaṃ nātiśleṣmakaraṃ param /</l>\n<l>dehasthaulyāpahaṃ grāhi purāṇaṃ madhu lekhanam // Rajni_14.131</l>\n</lg>\n<lg>\n<l>pakvaṃ doṣatrayaghnaṃ madhu vividharujājāḍyajihvāmayādidhvaṃsaṃ dhatte ca rucyaṃ balamatidhṛtidaṃ vīryavṛddhiṃ vidhatte /</l>\n<l>āmaṃ ced āmagulmāmayapavanarujāpittadāhāsradoṣaṃ hanyād vātaṃ ca śoṣaṃ janayati niyataṃ dhvaṃsayaty antavṛddhim // Rajni_14.132</l>\n</lg>\n<lg>\n<l>vraṇaśodhanasaṃdhāne vraṇasaṃropaṇādiṣu /</l>\n<l>sādhāraṇyā madhu hitaṃ tattulyā madhuśarkarā // Rajni_14.133</l>\n</lg>\n<lg>\n<l>uṣṇaiḥ sahoṣṇakāle vā svayamuṣṇamathāpi vā /</l>\n<l>āmaṃ madhu manuṣyāṇāṃ viṣavat tāpadāyakam // Rajni_14.134</l>\n</lg>\n<lg>\n<l>kīṭakādiyutamamladūṣitaṃ yacca paryuṣitakaṃ madhu svataḥ /</l>\n<l>kaṇṭakoṭaragataṃ ca mecakaṃ tacca gehajanitaṃ ca doṣakṛt // Rajni_14.135</l>\n</lg>\n<lg>\n<l>daṇḍair nihatya yadupāttamapāstadaṃśaṃ tādṛgvidhaṃ madhu rasāyanayogayogyam /</l>\n<l>hikkāgudāṅkuraviśophakaphavraṇādidoṣāpahaṃ bhavati doṣadam anyathā cet // Rajni_14.136</l>\n</lg>\n<lg>\n<l>mādhvī sitā madhūtpannā madhujā madhuśarkarā /</l>\n<l>mākṣīkaśarkarā caiṣā kṣaudrajā kṣaudraśarkarā // Rajni_14.137</l>\n</lg>\n<lg>\n<l>yadguṇaṃ yanmadhu proktaṃ tadguṇā tasya śarkarā /</l>\n<l>viśeṣād balavṛṣyaṃ ca tarpaṇaṃ kṣīṇadehinām // Rajni_14.138</l>\n</lg>\n<lg>\n<l>madyaṃ surā prasannā syānmadirā vāruṇī varā /</l>\n<l>mattā kādambarī śītā capalā kāminī priyā // Rajni_14.139</l>\n</lg>\n<lg>\n<l>madagandhā ca mādhvīkaṃ madhu saṃdhānam āsavaḥ /</l>\n<l>parisṛtāmṛtā vīrā medhāvī madanī ca sā // Rajni_14.140</l>\n</lg>\n<lg>\n<l>supratibhā manojñā ca vipānā modinī tathā /</l>\n<l>hālāhalaguṇāriṣṭaṃ sarako'tha madhūlikā /</l>\n<l>madotkaṭā mahānandā dvātriṃśadabhidhāḥ kramāt // Rajni_14.141</l>\n</lg>\n<lg>\n<l>madyaṃ sumadhurāmlaṃ ca kaphamārutanāśanam /</l>\n<l>baladīptikaraṃ hṛdyaṃ saram etanmadāvaham // Rajni_14.142</l>\n</lg>\n<lg>\n<l>syāddhātakīrasaguḍādikṛtā tu gauḍī puṣpadravādimadhusāramayī tu mādhvī /</l>\n<l>paiṣṭī punarvividhadhānyavikārajātā khyātā madādhikatayātra ca pūrvapūrvā // Rajni_14.143</l>\n</lg>\n<lg>\n<l>tālādirasaniryāsaiḥ saindhīṃ hālāṃ surāṃ jaguḥ /</l>\n<l>nānādravyakadambena madyaṃ kādambaraṃ smṛtam /</l>\n<l>saindhī kādambarī caiva dvividhaṃ madyalakṣaṇam // Rajni_14.144</l>\n</lg>\n<lg>\n<l>gauḍī tīkṣṇoṣṇamadhurā vātahṛt pittakāriṇī /</l>\n<l>balakṛddīpanī pathyā kāntikṛt tarpaṇī parā // Rajni_14.145</l>\n</lg>\n<lg>\n<l>mādhvī tu madhurā hṛdyā nātyuṣṇā pittavātahṛt /</l>\n<l>pāṇḍukāmalagulmārśaḥpramehaśamanī parā // Rajni_14.146</l>\n</lg>\n<l>paiṣṭī kaṭūṣṇā tīkṣṇā syānmadhurā dīpanī parā // Rajni_14.147</l>\n<l>saindhī śītā kaṣāyāmlā pittahṛdvātadā ca sā // Rajni_14.148</l>\n<lg>\n<l>gauḍī tu śiśire peyā paiṣṭī hemantavarṣayoḥ /</l>\n<l>śaradgrīṣmavasanteṣu mādhvī grāhyā na cānyathā // Rajni_14.149</l>\n</lg>\n<lg>\n<l>kādambarīśarkarajādi madyaṃ suśītalaṃ vṛṣyakaraṃ madāḍhyam /</l>\n<l>mādhvīsamaṃ syāttṛṇavṛkṣajātaṃ madyaṃ suśītaṃ guru tarpaṇaṃ ca // Rajni_14.150</l>\n</lg>\n<lg>\n<l>sarveṣāṃ tṛṇavṛkṣāṇāṃ niryāsaṃ śītalaṃ guru /</l>\n<l>mohanaṃ balakṛddhṛdyaṃ tṛṣṇāsaṃtāpanāśanam // Rajni_14.151</l>\n</lg>\n<lg>\n<l>aikṣavaṃ tu bhavenmadyaṃ śiśiraṃ ca madotkaṭam /</l>\n<l>yavadhānyakṛtaṃ madyaṃ guru viṣṭambhadāyakam // Rajni_14.152</l>\n</lg>\n<lg>\n<l>śarkarādhātakītoye kṛtaṃ śītaṃ manoharam /</l>\n<l>śārkaraṃ kathyate madyaṃ vṛṣyaṃ dīpanamohanam // Rajni_14.153</l>\n</lg>\n<lg>\n<l>anye dvādaśadhā madyabhedān āhur manīṣiṇaḥ /</l>\n<l>ukteṣvantarbhavantīti nānyaistu pṛthagīritāḥ // Rajni_14.154</l>\n</lg>\n<lg>\n<l>madyaṃ navaṃ sarvavikārahetuḥ sarvaṃ tu vātādikadoṣadāyi /</l>\n<l>jīrṇaṃ tu sarvaṃ sakalāmayaghnaṃ balapradaṃ vṛṣyakaraṃ ca dīpanam // Rajni_14.155</l>\n</lg>\n<lg>\n<l>madyaprayogaṃ kurvanti śūdrādiṣu mahārtiṣu /</l>\n<l>dvijais tribhis tu na grāhyaṃ yadyapy ujjīvayenmṛtam // Rajni_14.156</l>\n</lg>\n<lg>\n<l>itthaṃ vārdhinadīnadahradasaraḥkulyāditīrāntaraprakrāntekṣuguḍādimākṣikabhidāmadyaprabhedān api /</l>\n<l>prāgasmātpratibudhya nāmaguṇato nirṇītayogaucitī yāthātathyavaśād viniścitamanāḥ kurvīta vaidyaḥ kriyām // Rajni_14.157</l>\n</lg>\n<lg>\n<l>yai rasyamānā hi nṛṇāṃ yathāsvaṃ doṣānnirasyantyapi durnirāsān /</l>\n<l>teṣāṃ rasānāṃ vasatiḥ kilāyaṃ vargaḥ prasiddho rasavarganāmnā // Rajni_14.158</l>\n</lg>\n<lg>\n<l>nisyandaṃ dugdhasindhāv amṛtamatha samastauṣadhīnāṃ na dohaṃ tāpāhaṃ no cikitsāmabhilaṣati rasaṃ nāpi doṣākarasya /</l>\n<l>labdhvā yat sauhṛdayyaṃ jagati budhajanastena vargaḥ kṛto'smin pānīyādiḥ prasiddhiṃ vrajati manumito nāmagīrmauliratne // Rajni_14.159</l>\n</lg>\n\n<p>Rājanighaṇṭu, Kṣīrādivarga\n<l>kṣīraṃ pīyūṣam ūdhasyaṃ dugdhaṃ stanyaṃ payo'mṛtam // Rajni_15.1</l>\n<l>kṣīrajaṃ dadhi tadrūpyaṃ viralaṃ mastu tajjalam // Rajni_15.2</l>\n<l>dadhijaṃ navanītaṃ syātsāro haiyaṃgavīnakam // Rajni_15.3</l>\n<lg>\n<l>ghṛtamājyaṃ haviḥ sarpiḥ pavitraṃ navanītajam /</l>\n<l>amṛtaṃ cābhighāraśca homyam āyuśca taijasam // Rajni_15.4</l>\n</lg>\n<lg>\n<l>mrakṣaṇaṃ snehanaṃ snehaḥ snigdhatā mrakṣa eva ca /</l>\n<l>abhyaṅgo 'bhyañjanaṃ caiva copaḍaśca ghṛtādikaḥ // Rajni_15.5</l>\n</lg>\n<lg>\n<l>takraṃ gorasajaṃ gholaṃ kālaśeyaviloḍitam /</l>\n<l>daṇḍāhatamariṣṭo 'mlam udaśvinmathitaṃ dravaḥ // Rajni_15.6</l>\n</lg>\n<lg>\n<l>takraṃ tribhāgadadhisaṃyutamambu dhīrairuktaṃ dadhidviguṇavāriyutaṃ tu mastu /</l>\n<l>dadhyambhasī yadi same tadudaśvidāhus tat kevalaṃ tu mathitaṃ munayo vadanti // Rajni_15.7</l>\n</lg>\n<lg>\n<l>gomūtraṃ gojalaṃ gombho goniṣyandaśca godravaḥ /</l>\n<l>gomayaṃ gopurīṣaṃ syād goviṣṭhā gomalaṃ ca tat // Rajni_15.8</l>\n</lg>\n<lg>\n<l>gomahiṣīchāgalāvikagajaturagakharoṣṭramānuṣastrīṇām /</l>\n<l>kṣīrādikaguṇadoṣau vakṣye kramato yathāyogam // Rajni_15.9</l>\n</lg>\n<lg>\n<l>gavyaṃ kṣīraṃ pathyam atyantarucyaṃ svādu snigdhaṃ pittavātāmayaghnam /</l>\n<l>kāntiprajñābuddhimedhāṅgapuṣṭiṃ dhatte spaṣṭaṃ vīryavṛddhiṃ vidhatte // Rajni_15.10</l>\n</lg>\n<lg>\n<l>gaulyaṃ tu mahiṣīkṣīraṃ vipāke śītalaṃ guru /</l>\n<l>balapuṣṭipradaṃ vṛṣyaṃ pittadāhāsranāśanam // Rajni_15.11</l>\n</lg>\n<lg>\n<l>ajānāṃ laghukāyatvānnānādravyaniṣevaṇāt /</l>\n<l>nātyambupānād vyāyāmāt sarvavyādhiharaṃ payaḥ // Rajni_15.12</l>\n</lg>\n<lg>\n<l>sūkṣmājadugdheti ca saṃvadārhaṃ godugdhavīryāt tv adhikaṃ guṇe ca /</l>\n<l>sukṣīṇadeheṣu ca pathyam uktaṃ sthūlājadugdhaṃ kila kiṃcidūnam // Rajni_15.13</l>\n</lg>\n<lg>\n<l>āvikaṃ tu payaḥ snigdhaṃ kaphapittaharaṃ param /</l>\n<l>sthaulyamehaharaṃ pathyaṃ lomaśaṃ guru vṛddhidam // Rajni_15.14</l>\n</lg>\n<lg>\n<l>madhuraṃ hastinīkṣīraṃ vṛṣyaṃ guru kaṣāyakam /</l>\n<l>snigdhaṃ sthairyakaraṃ śītaṃ cakṣuṣyaṃ balavardhanam // Rajni_15.15</l>\n</lg>\n<lg>\n<l>aśvīkṣīraṃ tu rūkṣāmlaṃ lavaṇaṃ dīpanaṃ laghu /</l>\n<l>dehasthairyakaraṃ balyaṃ gauravakāntikṛtparam // Rajni_15.16</l>\n</lg>\n<lg>\n<l>balakṛd gardabhīkṣīraṃ vātaśvāsaharaṃ param /</l>\n<l>madhurāmlarasaṃ rūkṣaṃ dīpanaṃ pathyadaṃ smṛtam // Rajni_15.17</l>\n</lg>\n<lg>\n<l>uṣṭrīkṣīraṃ kuṣṭhaśophāpahaṃ tatpittārśoghnaṃ tatkaphāṭopahāri /</l>\n<l>ānāhārtijantugulmodarākhyaṃ śvāsollāsaṃ nāśayatyāśu pītam // Rajni_15.18</l>\n</lg>\n<lg>\n<l>madhuraṃ mānuṣīkṣīraṃ kaṣāyaṃ ca himaṃ laghu /</l>\n<l>cakṣuṣyaṃ dīpanaṃ pathyaṃ pācanaṃ rocanaṃ ca tat // Rajni_15.19</l>\n</lg>\n<lg>\n<l>kṣīraṃ kāsaśvāsakopāya sarvaṃ gurvāmaṃ syāt prāyaśo doṣadāyi /</l>\n<l>taccettaptaṃ vartitaṃ pathyamuktaṃ nārīkṣīraṃ tv āmam evāmayaghnam // Rajni_15.20</l>\n</lg>\n<lg>\n<l>uktaṃ gavyādikaṃ dugdhaṃ dhāroṣṇamamṛtopamam /</l>\n<l>sarvāmayaharaṃ pathyaṃ cirasaṃsthaṃ tu doṣadam // Rajni_15.21</l>\n</lg>\n<lg>\n<l>ke 'py āvikaṃ pathyatamaṃ śṛtoṣṇaṃ kṣīraṃ tv ajānāṃ śṛtaśītamāhuḥ /</l>\n<l>dohāntaśītaṃ mahiṣīpayaśca gavyaṃ tu dhāroṣṇamidaṃ praśastam // Rajni_15.22</l>\n</lg>\n<lg>\n<l>vṛṣyaṃ bṛṃhaṇam agnivardhanakaraṃ pūrvāhṇapītaṃ payo madhyāhne baladāyakaṃ kaphaharaṃ kṛcchrasya vicchedakam /</l>\n<l>bālye vahnikaraṃ tato balakaraṃ vīryapradaṃ vārddhake rātrau kṣīramanekadoṣaśamanaṃ sevyaṃ tataḥ sarvadā // Rajni_15.23</l>\n</lg>\n<lg>\n<l>kṣīraṃ muhūrtatritayoṣitaṃ yad ataptam etad vikṛtiṃ prayāti /</l>\n<l>uṣṇaṃ tu doṣaṃ kurute tadūrdhvaṃ viṣopamaṃ syād uṣitaṃ daśānām // Rajni_15.24</l>\n</lg>\n<lg>\n<l>jīrṇajvare kaphe kṣīṇe kṣīraṃ syād amṛtopamam /</l>\n<l>tadeva taruṇe pītaṃ viṣavaddhanti mānuṣam // Rajni_15.25</l>\n</lg>\n<lg>\n<l>caturthabhāgaṃ salilaṃ nidhāya yatnād yad āvartitam uttamaṃ tat /</l>\n<l>sarvāmayaghnaṃ balapuṣṭikāri vīryapradaṃ kṣīram atipraśastam // Rajni_15.26</l>\n</lg>\n<lg>\n<l>gavyaṃ pūrvāhṇakāle syādaparāhṇe tu māhiṣam /</l>\n<l>kṣīraṃ saśarkaraṃ pathyaṃ yad vā sātmye ca sarvadā // Rajni_15.27</l>\n</lg>\n<lg>\n<l>pittaghnaṃ śṛtaśītalaṃ kaphaharaṃ pakvaṃ taduṣṇaṃ bhavecchītaṃ yattu na pācitaṃ tadakhilaṃ viṣṭambhadoṣapradam /</l>\n<l>dhāroṣṇaṃ tv amṛtaṃ payaḥ śramaharaṃ nidrākaraṃ kāntidaṃ vṛṣyaṃ bṛṃhaṇam agnivardhanam atisvādu tridoṣāpaham // Rajni_15.28</l>\n</lg>\n<lg>\n<l>kṣīraṃ na yuñjīta kadāpyataptaṃ taptaṃ na caitallavaṇena sārdham /</l>\n<l>piṣṭānnasaṃdhānakamāṣamudgakośātakīkandaphalādikaiś ca // Rajni_15.29</l>\n</lg>\n<lg>\n<l>matsyamāṃsaguḍamudgamūlakaiḥ kuṣṭhamāvahati sevitaṃ payaḥ /</l>\n<l>śākajāmbavarasaistu sevitaṃ mārayatyabudham āśu sarpavat // Rajni_15.30</l>\n</lg>\n<lg>\n<l>snigdhaṃ śītaṃ guru kṣīraṃ sarvakālaṃ na sevayet /</l>\n<l>dīptāgniṃ kurute mandaṃ mandāgniṃ naṣṭameva ca // Rajni_15.31</l>\n</lg>\n<lg>\n<l>nityaṃ tīvrāgninā sevyaṃ supakvaṃ māhiṣaṃ payaḥ /</l>\n<l>puṣṇanti dhātavaḥ sarve balapuṣṭivivardhanam // Rajni_15.32</l>\n</lg>\n<lg>\n<l>kṣīraṃ gavājakādermadhuraṃ kṣāraṃ navaprasūtānām /</l>\n<l>rūkṣañca pittadāhaṃ karoti raktāmayaṃ kurute // Rajni_15.33</l>\n</lg>\n<lg>\n<l>madhuraṃ tridoṣaśamanaṃ kṣīraṃ madhyaprasūtānām /</l>\n<l>lavaṇaṃ madhuraṃ kṣīraṃ vidāhajananaṃ ciraprasūtānām // Rajni_15.34</l>\n</lg>\n<lg>\n<l>guṇahīnaṃ niḥsāraṃ kṣīraṃ prathamaprasūtānām /</l>\n<l>madhyavayasāṃ rasāyanamuktamidaṃ durbalaṃ tu vṛddhānām // Rajni_15.35</l>\n</lg>\n<lg>\n<l>tāsāṃ māsatrayādūrddhvaṃ gurviṇīnāñca yatpayaḥ /</l>\n<l>taddāhi lavaṇaṃ kṣīraṃ madhuraṃ pittadoṣakṛt // Rajni_15.36</l>\n</lg>\n<lg>\n<l>gavādīnāṃ varṇabhedādguṇā dugdhādike pṛthak /</l>\n<l>kaiścidukto viśeṣācca viśeṣo deśabhedataḥ // Rajni_15.37</l>\n</lg>\n<lg>\n<l>deśeṣu deśeṣu ca teṣu teṣu tṛṇāmbunī yādṛśadoṣayukte /</l>\n<l>tatsevanādeva gavādikānāṃ guṇādi dugdhādiṣu tādṛśaṃ matam // Rajni_15.38</l>\n</lg>\n<lg>\n<l>śītaṃ snigdhaṃ gurur gaulyaṃ vṛṣyaṃ pittāpahaṃ param /</l>\n<l>jñeyā caivābhidhā tasya kīlāṭaṃ tu payaḥcchadaḥ // Rajni_15.39</l>\n</lg>\n<lg>\n<l>dadhi gavyam atipavitraṃ śītaṃ snigdhaṃ ca dīpanaṃ balakṛt /</l>\n<l>madhuramarocakahāri grāhi ca vātāmayaghnaṃ ca // Rajni_15.40</l>\n</lg>\n<lg>\n<l>māhiṣaṃ madhuraṃ snigdhaṃ śleṣmakṛd raktapittajit /</l>\n<l>balāsravardhanaṃ vṛṣyaṃ śramaghnaṃ śodhanaṃ dadhi // Rajni_15.41</l>\n</lg>\n<lg>\n<l>dadhyājaṃ kaphavātaghnaṃ laghūṣṇaṃ netradoṣanut /</l>\n<l>durnāmaśvāsakāsaghnaṃ rucyaṃ dīpanapācanam // Rajni_15.42</l>\n</lg>\n<lg>\n<l>āvikaṃ dadhi susnigdhaṃ kaphapittakaraṃ guru /</l>\n<l>vāte ca raktavāte ca pathyaṃ śophavraṇāpaham // Rajni_15.43</l>\n</lg>\n<lg>\n<l>hastinīdadhi kaṣāyalaghūṣṇaṃ paktiśūlaśamanaṃ rucipradam /</l>\n<l>dīptidaṃ khalu balāsagadaghnaṃ vīryavardhanabalapradam uktam // Rajni_15.44</l>\n</lg>\n<lg>\n<l>aśvīdadhi syānmadhuraṃ kaṣāyaṃ kaphārtimūrchāmayahāri rūkṣam /</l>\n<l>vātālpadaṃ dīpanakāri netradoṣāpahaṃ tat kathitaṃ pṛthivyām // Rajni_15.45</l>\n</lg>\n<lg>\n<l>gardabhīdadhi rūkṣoṣṇaṃ laghu dīpanapācanam /</l>\n<l>madhurāmlarasaṃ rucyaṃ vātadoṣavināśanam // Rajni_15.46</l>\n</lg>\n<lg>\n<l>auṣṭram arśāṃsi kuṣṭhāni krimiśūlodarāṇi ca /</l>\n<l>nihanti kaṭukaṃ svādu kiṃcid amlarasaṃ dadhi // Rajni_15.47</l>\n</lg>\n<lg>\n<l>vipāke madhuraṃ balyam amlaṃ saṃtarpaṇaṃ guru /</l>\n<l>cakṣuṣyaṃ grahadoṣaghnaṃ dadhi strīstanyasambhavam // Rajni_15.48</l>\n</lg>\n<lg>\n<l>dadhyamlaṃ guru vātadoṣaśamanaṃ saṃgrāhi mūtrāvahaṃ balyaṃ śophakaraṃ ca rucyaśamanaṃ vahneśca śāntipradam /</l>\n<l>kāsaśvāsasupīnaseṣu viṣame śītajvare syāddhitaṃ raktodrekakaraṃ karoti satataṃ śukrasya vṛddhiṃ parām // Rajni_15.49</l>\n</lg>\n<lg>\n<l>dadhi madhuramīṣadamlaṃ madhurāmlaṃ vā hitaṃ na cātyuṣṇam /</l>\n<l>yāvadyāvanmadhuraṃ doṣaharaṃ tāvad uktam idam // Rajni_15.50</l>\n</lg>\n<lg>\n<l>lavaṇamaricasarpiḥśarkarāmudgadhātrīkusumarasavihīnaṃ naitad aśnanti nityam /</l>\n<l>na ca śaradi vasante noṣṇakāle na rātrau na dadhi kaphavikāre pittadoṣe 'pi nādyāt // Rajni_15.51</l>\n</lg>\n<lg>\n<l>trikaṭukayutametadrājikācūrṇamiśraṃ kaphaharam anilaghnaṃ vahnisaṃdhukṣaṇaṃ ca /</l>\n<l>tuhinaśiśirakāle sevitaṃ cātipathyaṃ racayati tanudārḍhyaṃ kāntimattvaṃ ca nṝṇām // Rajni_15.52</l>\n</lg>\n<lg>\n<l>uṣṇāmlaṃ rucipaktidaṃ klamaharaṃ balyaṃ kaṣāyaṃ saraṃ bhukticchedakaraṃ tṛṣodaragadaplīhārśasāṃ nāśanam /</l>\n<l>srotaḥśuddhikaraṃ kaphānilaharaṃ viṣṭambhaśūlāpahaṃ pāṇḍuśvāsavikāragulmaśamanaṃ mastu praśastaṃ laghu // Rajni_15.53</l>\n</lg>\n<lg>\n<l>uktaṃ śleṣmasamīrahāri mathitaṃ tat śleṣmapittāpahaṃ rucyaṃ prāhur udaśvidākhyam adhikaṃ takraṃ tridoṣāpaham /</l>\n<l>mandāgnāv arucau vidāhaviṣamaśvāsārtikāsādiṣu śreṣṭhaṃ pathyatamaṃ vadanti sudhiyas takratrayaṃ hy uttamam // Rajni_15.54</l>\n</lg>\n<lg>\n<l>takraṃ tridoṣaśamanaṃ rucidīpanīyaṃ rucyaṃ vamiśramaharaṃ klamahāri mastu /</l>\n<l>balyapradaṃ pavananāśam udaśvidākhyaṃ śastaṃ kaphaśramamarudvamaneṣu gholam // Rajni_15.55</l>\n</lg>\n<lg>\n<l>amlena vātaṃ madhureṇa pittaṃ kaphaṃ kaṣāyeṇa nihanti sadyaḥ /</l>\n<l>yathā surāṇām amṛtaṃ hitāya tathā narāṇām iha takramāhuḥ // Rajni_15.56</l>\n</lg>\n<lg>\n<l>āmātisāre ca viṣūcikāyāṃ vātajvare pāṇḍuṣu kāmaleṣu /</l>\n<l>pramehagulmodaravātaśūle nityaṃ pibet takram arocake ca // Rajni_15.57</l>\n</lg>\n<lg>\n<l>śītakāle'gnimāndye ca kaphe pāṇḍvāmayeṣu ca /</l>\n<l>mārgoparodhe kuṣṭhādivyādhau takraṃ praśasyate // Rajni_15.58</l>\n</lg>\n<lg>\n<l>vātodarī pibettakraṃ pippalīlavaṇānvitam /</l>\n<l>śarkarāmaricopetaṃ svādu pittodarī pibet // Rajni_15.59</l>\n</lg>\n<lg>\n<l>yavānīsaindhavājājīvyoṣayuktaṃ kaphodare /</l>\n<l>saṃnipātodare takraṃ trikaṭukṣārasaindhavam // Rajni_15.60</l>\n</lg>\n<lg>\n<l>takraṃ dadyānno kṣate noṣṇakāle no daurbalye no tṛṣāmūrchite ca /</l>\n<l>naiva bhrāntau naiva pittāsradoṣe naitaddadyāt sūtikāyāṃ viśeṣāt // Rajni_15.61</l>\n</lg>\n<lg>\n<l>takraṃ snehānvitaṃ tundanidrājāḍyapradaṃ guru /</l>\n<l>ardhāvaśiṣṭaṃ sāmānyaṃ niḥśeṣaṃ laghu pathyadam // Rajni_15.62</l>\n</lg>\n<lg>\n<l>śītaṃ varṇabalāvahaṃ sumadhuraṃ vṛṣyaṃ ca saṃgrāhakaṃ vātaghnaṃ kaphahārakaṃ rucikaraṃ sarvāṅgaśūlāpaham /</l>\n<l>kāsaghnaṃ śramanāśanaṃ sukhakaraṃ kāntipradaṃ puṣṭidaṃ cakṣuṣyaṃ navanītam uddhṛtanavaṃ goḥ sarvadoṣāpaham // Rajni_15.63</l>\n</lg>\n<lg>\n<l>gavyaṃ ca māhiṣaṃ cāpi navanītaṃ navodbhavam /</l>\n<l>śasyate bālavṛddhānāṃ balakṛt puṣṭivardhanam // Rajni_15.64</l>\n</lg>\n<lg>\n<l>māhiṣaṃ navanītaṃ tu kaṣāyaṃ madhuraṃ rase /</l>\n<l>śītaṃ vṛṣyapradaṃ grāhi pittaghnaṃ tu balapradam // Rajni_15.65</l>\n</lg>\n<lg>\n<l>laghv ājaṃ tu madhuraṃ kaṣāyaṃ ca tridoṣanut /</l>\n<l>cakṣuṣyaṃ dīpanaṃ balyaṃ navanītaṃ hitaṃ sadā // Rajni_15.66</l>\n</lg>\n<lg>\n<l>navanītaṃ navotthaṃ tu chāgajaṃ kṣayakāsajit /</l>\n<l>balyaṃ netrāmayaghnaṃ ca kaphaghnaṃ dīpanaṃ param // Rajni_15.67</l>\n</lg>\n<lg>\n<l>āvikaṃ navanītaṃ tu vipāke tu himaṃ laghu /</l>\n<l>yoniśūle kaphe vāte durnāmni ca hitaṃ sadā // Rajni_15.68</l>\n</lg>\n<lg>\n<l>aiḍakaṃ navanītaṃ tu kaṣāyaṃ śītalaṃ laghu /</l>\n<l>medhāhṛdguru puṣṭyaṃ ca sthaulyaṃ mandāgnidīpanam // Rajni_15.69</l>\n</lg>\n<lg>\n<l>hastinīnavanītaṃ tu kaṣāyaṃ śītalaṃ laghu /</l>\n<l>tiktaṃ viṣṭambhi jantughnaṃ hanti pittakaphakrimīn // Rajni_15.70</l>\n</lg>\n<lg>\n<l>aśvīyaṃ navanītaṃ syātkaṣāyaṃ kaphavātajit /</l>\n<l>cakṣuṣyaṃ kaṭukaṃ coṣṇam īṣad vātāpahārakam // Rajni_15.71</l>\n</lg>\n<lg>\n<l>gardabhīnavanītaṃ tu kaṣāyaṃ kaphavātanut /</l>\n<l>balyaṃ dīpanadaṃ pāke laghūṣṇaṃ mūtradoṣanut // Rajni_15.72</l>\n</lg>\n<lg>\n<l>auṣṭraṃ tu navanītaṃ syādvipāke laghu śītalam /</l>\n<l>vraṇakrimikaphāsraghnaṃ vātaghnaṃ viṣanāśanam // Rajni_15.73</l>\n</lg>\n<lg>\n<l>navanītaṃ tu nārīṇāṃ rucyaṃ pāke laghu smṛtam /</l>\n<l>cakṣuṣyaṃ sarvarogaghnaṃ dīpanaṃ viṣanāśanam // Rajni_15.74</l>\n</lg>\n<lg>\n<l>śītaṃ rucyanavoddhṛtaṃ sumadhuraṃ vṛṣyaṃ ca vātāpahaṃ kāsaghnaṃ krimināśanaṃ kaphakaraṃ saṃgrāhi śūlāpaham /</l>\n<l>balyaṃ puṣṭikaraṃ tṛṣārtiśamanaṃ saṃtāpavicchedanaṃ cakṣuṣyaṃ śramahāri tarpaṇakaraṃ dadhyudbhavaṃ pittajit // Rajni_15.75</l>\n</lg>\n<lg>\n<l>ekāhādyuṣitaṃ proktamuttarottaragandhadam /</l>\n<l>ahṛdyaṃ sarvarogāḍhyaṃ dadhijaṃ tadghṛtaṃ smṛtam // Rajni_15.76</l>\n</lg>\n<lg>\n<l>dhīkāntismṛtidāyakaṃ balakaraṃ medhāpradaṃ puṣṭikṛt vātaśleṣmaharaṃ śramopaśamanaṃ pittāpahaṃ hṛdyadam /</l>\n<l>vahnervṛddhikaraṃ vipākamadhuraṃ vṛṣyaṃ vapuḥsthairyadaṃ gavyaṃ havyatamaṃ ghṛtaṃ bahuguṇaṃ bhogyaṃ bhavedbhāgyataḥ // Rajni_15.77</l>\n</lg>\n<lg>\n<l>sarpirmāhiṣamuttamaṃ dhṛtikaraṃ saukhyapradaṃ kāntikṛt vātaśleṣmanibarhaṇaṃ balakaraṃ varṇapradāne kṣamam /</l>\n<l>durnāmagrahaṇīvikāraśamanaṃ mandānaloddīpanaṃ cakṣuṣyaṃ navagavyataḥ paramidaṃ hṛdyaṃ manohāri ca // Rajni_15.78</l>\n</lg>\n<lg>\n<l>ājamājyaṃ tu cakṣuṣyaṃ dīpanaṃ balavardhanam /</l>\n<l>kāsaśvāsakaphāntakaṃ rājayakṣmasu śasyate // Rajni_15.79</l>\n</lg>\n<lg>\n<l>pāke laghvāvikaṃ sarpirnavaṃ pittaprakopaṇam /</l>\n<l>yonidoṣe kaphe vāte śophe kampe ca taddhitam // Rajni_15.80</l>\n</lg>\n<lg>\n<l>aiḍakaṃ ghṛtam atīva gauravād varjyamiva sukumāradehinām /</l>\n<l>buddhipāṭavakaraṃ balāvahaṃ sevitaṃ ca kurute nṛṇāṃ vapuḥ // Rajni_15.81</l>\n</lg>\n<lg>\n<l>nihanti hastinīsarpiḥ kaphapittaviṣakrimīn /</l>\n<l>kaṣāyaṃ laghu viṣṭambhi tiktaṃ cāgnikaraṃ param // Rajni_15.82</l>\n</lg>\n<lg>\n<l>aśvīsarpistu kaṭukaṃ madhuraṃ ca kaṣāyakam /</l>\n<l>īṣad dīpanadaṃ mūrchāhāri vātālpadaṃ guru // Rajni_15.83</l>\n</lg>\n<lg>\n<l>ghṛtaṃ gārdabhikaṃ balyaṃ dīpanaṃ mūtradoṣanut /</l>\n<l>pāke laghūṣṇavīryaṃ ca kaṣāyaṃ kaphanāśanam // Rajni_15.84</l>\n</lg>\n<lg>\n<l>ghṛtam auṣṭraṃ tu madhuraṃ vipāke kaṭuśītalam /</l>\n<l>kuṣṭhakrimiharaṃ vātakaphagulmodarāpaham // Rajni_15.85</l>\n</lg>\n<lg>\n<l>nārīsarpistu cakṣuṣyaṃ pathyaṃ sarvāmayāpaham /</l>\n<l>mandāgnidīpanaṃ rucyaṃ pāke laghu viṣāpaham // Rajni_15.86</l>\n</lg>\n<lg>\n<l>madāpasmāramūrchādiśiraḥkarṇākṣijā rujaḥ /</l>\n<l>sarpiḥ purāṇaṃ jayati vraṇaśodhanaropaṇam // Rajni_15.87</l>\n</lg>\n<lg>\n<l>āyurvṛddhiṃ vapuṣi dṛḍhatāṃ saukumāryaṃ ca kāntiṃ buddhiṃ dhatte smṛtibalakaraṃ śītavidhvaṃsanaṃ ca /</l>\n<l>pathyaṃ bālye vayasi taruṇe vārddhake cātibalyaṃ nānyat kiṃcij jagati guṇadaṃ sarpiṣaḥ pathyamasti // Rajni_15.88</l>\n</lg>\n<lg>\n<l>kāñjikaṃ kāñjikā vīraṃ kulmāṣābhibhavaṃ tathā /</l>\n<l>avantisomaṃ dhānyāmlam āranālo 'mlasārakaḥ // Rajni_15.89</l>\n</lg>\n<lg>\n<l>kāñjikaṃ vātaśophaghnaṃ pittaghnaṃ jvaranāśanam /</l>\n<l>dāhamūrchāśramaghnaṃ ca śūlādhmānavibandhanut // Rajni_15.90</l>\n</lg>\n<lg>\n<l>kāñjikaṃ kāñjitailaṃ ca palitaṃ vātakārakam /</l>\n<l>dāhakaṃ gātraśaithilyaṃ mardanānna ca bhakṣaṇāt // Rajni_15.91</l>\n</lg>\n<lg>\n<l>cukraṃ sahasravedhaṃ ca rasāmlaṃ cukravedhakam /</l>\n<l>śākhāmlabhedanaṃ caivam amlasāraṃ ca cukrikā // Rajni_15.92</l>\n</lg>\n<lg>\n<l>cukraṃ tiktāmlakaṃ svādu kaphapittavināśanam /</l>\n<l>nāsikāgadadurgandhaśirorogaharaṃ param // Rajni_15.93</l>\n</lg>\n<lg>\n<l>sauvīrakaṃ suvīrāmlaṃ jñeyaṃ godhūmasambhavam /</l>\n<l>yavāmlajaṃ yavotthaṃ ca tuṣotthaṃ ca tuṣodakam // Rajni_15.94</l>\n</lg>\n<lg>\n<l>sauvīrakaṃ cāmlarasaṃ keśyaṃ mastakadoṣajit /</l>\n<l>jarāśaithilyaharaṇaṃ balasaṃtarpaṇaṃ param // Rajni_15.95</l>\n</lg>\n<lg>\n<l>taṇḍulotthaṃ taṇḍulāmbu kaṣāyaṃ madhuraṃ laghu /</l>\n<l>saṃgrāhi viṣaviccharditṛḍdāhavraṇanāśakṛt /</l>\n<l>tuṣāmbu dīpanaṃ hṛdyaṃ hṛtpāṇḍukṛmiroganut // Rajni_15.96</l>\n</lg>\n<lg>\n<l>annodajaḥ śivarasas tryahāt paryuṣite rase /</l>\n<l>dīpano madhurāmlas tu dāhajillaghutarpaṇaḥ // Rajni_15.97</l>\n</lg>\n<lg>\n<l>gomūtraṃ kaṭutiktoṣṇaṃ kaphavātaharaṃ laghu /</l>\n<l>pittakṛddīpanaṃ medhyaṃ tvagdoṣaghnaṃ matipradam // Rajni_15.98</l>\n</lg>\n<lg>\n<l>māhiṣaṃ mūtram ānāhaśophagulmākṣidoṣanut /</l>\n<l>kaṭūṣṇaṃ kuṣṭhakaṇḍūtiśūlodararujāpaham // Rajni_15.99</l>\n</lg>\n<lg>\n<l>ajāmūtraṃ kaṭūṣṇaṃ ca rūkṣaṃ nāḍīviṣārtijit /</l>\n<l>plīhodarakaphaśvāsagulmaśophaharaṃ laghu // Rajni_15.100</l>\n</lg>\n<lg>\n<l>āvikaṃ tiktakaṭukaṃ mūtram uṣṇaṃ ca kuṣṭhajit /</l>\n<l>durnāmodaraśūlāsraśophamehaviṣāpaham // Rajni_15.101</l>\n</lg>\n<lg>\n<l>hastimūtraṃ tu tiktoṣṇaṃ lavaṇaṃ vātabhūtanut /</l>\n<l>tiktaṃ kaṣāyaṃ śūlaghnaṃ hikkāśvāsaharaṃ param // Rajni_15.102</l>\n</lg>\n<lg>\n<l>aśvamūtraṃ tu tiktoṣṇaṃ tīkṣṇaṃ ca viṣadoṣajit /</l>\n<l>vātaprakopaśamanaṃ pittakāri pradīpanam // Rajni_15.103</l>\n</lg>\n<lg>\n<l>kharamūtraṃ kaṭūṣṇaṃ ca kṣāraṃ tīkṣṇaṃ kaphāpaham /</l>\n<l>mahāvātāpahaṃ bhūtakamponmādaharaṃ param // Rajni_15.104</l>\n</lg>\n<lg>\n<l>auṣṭrakaṃ kaṭu tiktoṣṇaṃ lavaṇaṃ pittakopanam /</l>\n<l>balyaṃ jaṭhararogaghnaṃ vātadoṣavināśanam // Rajni_15.105</l>\n</lg>\n<lg>\n<l>mānuṣaṃ mūtramāmaghnaṃ krimivraṇaviṣārtinut /</l>\n<l>tiktoṣṇaṃ lavaṇaṃ rūkṣaṃ bhūtatvagdoṣavātajit // Rajni_15.106</l>\n</lg>\n<lg>\n<l>śūlagulmodarānāhavātavicchardanādiṣu /</l>\n<l>mūtraprayogasādhyeṣu gomūtraṃ kalpayed budhaḥ // Rajni_15.107</l>\n</lg>\n<lg>\n<l>tailaṃ yat tilasarṣapoditakusumbhotthātasīdhānyajaṃ yaccairaṇḍakarañjakeṅgudīphalair nimbākṣaśigrvasthibhiḥ /</l>\n<l>jyotiṣmatyabhayodbhavaṃ madhurikākośāmraciñcābhavaṃ karpūratrapusādijaṃ ca sakalaṃ siddhyai kramāt kathyate // Rajni_15.108</l>\n</lg>\n<lg>\n<l>tilatailam alaṃkaroti keśaṃ madhuraṃ tiktakaṣāyam uṣṇatīkṣṇam /</l>\n<l>balakṛt kaphavātajantukharjūvraṇakaṇḍūtiharaṃ ca kāntidāyi // Rajni_15.109</l>\n</lg>\n<lg>\n<l>sarṣapatailaṃ tiktaṃ kaṭukoṣṇaṃ vātakaphavikāraghnam /</l>\n<l>pittāsradoṣadaṃ krimikuṣṭhaghnaṃ tilajavacca cakṣuṣyam // Rajni_15.110</l>\n</lg>\n<lg>\n<l>kusumbhatailaṃ krimihāri tejobalāvahaṃ yakṣmamalāpahaṃ ca /</l>\n<l>tridoṣakṛtpuṣṭibalakṣayaṃ ca karoti kaṇḍūṃ ca karoti dṛṣṭeḥ // Rajni_15.111</l>\n</lg>\n<lg>\n<l>madhuraṃ tv atasītailaṃ picchilaṃ cānilāpaham /</l>\n<l>madagandhi kaṣāyaṃ ca kaphakāsāpahārakam // Rajni_15.112</l>\n</lg>\n<lg>\n<l>godhūmayāvanālavrīhiyavādyakhiladhānyajaṃ tailam /</l>\n<l>vātakaphapittaśamanaṃ kaṇḍūkuṣṭhādihāri cakṣuṣyam // Rajni_15.113</l>\n</lg>\n<lg>\n<l>eraṇḍatailaṃ kṛmidoṣanāśanaṃ vātāmayaghnaṃ sakalāṅgaśūlahṛt /</l>\n<l>kuṣṭhāpahaṃ svādu rasāyanottamaṃ pittaprakopaṃ kurute 'tidīpanam // Rajni_15.114</l>\n</lg>\n<lg>\n<l>karañjatailaṃ nayanārtināśanaṃ vātāmayadhvaṃsanam uṣṇatīkṣṇakam /</l>\n<l>kuṣṭhārtikaṇḍūtivicarcikāpahaṃ lepena nānāvidhacarmadoṣanut // Rajni_15.115</l>\n</lg>\n<lg>\n<l>snigdhaṃ syādiṅgudītailaṃ madhuraṃ pittanāśanam /</l>\n<l>śītalaṃ kāntidaṃ balyaṃ śleṣmalaṃ keśavardhanam // Rajni_15.116</l>\n</lg>\n<l>nimbatailaṃ tu nātyuṣṇaṃ krimikuṣṭhakaphāpaham // Rajni_15.117</l>\n<l>ākṣaṃ svādu himaṃ keśyaṃ guru pittānilāpaham // Rajni_15.118</l>\n<lg>\n<l>śigrutailaṃ kaṭūṣṇaṃ ca vātajitkaphanāśanam /</l>\n<l>tvagdoṣavraṇakaṇḍūtiśophahāri ca picchilam // Rajni_15.119</l>\n</lg>\n<lg>\n<l>kaṭu jyotiṣmatītailaṃ tiktoṣṇaṃ vātanāśanam /</l>\n<l>pittasaṃtāpanaṃ medhāprajñābuddhivivardhanam // Rajni_15.120</l>\n</lg>\n<lg>\n<l>śītaṃ harītakītailaṃ kaṣāyaṃ madhuraṃ kaṭu /</l>\n<l>sarvavyādhiharaṃ pathyaṃ nānātvagdoṣanāśanam // Rajni_15.121</l>\n</lg>\n<lg>\n<l>tīkṣṇaṃ tu rājikātailaṃ jñeyaṃ vātādidoṣanut /</l>\n<l>śiśiraṃ kaṭu puṃstvaghnaṃ keśyaṃ tvagdoṣanāśanam // Rajni_15.122</l>\n</lg>\n<lg>\n<l>saraṃ kośāmrajaṃ tailaṃ krimikuṣṭhavraṇāpaham /</l>\n<l>tiktāmlamadhuraṃ balyaṃ pathyaṃ rocanapācanam // Rajni_15.123</l>\n</lg>\n<lg>\n<l>yacca ciñcībhavaṃ tailaṃ kaṭu pāke vilekhanam /</l>\n<l>kaphavātaharaṃ rucyaṃ kaṣāyaṃ nātiśītalam // Rajni_15.124</l>\n</lg>\n<lg>\n<l>karpūratailahimatailasitāṃśutailaśītābhratailatuhināṃśusudhāṃśutailam /</l>\n<l>karpūratailaṃ kaṭukoṣṇakaphāmahāri vātāmayaghnaradadārḍhyadapittahāri // Rajni_15.125</l>\n</lg>\n<lg>\n<l>trapusairvārukacārakakuṣmāṇḍaprabhṛtibījajaṃ ca yattailam /</l>\n<l>tanmadhuraṃ guru śiśiraṃ keśyaṃ kaphapittanāśi kāntikaram // Rajni_15.126</l>\n</lg>\n<lg>\n<l>tailaṃ na sevayeddhīmān yasya kasya ca yadbhavet /</l>\n<l>viṣasāmyaguṇatvācca yoge tanna prayojayet // Rajni_15.127</l>\n</lg>\n<lg>\n<l>viṣasya tailasya na kiṃcid antaraṃ mṛtasya suptasya na kiṃcid antaram /</l>\n<l>tṛṇasya dāsasya na kiṃcid antaraṃ mūrkhasya kāṣṭhasya na kiṃcid antaram // Rajni_15.128</l>\n</lg>\n<lg>\n<l>itthaṃ gavādikapayaḥprabhṛtiprapañcaprastāvavarṇitatilādikatailajātam /</l>\n<l>vargaṃ nisargalalitojjvalaśabdasargaṃ buddhvā bhiṣakpatir aśaṅkatayā bhiṣajyet // Rajni_15.129</l>\n</lg>\n<lg>\n<l>pātāram ātmanaḥ kila yānti pratyupacikīrṣayā yāni /</l>\n<l>teṣām eva nivāsaḥ parikathitaḥ peyavarga iti kṛtibhiḥ // Rajni_15.130</l>\n</lg>\n<lg>\n<l>pāyaṃ pāyaṃ madhuravimalāṃ śītalāṃ yasya kīrtisrotodhārāṃ jahati sujanā durjanāsaṃgadausthyam /</l>\n<l>vargastasya vrajati nṛharer nāmanirmāṇanāmnaś cūḍāratne khalu tithimitaḥ kṣīrakādiḥ samāptim // Rajni_15.131</l>\n</lg></p>\n\n<lg>\n<l>Rājanighaṇṭu, Śālyādivarga</l>\n<l>dhānyaṃ bhogyaṃ ca bhogārhamannādyaṃ jīvasādhanam /</l>\n<l>tacca tāvat tridhā jñeyaṃ śūkaśimbītṛṇāhvayam // Rajni_16.1</l>\n</lg>\n<lg>\n<l>vrīhyādikaṃ yadiha śūkasamanvitaṃ syāt tacchūkadhānyam atha mudgamakuṣṭakādi /</l>\n<l>śimbīnigūḍham iti tat pravadanti śimbīdhānyaṃ tṛṇodbhavatayā tṛṇadhānyam anyat // Rajni_16.2</l>\n</lg>\n<lg>\n<l>vātādidoṣaśamanaṃ laghu śūkadhānyaṃ tejobalātiśayavīryavivṛddhidāyi /</l>\n<l>śimbībhavaṃ guru himaṃ ca vibandhadāyi vātūlakaṃ tu śiśiraṃ tṛṇadhānyam āhuḥ // Rajni_16.3</l>\n</lg>\n<lg>\n<l>deśe deśe śūkadhānyeṣu saṃkhyā jñātuṃ śakyā naiva taddaivatairvā /</l>\n<l>tasmād eṣāṃ yeṣu bhogopayogās tānyasmābhir vyākriyante kiyanti // Rajni_16.4</l>\n</lg>\n<lg>\n<l>śālayaḥ kalamā rucyā vrīhiśreṣṭhā nṛpapriyāḥ /</l>\n<l>dhānyottamāś ca vijñeyāḥ kaidārāḥ sukumārakāḥ // Rajni_16.5</l>\n</lg>\n<lg>\n<l>rājānnaṣaṣṭikasitatararaktamuṇḍasthūlāṇugandhanirapādikaśālisaṃjñāḥ /</l>\n<l>vrīhis tatheti daśadhā bhuvi śālayastu teṣāṃ krameṇa guṇanāmagaṇaṃ bravīmi // Rajni_16.6</l>\n</lg>\n<lg>\n<l>rājānnaṃ dīrghaśūkaḥ kharipudivasajaṃ ṣaṣṭiko varṇato dvau niḥśūko muṇḍaśāliḥ svaguṇaviśaditaḥ svābhidhānāstrayo'nye /</l>\n<l>māsair yo 'nyas tribhiḥ syāt sa bhavati nirapo yo 'pi vṛṣṭyambusambhūr eṣa syādvrīhisaṃjñastaditi daśavidhāḥ śālayastu prasiddhāḥ // Rajni_16.7</l>\n</lg>\n<lg>\n<l>śālir nṛpānnaṃ rājānnaṃ rājārhaṃ dīrghaśūkakam /</l>\n<l>dhānyaśreṣṭhaṃ rājadhānyaṃ rājeṣṭaṃ dīrghakūrakam // Rajni_16.8</l>\n</lg>\n<lg>\n<l>rājānnaṃ tu tridoṣaghnaṃ susnigdhaṃ madhuraṃ laghu /</l>\n<l>dīpanaṃ balakṛtpathyaṃ kāntidaṃ vīryavardhanam // Rajni_16.9</l>\n</lg>\n<lg>\n<l>rājānnaṃ trividhaṃ svaśūkabhidayā jñeyaṃ sitaṃ lohitaṃ kṛṣṇaṃ ceti rasādhikaṃ ca tadidaṃ syād auttarottaryataḥ /</l>\n<l>traividhyādiha taṇḍulāś ca haritāḥ śvetāstathā lohitāḥ sāmānyena bhavanti te 'pyatha guṇaiḥ syuḥ pūrvapūrvottarāḥ // Rajni_16.10</l>\n</lg>\n<lg>\n<l>ṣaṣṭikaḥ ṣaṣṭiśāliḥ syāt ṣaṣṭijaḥ snigdhataṇḍulaḥ /</l>\n<l>ṣaṣṭivāsarajaḥ so 'yaṃ jñeyo māsadvayodbhavaḥ // Rajni_16.11</l>\n</lg>\n<lg>\n<l>gauro nīlaḥ ṣaṣṭiko'yaṃ dvidhā syād ādyo rucyaḥ śītalo doṣahārī /</l>\n<l>balyaḥ pathyo dīpano vīryavṛddhiṃ datte cāsmāt kiṃcid ūno dvitīyaḥ // Rajni_16.12</l>\n</lg>\n<l>kṛṣṇaśāliḥ kālaśāliḥ śyāmaśāliḥ sitetaraḥ // Rajni_16.13</l>\n<lg>\n<l>kṛṣṇaśālis tridoṣaghno madhuraḥ puṣṭivardhanaḥ /</l>\n<l>varṇakāntikaro balyo dāhajid vīryavṛddhikṛt // Rajni_16.14</l>\n</lg>\n<lg>\n<l>raktaśālis tāmraśāliḥ śoṇaśāliśca lohitaḥ /</l>\n<l>raktaśāliḥ sumadhuro laghuḥ snigdho balāvahaḥ // Rajni_16.15</l>\n</lg>\n<lg>\n<l>rucikṛddīpanaḥ pathyo mukhajāḍyarujāpahaḥ /</l>\n<l>sarvāmayaharo rucyaḥ pittadāhānilāsrajit // Rajni_16.16</l>\n</lg>\n<l>muṇḍaśālirmuṇḍanako niḥśūko yavaśūkajaḥ // Rajni_16.17</l>\n<l>muṇḍaśālistridoṣaghno madhurāmlo balapradaḥ // Rajni_16.18</l>\n<lg>\n<l>sthūlaśālirmahāśāliḥ sthūlāṅgaḥ sthūlataṇḍulaḥ /</l>\n<l>evaṃgandhāḍhyaśāleśca nāmānyūhyāni sūribhiḥ // Rajni_16.19</l>\n</lg>\n<lg>\n<l>mahāśāliḥ svādurmadhuraśiśiraḥ pittaśamano jvaraṃ jīrṇaṃ dāhaṃ jaṭhararujam ahnāya śamayet /</l>\n<l>śiśūnāṃ yūnāṃ vā yadapi jaratāṃ vā hitakaraḥ sadā sevyaḥ sarvair analabalavīryāṇi kurute // Rajni_16.20</l>\n</lg>\n<l>sūkṣmaśāliḥ sūciśāliḥ potaśāliśca sūcakaḥ // Rajni_16.21</l>\n<lg>\n<l>sūkṣmaśāliḥ sumadhuro laghuḥ pittāsradāhanut /</l>\n<l>dīpanaḥ pācanaścaiva kiṃcid vātavikārajit // Rajni_16.22</l>\n</lg>\n<lg>\n<l>gandhaśālistu kalmāṣo gandhāluḥ kalamottamaḥ /</l>\n<l>sugandhirgandhabahulaḥ surabhir gandhataṇḍulaḥ // Rajni_16.23</l>\n</lg>\n<lg>\n<l>sugandhaśālir madhuro 'tivṛṣyadaḥ pittaśramāsrārucidāhaśāntidaḥ /</l>\n<l>stanyastu garbhasthiratālpavātadaḥ puṣṭipradaścālpakaphaśca balyadaḥ // Rajni_16.24</l>\n</lg>\n<lg>\n<l>nirapo madhuraḥ snigdhaḥ śītalo dāhapittajit /</l>\n<l>tridoṣaśamano rucyaḥ pathyaḥ sarvāmayāpanut // Rajni_16.25</l>\n</lg>\n<lg>\n<l>vrīhir gauro madhuraśiśiraḥ pittahārī kaṣāyaḥ snigdho vṛṣyaḥ kṛmikaphaharas tāparaktāpahaś ca /</l>\n<l>puṣṭiṃ datte śramaśamanakṛd vīryavṛddhiṃ vidhatte rucyo 'tyantaṃ janayati mudaṃ vātakṛnmecako 'nyaḥ // Rajni_16.26</l>\n</lg>\n<lg>\n<l>maṇḍakaḥ sthūlaśāliś ca syād bimbaśālikas tathā /</l>\n<l>nijātiśāṇahulyāś ca bimbī kausendukas tathā // Rajni_16.27</l>\n</lg>\n<lg>\n<l>prasādhikā jīrakākhyā saśyāmā madhurā matā /</l>\n<l>rājānāṃ maulikasyāpi śāliḥ syād urvarī tathā // Rajni_16.28</l>\n</lg>\n<lg>\n<l>sūkṣmaśāliḥ kuditikā suśālir guruśālayaḥ /</l>\n<l>vanaśālir guṇḍurūkī kṣīrikā paṅktayaḥ pṛthak /</l>\n<l>etāni śālināmāni prakhyātāni prasiddhataḥ // Rajni_16.29</l>\n</lg>\n<lg>\n<l>aśocā pāṭalā vrīhir vrīhiko vrīhidhānyakaḥ /</l>\n<l>vrīhisaṃdhānyam uddiṣṭaḥ ardhadhānyas tu vrīhikaḥ // Rajni_16.30</l>\n</lg>\n<lg>\n<l>garbhe pākaṇikaḥ ṣaṣṭiḥ ṣaṣṭiko balasambhavaḥ /</l>\n<l>sudhānyaṃ pathyakārī ca mupaviḥ prajñavipriyaḥ // Rajni_16.31</l>\n</lg>\n<lg>\n<l>śālistu kalamādyastu kalamo nākalāyakaḥ /</l>\n<l>kadambapuṣpagandhaśca kalajātaḥ kalodbhavaḥ // Rajni_16.32</l>\n</lg>\n<l>pittaśleṣmakaro vṛṣyaḥ kalamo madhurastathā // Rajni_16.33</l>\n<lg>\n<l>lohito raktaśāliḥ syāt kāṣṭhalohitaśālayaḥ /</l>\n<l>ruṇālī ruṇaśālistu raktaśālyaḥ suśālyakaḥ // Rajni_16.34</l>\n</lg>\n<l>tṛṣṇāghno malakṛcchraghno hṛdyastu matidāḥ pare // Rajni_16.35</l>\n<lg>\n<l>mahāśāliḥ sugandhā syāt sugandhā gandhasambhavā /</l>\n<l>gandhāḍhyā gandhamālyā ca gandhānī gandhamālinī // Rajni_16.36</l>\n</lg>\n<l>sugandhā madhurā hṛdyā kaphapittajvarāsrajit // Rajni_16.37</l>\n<lg>\n<l>jalodbhavā jalaruhā jalajātā sujātakā /</l>\n<l>raktāṅgulaṃ sukāraṃ ca kuṅkumaṃ samavarṇajā // Rajni_16.38</l>\n</lg>\n<l>kuṅkumā madhurā śītā raktapittātisārajit // Rajni_16.39</l>\n<lg>\n<l>tilajā nīlanāmā syād dīrghakṛṣṇā supūjakā /</l>\n<l>madhurā ca sugandhā ca tilavāsī nigadyate // Rajni_16.40</l>\n</lg>\n<lg>\n<l>rājādanī rājapriyā rājabhāvā munipriyā /</l>\n<l>tilanī tilaparṇī ca āmagandhā pravāsinī // Rajni_16.41</l>\n</lg>\n<lg>\n<l>kaphapittaharāḥ snigdhāḥ kāsaśvāsaharāḥ parāḥ /</l>\n<l>śīghrapākakarā hṛdyā laghavaḥ śukravardhanāḥ // Rajni_16.42</l>\n</lg>\n<lg>\n<l>komalāhārasambhūtās tilavāsīmahāguṇāḥ /</l>\n<l>pāṇḍurogeṣu śūleṣu cāmavāte praśasyate // Rajni_16.43</l>\n</lg>\n<lg>\n<l>vaktako vaktaśāliḥ syāt dīrghastu āśukopitaḥ /</l>\n<l>rājapriyā pathyakarā madhyadeśasamudbhavā // Rajni_16.44</l>\n</lg>\n<l>vaktikā laghavaḥ proktā mukhapākakarāstathā // Rajni_16.45</l>\n<lg>\n<l>kalāṭakaḥ kavilaḥ syād guruso garuḍaḥ smṛtaḥ /</l>\n<l>guruvako guraḍakaḥ sukhabhojī subhojakaḥ // Rajni_16.46</l>\n</lg>\n<lg>\n<l>kavilo gandhakārī ca laghupākakaro'pi ca /</l>\n<l>kaphapittaharaḥ svāduḥ śūlaśvāsanivāraṇaḥ /</l>\n<l>grahaṇīgulmakuṣṭhaghno vikalo bhojane śubhaḥ // Rajni_16.47</l>\n</lg>\n<lg>\n<l>kuṣmāṇḍikā kumbhaḍikā raktā sumadhurā guruḥ /</l>\n<l>sugandhā durjarā pītā sthūlataṇḍulakomalā // Rajni_16.48</l>\n</lg>\n<l>kumbhikā madhurā snigdhā vātapittanibarhiṇī // Rajni_16.49</l>\n<l>saurabhaṃ śuṇḍikaḥ śuṇḍī kausumbhī kaṭhino 'phalaḥ // Rajni_16.50</l>\n<l>kausumbhī laghupākā ca vātapittanibarhiṇī // Rajni_16.51</l>\n<lg>\n<l>umpāsa umpikāśālir madhurā gurutaṇḍulā /</l>\n<l>bahuśūkā sugandhāḍhyā tāruṇyajanavallabhā // Rajni_16.52</l>\n</lg>\n<lg>\n<l>umpikā madhurā snigdhā sugandhā ca kaṣāyakā /</l>\n<l>pittaśleṣmaharā rūkṣā umpikānilanāśinī // Rajni_16.53</l>\n</lg>\n<lg>\n<l>pakṣikaḥ pakṣilāvaṇyaḥ pakṣirājo munipriyaḥ /</l>\n<l>sthūlataṇḍulasambhūtāgandho bahalagandhakṛt // Rajni_16.54</l>\n</lg>\n<lg>\n<l>dagdhāyāmavanau jātāḥ śālayo laghupākinaḥ /</l>\n<l>kiṃcit satiktā madhurāḥ pācanā balavardhanāḥ // Rajni_16.55</l>\n</lg>\n<lg>\n<l>kedārā madhurā vṛṣyā balyāḥ pittavivardhanāḥ /</l>\n<l>īṣat kaṣāyālpamalā guravaḥ kaphanāśanāḥ // Rajni_16.56</l>\n</lg>\n<l>śālayo ye chinnaruhā rūkṣās te baddhavarcasaḥ // Rajni_16.57</l>\n<lg>\n<l>ropyātiropyā laghavaḥ śīghrapākā guṇottarāḥ /</l>\n<l>vidāhino doṣaharā balyā mūtravivardhanāḥ // Rajni_16.58</l>\n</lg>\n<lg>\n<l>yāvanālo yavanālaḥ śikharī vṛttataṇḍulaḥ /</l>\n<l>dīrghanālo dīrghaśaraḥ kṣetrekṣuś cekṣupattrakaḥ // Rajni_16.59</l>\n</lg>\n<lg>\n<l>dhavalo yāvanālastu pāṇḍuras tārataṇḍulaḥ /</l>\n<l>nakṣatrākṛtivistāro vṛtto mauktikataṇḍulaḥ // Rajni_16.60</l>\n</lg>\n<lg>\n<l>jūrṇāhvayo devadhānyaṃ jūrṇalo bījapuṣpakaḥ /</l>\n<l>jūnalaḥ puṣpagandhaśca sugandhaḥ segurundakaḥ // Rajni_16.61</l>\n</lg>\n<lg>\n<l>dhavalo yāvanālastu gaulyo balyastridoṣajit /</l>\n<l>vṛṣyo ruciprado 'rśoghnaḥ pathyo gulmavraṇāpahaḥ // Rajni_16.62</l>\n</lg>\n<lg>\n<l>atha tuvarayāvanālastuvaraśca kaṣāyayāvanālaśca /</l>\n<l>sa raktayāvanālo hitalohitas tuvaradhānyaś ca // Rajni_16.63</l>\n</lg>\n<lg>\n<l>tuvaro yāvanālastu kaṣāyoṣṇo viśophakṛt /</l>\n<l>saṃgrāhī vātaśamano vidāhī śoṣakārakaḥ // Rajni_16.64</l>\n</lg>\n<lg>\n<l>śārado yāvanālastu śleṣmadaḥ picchilo guruḥ /</l>\n<l>śiśiro madhuro vṛṣyo doṣaghno balapuṣṭidaḥ // Rajni_16.65</l>\n</lg>\n<lg>\n<l>godhūmo bahudugdhaḥ syādapūpo mlecchabhojanaḥ /</l>\n<l>yavano nistuṣaḥ kṣīrī rasālaḥ sumanaśca saḥ // Rajni_16.66</l>\n</lg>\n<lg>\n<l>godhūmaḥ snigdhamadhuro vātaghnaḥ pittadāhakṛt /</l>\n<l>guruḥ śleṣmāmado balyo ruciro vīryavardhanaḥ // Rajni_16.67</l>\n</lg>\n<lg>\n<l>snigdho'nyo laghugodhūmo gurur vṛṣyaḥ kaphāpahaḥ /</l>\n<l>āmadoṣakaro balyo madhuro vīryapuṣṭidaḥ // Rajni_16.68</l>\n</lg>\n<lg>\n<l>yavastu medhyaḥ sitaśūkasaṃjño divyo 'kṣataḥ kañcukidhānyarājau /</l>\n<l>syāt tīkṣṇaśūkas turagapriyaś ca saktur hayeṣṭaś ca pavitradhānyam // Rajni_16.69</l>\n</lg>\n<lg>\n<l>yavaḥ kaṣāyo madhuraḥ suśītalaḥ pramehajit tiktakaphāpahārakaḥ /</l>\n<l>aśūkamuṇḍas tu yavo balaprado vṛṣyaśca nṝṇāṃ bahuvīryapuṣṭidaḥ // Rajni_16.70</l>\n</lg>\n<lg>\n<l>veṇujo veṇubījaś ca vaṃśajo vaṃśataṇḍulaḥ /</l>\n<l>vaṃśadhānyaṃ ca vaṃśāhvo veṇuvaṃśadvidhāyavaḥ // Rajni_16.71</l>\n</lg>\n<lg>\n<l>śītaḥ kaṣāyo madhuras tu rūkṣo mehakrimiśleṣmaviṣāpahaś ca /</l>\n<l>puṣṭiṃ ca vīryaṃ ca balaṃ ca datte pittāpaho veṇuyavaḥ praśastaḥ // Rajni_16.72</l>\n</lg>\n<lg>\n<l>mudgastu sūpaśreṣṭhaḥ syādvarṇārhaś ca rasottamaḥ /</l>\n<l>bhuktiprado hayānando bhūbalo vājibhojanaḥ // Rajni_16.73</l>\n</lg>\n<l>kṛṣṇamudgas tu vāsanto mādhavaś ca surāṣṭrajaḥ // Rajni_16.74</l>\n<lg>\n<l>kṛṣṇamudgas tridoṣaghno madhuro vātanāśanaḥ /</l>\n<l>laghuś ca dīpanaḥ pathyo balavīryāṅgapuṣṭidaḥ // Rajni_16.75</l>\n</lg>\n<l>śāradas tu harinmudgo dhūsaro 'nyaśca śāradaḥ // Rajni_16.76</l>\n<lg>\n<l>harinmudgaḥ kaṣāyaś ca madhuraḥ kaphapittahṛt /</l>\n<l>raktamūtrāmayaghnaś ca śītalo laghudīpanaḥ // Rajni_16.77</l>\n</lg>\n<lg>\n<l>tadvacca dhūsaro mudgo rasavīryādiṣu smṛtaḥ /</l>\n<l>kaṣāyo madhuro rucyaḥ pittavātavibandhakṛt // Rajni_16.78</l>\n</lg>\n<lg>\n<l>pittajvarārtiśamanaṃ laghu mudgayūṣaṃ saṃtāpahāri tad arocakanāśanaṃ ca /</l>\n<l>raktaprasādanam idaṃ yadi saindhavena yuktaṃ tadā bhavati sarvarujāpahāri // Rajni_16.79</l>\n</lg>\n<lg>\n<l>māṣastu kuruvindaḥ syāddhānyavīro vṛṣākaraḥ /</l>\n<l>māṃsalaś ca balāḍhyaś ca pitryaś ca pitṛjottamaḥ // Rajni_16.80</l>\n</lg>\n<lg>\n<l>māṣaḥ snigdho bahumalakaraḥ śoṣaṇaḥ śleṣmakārī vīryeṇoṣṇo jhaṭiti kurute raktapittaprakopam /</l>\n<l>hanyādvātaṃ gurubalakaro rocano bhakṣyamāṇaḥ svādur nityaṃ śramasukhavatāṃ sevanīyo narāṇām // Rajni_16.81</l>\n</lg>\n<l>rājamāṣo nīlamāṣo nṛpamāṣo nṛpocitaḥ // Rajni_16.82</l>\n<l>kaphapittaharo rucyo vātakṛdbaladāyakaḥ // Rajni_16.83</l>\n<lg>\n<l>caṇastu harimanthaḥ syātsugandhaḥ kṛṣṇakañcukaḥ /</l>\n<l>bālabhojyo vājibhakṣaś caṇakaḥ kañcukī ca saḥ // Rajni_16.84</l>\n</lg>\n<lg>\n<l>caṇako madhuro rūkṣo mehajid vātapittakṛt /</l>\n<l>dīptivarṇakaro balyo rucyaś cādhmānakārakaḥ // Rajni_16.85</l>\n</lg>\n<lg>\n<l>āmaścaṇaḥ śītalarucyakārī saṃtarpaṇo dāhatṛṣāpahārī /</l>\n<l>gaulyo 'śmarīśoṣavināśakārī kaṣāya īṣat kaṭur vīryakārī // Rajni_16.86</l>\n</lg>\n<lg>\n<l>kṛṣṇastu caṇakaḥ śīto madhuraḥ kāsapittahṛt /</l>\n<l>pittātisārakāsaghno balyaś caiva rasāyanaḥ // Rajni_16.87</l>\n</lg>\n<lg>\n<l>caṇo gaurastu madhuro balakṛd rocanaḥ paraḥ /</l>\n<l>śveto vātakaro rucyaḥ pittaghnaḥ śiśiro guruḥ // Rajni_16.88</l>\n</lg>\n<lg>\n<l>subhṛṣṭacaṇako rucyo vātaghno raktadoṣakṛt /</l>\n<l>vīryeṇoṣṇo laghuś caiva kaphaśaityāpahārakaḥ // Rajni_16.89</l>\n</lg>\n<lg>\n<l>caṇasya yūṣaṃ madhuraṃ kaṣāyaṃ kaphāpahaṃ vātavikārahetuḥ /</l>\n<l>śvāsordhvakāsaklamapīnasānāṃ karoti nāśaṃ baladīpanatvam // Rajni_16.90</l>\n</lg>\n<lg>\n<l>caṇodakaṃ candramarīciśītaṃ pītaṃ prage pittarujāpahāri /</l>\n<l>puṣṭipradaṃ naijaguṇaṃ ca pāke saṃtarpaṇaṃ mañjulamādhurīkam // Rajni_16.91</l>\n</lg>\n<lg>\n<l>makuṣṭako mayaṣṭaś ca vanamudgaḥ kṛmīlakaḥ /</l>\n<l>amṛto 'raṇyamudgaś ca vallīmudgaś ca kīrtitaḥ // Rajni_16.92</l>\n</lg>\n<lg>\n<l>makuṣṭakaḥ kaṣāyaḥ syānmadhuro raktapittajit /</l>\n<l>jvaradāhaharaḥ pathyo rucikṛtsarvadoṣahṛt // Rajni_16.93</l>\n</lg>\n<lg>\n<l>masūro rāgadālistu maṅgalyaḥ pṛthubījakaḥ /</l>\n<l>śūraḥ kalyāṇabījaś ca gurubījo masūrakaḥ // Rajni_16.94</l>\n</lg>\n<lg>\n<l>masūro madhuraḥ śītaḥ saṃgrahī kaphapittajit /</l>\n<l>vātāmayakaraś caiva mūtrakṛcchraharo laghuḥ // Rajni_16.95</l>\n</lg>\n<lg>\n<l>kalāyo muṇḍacaṇako hareṇuś ca satīnakaḥ /</l>\n<l>trāsano nālakaḥ kaṇṭhī satīnaś ca hareṇukaḥ // Rajni_16.96</l>\n</lg>\n<lg>\n<l>kalāyaḥ kurute vātaṃ pittadāhakaphāpahaḥ /</l>\n<l>rucipuṣṭipradaḥ śītaḥ kaṣāyaścāmadoṣakṛt // Rajni_16.97</l>\n</lg>\n<l>laṅkā karālā tripuṭā kāṇḍikā rūkṣaṇātmikā // Rajni_16.98</l>\n<l>laṅkā rucyā himā gaulyā pittajid vātakṛdguruḥ // Rajni_16.99</l>\n<lg>\n<l>āḍhakī tuvarī varyā karavīrabhujā tathā /</l>\n<l>vṛttabījā pītapuṣpā śvetā raktāsitā tridhā // Rajni_16.100</l>\n</lg>\n<lg>\n<l>āḍhakī tu kaṣāyā ca madhurā kaphapittajit /</l>\n<l>īṣad vātakarā rucyā vidalā gurugrāhikā // Rajni_16.101</l>\n</lg>\n<lg>\n<l>sā ca śvetā doṣadātrī tu raktā rucyā balyā pittatāpādihantrī /</l>\n<l>sā śyāmā ced dīpanī pittadāhadhvaṃsā balyaṃ cāḍhakīyūṣam uktam // Rajni_16.102</l>\n</lg>\n<l>kulitthas tāmrabījaś ca śvetabījaḥ sitetaraḥ // Rajni_16.103</l>\n<l>kulitthastu kaṣāyoṣṇo rūkṣo vātakaphāpahaḥ // Rajni_16.104</l>\n<lg>\n<l>kṣavaḥ kṣudhābhijananaś capalo dīrghaśimbikaḥ /</l>\n<l>sukumāro vṛttabījo madhuraḥ kṣavakaśca saḥ // Rajni_16.105</l>\n</lg>\n<lg>\n<l>kṣavaḥ kaṣāyamadhuraḥ śītalaḥ kaphapittahṛt /</l>\n<l>vṛṣyaḥ śramaharo rucyaḥ pavanādhmānakārakaḥ // Rajni_16.106</l>\n</lg>\n<lg>\n<l>madhuraḥ śvetaniṣpāvo mādhvīkā madhuśarkarā /</l>\n<l>palaṃkaṣā sthūlaśimbī vṛttā madhusitā sitā // Rajni_16.107</l>\n</lg>\n<lg>\n<l>madhuśarkarā surucyā madhurālpakaṣāyakā /</l>\n<l>śiśirā vātulā balyāpyādhmānagurupuṣṭidā // Rajni_16.108</l>\n</lg>\n<l>so 'nyaśca kaṭuniṣpāvaḥ kharvuro nadījastathā // Rajni_16.109</l>\n<lg>\n<l>nadīniṣpāvakastiktaḥ kaṭuko'sraprado guruḥ /</l>\n<l>vātalaḥ kaphado rūkṣaḥ kaṣāyo viṣadoṣanut // Rajni_16.110</l>\n</lg>\n<lg>\n<l>tilastu homadhānyaṃ syāt pavitraḥ pitṛtarpaṇaḥ /</l>\n<l>pāpaghnaḥ pūtadhānyaṃ ca jaṭilastu vanodbhavaḥ // Rajni_16.111</l>\n</lg>\n<lg>\n<l>snigdho varṇabalāgnivṛddhijananastanyānilaghno guruḥ soṣṇaḥ pittakaro'lpamūtrakaraṇaḥ keśyo 'tipathyo vraṇe /</l>\n<l>saṃgrāhī madhuraḥ kaṣāyasahitastikto vipāke kaṭuḥ kṛṣṇaḥ pathyatamaḥ sito'lpaguṇadaḥ kṣīṇās tathānye tilāḥ // Rajni_16.112</l>\n</lg>\n<l>palalaṃ tilakalkaṃ syāttilacūrṇaṃ ca piṣṭakam // Rajni_16.113</l>\n<l>palalaṃ madhuraṃ rucyaṃ pittāsrabalapuṣṭidam // Rajni_16.114</l>\n<l>tilakiṭṭaṃ tu piṇyākaḥ khalaḥ syāt tilakalkajaḥ // Rajni_16.115</l>\n<l>piṇyākaḥ kaṭuko gaulyaḥ kaphavātapramehanut // Rajni_16.116</l>\n<lg>\n<l>atasī picchalā devī madagandhā madotkaṭā /</l>\n<l>umā kṣumā haimavatī sunīlā nīlapuṣpikā // Rajni_16.117</l>\n</lg>\n<lg>\n<l>atasī madagandhā syānmadhurā balakārikā /</l>\n<l>kaphavātakarī ceṣat pittahṛt kuṣṭhavātanut // Rajni_16.118</l>\n</lg>\n<lg>\n<l>āsurī rājikā rājī raktikā raktasarṣapaḥ /</l>\n<l>tīkṣṇagandhā madhurikā kṣavakaḥ kṣuvakaḥ kṣavaḥ // Rajni_16.119</l>\n</lg>\n<lg>\n<l>āsurī kaṭutiktoṣṇā vātaplīhārtiśūlanut /</l>\n<l>dāhapittapradā hanti kaphagulmakṛmivraṇān // Rajni_16.120</l>\n</lg>\n<lg>\n<l>rājakṣavakaḥ kṛṣṇastīkṣṇaphalā rājarājikā rājñī /</l>\n<l>sā kṛṣṇasarṣapākhyā vijñeyā rājasarṣapākhyā ca // Rajni_16.121</l>\n</lg>\n<lg>\n<l>rājasarṣapakas tiktaḥ kaṭūṣṇo vātaśūlanut /</l>\n<l>pittadāhaprado gulmakaṇḍūkuṣṭhavraṇāpahaḥ // Rajni_16.122</l>\n</lg>\n<lg>\n<l>tīkṣṇakaśca durādharṣo rakṣoghnaḥ kuṣṭhanāśanaḥ /</l>\n<l>siddhaprayojanaḥ siddhasādhanaḥ sitasarṣapaḥ // Rajni_16.123</l>\n</lg>\n<lg>\n<l>siddhārthaḥ kaṭutiktoṣṇo vātaraktagrahāpahaḥ /</l>\n<l>tvagdoṣaśamano rucyo viṣabhūtavraṇāpahaḥ // Rajni_16.124</l>\n</lg>\n<lg>\n<l>dhānyānāṃ kañcuke śimbī bījaguptiś ca śāmbhavī /</l>\n<l>tadguptāni ca dhānyāni śimbīdhānyāni cakṣate // Rajni_16.125</l>\n</lg>\n<lg>\n<l>śyāmākaḥ śyāmakaḥ śyāmas tribījaḥ syādavipriyaḥ /</l>\n<l>sukumārī rājadhānyaṃ tṛṇabījottamaś ca saḥ // Rajni_16.126</l>\n</lg>\n<lg>\n<l>śyāmāko madhuraḥ snigdhaḥ kaṣāyo laghuśītalaḥ /</l>\n<l>vātakṛt kaphapittaghnaḥ saṃgrāhī viṣadoṣanut // Rajni_16.127</l>\n</lg>\n<lg>\n<l>kodravaḥ koradūṣaś ca kuddālo madanāgrajaḥ /</l>\n<l>sa ca deśaviśeṣeṇa nānābhedaḥ prakīrtitaḥ // Rajni_16.128</l>\n</lg>\n<lg>\n<l>kodravo madhuras tikto vraṇināṃ pathyakārakaḥ /</l>\n<l>kaphapittaharo rūkṣo mohakṛdvātalo guruḥ // Rajni_16.129</l>\n</lg>\n<l>varakaḥ sthūlakaṅguś ca rūkṣaḥ sthūlapriyaṅgukaḥ // Rajni_16.130</l>\n<l>varako madhuro rūkṣaḥ kaṣāyo vātapittakṛt // Rajni_16.131</l>\n<lg>\n<l>kaṅguṇī kaṅgunī proktā cīnakaḥ pītataṇḍulaḥ /</l>\n<l>vātalaḥ sukumāraśca sa ca nānāvidhābhidhaḥ // Rajni_16.132</l>\n</lg>\n<lg>\n<l>priyaṅgurmadhuro rucyaḥ kaṣāyaḥ svāduśītalaḥ /</l>\n<l>vātakṛt pittadāhaghno rūkṣo bhagnāsthibandhakṛt // Rajni_16.133</l>\n</lg>\n<l>nīvāro'raṇyadhānyaṃ syānmunidhānyaṃ tṛṇodbhavam // Rajni_16.134</l>\n<l>nīvāro madhuraḥ snigdhaḥ pavitraḥ pathyado laghuḥ // Rajni_16.135</l>\n<l>rāgī tu lāñchanaḥ syād bahudalakaṇiśaś ca gucchakaṇiśaś ca // Rajni_16.136</l>\n<l>tikto madhurakaṣāyaḥ śītaḥ pittāsranāśano baladaḥ // Rajni_16.137</l>\n<lg>\n<l>kurī tu tṛṇadhānyaṃ syānmadhuraṃ tadbalapradam /</l>\n<l>haritaṃ vārddhakaṃ pakvaṃ vājināṃ puṣṭidāyakam // Rajni_16.138</l>\n</lg>\n<l>ye ke ca vrīhayo bhṛṣṭāste lājā iti kīrtitāḥ // Rajni_16.139</l>\n<l>yavādayaśca ye bhṛṣṭā dhānāste parikīrtitāḥ // Rajni_16.140</l>\n<lg>\n<l>lājā ca yavadhānā ca tarpaṇī pittanāśinī /</l>\n<l>godhūmayāvanālotthāḥ kiṃcid uṣṇāśca dīpanāḥ // Rajni_16.141</l>\n</lg>\n<lg>\n<l>taptair apakvagodhūmair ākulāḥ parikīrtitāḥ /</l>\n<l>ākulā guravo vṛṣyā madhurāḥ balakāriṇaḥ // Rajni_16.142</l>\n</lg>\n<lg>\n<l>vrīhayo 'pyardhapakvāś ca taptās te pṛthukāḥ smṛtāḥ /</l>\n<l>pṛthukāḥ svādavaḥ snigdhā hṛdyā madanavardhanāḥ // Rajni_16.143</l>\n</lg>\n<lg>\n<l>pūpalā madhurāḥ proktā vṛṣyāste baladāḥ smṛtāḥ /</l>\n<l>pittahṛttarpaṇā hṛdyāḥ snigdhāste balavardhanāḥ // Rajni_16.144</l>\n</lg>\n<l>ye cānye yāvanālādyāś cipiṭās taptataṇḍulāḥ // Rajni_16.145</l>\n<l>śāleyayāvanālīyacipiṭāḥ puṣṭivardhanāḥ // Rajni_16.146</l>\n<l>ataptataṇḍulāste tu dugdhabījāḥ prakīrtitāḥ // Rajni_16.147</l>\n<l>dugdhabījā sumadhurā durjarā vīryapuṣṭidā // Rajni_16.148</l>\n<lg>\n<l>taptāstu mudgacaṇakāḥ sumanādilaṅkā sadyas tṛṣārtirucipittakṛtaś ca jagdhāḥ /</l>\n<l>vātālpadāḥ sukhakarā hy abalāśca rūkṣā hṛdyā bhavanti yuvajarjarabālakānām // Rajni_16.149</l>\n</lg>\n<lg>\n<l>mudgagodhūmacaṇakā yāvanālādayaḥ smṛtāḥ /</l>\n<l>yad ardhapakvaṃ taddhānyaṃ viṣṭambhādhmānadoṣakṛt // Rajni_16.150</l>\n</lg>\n<l>śuṣkagodhūmacūrṇaṃ tu karṇikā samudāhṛtā // Rajni_16.151</l>\n<l>sphoṭas tu caṇakādīnāṃ dāl iti parikīrtitāḥ // Rajni_16.152</l>\n<l>pakvaṃ haritalūnaṃ ca dhānyaṃ sarvaguṇāvaham // Rajni_16.153</l>\n<l>śuṣkalūnaṃ tu niḥsāraṃ rūkṣaṃ tatsattvanāśanam // Rajni_16.154</l>\n<l>koṣadhānyaṃ navaṃ balyaṃ madhuraṃ vatsaroṣitam // Rajni_16.155</l>\n<lg>\n<l>navaṃ dhānyam abhiṣyandi laghu saṃvatsaroṣitam /</l>\n<l>dvyabdoṣitaṃ laghu pathyaṃ trivarṣādabalaṃ bhavet // Rajni_16.156</l>\n</lg>\n<lg>\n<l>caṇās tu yavagodhūmatilamāṣā navā hitāḥ /</l>\n<l>purāṇā virasā rūkṣāstvahitā durjarābalāḥ // Rajni_16.157</l>\n</lg>\n<lg>\n<l>dhānyaṃ vāpitamuttamaṃ tadakhilaṃ chinnodbhavaṃ madhyamaṃ jñeyaṃ yadyadavāpitaṃ tadadhamaṃ niḥsāradoṣapradam /</l>\n<l>dagdhāyāṃ bhuvi yatnato'pi vipine ye vāpitāḥ śālayo ye ca chinnabhavā bhavanti khalu te viṇmūtrabandhapradāḥ // Rajni_16.158</l>\n</lg>\n<l>kṣārodakasamutpannaṃ dhānyaṃ śleṣmarujāpaham // Rajni_16.159</l>\n<l>susnigdhamṛttikodbhūtaṃ dhānyam ojobalāvaham // Rajni_16.160</l>\n<l>balapuṣṭiprabhāvaghnaṃ vālukāmṛttikodbhavam // Rajni_16.161</l>\n<lg>\n<l>dhānyaṃ śreṣṭhaṃ ṣaṣṭikaṃ rājabhogyaṃ māṃsaṃ tv ājaṃ taittiraṃ lāvakīyam /</l>\n<l>pānīyaṃ syāt kṛṣṇamṛtsnāsamutthaṃ kṣīrājyādau gavyamājaṃ praśastam // Rajni_16.162</l>\n</lg>\n<lg>\n<l>itthaṃ prasiddhataradhānyaguṇābhidhānavīryābhivarṇanaviśṛṅkhalavāgvilāsam /</l>\n<l>āmnāya vargam imam āśu labheta vaidyo vidyāṃ viṣaṇṇajanajīvanadānadhanyām // Rajni_16.163</l>\n</lg>\n<lg>\n<l>yāni sadā bhujyante bhuñjānajanāśca yāni bhuñjante /</l>\n<l>teṣāṃ khalu dhānyānāṃ vargo 'yaṃ bhojyavarga iti kathitaḥ // Rajni_16.164</l>\n</lg>\n<lg>\n<l>yenācāracaṇena mugdhamadhuraśrīśālinā sanmahāmānārhā bahudhānyasampaducitā saṃnīyate saṃtatam /</l>\n<l>tena śrīnṛharīśvareṇa racite nāmokticūḍāmaṇau vargo 'yaṃ sthitam eti nūtanaracano dhānyāhvayaḥ ṣoḍaśaḥ // Rajni_16.165</l>\n</lg>\n\n<lg>\n<l>Rājanighaṇṭu, Māṃsādivarga</l>\n<l>māṃsaṃ tu piśitaṃ kravyaṃ palaṃ tu rasyamasrajam /</l>\n<l>palalaṃ jāṅgalaṃ kīram āmiṣaṃ ca tad ucyate // Rajni_17.1</l>\n</lg>\n<lg>\n<l>sadyohatasya māṃsaṃ śreṣṭhaṃ hariṇādikasya yūnas tu /</l>\n<l>jñeyaṃ sugandhi pathyaṃ jāṅgaladeśasthitasya pathyatamam // Rajni_17.2</l>\n</lg>\n<lg>\n<l>bālasya vṛddhasya kṛśasya rogiṇo viṣāgnidagdhasya mṛtasya cāmbuṣu /</l>\n<l>tyājyaṃ mṛgādeḥ piśitaṃ tu tasya vigandhi śuṣkaṃ ca cirasthitaṃ ca // Rajni_17.3</l>\n</lg>\n<lg>\n<l>sarvaṃ māṃsaṃ vātavidhvaṃsi vṛṣyaṃ balyaṃ rucyaṃ bṛṃhaṇaṃ tacca māṃsam /</l>\n<l>deśasthānāccātmasaṃsthaṃ svabhāvairbhūyo nānārūpatāṃ yāti nūnam // Rajni_17.4</l>\n</lg>\n<lg>\n<l>tatrānūpīyamāṃsaṃ gavayarurumṛgakroḍagaṇḍādikānāṃ snigdhaṃ pathyaṃ ca balyaṃ laghu śaśaśikharādyudbhavaṃ jāṅgalīyam /</l>\n<l>puṣṭiṃ dīptiṃ ca datte rucikṛdatha laghu svādu sādhāraṇīyaṃ vṛṣyaṃ balyaṃ ca rucyaṃ ruruhariṇamṛgakroḍasāraṅgakāṇām // Rajni_17.5</l>\n</lg>\n<lg>\n<l>māṃsaṃ sārasahaṃsarātrivirahikrauñcādijaṃ śītalaṃ snigdhaṃ vātakaphāpahaṃ guru tataḥ svādu tridoṣāpaham /</l>\n<l>pathyaṃ lāvakatittirādijanitaṃ vṛṣyaṃ laghu syāt paraṃ cakrakrauñcamayūratittirabhavaṃ deśatrayādīdṛśam // Rajni_17.6</l>\n</lg>\n<lg>\n<l>druto vilambitaś caiva plavaś ceti gatais trayaḥ /</l>\n<l>sthānato 'pi trayas te tu bilasthalajalāśrayāḥ // Rajni_17.7</l>\n</lg>\n<lg>\n<l>punaste tu prasahanāḥ pratudā viṣkirā iti /</l>\n<l>svabhāvatastrayaḥ proktāḥ kramaśo mṛgapakṣiṇaḥ // Rajni_17.8</l>\n</lg>\n<lg>\n<l>athaiṣāṃ kramaśo lakṣmaguṇān vakṣyāmi vargaśaḥ /</l>\n<l>evaṃ navavidhāḥ proktās ta eva mṛgapakṣiṇaḥ // Rajni_17.9</l>\n</lg>\n<lg>\n<l>ajaśaśahariṇādayaḥ svayaṃ ye drutagamanā drutasaṃjñakāḥ smṛtāste /</l>\n<l>taduditapalalaṃ ca pathyabalyaṃ racayati vīryamadapradaṃ laghu syāt // Rajni_17.10</l>\n</lg>\n<lg>\n<l>gajakhaḍgamukhā mahāmṛgā nijagatyaiva vilambitāḥ smṛtāste /</l>\n<l>balakṛtpiśitaṃ ca picchalaṃ kaphakāsānilamāndyadaṃ guru syāt // Rajni_17.11</l>\n</lg>\n<lg>\n<l>sārasahaṃsabalākāś cakrakrauñcādayo jale plavanāt /</l>\n<l>plavasaṃjñāḥ kathitāste tanmāṃsaṃ gurūṣṇaṃ ca baladāyi // Rajni_17.12</l>\n</lg>\n<lg>\n<l>ahinakulaśalyagodhāmūṣakamukhyā bileśayāḥ kathitāḥ /</l>\n<l>śvāsānilakāsaharaṃ tanmāṃsaṃ pittadāhakaram // Rajni_17.13</l>\n</lg>\n<lg>\n<l>kroḍarurukuraṅgādyā vividhā ye mṛgādayaḥ /</l>\n<l>sthaleśayāstu te sarve māṃsaṃ sarvaguṇāvaham // Rajni_17.14</l>\n</lg>\n<lg>\n<l>jhaṣamakaranakrakarkaṭakūrmapramukhā jaleśayāḥ kathitāḥ /</l>\n<l>māṃsaṃ teṣāṃ tu saraṃ vṛṣyaṃ guru śiśirabalasamīrakaram // Rajni_17.15</l>\n</lg>\n<lg>\n<l>śārdūlasiṃhaśarabharkṣatarakṣumukhyā ye 'nye prasahya vinihantyabhivartayanti /</l>\n<l>te kīrtitāḥ prasahanāḥ palalaṃ tadīyam arśaḥpramehajaṭharāmayajāḍyahāri // Rajni_17.16</l>\n</lg>\n<lg>\n<l>bhoktā niṣkṛṣyāmiṣaṃ sa pratudaḥ prokto gṛdhraśyenakākādiko yaḥ /</l>\n<l>māṃsaṃ tasya svādu saṃtarpaṇaṃ ca snigdhaṃ balyaṃ pittadāhāsradāyi // Rajni_17.17</l>\n</lg>\n<lg>\n<l>bhakṣyāśca kukkuṭakapotakatittirādyāḥ kṣauṇīṃ vilikhya nakharaiḥ khalu vartayanti /</l>\n<l>te viṣkirāḥ prakathitāḥ piśitaṃ tadīyaṃ vṛṣyaṃ kaṣāyamadhuraṃ śiśiraṃ ca rucyam // Rajni_17.18</l>\n</lg>\n<lg>\n<l>ayameva guṇo jñeyaḥ pakṣiṇāṃ ca yathākramam /</l>\n<l>sarvasthānaviśeṣeṇa saṃkhyā ca gatir ucyate // Rajni_17.19</l>\n</lg>\n<lg>\n<l>yatra sthitā ye gatito 'pi deśādanyatra yātā mṛgapakṣimukhyāḥ /</l>\n<l>svasvocitasthānanivartanena māṃse 'pi teṣāṃ guṇaparyayāḥ syuḥ // Rajni_17.20</l>\n</lg>\n<l>māṃsaṃ khaḍgamṛgotthaṃ tu balakṛd bṛṃhaṇaṃ guru // Rajni_17.21</l>\n<l>gavayasyāmiṣaṃ balyaṃ rucyaṃ vṛṣyaṃ ca bṛṃhaṇam // Rajni_17.22</l>\n<l>rurukravyaṃ guru snigdhaṃ mandavahnibalapradam // Rajni_17.23</l>\n<l>apūtaṃ gobhavaṃ kravyaṃ guru vātakaphapradam // Rajni_17.24</l>\n<l>vanamahiṣāmiṣaṃ syād īṣallaghu dīpanaṃ ca baladāyi // Rajni_17.25</l>\n<l>grāmīṇamahiṣamāṃsaṃ snigdhaṃ nidrākaraṃ ca pittaharam // Rajni_17.26</l>\n<lg>\n<l>hastikravyaṃ guru snigdhaṃ vātalaṃ śleṣmakārakam /</l>\n<l>bahupuṣṭipradaṃ caiva durjaraṃ mandavahnidam // Rajni_17.27</l>\n</lg>\n<lg>\n<l>aśvamāṃsaṃ bhaved uṣṇaṃ vātaghnaṃ baladaṃ laghu /</l>\n<l>pittadāhapradaṃ nṛṇāṃ tad etaccātisevanāt // Rajni_17.28</l>\n</lg>\n<lg>\n<l>uṣṭramāṃsaṃ tu śiśiraṃ tridoṣaśamanaṃ laghu /</l>\n<l>balapuṣṭipradaṃ rucyaṃ madhuraṃ vīryavardhanam // Rajni_17.29</l>\n</lg>\n<lg>\n<l>gardabhaprabhavaṃ māṃsaṃ kiṃcid guru balapradam /</l>\n<l>rucyaṃ tu vanyajaṃ śaityaṃ bahuvīryabalapradam // Rajni_17.30</l>\n</lg>\n<l>eṇasya māṃsaṃ laghuśītavṛṣyaṃ tridoṣahṛt ṣaḍrasajaṃ ca rucyam // Rajni_17.31</l>\n<l>kuraṅgamāṃsaṃ madhuraṃ ca tadvat kaphāpahaṃ māṃsadapittanāśi // Rajni_17.32</l>\n<l>sāraṅgaṃ jāṅgalaṃ snigdhaṃ madhuraṃ laghu vṛṣyakam // Rajni_17.33</l>\n<l>śikharīsambhavaṃ māṃsaṃ laghu hṛdyaṃ balapradam // Rajni_17.34</l>\n<l>varāhamāṃsaṃ guru vātahāri vṛṣyaṃ balasvedakaraṃ vanottham // Rajni_17.35</l>\n<l>tasmādguru grāmavarāhamāṃsaṃ tanoti medo balavīryavṛddhim // Rajni_17.36</l>\n<lg>\n<l>śaraśṛṅgasya māṃsaṃ tu guru snigdhaṃ kaphapradam /</l>\n<l>balyaṃ vṛṣyakaraṃ puṣṭikiṃcidvātakaraṃ param // Rajni_17.37</l>\n</lg>\n<lg>\n<l>chāgamāṃsaṃ laghu snigdhaṃ nātiśītaṃ rucipradam /</l>\n<l>nirdoṣaṃ vātapittaghnaṃ madhuraṃ balapuṣṭidam // Rajni_17.38</l>\n</lg>\n<lg>\n<l>chāgapotabhavaṃ māṃsaṃ laghu śītaṃ pramehajit /</l>\n<l>īṣallaghu balaṃ datte tad eva tṛṇacāriṇaḥ // Rajni_17.39</l>\n</lg>\n<l>aurabhraṃ madhuraṃ śītaṃ guru viṣṭambhi bṛṃhaṇam // Rajni_17.40</l>\n<l>āvikaṃ madhuraṃ māṃsaṃ kiṃcid guru balapradam // Rajni_17.41</l>\n<l>śalyamāṃsaṃ guru snigdhaṃ dīpanaṃ śvāsakāsajit // Rajni_17.42</l>\n<l>picchilaṃ nākulaṃ māṃsaṃ vātaghnaṃ śleṣmapittakṛt // Rajni_17.43</l>\n<l>godhāmāṃsaṃ tu vātaghnaṃ śvāsakāsaharaṃ ca tat // Rajni_17.44</l>\n<l>śaśamāṃsaṃ tridoṣaghnaṃ dīpanaṃ śvāsakāsajit // Rajni_17.45</l>\n<lg>\n<l>anye bileśayā ye syuḥ kokaḍondurukādayaḥ /</l>\n<l>māṃsaṃ ca garhitaṃ teṣāṃ māndyaṃ gauravadurjaram // Rajni_17.46</l>\n</lg>\n<l>āraṇyakukkuṭakravyaṃ hṛdyaṃ śleṣmaharaṃ laghu // Rajni_17.47</l>\n<l>grāmyakukkuṭajaṃ snigdhaṃ vātahṛd dīpanaṃ guru // Rajni_17.48</l>\n<l>hārītapalalaṃ svādu kaphapittāsradoṣajit // Rajni_17.49</l>\n<l>vardhanaṃ vīryabalayostadvadeva kapotajam // Rajni_17.50</l>\n<lg>\n<l>pārāvatapalaṃ snigdhaṃ madhuraṃ guru śītalam /</l>\n<l>pittāsradāhanudbalyaṃ tathānyad vīryavṛddhidam // Rajni_17.51</l>\n</lg>\n<lg>\n<l>snigdhaṃ tittirijaṃ māṃsaṃ laghu vīryabalapradam /</l>\n<l>kaṣāyaṃ madhuraṃ śītaṃ tridoṣaśamanaṃ param // Rajni_17.52</l>\n</lg>\n<l>tadvacca lāvakaṃ māṃsaṃ pathyaṃ grāhi laghu smṛtam // Rajni_17.53</l>\n<l>tadvacca vartakamāṃsaṃ nirdoṣaṃ vīryapuṣṭidam // Rajni_17.54</l>\n<l>caṭakāyāḥ palaṃ śītaṃ laghu vṛṣyaṃ balapradam // Rajni_17.55</l>\n<l>tadvaccāraṇyacaṭakakravyaṃ laghu ca pathyadam // Rajni_17.56</l>\n<l>caṭakācchītalaṃ rucyaṃ vṛṣyaṃ kāpiñjalāmiṣam // Rajni_17.57</l>\n<l>tadvaccakorajaṃ māṃsaṃ vṛṣyaṃ ca balapuṣṭidam // Rajni_17.58</l>\n<lg>\n<l>kravyaṃ tu cakravākasya laghu snigdhaṃ balapradam /</l>\n<l>vahnikṛt sarvaśūlaghnam uṣṇaṃ vātāmayāpaham // Rajni_17.59</l>\n</lg>\n<lg>\n<l>sārasasya tu māṃsaṃ ca madhurāmlakaṣāyakam /</l>\n<l>mahātīsārapittaghnaṃ grahaṇyarśorujāpaham // Rajni_17.60</l>\n</lg>\n<l>snigdhahimaṃ guru vṛṣyaṃ māṃsaṃ jalapakṣiṇāṃ tu vātaharam // Rajni_17.61</l>\n<l>teṣvapi ca haṃsamāṃsaṃ vṛṣyatamaṃ timiraharaṇaṃ ca // Rajni_17.62</l>\n<lg>\n<l>anye bakabalākādyā guravo māṃsabhakṣaṇāt /</l>\n<l>anuktaṃ tu mṛgādīnāṃ māṃsaṃ grāhyaṃ hitādiṣu // Rajni_17.63</l>\n</lg>\n<lg>\n<l>matsyāḥ snigdhoṣṇaguravo vātaghnā raktapittadāḥ /</l>\n<l>tatra kāṃścidapi brūmo viśeṣaguṇalakṣaṇān // Rajni_17.64</l>\n</lg>\n<lg>\n<l>rohito gargaro bhīrur bālako barbarastathā /</l>\n<l>chāgalo raktamatsyo 'tha mahiṣaś cāvilas tathā // Rajni_17.65</l>\n</lg>\n<lg>\n<l>vātūko 'lomaśā cāpi jñeyā karṇavaśādayaḥ /</l>\n<l>lakṣyalakṣaṇavīryādīn kathayāmi yathākramam // Rajni_17.66</l>\n</lg>\n<lg>\n<l>kṛṣṇaḥ śalkī śvetakukṣistu matsyo yaḥ śreṣṭho'sau rohito vṛttavaktraḥ /</l>\n<l>koṣṇaṃ balyaṃ rohitasyāpi māṃsaṃ vātaṃ hanti snigdhamāpnoti vīryam // Rajni_17.67</l>\n</lg>\n<lg>\n<l>yaḥ pītavarṇo 'pi ca picchilāṅgaḥ pṛṣṭhe tu rekhābahulaḥ saśalkaḥ /</l>\n<l>sa gargaro barbaranādarūkṣo jaḍaś ca śītaḥ kaphavātadāyī // Rajni_17.68</l>\n</lg>\n<lg>\n<l>pṛṣṭhe pakṣau dvau gale pucchakaṃ cet sarpābhaḥ syāt phūtkṛto vṛttatuṇḍaḥ /</l>\n<l>jñeyaḥ śalkī matsyako bhīruruktaḥ snigdho vṛṣyo durjaro vātakārī // Rajni_17.69</l>\n</lg>\n<lg>\n<l>nātisthūlo vṛttavaktro'pi śasto dhatte dantān śmaśrulo dīrghakāyaḥ /</l>\n<l>saṃdhyāyāṃ vā rātriśeṣe ca varyaḥ prokto bālaḥ pathyabalyaḥ suvṛṣyaḥ // Rajni_17.70</l>\n</lg>\n<lg>\n<l>pṛṣṭhe kukṣau kaṇṭakī dīrghatuṇḍaḥ sarpābho yaḥ so 'pyayaṃ barbarākhyaḥ /</l>\n<l>vātāṭopaṃ so 'pi datte jaḍaś ca balyaḥ snigdho durjaro vīryakārī // Rajni_17.71</l>\n</lg>\n<lg>\n<l>śvetaṃ sukāyaṃ samadīrghavṛttaṃ niḥśalkakaṃ chāgalakaṃ vadanti /</l>\n<l>nale dvikaṇṭaḥ kila tasya pṛṣṭhe kaṇṭaḥ supathyo rucido balapradaḥ // Rajni_17.72</l>\n</lg>\n<lg>\n<l>yo raktāṅgo nātidīrgho na cālpo nātisthūlo raktamatsyaḥ sa coktaḥ /</l>\n<l>śīto rucyaḥ puṣṭikṛddīpano'sau nāśaṃ dhatte kiṃca doṣatrayasya // Rajni_17.73</l>\n</lg>\n<lg>\n<l>yaḥ kṛṣṇo dīrghakāyaḥ syāt sthūlaśalko balādhikaḥ /</l>\n<l>matsyo mahiṣanāmāsau dīpano balavīryadaḥ // Rajni_17.74</l>\n</lg>\n<lg>\n<l>śuklāṅgas tāmrapakṣo yaḥ svalpāṅgaś cāvilāhvayaḥ /</l>\n<l>surucyo madhuro balyo guṇāḍhyo vīryapuṣṭidaḥ // Rajni_17.75</l>\n</lg>\n<lg>\n<l>yaḥ sthūlāṅgo māhiṣākārako yas tālusthāne nīrajābhāṃ dadhāti /</l>\n<l>śalkaṃ sthūlaṃ yasya vātūkako 'sau datte vīryaṃ dīpanaṃ vṛṣyadāyī // Rajni_17.76</l>\n</lg>\n<lg>\n<l>vitastimānaḥ śvetāṅgaḥ sūkṣmaśalkaḥ sudīpanaḥ /</l>\n<l>alomaśāhvayo matsyo balavīryāṅgapuṣṭidaḥ // Rajni_17.77</l>\n</lg>\n<l>yo vṛttagaulyaḥ kṛṣṇāṅgaḥ śalkī karṇavaśābhidhaḥ // Rajni_17.78</l>\n<l>dīpanaḥ pācanaḥ pathyo vṛṣyo 'sau balapuṣṭidaḥ // Rajni_17.79</l>\n<lg>\n<l>niḥśalkā ninditā matsyāḥ sarve śalkayutā hitāḥ /</l>\n<l>vapuḥsthairyakarā vīryabalapuṣṭivivardhanāḥ // Rajni_17.80</l>\n</lg>\n<lg>\n<l>hradakulyājaladhinirjharataḍāgavāpījale ca ye matsyāḥ /</l>\n<l>te tu jaḍā nādeyā yathottaraṃ laghutarāstu nādeyāḥ // Rajni_17.81</l>\n</lg>\n<lg>\n<l>kṣārāmbumatsyā guravo 'sradāhadā viṣṭambhadāste lavaṇārṇavādijāḥ /</l>\n<l>tānaśnatāṃ svādujalasthitā api jñeyā jaḍāste'pi tathā śṛtānimān // Rajni_17.82</l>\n</lg>\n<lg>\n<l>śailāṭavīnagarabhūjalacāriṇo ye ye ke 'pi sattvanivahāḥ khalu saptasaṃkhyāḥ /</l>\n<l>tanmāṃsamatra na vitathyam athābhyadhāyi granthasya vistarabhayācca navopayogāt // Rajni_17.83</l>\n</lg>\n<lg>\n<l>pakvaṃ māṃsaṃ hitaṃ sarvaṃ balavīryavivardhanam /</l>\n<l>bhṛṣṭamāṃsaṃ vidāhi syādasravātādidoṣakṛt // Rajni_17.84</l>\n</lg>\n<lg>\n<l>pūrvārdhaṃ puruṣasya tadgurutaraṃ paścārdhabhāgaḥ striyāḥ strī gurvī kila gurviṇī yadi tathā yoṣicca tulyā laghuḥ /</l>\n<l>pakṣī cetpuruṣo laghuḥ śṛṇu śiraḥskandhorupṛṣṭhe kramāt māṃsaṃ yacca kaṭisthitaṃ tadakhilaṃ gurveva sarvātmanā // Rajni_17.85</l>\n</lg>\n<l>rasaraktādidhātūnāṃ guruḥ syāduttarottaram meḍhravṛkkayakṛnmāṃsaṃ vārṣaṇaṃ cātimātrataḥ // Rajni_17.86</l>\n<lg>\n<l>itthaṃ pratisthalavilāmbunabhaḥpracāraprāṇyaṅgamāṃsaguṇanirṇayapūrṇam enam /</l>\n<l>vargaṃ vicārya bhiṣajā viniyujyamāno bhuktvāśanaṃ na vikṛtiṃ samupaiti martyaḥ // Rajni_17.87</l>\n</lg>\n<lg>\n<l>yasyāsīt samitidvipādhipabṛhatkumbhāntarasthāmiṣaprāyābhyāsapipāsayeva taruṇī netrāmbudhārā dviṣām /</l>\n<l>tasyāyaṃ puruṣapratāpasuhṛdaḥ śrīmannṛsiṃheśitur vargaḥ saptadaśo niṣīdati kṛtau nāmādicūḍāmaṇau // Rajni_17.88</l>\n</lg>\n\n<lg>\n<l>Rājanighaṇṭu, Manuṣyādivargaḥ</l>\n<l>manuṣyā mānuṣā martyā manujā mānavā narāḥ /</l>\n<l>dvipādāś cetanā bhūsthā bhūmijā bhūspṛśo viśaḥ // Rajni_18.1</l>\n</lg>\n<lg>\n<l>puruṣaḥ pūruṣo nā ca naraḥ pañcajanaḥ pumān /</l>\n<l>arthāśrayo 'dhikārī syāt karmārhaś ca jano 'rthavān // Rajni_18.2</l>\n</lg>\n<lg>\n<l>strī yoṣidvanitābalā sunayanā nārī ca sīmantinī rāmā vāmadṛgaṅganā ca lalanā kāntā puraṃdhrī vadhūḥ /</l>\n<l>subhrūḥ sā varavarṇinī ca sutanustanvī tanuḥ kāminī tanvaṅgī ramaṇī kuraṅganayanā bhīruḥ priyā bhāminī // Rajni_18.3</l>\n</lg>\n<lg>\n<l>yoṣinmahelā mahilā vilāsinī nitambinī sāpi ca mattakāśinī /</l>\n<l>janī sunetrā pramadā ca sundarī syād añcitabhrūr lalitā vilāsinī // Rajni_18.4</l>\n</lg>\n<lg>\n<l>māninī ca varārohā natāṅgī ca natodarā /</l>\n<l>pratīpadarśinī śyāmā kāminī darśanī ca sā // Rajni_18.5</l>\n</lg>\n<l>bhartā patirvaraḥ kāntaḥ pariṇetā priyo gṛhī // Rajni_18.6</l>\n<l>bhāryā patnī priyā jāyā dārāśca gṛhiṇī ca sā // Rajni_18.7</l>\n<lg>\n<l>napuṃsakaṃ bhavet klībaṃ tṛtīyā prakṛtistathā /</l>\n<l>ṣaṇḍḥaḥ paṇḍaśca nārī tu poṭā strīpuṃsalakṣaṇā // Rajni_18.8</l>\n</lg>\n<l>atha rājñī ca paṭṭārhā mahiṣī rājavallabhā // Rajni_18.9</l>\n<l>bhoginyo 'nyā vilāsinyaḥ saṃbhuṅkte yāstu pārthivaḥ // Rajni_18.10</l>\n<l>rājabhogyāḥ sumukhyo yāstā bhaṭṭinya iti smṛtāḥ // Rajni_18.11</l>\n<l>veśyā tu gaṇikā bhogyā vārastrī smaradīpikā // Rajni_18.12</l>\n<l>brahmā tu brāhmaṇo vipraḥ ṣaṭkarmā ca dvijottamaḥ // Rajni_18.13</l>\n<l>rājā tu sārvabhaumaḥ syāt pārthivaḥ kṣatriyo nṛpaḥ // Rajni_18.14</l>\n<l>vaiśyastu vyavahartā viḍ vārttiko vāṇijo vaṇik // Rajni_18.15</l>\n<l>śūdraḥ pajjaścaturthaḥ syāt dvijadāsa upāsakaḥ // Rajni_18.16</l>\n<lg>\n<l>vipraḥ kṣatro vaiśyaśūdrau ca varṇāścatvāro'mī tatra pūrve dvijāḥ syuḥ /</l>\n<l>eṣāmeva prātilomyānulomyājjāyante'nyā jātayaḥ saṃkareṇa // Rajni_18.17</l>\n</lg>\n<lg>\n<l>bālaḥ pāko'rbhako garbhaḥ potakaḥ pṛthukaḥ śiśuḥ /</l>\n<l>śāvo 'rbho bāliśo ḍimbho vaṭur māṇavako mataḥ // Rajni_18.18</l>\n</lg>\n<lg>\n<l>jāto 'rbhakaḥ pakṣadinena māsataḥ pākastribhistairatha potakābhidhaḥ /</l>\n<l>ṣaḍbhistu māsaiḥ pṛthuko'bdataḥ śiśus tribhir vaṭur māṇavakaś ca saptabhiḥ // Rajni_18.19</l>\n</lg>\n<lg>\n<l>bālo'bdaiḥ pañcadaśabhiḥ kumārastriṃśatā smṛtaḥ /</l>\n<l>yuvā pañcāśatā varṣair vṛddhaḥ syādata uttaraiḥ // Rajni_18.20</l>\n</lg>\n<lg>\n<l>kaumāraṃ pañcamābdāntaṃ paugaṇḍaṃ daśamāvadhi /</l>\n<l>kaiśoram ā pañcadaśād yauvanaṃ tu tataḥ param // Rajni_18.21</l>\n</lg>\n<lg>\n<l>yuvā vayaḥsthas taruṇo vṛddhastu sthaviro jaran /</l>\n<l>pravayā yātayāmaśca jīno jīrṇaś ca jarjaraḥ // Rajni_18.22</l>\n</lg>\n<l>bālottānaśayā ḍimbhā stanapā ca stanaṃdhayī // Rajni_18.23</l>\n<l>kanyā kumārī gaurī tu nagnikānāgatārtavā // Rajni_18.24</l>\n<lg>\n<l>sā madhyamā vayaḥsthā ca yuvatī sustanī ca sā /</l>\n<l>ciraṇṭī suvayāḥ śyāmā prauḍhā dṛṣṭarajāśca sā // Rajni_18.25</l>\n</lg>\n<l>gurviṇyāpannasattvā syād antarvatnī ca garbhiṇī // Rajni_18.26</l>\n<l>niṣphalā jaratī vṛddhā sthavirā ca gatārtavā // Rajni_18.27</l>\n<l>puṣpitā malinā mlānā pāṃśulā ca rajasvalā // Rajni_18.28</l>\n<l>vandhyāvakeśinī śūnyā moghapuṣpā vṛthārtavā // Rajni_18.29</l>\n<lg>\n<l>tanus tanūḥ saṃhananaṃ śarīraṃ kalevaraṃ kṣetravapuḥpurāṇi /</l>\n<l>gātraṃ ca mūrtir ghanakāyadehāv aṣṭāṅgapīḍāni ca vigrahaś ca // Rajni_18.30</l>\n</lg>\n<l>aṅgamaṃsaḥ pratīkaś cāpaghano 'vayavo 'pi ca // Rajni_18.31</l>\n<lg>\n<l>śiraḥ śīrṣakamuṇḍaṃ ca mūrdhā mauliśca mastakam /</l>\n<l>varāṅgam uttamāṅgaṃ ca kapālaṃ keśabhṛt smṛtam // Rajni_18.32</l>\n</lg>\n<lg>\n<l>keśāḥ śirasijā vālāḥ kuntalā mūrdhajāḥ kacāḥ /</l>\n<l>cikurāḥ karuhāś cātha tadveṣṭāḥ kavarīmukhāḥ // Rajni_18.33</l>\n</lg>\n<lg>\n<l>dṛgdṛṣṭir locanaṃ netraṃ cakṣurnayanamambakam /</l>\n<l>īkṣaṇaṃ grahaṇaṃ cākṣi darśanaṃ ca vilocanam // Rajni_18.34</l>\n</lg>\n<lg>\n<l>apāṅgo netraparyanto nayanopānta ityapi /</l>\n<l>tayormadhyagatā tārā bimbinī ca kanīnikā // Rajni_18.35</l>\n</lg>\n<lg>\n<l>bhālaṃ lalāṭamalikaṃ kathayanti godhir bhrūś cillikā ca nayanordhvagaromarājiḥ /</l>\n<l>madhyaṃ tayorbhavati kūrcamatha śrutistu śrotaḥ śravaḥ śravaṇakarṇavacograhāśca // Rajni_18.36</l>\n</lg>\n<lg>\n<l>oṣṭho'dharo dantavāso dantavastraṃ radacchadaḥ /</l>\n<l>tayorubhayato deśau yau prāntau sṛkkaṇī ca tau // Rajni_18.37</l>\n</lg>\n<l>ghrāṇaṃ gandhavaho ghoṇā siṅghiṇī nāsikā ca sā // Rajni_18.38</l>\n<l>śaṅkhaḥ karṇasamīpaḥ syāt śiṅghāṇaṃ nāsikāmale // Rajni_18.39</l>\n<l>tuṇḍamāsyaṃ mukhaṃ vaktraṃ vadanaṃ lapanānane // Rajni_18.40</l>\n<l>oṣṭhādharastu cibukaṃ gaṇḍo gallaḥ kapolakaḥ // Rajni_18.41</l>\n<l>hanūs tadūrdhvaṃ daśanāśca dantā dvijā radāste radanāstathoktāḥ // Rajni_18.42</l>\n<l>jihvā rasajñā rasanā ca soktā syātkākudaṃ tālu ca tālukaṃ ca // Rajni_18.43</l>\n<l>tadūrdhvaṃ sūkṣmajihvā yā ghaṇṭikā lambikā ca sā // Rajni_18.44</l>\n<l>anyādhomūlajihvā syāt pratijihvopajihvikā // Rajni_18.45</l>\n<l>avaṭustu śiraḥpaścātsaṃdhir ghāṭā kṛkāṭikā // Rajni_18.46</l>\n<l>grīvā ca kaṃdharā kaṃdhiḥ śirodhiśca śirodharā // Rajni_18.47</l>\n<l>kaṇṭho galo nigālo'tha ghaṇṭikā galaśuṇṭhikā // Rajni_18.48</l>\n<l>dhamanī tu śirāṃse tu skandho'dhaḥśikharaṃ tathā // Rajni_18.49</l>\n<l>tasya saṃdhis tu jatru syātkakṣā dormūlasaṃjñakā // Rajni_18.50</l>\n<l>tadadhastādbhavetpārśvaṃ pṛṣṭhaṃ paścāttanoḥ smṛtam // Rajni_18.51</l>\n<l>dor doṣā ca praveṣṭaśca bāhurbāhā bhujo bhujā // Rajni_18.52</l>\n<l>pāṇis tu pañcaśākhaḥ syāt karo hastaḥ śayastathā // Rajni_18.53</l>\n<l>karamūle maṇibandho bhujamadhye kūrparaḥ kaphoṇiśca // Rajni_18.54</l>\n<l>tasmādadhaḥ prakoṣṭhaḥ pragaṇḍakaḥ kūrparāṃsamadhyaṃ syāt // Rajni_18.55</l>\n<lg>\n<l>aṅgulyaḥ karaśākhāḥ syuḥ pradeśinyāṃ tu tarjanī /</l>\n<l>paruḥ syādaṅgulīsaṃdhiḥ parvasaṃdhiś ca kathyate // Rajni_18.56</l>\n</lg>\n<lg>\n<l>athāṅguṣṭhapradeśinyau madhyamānāmikā tathā /</l>\n<l>kaniṣṭhā ceti pañca syuḥ krameṇāṅgulayaḥ smṛtāḥ // Rajni_18.57</l>\n</lg>\n<lg>\n<l>kāmāṅkuśāḥ kararuhāḥ karajā nakharā nakhāḥ /</l>\n<l>pāṇijāṅgulīsambhūtāḥ punarbhavapunarnavāḥ // Rajni_18.58</l>\n</lg>\n<lg>\n<l>karasyādhaḥ prapāṇiḥ syādūrdhvaṃ karatalaṃ smṛtam /</l>\n<l>rekhāḥ sāmudrike jñeyāḥ śubhāśubhanivedikāḥ // Rajni_18.59</l>\n</lg>\n<l>stanorasijavakṣojapayodharakucās tathā // Rajni_18.60</l>\n<l>stanāgraṃ cūcukaṃ vṛttaṃ śikhā stanamukhaṃ ca tat // Rajni_18.61</l>\n<l>vakṣo vatsamuraḥ kroḍo hṛdayaṃ hṛdbhujāntaram // Rajni_18.62</l>\n<l>kukṣiḥ piciṇḍo jaṭharaṃ tundaṃ syādudaraṃ ca tat // Rajni_18.63</l>\n<l>jīvasthānaṃ tu marma syātkaṭiprānte trikaṃ smṛtam // Rajni_18.64</l>\n<lg>\n<l>nābhiḥ syād udarāvartas tato 'dho vastirucyate /</l>\n<l>vastiśca vātaśīrṣaṃ syād garbhasthānaṃ ca tat striyāḥ // Rajni_18.65</l>\n</lg>\n<l>garbhāśayo jarāyuśca garbhādhāraśca ca smṛtaḥ // Rajni_18.66</l>\n<l>nābhistanāntaraṃ jantorāmāśayaḥ iti smṛtaḥ // Rajni_18.67</l>\n<l>pakvāśayo hy adho nābhervastirmūtrāśayaḥ smṛtaḥ // Rajni_18.68</l>\n<lg>\n<l>kaṭiḥ kakudmatī śroṇī nitambaśca kaṭīrakam /</l>\n<l>ārohaṃ śroṇiphalakaṃ kalatraṃ rasanāpadam // Rajni_18.69</l>\n</lg>\n<l>nitambaścaramaṃ śroṇeḥ strīṇāṃ jaghanamagrataḥ // Rajni_18.70</l>\n<lg>\n<l>kakundarau tu sarveṣāṃ syātāṃ jaghanakūpakau /</l>\n<l>kaṭiprothau sphicau pāyur gudāpānaṃ tadāsanam // Rajni_18.71</l>\n</lg>\n<l>gudamuṣkadvayormadhye yo bhāgaḥ sa bhagaḥ smṛtaḥ // Rajni_18.72</l>\n<l>muṣko'ṇḍamaṇḍakoṣaśca vṛṣaṇo bījapeśikā // Rajni_18.73</l>\n<l>śiśnaṃ śephaśca liṅgaṃ ca meḍhraṃ sādhanamehane // Rajni_18.74</l>\n<l>yonirbhago varāṅgaṃ syādupasthaṃ smaramandiram // Rajni_18.75</l>\n<lg>\n<l>ūrū tu sakthinī śroṇisakthnoḥ saṃdhis tu vaṅkṣaṇaḥ /</l>\n<l>jaṅghorūmadhyaparva syājjānvaṣṭhīvacca cakrikā // Rajni_18.76</l>\n</lg>\n<l>jaṅghā tu prasṛtā jñeyā tanmadhye piṇḍikā tathā // Rajni_18.77</l>\n<l>jaṅghāṅghrisaṃdhigranthau tu ghuṭikā gulpha ityapi // Rajni_18.78</l>\n<l>gulphasyādhastu pārṣṇiḥ syāt padāgraṃ prapadaṃ matam // Rajni_18.79</l>\n<l>vikramaścaraṇaḥ pādaḥ pādāṅghriś ca padaṃ kramaḥ // Rajni_18.80</l>\n<l>kroḍamaṅkastathotsaṅgaḥ prāgbhāgo vapuṣaḥ smṛtaḥ // Rajni_18.81</l>\n<lg>\n<l>karo bhavet saṃhitavistṛtāṅgulas talaś capeṭaḥ pratalaḥ prahastakaḥ /</l>\n<l>muṣṭirbhavet saṃhṛtapiṇḍitāṅgulāv ākuñcito 'gre prasṛtaḥ prakīrtitaḥ // Rajni_18.82</l>\n</lg>\n<lg>\n<l>syāt tarjanī madhyamikā tv anāmikā kaniṣṭhikāṅguṣṭhayutā yadā tadā /</l>\n<l>prādeśatālābhidhagosravas tathā vitastir atyartham iha kramādiyam // Rajni_18.83</l>\n</lg>\n<l>hastas tu vistṛte pāṇāv ā madhyāṅgulikūrparam // Rajni_18.84</l>\n<l>baddhamuṣṭau saratniḥ syād aratnir akaniṣṭhakaḥ // Rajni_18.85</l>\n<lg>\n<l>vyāmaḥ sahastayoḥ syāttu tiryagbāhvoryadantaram /</l>\n<l>ūrdhvaṃ vistṛtadoṣpāṇir nṛmānaṃ pauruṣaṃ viduḥ // Rajni_18.86</l>\n</lg>\n<l>jīvasthānaṃ tu marma syājjīvāgāraṃ tad ucyate // Rajni_18.87</l>\n<l>marmasthānaṃ ca tatproktaṃ bhrūmadhyādiṣvanekadhā // Rajni_18.88</l>\n<lg>\n<l>bhrūmadhyakaṇḍagalaśaṅkhakacāṃsapṛṣṭhagrīvāgudāṇḍapadapāṇiyugāsthisaṃdhīn /</l>\n<l>vaidyāḥ śarekṣaṇamitāni vadanti marmasthānāni cāṅgagatināśakarāṇi martye // Rajni_18.89</l>\n</lg>\n<l>lālā bhavenmukhasrāvaḥ sṛṇikā syandinī ca sā // Rajni_18.90</l>\n<l>svedo gharmaśca gharmāmbho dūṣikā netrayormalam // Rajni_18.91</l>\n<lg>\n<l>malaṃ viṣṭhā purīṣaṃ ca viṭ kiṭṭaṃ pūtikaṃ ca tat /</l>\n<l>mūtraṃ tu guhyaniṣyandaḥ prasrāvaḥ sravaṇaṃ sravaḥ // Rajni_18.92</l>\n</lg>\n<l>valī carmataraṃgaḥ syāt tvagūrmis tvaktaraṃgakaḥ // Rajni_18.93</l>\n<l>palitaṃ ca jarā lakṣma keśaśauklyaṃ ca tadbhavet // Rajni_18.94</l>\n<lg>\n<l>rasāsṛṅmāṃsamedo'sthimajjānaḥ śukrasaṃyutāḥ /</l>\n<l>śarīrasthairyadāḥ samyak vijñeyāḥ sapta dhātavaḥ // Rajni_18.95</l>\n</lg>\n<lg>\n<l>rasastu rasikā proktā svedamātā vapuḥsravaḥ /</l>\n<l>carmāmbhaścarmasāraśca raktasūr asramātṛkā // Rajni_18.96</l>\n</lg>\n<lg>\n<l>raktāsraṃ rudhiraṃ tvagjaṃ kīlālakṣatajāni tu /</l>\n<l>śoṇitaṃ lohitaṃ cāsṛk śoṇaṃ lohaṃ ca carmajam // Rajni_18.97</l>\n</lg>\n<lg>\n<l>māṃsaṃ tu piśitaṃ kravyaṃ palaṃ tu rasyam asrajam /</l>\n<l>palalaṃ jāṅgalaṃ kīram āmiṣaṃ ca tad ucyate // Rajni_18.98</l>\n</lg>\n<l>medas tu māṃsasāraḥ syānmāṃsasneho vasā vapā // Rajni_18.99</l>\n<l>medojam asthidhātuḥ syāt kulyaṃ kīkasakaṃ ca tat // Rajni_18.100</l>\n<lg>\n<l>asthisāras tu majjā syāt tejo bījaṃ tathāsthijam /</l>\n<l>jīvanaṃ dehasāraśca tathāsthisnehasaṃjñakam // Rajni_18.101</l>\n</lg>\n<lg>\n<l>śukraṃ puṃstvaṃ reto bījaṃ vīryaṃ ca pauruṣaṃ kathitam /</l>\n<l>indriyamannavikāro majjaraso harṣaṇaṃ balaṃ caiva // Rajni_18.102</l>\n</lg>\n<lg>\n<l>rasādasraṃ tato māṃsaṃ māṃsānmedo'sthi tadbhavam /</l>\n<l>asthno majjā tataḥ śukram ittham eṣāṃ janikramaḥ // Rajni_18.103</l>\n</lg>\n<l>tilakaṃ kloma mastiṣkaṃ snehas tu mastakodbhavaḥ // Rajni_18.104</l>\n<l>antraṃ purī tad ākhyātaṃ plīhā gulma iti smṛtaḥ // Rajni_18.105</l>\n<lg>\n<l>vasā tu vasnasā snāyurvatsoktā dehavalkalam /</l>\n<l>sā tvak [... 10 Zeichen] // Rajni_18.106</l>\n</lg>\n<lg>\n<l>śirodhijā manyā dhamanī dharaṇī dharā /</l>\n<l>tantukī jīvitajñā ca nāḍī siṃhī ca kīrtitā // Rajni_18.107</l>\n</lg>\n<l>kaṇḍarā tu mahāsnāyurmahānāḍī ca sā smṛtā // Rajni_18.108</l>\n<lg>\n<l>śarīrāsthi tu kaṅkālaṃ syātkaraṅko'sthipañjaraḥ /</l>\n<l>srotāṃsi khāni chidrāṇi kālakhaṇḍaṃ yakṛnmatam // Rajni_18.109</l>\n</lg>\n<lg>\n<l>śiro'sthi tu karoṭiḥ syāt śirastrāṇaṃ tu śīrṣakam /</l>\n<l>tat khaṇḍaṃ kharparaṃ prāhuḥ kapālaṃ ca tad īritam // Rajni_18.110</l>\n</lg>\n<l>pṛṣṭhāsthi tu kaseruḥ syātśākhāsthi nalakaṃ smṛtam // Rajni_18.111</l>\n<l>pārśvāsthi parśukā proktamiti dehāṅganirṇayaḥ // Rajni_18.112</l>\n<lg>\n<l>ātmā śarīrī kṣetrajñaḥ pudgalaḥ prāṇa īśvaraḥ /</l>\n<l>jīvo vibhuḥ pumānīśaḥ sarvajñaḥ śambhuravyayaḥ // Rajni_18.113</l>\n</lg>\n<l>pradhānaṃ prakṛtirmāyā śaktiścaitanyamityapi // Rajni_18.114</l>\n<l>ahaṃkāro 'bhimānaḥ syād ahaṃtāhaṃmatis tathā // Rajni_18.115</l>\n<l>mānasaṃ hṛdayaṃ svāntaṃ cittaṃ ceto manaśca hṛt // Rajni_18.116</l>\n<l>sattvaṃ rajastamaśceti proktāḥ puṃsas trayo guṇāḥ // Rajni_18.117</l>\n<l>śrotraṃ tvagrasanā netraṃ nāsā cetyakṣapañcakam // Rajni_18.118</l>\n<l>akṣaṃ hṛṣīkaṃ karaṇaṃ varhaṇaṃ viṣayīndriyam // Rajni_18.119</l>\n<lg>\n<l>śabdaḥ sparśo raso rūpaṃ gandhaś ca viṣayā amī /</l>\n<l>indriyārthā gocarāste pañcabhūtaguṇāḥ khalu // Rajni_18.120</l>\n</lg>\n<lg>\n<l>ākāśamanilastoyaṃ tejaḥ pṛthvī ca tānyapi /</l>\n<l>krameṇa pañca bhūtāni kīrtitāni manīṣibhiḥ // Rajni_18.121</l>\n</lg>\n<lg>\n<l>ityeṣa mānuṣavayottaravarṇagātradhātvaṅgalakṣaṇanirūpaṇapūryamāṇaḥ /</l>\n<l>vargaḥ kṛtastu bhiṣajāṃ bahudehadoṣanāmā nidānagaṇanirṇayadhīniveśaḥ // Rajni_18.122</l>\n</lg>\n<lg>\n<l>iti paśupatipādāmbhojasevāsamādhipratisamayasamutthānandasaukhyaikasīmnā /</l>\n<l>naraharikṛtināyaṃ nirmite yāti nāmapracayamukuṭaratne śāntimaṣṭādaśāṅkaḥ // Rajni_18.123</l>\n</lg>\n\n<lg>\n<l>Rājanighaṇṭu, Siṃhādivarga</l>\n<l>siṃhaḥ pañcamukho nakhī mṛgapatirmānī hariḥ kesarī kravyādo nakharāyudho mṛgaripuḥ śūraśca kaṇṭhīravaḥ /</l>\n<l>vikrānto dviradāntako bahubalo dīpto balī vikramī haryakṣaḥ sa ca dīptapiṅgala iti khyāto mṛgendraśca saḥ // Rajni_19.1</l>\n</lg>\n<lg>\n<l>mahāśṛṅgastu śarabho meghaskandho mahāmanāḥ /</l>\n<l>aṣṭapādo mahāsiṃho manasvī parvatāśrayaḥ // Rajni_19.2</l>\n</lg>\n<lg>\n<l>vyāghraḥ pañcanakho vyālaḥ śārdūlo'tha guhāśayaḥ /</l>\n<l>tīkṣṇadaṃṣṭraḥ puṇḍarīko dvīpī bhīrur nakhāyudhaḥ // Rajni_19.3</l>\n</lg>\n<lg>\n<l>citrakaś citrakāyaḥ syādupavyāghro mṛgāntakaḥ /</l>\n<l>śūraś ca kṣudraśārdūlaś citravyāghraś ca sa smṛtaḥ // Rajni_19.4</l>\n</lg>\n<lg>\n<l>ṛkṣo bhallūko 'tha bhallaḥ saśalyo durghoṣaḥ syāt bhallakaḥ pṛṣṭhadṛṣṭiḥ /</l>\n<l>drāghiṣṭhaḥ syāt dīrghakeśaś cirāyur jñeyaḥ so 'yaṃ duścaro dīrghadarśī // Rajni_19.5</l>\n</lg>\n<l>mṛgādastu sa vijñeyas tarakṣur ghoradarśanaḥ // Rajni_19.6</l>\n<lg>\n<l>śivā tu bhūrimāyaḥ syāt gomāyur mṛgadhūrtakaḥ /</l>\n<l>śṛgālo vañcakaḥ kroṣṭā pheravaḥ pherujambukau /</l>\n<l>śālāvṛkaḥ śivāluśca pheraṇḍo vyāghrasevakaḥ // Rajni_19.7</l>\n</lg>\n<lg>\n<l>īhāmṛgastu kokaḥ syādvṛko vatsādano'vibhuk /</l>\n<l>govatsāriś chāgalāriś chāgalānto jalāśrayaḥ // Rajni_19.8</l>\n</lg>\n<lg>\n<l>kukkuraḥ sārameyaśca bhaṣakaḥ śvānakaḥ śunaḥ /</l>\n<l>bhūstaro vakralāṅgūlo vṛkārī rātrijāgaraḥ // Rajni_19.9</l>\n</lg>\n<lg>\n<l>kauleyako grāmamṛgo mṛgārirmṛgadaṃśakaḥ /</l>\n<l>śūraḥ śuniḥ śayāluśca bhaṣaḥ śaradikāmukaḥ // Rajni_19.10</l>\n</lg>\n<lg>\n<l>biḍālo mūṣakārātiḥ vṛṣadaṃśo biḍālakaḥ /</l>\n<l>śālāvṛkaśca mārjāro māyāvī dīptalocanaḥ // Rajni_19.11</l>\n</lg>\n<lg>\n<l>anyo lomaśamārjāraḥ pūtiko mārajātakaḥ /</l>\n<l>sugandhimūtrapatano gandhamārjārakaśca saḥ // Rajni_19.12</l>\n</lg>\n<lg>\n<l>dviradagajamataṃgajebhakumbhidviradanavāraṇahastipadmināgāḥ /</l>\n<l>karikaraṭiviṣāṇikuñjarās te radanimadābalasammadadvipāś ca // Rajni_19.13</l>\n</lg>\n<lg>\n<l>bhadraḥ stamberamo dantī drumāriḥ ṣaṣṭihāyanaḥ /</l>\n<l>mātaṃgaḥ puṣkarī dantābalaś cānekapastvibhaḥ // Rajni_19.14</l>\n</lg>\n<lg>\n<l>bhadro mando mṛgaśceti vijñeyāstrividhā gajāḥ /</l>\n<l>vanapracārasārūpyasattvabhedopalakṣitāḥ // Rajni_19.15</l>\n</lg>\n<lg>\n<l>sa bālaḥ kalabho jñeyo durdānto vyāla ucyate /</l>\n<l>prabhinno garjito bhrānto matto madakalaśca saḥ // Rajni_19.16</l>\n</lg>\n<lg>\n<l>ibhī tu kariṇī jñeyā hastinī dhenukā vaśā /</l>\n<l>kareṇuḥ padminī caiva mātaṃgī vāsitā ca sā // Rajni_19.17</l>\n</lg>\n<lg>\n<l>khaḍgaḥ khaḍgamṛgaḥ krodhī mukhaśṛṅgo mukhebalī /</l>\n<l>gaṇḍako vajracarmā ca khaḍgī vārdhrīṇasaś ca saḥ // Rajni_19.18</l>\n</lg>\n<lg>\n<l>uṣṭro dīrghagatir balī ca karabho dāserako dhūsaro lamboṣṭho lavaṇaḥ kramelakamahājaṅghau ca bījāṅghrikaḥ /</l>\n<l>dīrghaḥ śṛṅkhalako mahān atha mahāgrīvo mahāṅgo mahānādaḥ so 'pi mahādhvagaḥ sa ca mahāpṛṣṭho baliṣṭhaś ca saḥ // Rajni_19.19</l>\n</lg>\n<lg>\n<l>mahiṣaḥ kāsaraḥ krodhī kaluṣaścāpi sairibhaḥ /</l>\n<l>lulāpamattaraktākṣā viṣāṇī kavalī balī // Rajni_19.20</l>\n</lg>\n<lg>\n<l>mahiṣī mandagamanā mahākṣīrā payasvinī /</l>\n<l>lulāpakāntā kaluṣā turaṃgadveṣiṇī ca sā // Rajni_19.21</l>\n</lg>\n<lg>\n<l>gaus tu bhadro balīvardo damyo dāntaḥ sthiro balī /</l>\n<l>ukṣānaḍvān kakudmān syādṛṣabho vṛṣabho vṛṣaḥ // Rajni_19.22</l>\n</lg>\n<lg>\n<l>dhuryo dhurīṇo dhaureyaḥ śāṃkaro haravāhanaḥ /</l>\n<l>rohiṇīramaṇo voḍhā gonāthaḥ saurabheyakaḥ // Rajni_19.23</l>\n</lg>\n<lg>\n<l>vṛṣabhastu vṛṣaḥ prokto mahokṣaḥ puṃgavo balī /</l>\n<l>gonātha ukṣā ṛṣabho gopriyo gopatiśca saḥ // Rajni_19.24</l>\n</lg>\n<lg>\n<l>dhavalaḥ śabalastāmraś citraśca dhūsarastathā /</l>\n<l>ityādivarṇabhedena jñeyā gāvo 'tra bheditāḥ // Rajni_19.25</l>\n</lg>\n<l>vinītaḥ śikṣito dānto dhuryo voḍhā ca dhaurikaḥ // Rajni_19.26</l>\n<l>bālo vatsataraḥ prokto durdānto gaḍir ucyate // Rajni_19.27</l>\n<lg>\n<l>gaur mātosrā śṛṅgiṇī saurabheyī māheyī syādrohiṇī dhenuraghnyā /</l>\n<l>dogdhrī bhadrā bhūrimatyānaḍuhyau kalyāṇī syātpāvanī cārjunī ca // Rajni_19.28</l>\n</lg>\n<l>vanagaur gavayaḥ prokto balabhadro mahāgavaḥ // Rajni_19.29</l>\n<l>gavayī vanadhenuḥ syātsaiva bhillagavī matā // Rajni_19.30</l>\n<lg>\n<l>camaro vyajano vanyo dhenugo bāladhipriyaḥ /</l>\n<l>tasya strī camarī proktā dīrghabālā giripriyā // Rajni_19.31</l>\n</lg>\n<lg>\n<l>varāhaḥ stabdharomā ca romaśaḥ śūkaraḥ kiriḥ /</l>\n<l>vakradaṃṣṭraḥ kiṭir daṃṣṭrī kroḍo dantāyudho balī // Rajni_19.32</l>\n</lg>\n<lg>\n<l>pṛthuskandhaś ca bhūdāraḥ potrī ghoṇāntabhedanaḥ /</l>\n<l>kolaḥ potrāyudhaḥ śūro bahvapatyo radāyudhaḥ // Rajni_19.33</l>\n</lg>\n<lg>\n<l>anyastu viḍvarāhaḥ syādgrāmīṇo grāmaśūkaraḥ /</l>\n<l>grāmyakroḍo grāmyakolo viṣṭhāśī dārakaśca saḥ // Rajni_19.34</l>\n</lg>\n<lg>\n<l>aśvo ghoṭasturaṃgo 'rvā turagaśca turaṃgamaḥ /</l>\n<l>vāho vājī mudgabhojī vītiḥ saptiśca saindhavaḥ // Rajni_19.35</l>\n</lg>\n<lg>\n<l>harirhayaśca dhārāṭo javano jīvano javī /</l>\n<l>gandharvo vāhanaśreṣṭhaḥ śrībhrātāmṛtasodaraḥ // Rajni_19.36</l>\n</lg>\n<lg>\n<l>āraṭṭasindhujavanāyujapārasīkakāmbojabāhlikamukhā vividhāsturaṅgāḥ /</l>\n<l>sāmrāṇaśephakamukhā api deśataḥ syur varṇena te 'pi ca punarbahudhā bhavanti // Rajni_19.37</l>\n</lg>\n<lg>\n<l>śvetaḥ karkaḥ so 'tha raktastu śoṇo haimaḥ kṛṣṇo nīlavarṇastu nīlaḥ /</l>\n<l>śubhrairnetrairmallikākṣo nidiṣṭaḥ kṛṣṇairuktaḥ so 'yam indrāyudhākhyaḥ // Rajni_19.38</l>\n</lg>\n<lg>\n<l>itthaṃ nānāvarṇabhedena vājī jñātavyo 'yaṃ lokarūḍhaiḥ sudhībhiḥ /</l>\n<l>atrāsmābhirna prapañcaḥ kṛto'smādājāneyo 'pyatra vājī kulīnaḥ // Rajni_19.39</l>\n</lg>\n<l>sukulaḥ suvinītāśvaḥ kiśorasturagārbhakaḥ // Rajni_19.40</l>\n<l>vājinī vaḍabā cāpi prasūraśvāśvinī ca sā // Rajni_19.41</l>\n<lg>\n<l>gardabhaḥ śaṅkukarṇaśca bāleyo rāsabhaḥ kharaḥ /</l>\n<l>bhāravāho bhūrigamaś cakrīvān dhūsarāhvayaḥ // Rajni_19.42</l>\n</lg>\n<lg>\n<l>vesaras tv aśvakharajaḥ sakṛdgarbho 'dhvagaḥ kṣamī /</l>\n<l>saṃtuṣṭo miśrajaḥ prokto miśraśabdo'tibhāragaḥ // Rajni_19.43</l>\n</lg>\n<lg>\n<l>ajo bukkaśca medhyaḥ syāllambakarṇaḥ paśuśca saḥ /</l>\n<l>chāgalo barkaraś chāgastubho bastaḥ payasvalaḥ // Rajni_19.44</l>\n</lg>\n<l>ajā payasvinī bhīruśchāgī medhyā galastanī // Rajni_19.45</l>\n<lg>\n<l>meṣo bheḍo huḍo meṇḍhraḥ ūrṇāyur uraṇastathā /</l>\n<l>eḍakaḥ śṛṅgiṇo 'viḥ syādurabhro romaśo balī // Rajni_19.46</l>\n</lg>\n<l>nānādeśaviśeṣeṇa meṣā nānāvidhā amī // Rajni_19.47</l>\n<lg>\n<l>mṛgaḥ kuraṅgo vātāyuḥ kṛṣṇasāraḥ sulocanaḥ /</l>\n<l>hariṇo'jinayoniḥ syādeṇaḥ pṛṣata ityapi // Rajni_19.48</l>\n</lg>\n<lg>\n<l>kakuvāg atha sāraṅgaḥ śākhiśṛṅgaśca cittalaḥ /</l>\n<l>anyaśca bhāraśṛṅgaḥ syāt mahāśṛṅgo vanapriyaḥ // Rajni_19.49</l>\n</lg>\n<lg>\n<l>rurustu rauhiṣo rohī syānnyaṅkuścaiva śambaraḥ /</l>\n<l>nīlakaḥ pṛṣataścaiva raṅkuḥ śabalapṛṣṭhakaḥ // Rajni_19.50</l>\n</lg>\n<lg>\n<l>śikharyupakuraṅgaḥ syāt śrīkārī ca mahājavaḥ /</l>\n<l>javanī vegihariṇī jaṅghālo jāṅghikāhvayaḥ // Rajni_19.51</l>\n</lg>\n<lg>\n<l>vānaro markaṭaḥ kīśaḥ kapiḥ śākhāmṛgo hariḥ /</l>\n<l>plavaṃgamo vanaukāśca plavaṃgaḥ plavagaḥ plavaḥ // Rajni_19.52</l>\n</lg>\n<lg>\n<l>golāṅgūlastu gaurākhyaḥ kapiḥ kṛṣṇamukho hi saḥ /</l>\n<l>mandurābhūṣaṇākhyo 'yaṃ vijñeyaḥ kṛṣṇavānaraḥ // Rajni_19.53</l>\n</lg>\n<l>śalyakaḥ syāt śalyamṛgo vajraśuktir bileśayaḥ // Rajni_19.54</l>\n<l>śalyo'nyaḥ śvāvidityuktaḥ śalī ca śalalī ca saḥ // Rajni_19.55</l>\n<l>śalyalomni tu vijñeyā śalalī śalalaṃ śalam // Rajni_19.56</l>\n<lg>\n<l>kokaḍo javanaḥ proktaḥ kokovāco bileśayaḥ /</l>\n<l>jñeyaś camarapucchaś ca lomaśo dhūmravarṇakaḥ // Rajni_19.57</l>\n</lg>\n<l>nakulaḥ sūciradanaḥ sarpārir lohitānanaḥ // Rajni_19.58</l>\n<lg>\n<l>darvīkaro dvirasanaḥ pātālanilayo balī /</l>\n<l>nāgaśca kādraveyaśca vakrago dandaśūkakaḥ // Rajni_19.59</l>\n</lg>\n<lg>\n<l>cakṣuḥśravā viṣadharo gūḍhāṅghriḥ kuṇḍalī phaṇī /</l>\n<l>pannago vāyubhakṣaśca bhogī syājjihmagaśca saḥ // Rajni_19.60</l>\n</lg>\n<lg>\n<l>sarpo daṃṣṭrī bhujaṃgo 'hir bhujagaś ca sarīsṛpaḥ /</l>\n<l>kañcukī dīrghapucchaś ca dvijhvi uragaśca saḥ // Rajni_19.61</l>\n</lg>\n<lg>\n<l>phaṇino dhavalāṅgā ye te nāgā iti kīrtitāḥ /</l>\n<l>anye raktādivarṇāḍhyā bodhyāḥ sarpādināmabhiḥ // Rajni_19.62</l>\n</lg>\n<l>gonaso maṇḍalītyuktaścitrāṅgo vyantaro bhavet // Rajni_19.63</l>\n<l>kuliko harito jñeyo rājilaṃ ḍuṇḍubhaṃ viduḥ // Rajni_19.64</l>\n<lg>\n<l>ananto vāsukiḥ padmo mahāpadmo'pi takṣakaḥ /</l>\n<l>karkoṭaḥ kulikaḥ śaṅkha ityamī nāganāyakāḥ // Rajni_19.65</l>\n</lg>\n<l>tadbāndhavāstu kumudakambalāśvatarādayaḥ // Rajni_19.66</l>\n<l>āpahṛt dvimukhī caiva dhāmiṇītyādayaḥ pare // Rajni_19.67</l>\n<lg>\n<l>mūṣiko mūṣakaḥ piṅgo'pyākhurunduruko nakhī /</l>\n<l>khanako bilakārī ca dhānyāriśca bahuprajaḥ // Rajni_19.68</l>\n</lg>\n<lg>\n<l>anyo mahāmūṣakaḥ syānmūṣī vighneśavāhanaḥ /</l>\n<l>mahāṅgaḥ sasyamārī ca bhūphalo bhittipātanaḥ // Rajni_19.69</l>\n</lg>\n<lg>\n<l>chuchundarī rājaputrī proktānyā pratimūṣikā /</l>\n<l>sugandhimūṣikā gandhā śuṇḍinī śuṇḍamūṣikā // Rajni_19.70</l>\n</lg>\n<lg>\n<l>godhā tu godhikā jñeyā dārumatsyāhvayā ca sā /</l>\n<l>kharacarmā pañcanakhī pulakā dīrghapucchikā // Rajni_19.71</l>\n</lg>\n<l>godhājaḥ syāttu gaudheyo gaudhāro godhikāsutaḥ // Rajni_19.72</l>\n<lg>\n<l>barbarī ghorikā ghorā dīrgharūpā bhayāvahā /</l>\n<l>sthūlacañcur dīrghapādā sarpabhakṣī guṇārikā // Rajni_19.73</l>\n</lg>\n<l>brāhmaṇī gṛhagodhā ca supadī raktapucchikā // Rajni_19.74</l>\n<lg>\n<l>saraṭaḥ kṛkalāsaḥ syāt pratisūryaḥ śayānakaḥ /</l>\n<l>vṛttisthaḥ kaṇṭakāgāro durārohadrumāśrayaḥ // Rajni_19.75</l>\n</lg>\n<lg>\n<l>jāhako gātrasaṃkocī maṇḍalī bahurūpakaḥ /</l>\n<l>kāmarūpī virūpī ca bilavāsaḥ prakīrtitaḥ // Rajni_19.76</l>\n</lg>\n<lg>\n<l>pallī tu musalī proktā gṛhagodhā gṛhālikā /</l>\n<l>jyeṣṭhā ca kuḍyamatsyā ca pallikā gṛhagodhikā // Rajni_19.77</l>\n</lg>\n<l>tantuvāyastūrṇanābho lūtā markaṭakaḥ kṛmiḥ // Rajni_19.78</l>\n<l>hālāhalā tv añjalikā girikā bālamūṣikā // Rajni_19.79</l>\n<l>vṛścikaḥ śūkakīṭaḥ syād alidroṇaś ca vṛścike // Rajni_19.80</l>\n<l>atha karṇajalūkā syāccitrāṅgī śatapadyapi // Rajni_19.81</l>\n<l>pipīlakaḥ pipīlaśca strīsaṃjñā ca pipīlikā // Rajni_19.82</l>\n<l>udaṅghā kapijaṅghikā jñeyā tailapipīlikā // Rajni_19.83</l>\n<l>kṛṣṇānyā ca pipīlī tu sthūlā vṛkṣaruhā ca sā // Rajni_19.84</l>\n<l>matkuṇo raktapāyī syādraktāṅgo mañcakāśrayī // Rajni_19.85</l>\n<lg>\n<l>yādastu jalajantuḥ syājjalaprāṇī jaleśayaḥ /</l>\n<l>tatrātikrūrakarmā yaḥ sa jalavyāla ucyate // Rajni_19.86</l>\n</lg>\n<lg>\n<l>matsyo vaisāriṇo mīnaḥ pṛthuromā jhaṣo'ṇḍajaḥ /</l>\n<l>visāraḥ śakulī śalkī pāṭhīno'nimiṣastimiḥ // Rajni_19.87</l>\n</lg>\n<lg>\n<l>rājīvaḥ śakulaḥ śṛṅgī vāgusaḥ śalyapallavau /</l>\n<l>pāṭhīnaḥ śakulaś caiva nadyāvartaśca rohitaḥ // Rajni_19.88</l>\n</lg>\n<lg>\n<l>madguras timirityādyā jñeyās tadbhedajātayaḥ /</l>\n<l>tadbhedo makarākhyo 'nyo mātaṃgamakaro 'paraḥ // Rajni_19.89</l>\n</lg>\n<lg>\n<l>cilicimastimiś caiva tathānyaś ca timiṅgilaḥ /</l>\n<l>timiṅgilagilaśceti mahāmatsyā amī matāḥ // Rajni_19.90</l>\n</lg>\n<l>śiśukaḥ śiśumāraḥ syātsa ca grāho varāhakaḥ // Rajni_19.91</l>\n<l>bhavennakrastu kumbhīro galagrāho mahābalaḥ // Rajni_19.92</l>\n<lg>\n<l>kacchapaḥ kamaṭhaḥ kūrmo gūḍhāṅgo dharaṇīdharaḥ /</l>\n<l>kaccheṣṭaḥ palvalāvāso vṛttaḥ kaṭhinapṛṣṭhakaḥ // Rajni_19.93</l>\n</lg>\n<lg>\n<l>karkaṭaḥ syāt karkaṭakaḥ kulīraśca kulīrakaḥ /</l>\n<l>saṃdaṃśakaḥ paṅkavāsas tiryaggāmī sa cordhvadṛk // Rajni_19.94</l>\n</lg>\n<lg>\n<l>maṇḍūko darduro maṇḍo harir bhekaśca lūlakaḥ /</l>\n<l>śālūraḥ sa ca varṣābhūḥ plavaḥ kaṭuravastathā /</l>\n<l>samīḍanyaśca muṇḍī ca plavaṃgaśca plavaṃgamaḥ // Rajni_19.95</l>\n</lg>\n<lg>\n<l>pīto'nyo rājamaṇḍūko mahāmaṇḍūka ityapi /</l>\n<l>pītāṅgaḥ pītamaṇḍūko varṣāghoṣo mahāravaḥ // Rajni_19.96</l>\n</lg>\n<lg>\n<l>jalūkā tu jalaukā syādraktapā raktapāyinī /</l>\n<l>raktasaṃdohikā tīkṣṇā carmaṭī jalajīvinī // Rajni_19.97</l>\n</lg>\n<l>jalakākastu dātyūhaḥ sa ca syāt kālakaṇṭhakaḥ // Rajni_19.98</l>\n<l>jalapārāvataḥ kopī prokto jalakapotakaḥ // Rajni_19.99</l>\n<lg>\n<l>sthale karituraṃgādyā yāvantaḥ santi jantavaḥ /</l>\n<l>jale'pi te ca tāvanto jñātavyā jalapūrvakāḥ // Rajni_19.100</l>\n</lg>\n<lg>\n<l>khagavihagavihaṃgamā vihaṃgaḥ pipatiṣupattripatatripattravāhāḥ /</l>\n<l>śakuniśakunaviṣkirāṇḍajā viḥ patagapatannabhasaṃgamā nagaukāḥ // Rajni_19.101</l>\n</lg>\n<lg>\n<l>vājī pattrarathaḥ pakṣī dvijo nīḍodbhavo 'nugaḥ /</l>\n<l>śakuntaḥ patagaḥ picchan pataṃgo vikiraśca saḥ // Rajni_19.102</l>\n</lg>\n<lg>\n<l>gṛdhrastārkṣyo vainateyaḥ khagendro bhujagāntakaḥ /</l>\n<l>vakratuṇḍaśca dākṣāyyo garutmān dūradarśanaḥ // Rajni_19.103</l>\n</lg>\n<lg>\n<l>śyenaḥ śaśādaḥ kravyādaḥ krūro vegī khagāntakaḥ /</l>\n<l>kāmāndhas tīvrasampātas tarasvī tārkṣyanāyakaḥ // Rajni_19.104</l>\n</lg>\n<l>kāṣṭhakuṭṭaḥ kāṣṭhabhaṅgī kāṣṭhakūṭaśca śabditaḥ // Rajni_19.105</l>\n<lg>\n<l>karako nīlapicchaḥ syāt lambakarṇo raṇapriyaḥ /</l>\n<l>raṇapakṣī picchabāṇaḥ sthūlanīlo bhayaṃkaraḥ // Rajni_19.106</l>\n</lg>\n<lg>\n<l>kaṅkas tu lohapṛṣṭhaḥ syāt saṃdaṃśavadanaḥ kharaḥ /</l>\n<l>raṇālaṃkaraṇaḥ krūraḥ sa ca syādāmiṣapriyaḥ // Rajni_19.107</l>\n</lg>\n<lg>\n<l>kākastu vāyaso dhvāṅkṣaḥ kāṇo'riṣṭaḥ sakṛtprajaḥ /</l>\n<l>balibhug balipuṣṭaśca dhūlijaṅgho nimittakṛt // Rajni_19.108</l>\n</lg>\n<lg>\n<l>kauśikāriścirāyuśca karaṭo mukharaḥ kharaḥ /</l>\n<l>ātmaghoṣo mahālolaścirajīvī calācalaḥ // Rajni_19.109</l>\n</lg>\n<lg>\n<l>droṇastu droṇakākaḥ syāt kākolo'raṇyavāyasaḥ /</l>\n<l>vanavāsī mahāprāṇaḥ krūrarāvī phalapriyaḥ // Rajni_19.110</l>\n</lg>\n<lg>\n<l>ulūkastāmaso ghūko divāndhaḥ kauśikaḥ kuviḥ /</l>\n<l>naktaṃcaro niśāṭaśca kākāriḥ krūraghoṣakaḥ // Rajni_19.111</l>\n</lg>\n<lg>\n<l>valgulī vaktraviṣṭhā sā divāndhā ca niśācarī /</l>\n<l>svairiṇī ca divāsvāpā māṃseṣṭā mātṛvāhinī // Rajni_19.112</l>\n</lg>\n<lg>\n<l>carmakī carmapakṣī ca carmāṅgī carmagandhikā /</l>\n<l>kṛtyāśūkāriṇī carmī carmapattrī ca melikā /</l>\n<l>dināndhā naktabhojī ca bhrāmaṇī karṇikāhvayā // Rajni_19.113</l>\n</lg>\n<lg>\n<l>mayūraścandrakī barhī nīlakaṇṭhaḥ śikhī dhvajī /</l>\n<l>meghānandī kalāpī ca śikhaṇḍī citrapicchakaḥ // Rajni_19.114</l>\n</lg>\n<lg>\n<l>barhiṇaḥ pracalākī ca śuklāpāṅgaḥ śikhāvalaḥ /</l>\n<l>kekī bhujaṃgabhojī ca meghanādānulāsakaḥ // Rajni_19.115</l>\n</lg>\n<lg>\n<l>barhabhāraḥ kalāpaḥ syād barhanetrāṇi candrakāḥ /</l>\n<l>pracalākaḥ śikhā jñeyā dhvaniḥ keketi kathyate // Rajni_19.116</l>\n</lg>\n<l>kuraraḥ kharaśabdaḥ kruṅ krauñcaḥ paṅkticaraḥ kharaḥ // Rajni_19.117</l>\n<l>nīlakrauñcas tu nīlāṅgo dīrghagrīvo'tijāgaraḥ // Rajni_19.118</l>\n<lg>\n<l>bakaḥ kaṅko bakoṭaśca tīrthasevī ca tāpasaḥ /</l>\n<l>mīnaghātī mṛṣādhyānī niścalāṅghriś ca dāmbhikaḥ // Rajni_19.119</l>\n</lg>\n<l>śakunī potakī śyāmā pāṇḍavī śvetapakṣiṇī // Rajni_19.120</l>\n<l>durgā bhagavatī caiva saivoktā satyapāṇḍavī // Rajni_19.121</l>\n<l>balākā viṣakaṇṭhī syāt śuṣkāṅgī dīrghakaṃdharā // Rajni_19.122</l>\n<l>gharmāntakāmukī śvetā meghanādā jalāśrayā // Rajni_19.123</l>\n<lg>\n<l>cakraḥ kokaścakravāko rathāṅgo bhūripremā dvaṃdvacārī sahāyaḥ /</l>\n<l>kāntaḥ kāmī rātriviśleṣagāmī rāmāvakṣojopamaḥ kāmukaśca // Rajni_19.124</l>\n</lg>\n<lg>\n<l>sāraso rasikaḥ kāmī nīlāṅgo bhaṇitāravaḥ /</l>\n<l>nīlakaṇṭho raktanetraḥ kākavāk kāmivallabhaḥ // Rajni_19.125</l>\n</lg>\n<lg>\n<l>ṭiṭṭibhī pītapādaśca sadālūtā nṛjāgaraḥ /</l>\n<l>niśācarī citrapakṣī jalaśāyī sucetanā // Rajni_19.126</l>\n</lg>\n<l>jalakukkuṭakaścānyo jalaśāyī jalasthitaḥ // Rajni_19.127</l>\n<l>ṭhikaḥ pāśagaḍaṣ ṭhikko jalasāryatilāśayaḥ // Rajni_19.128</l>\n<l>jalapakṣī mahāpakṣī jalasāghativāsakaḥ // Rajni_19.129</l>\n<lg>\n<l>jalaśāyī maṇḍalīno mandagaḥ śleṣmalo'viṣī /</l>\n<l>sarājī rājimantaśca jalasarpaḥ sa dundubhiḥ // Rajni_19.130</l>\n</lg>\n<l>dvivigoḍo nisaś caiva citrī śalpī ca gomukhaḥ // Rajni_19.131</l>\n<lg>\n<l>anye ca plavagā ye ye te sarve kṣudrasārasāḥ /</l>\n<l>śvetāścitrāśca dhūmrādyā nānāvarṇānugāhvayāḥ // Rajni_19.132</l>\n</lg>\n<l>haṃso dhavalapakṣī syāt cakrāṅgo mānasālayaḥ // Rajni_19.133</l>\n<l>kalahaṃsastu kādambaḥ kalanādo marālakaḥ // Rajni_19.134</l>\n<lg>\n<l>eteṣu cañcucaraṇeṣvaruṇeṣu rājahaṃso'pi dhūsaratareṣu ca mallikākṣaḥ /</l>\n<l>kāleṣu teṣu dhavalaḥ kila dhārtarāṣṭraḥ so 'pyeṣa dhūsaratanustu bhaved abhavyaḥ // Rajni_19.135</l>\n</lg>\n<lg>\n<l>haṃsī tu varaṭā jñeyā varalā vāralā ca sā /</l>\n<l>marālī mañjugamanā cakrāṅgī mṛdugāminī // Rajni_19.136</l>\n</lg>\n<lg>\n<l>kukkuṭastāmracūḍaḥ syāt kālajñaś caraṇāyudhaḥ /</l>\n<l>niyoddhā kṛkavākuśca viṣkiro nakharāyudhaḥ // Rajni_19.137</l>\n</lg>\n<lg>\n<l>syātkapotaḥ kokadevo dhūsaro dhūmralocanaḥ /</l>\n<l>dahano'gnisahāyaśca bhīṣaṇo gṛhanāśanaḥ // Rajni_19.138</l>\n</lg>\n<lg>\n<l>pārāvataḥ kalaravo'ruṇalocanaśca pārāpato madanakākuravaśca kāmī /</l>\n<l>raktekṣaṇo madanamohanavāgvilāsī kaṇṭhīravo gṛhakapotaka eṣa uktaḥ // Rajni_19.139</l>\n</lg>\n<l>pārāvato'nyadeśīyaḥ kāmuko ghullusāravaḥ // Rajni_19.140</l>\n<l>jalapārāvataḥ kāmī jñeyo galaravaśca saḥ // Rajni_19.141</l>\n<lg>\n<l>kokilaḥ parapuṣṭaḥ syāt kālaḥ parabhṛtaḥ pikaḥ /</l>\n<l>vasantadūtastāmrākṣo gandharvo madhugāyanaḥ // Rajni_19.142</l>\n</lg>\n<lg>\n<l>vāsantaḥ kalakaṇṭhaśca kāmāndhaḥ kākalīravaḥ /</l>\n<l>kuhūravo'nyapuṣṭaśca matto madanapāṭhakaḥ // Rajni_19.143</l>\n</lg>\n<lg>\n<l>kokilā tv anyapuṣṭā syānmattā parabhṛtā ca sā /</l>\n<l>sukaṇṭhī madhurālāpā kalakaṇṭhī madhūdayā // Rajni_19.144</l>\n</lg>\n<lg>\n<l>vasantadūtī tāmrākṣī pikī sā ca kuhūravā /</l>\n<l>vāsantī kāmagā caiva gandharvā vanabhūṣaṇī // Rajni_19.145</l>\n</lg>\n<l>śukaḥ kīro raktatuṇḍo medhāvī mañjupāṭhakaḥ // Rajni_19.146</l>\n<l>anyo rājaśukaḥ prājñaḥ śatapattro nṛpapriyaḥ // Rajni_19.147</l>\n<lg>\n<l>sārikā madhurālāpā dūtī medhāvinī ca sā /</l>\n<l>kavarī kutsitāṅgī ca kaṣkalāṅgī ca śārikā // Rajni_19.148</l>\n</lg>\n<lg>\n<l>pītapādā hy ujjvalākṣī raktacañcuśca sārikā /</l>\n<l>paṭhantī pāṭhavārtā ca buddhimatī bhūsārikā // Rajni_19.149</l>\n</lg>\n<l>gorāṇṭikā gokirāṭī gorikā kalahapriyā // Rajni_19.150</l>\n<lg>\n<l>cakoraścandrikāpāyī kaumudījīvano'pi saḥ /</l>\n<l>cātakastokakaḥ so 'pi sāraṅgo meghajīvanaḥ // Rajni_19.151</l>\n</lg>\n<l>hārītakastu hārītas tejalaśca kapiñjalaḥ // Rajni_19.152</l>\n<lg>\n<l>dhūsarī piṅgalā sūcī bhairavī yoginī jayā /</l>\n<l>kumārī suvicitrā ca mātā koṭaravāsinī // Rajni_19.153</l>\n</lg>\n<l>tailapā tu paroṣṇī syājjatukājinapattrikā // Rajni_19.154</l>\n<l>bhṛṅgaḥ kuliṅgo dhūmyāṭo dārvāghātaḥ śatacchadaḥ // Rajni_19.155</l>\n<lg>\n<l>vyāghrāṭaḥ syādbharadvājaḥ khañjanaḥ khañjarīṭakaḥ /</l>\n<l>samantabhadraḥ kṛṣṇastu svalpakṛṣṇaḥ subhadrakaḥ // Rajni_19.156</l>\n</lg>\n<lg>\n<l>dvīpavāsī muniścaiva cāturmāsyavidarśanaḥ /</l>\n<l>cāṣaḥ kikīdiviḥ prokto nīlāṅgaḥ puṇyadarśanaḥ // Rajni_19.157</l>\n</lg>\n<l>vartako vartiko vartir gāñjikāyaśca kathyate // Rajni_19.158</l>\n<l>kalaviṅkastu caṭakaḥ kāmuko nīlakaṇṭhakaḥ // Rajni_19.159</l>\n<l>caṭakā kalaviṅkī syāt cāṭakairastu tatsutaḥ // Rajni_19.160</l>\n<lg>\n<l>dhūsaro 'raṇyacaṭakaḥ kujo bhūmiśayaśca saḥ /</l>\n<l>bhārīṭaḥ śyāmacaṭakaḥ śaiśiraḥ kaṇabhakṣakaḥ // Rajni_19.161</l>\n</lg>\n<lg>\n<l>dhūsaro 'nyo 'tisūkṣmaḥ syāt caṭako dhānyabhakṣakaḥ /</l>\n<l>gṛhakṛtyakṣamo bhīruḥ kṛṣidviṣṭaḥ kaṇapriyaḥ // Rajni_19.162</l>\n</lg>\n<l>lāvā tu lāvakaḥ prokto lāvaḥ sa ca lavaḥ smṛtaḥ // Rajni_19.163</l>\n<l>tittiris tittiraś caiva taittiro yājuṣo giriḥ // Rajni_19.164</l>\n<l>kṛṣṇo 'nyas tittiriḥ śūraḥ subhūtiḥ paripālakaḥ // Rajni_19.165</l>\n<lg>\n<l>gotradveṣī bhūripakṣaḥ śatāyuḥ siddhikārakaḥ /</l>\n<l>kṣudrolūkaḥ śākuneyaḥ piṅgalo ḍuṇḍulaśca saḥ /</l>\n<l>vṛkṣāśrayī bṛhadrāvaḥ piṅgalākṣo bhayaṃkaraḥ // Rajni_19.166</l>\n</lg>\n<lg>\n<l>śyāmā varāhī śakunī kumārī durgā ca devī caṭakā ca kṛṣṇā /</l>\n<l>syātpotakī pāṇḍavikā ca vāmā sā kālikā syāt sitabimbinī ca // Rajni_19.167</l>\n</lg>\n<l>prabhākīṭastu khadyotaḥ khajyotir upasūryakaḥ // Rajni_19.168</l>\n<l>tailinī tailakīṭaḥ syāt ṣaḍbimbā dadrunāśinī // Rajni_19.169</l>\n<l>śakragopastu varṣābhū raktavarṇendragopakau // Rajni_19.170</l>\n<lg>\n<l>bhramaraḥ ṣaṭpado bhṛṅgaḥ kalālāpaḥ śilīmukhaḥ /</l>\n<l>puṣpaṃdhayo dvirepho 'lir madhukṛnmadhupo dvibhaḥ // Rajni_19.171</l>\n</lg>\n<lg>\n<l>bhasaraś cañcarīko 'liḥ jhaṅkārī madhulolupaḥ /</l>\n<l>indīndiraśca madhuliṭ matto ghumughumāravaḥ // Rajni_19.172</l>\n</lg>\n<l>varvaṇā makṣikā nīlā saraghā madhumakṣikā // Rajni_19.173</l>\n<lg>\n<l>gandholī varaṭā kṣudrā krūrā syāt kṣudravarvaṇā /</l>\n<l>raṃrikaś chatrakārī ca tīkṣṇadaṃṣṭro mahāviṣaḥ /</l>\n<l>pītavarṇo dīrghapādo matsaryaḥ krūradaṃṣṭrakaḥ // Rajni_19.174</l>\n</lg>\n<l>daṃśo duṣṭamukhaḥ krūraḥ kṣudrikā vanamakṣikā // Rajni_19.175</l>\n<l>makṣikā tv amṛtotpannā vamanī cāpalā ca sā // Rajni_19.176</l>\n<lg>\n<l>maśako vajratuṇḍaśca sūcyāsyaḥ sūkṣmamakṣikā /</l>\n<l>rātrijāgarado dhūmro nīlābhras tv anyajātayaḥ // Rajni_19.177</l>\n</lg>\n<l>aṣṭāṅghrir aṣṭapādaśca gṛhavāsī ca kṛṣṇakaḥ // Rajni_19.178</l>\n<lg>\n<l>kālikaḥ kokilaḥ proktaḥ kāluñcaḥ kṛṣṇadaṃṣṭrakaḥ /</l>\n<l>kasārikā dīrghamūrchā gṛhavāsā bilāśayī // Rajni_19.179</l>\n</lg>\n<l>yūkā tu keśakīṭaḥ syāt svedajaḥ ṣaṭpadaḥ smṛtaḥ // Rajni_19.180</l>\n<l>pakṣmajā pakṣmayūkā syātsūkṣmā ṣaṭcaraṇāpi sā // Rajni_19.181</l>\n<l>śvetayūkāṅgavastrotthā likṣā yūkāṅgavastrake // Rajni_19.182</l>\n<lg>\n<l>kathiteṣveṣu yo jīvaḥ kṣodīyān vṛścikādikaḥ /</l>\n<l>tatra tatra budhairjñeyaḥ sa sarvaḥ kīṭasaṃjñakaḥ // Rajni_19.183</l>\n</lg>\n<lg>\n<l>kīṭikā caṭikā proktā vajradaṃṣṭrā bahuprajā /</l>\n<l>kṛśāṅgī tāmasī śūrā kīribhārā mahābalā // Rajni_19.184</l>\n</lg>\n<lg>\n<l>maṅkoro maṅkaṭaḥ kṛṣṇastīkṣṇadaṃṣṭro viśālukaḥ /</l>\n<l>ṣaṭpādakastu mātsaryo mākoṭas tūrdhvaguhyakaḥ // Rajni_19.185</l>\n</lg>\n<l>ṣaḍbindur bindukīṭastu dīrghakīṭastu pādataḥ // Rajni_19.186</l>\n<lg>\n<l>prasahanavilambitadrutaśayapratudāśca viṣkiraḥ /</l>\n<l>kīṭā iti kathitāḥ navadhātra tiryañcaḥ // Rajni_19.187</l>\n</lg>\n<lg>\n<l>itthaṃ nānātiryagākhyāprapañcavyākhyāpūrṇaṃ vargamenaṃ viditvā /</l>\n<l>buddhyā samyak cābhisaṃdhāya dhīmān vaidyaḥ kuryānmāṃsavargaprayogam // Rajni_19.188</l>\n</lg>\n<lg>\n<l>yenebhāsyapitā mṛgāṅkamukuṭaḥ śārdūlacarmāmbaraḥ sarpālaṃkaraṇaḥ supuṅgavagatiḥ pañcānano'bhyarcyate /</l>\n<l>tasya śrīnṛharīśituḥ khalu kṛtāv ekonaviṃśo 'bhidhācūḍāpīṭhamaṇāv agād avasitiṃ siṃhādivargo mahān // Rajni_19.189</l>\n</lg>\n\n<lg>\n<l>Rājanighaṇṭu, Rogādivarga</l>\n<l>gado rujā vyādhir apāṭavāmarogāmayātaṅkabhayopaghātāḥ /</l>\n<l>ruṅmāndyabhaṅgārtitamovikāraglānikṣayānārjavamṛtyubhṛtyāḥ // Rajni_20.1</l>\n</lg>\n<lg>\n<l>rājayakṣmā kṣayo yakṣmā rogarājo gadāgraṇīḥ /</l>\n<l>uṣmā śoṣo'tirogaśca rogādhīśo nṛpāmayaḥ // Rajni_20.2</l>\n</lg>\n<lg>\n<l>pāṇḍurogastu pāṇḍuḥ syāt visarpaḥ sacivāmayaḥ /</l>\n<l>śophaḥ śothastu śvayathuḥ kāsaḥ kṣavathurucyate // Rajni_20.3</l>\n</lg>\n<lg>\n<l>kṣutaṃ tu kṣavathuḥ kṣucca pratiśyāyastu pīnasaḥ /</l>\n<l>netrāmayo netrarogo mukharogo mukhāmayaḥ // Rajni_20.4</l>\n</lg>\n<lg>\n<l>duścarmā maṇḍalaṃ koṭhastvagdoṣaścarmadūṣikā /</l>\n<l>kuṣṭhaṃ tu puṇḍarīkaḥ syāt śvitraṃ tu carmacitrakam // Rajni_20.5</l>\n</lg>\n<lg>\n<l>kilāsasidhme ca śikhī śvāsaḥ pāmā vicarcikā /</l>\n<l>kaṇḍūḥ kaṇḍūtikaṇḍūyākharjūkaṇḍūyanāni ca // Rajni_20.6</l>\n</lg>\n<lg>\n<l>saṃcārī śuṇḍikāsphoṭe pāmapāme vicarcikā /</l>\n<l>pītasphoṭe tu pāmā ca kṣudrasphoṭe tu kañcikā // Rajni_20.7</l>\n</lg>\n<lg>\n<l>piṭakā piṭikā proktā masūrābhā masūrikā /</l>\n<l>visphoṭaḥ sphoṭakaḥ sphoṭaḥ keśaghnas tv indraluptakaḥ // Rajni_20.8</l>\n</lg>\n<lg>\n<l>galaśuṇḍī tu śuṇḍā syād galagaṇḍo galastanaḥ /</l>\n<l>dantārbudo dantamūlaṃ dantaśotho dvijavraṇaḥ // Rajni_20.9</l>\n</lg>\n<lg>\n<l>gulmastu jāṭharagranthiḥ pṛṣṭhagranthau gaḍurbhavet /</l>\n<l>paktiśūlaṃ tu śūlaṃ syāt pākajaṃ pariṇāmajam // Rajni_20.10</l>\n</lg>\n<lg>\n<l>lūtā carmavraṇo vṛkkaṃ nāḍī nāḍīvraṇo bhavet /</l>\n<l>ślīpadaṃ pādavalmīkaṃ pādasphoṭo vipādikā // Rajni_20.11</l>\n</lg>\n<lg>\n<l>viṣṭambhastu vibandhaḥ syādānāho malarodhanam /</l>\n<l>arśāṃsi gudakīlāḥ syur durnāmāni gudāṅkurāḥ // Rajni_20.12</l>\n</lg>\n<lg>\n<l>malavegastvatīsāro grahaṇīruk pravāhikā /</l>\n<l>vamathurvāntirudgāraśchardirvicchardikā vamiḥ // Rajni_20.13</l>\n</lg>\n<lg>\n<l>hṛdrogo hṛdgado hṛdrug utprāṇaḥ śvāsa ucyate /</l>\n<l>jvarastu sa jvarātaṅko rogaśreṣṭho mahāgadaḥ // Rajni_20.14</l>\n</lg>\n<lg>\n<l>dvaṃdvajā dvaṃdvadoṣotthāḥ śītādyā viṣamajvarāḥ /</l>\n<l>atītyāgantavaste dvyaikāhikatryāhikādayaḥ // Rajni_20.15</l>\n</lg>\n<lg>\n<l>raktapittaṃ pittaraktaṃ pittāsraṃ pittaśoṇitam /</l>\n<l>ityevaṃ raktavātādidvaṃdvadoṣam udāharet // Rajni_20.16</l>\n</lg>\n<lg>\n<l>tṛṣṇodanyā pipāsā tṛṇmadātaṅko madātyayaḥ /</l>\n<l>pānātyayo madavyādhir madas tūdriktacittatā // Rajni_20.17</l>\n</lg>\n<lg>\n<l>mūrchā tu moho mūḍhiś ca svarasādaḥ svarakṣayaḥ /</l>\n<l>aśraddhānabhilāṣaḥ syādaruciścāpyarocakaḥ // Rajni_20.18</l>\n</lg>\n<lg>\n<l>mūtradoṣastu vijñeyaḥ prameho meha ityapi /</l>\n<l>kṛcchraṃ tu mūtrakṛcchraṃ syāt mūtrarodho 'śmarī ca sā // Rajni_20.19</l>\n</lg>\n<lg>\n<l>vātavyādhiścalātaṅko vātarogo'nilāmayaḥ /</l>\n<l>kampastu vepanaṃ vepaḥ kampanaṃ vepathustathā // Rajni_20.20</l>\n</lg>\n<lg>\n<l>jṛmbhā tu jṛmbhikā jambhā jṛmbhaṇaṃ jambhikā ca sā /</l>\n<l>ālasyaṃ mandatā māndyaṃ kāryapradveṣa ityapi // Rajni_20.21</l>\n</lg>\n<lg>\n<l>tundaḥ sthaviṣṭha ityukto jaṭharaghno jalodaraḥ /</l>\n<l>āmo malasya vaiṣamyādraktārtiḥ śoṇitāmayaḥ // Rajni_20.22</l>\n</lg>\n<lg>\n<l>jālagardabhakaḥ prokto jālarāsabhakāmayaḥ /</l>\n<l>jālakharagado jñeyaḥ sa gardabhagadastathā // Rajni_20.23</l>\n</lg>\n<lg>\n<l>vidradhiḥ syādvidaraṇaṃ hṛdgranthir hṛdvraṇaś ca saḥ /</l>\n<l>vraṇo bhagapradeśe yaḥ sa bhagaṃdaranāmakaḥ // Rajni_20.24</l>\n</lg>\n<lg>\n<l>śiraḥśūlādayo jñeyās tattadaṅgābhidhānakāḥ /</l>\n<l>ittham anye'pi boddhavyā bhiṣagbhir dehato gadāḥ // Rajni_20.25</l>\n</lg>\n<lg>\n<l>saṃtāpaḥ saṃjvarastāpaḥ śoṣa uṣmā ca kathyate /</l>\n<l>yaścāpi koṣṭhasaṃtāpaḥ so 'ntardāha iti smṛtaḥ // Rajni_20.26</l>\n</lg>\n<lg>\n<l>sa dāho mukhatālvoṣṭhe davathuścakṣurādiṣu /</l>\n<l>pāṇipādāṃsamūleṣu śākhāpittaṃ taducyate // Rajni_20.27</l>\n</lg>\n<lg>\n<l>tandrā tu viṣayājñānaṃ pramīlā tandrikā ca sā /</l>\n<l>pralayastvindriyasvāpaś ceṣṭānāśaḥ pralīnatā // Rajni_20.28</l>\n</lg>\n<lg>\n<l>unmādo mativibhrāntir unmanāyitam ityapi /</l>\n<l>āveśo bhūtasaṃcāro bhūtakrāntirgrahāgamaḥ // Rajni_20.29</l>\n</lg>\n<lg>\n<l>apasmāro 'ṅgavikṛtir lolāṅgo bhūtavikriyā /</l>\n<l>staimityaṃ jaḍatā jāḍyaṃ śītalatvamapāṭavam // Rajni_20.30</l>\n</lg>\n<lg>\n<l>vātiko vātajo vyādhiḥ paittikaḥ pittasambhavaḥ /</l>\n<l>ślaiṣmikaḥ śleṣmasambhūtaḥ samūhaḥ sāṃnipātikaḥ // Rajni_20.31</l>\n</lg>\n<lg>\n<l>vyādhito vikṛto glāsnurglāno mandastathāturaḥ /</l>\n<l>abhyānto'bhyamito rugnaś cāmayāvyapaṭuś ca saḥ // Rajni_20.32</l>\n</lg>\n<lg>\n<l>tadviśeṣāstu vijñeyās tanmatvarthīyayogataḥ /</l>\n<l>yathā jvaritakaṇḍūlavātakakṣayadadruṇāḥ // Rajni_20.33</l>\n</lg>\n<lg>\n<l>utsāhī dvijadevabheṣajabhiṣagbhakto'pi pathye rato dhīro dharmaparāyaṇaḥ priyavacā mānī mṛdurmānadaḥ /</l>\n<l>viśvāsī ṛjur āstikaḥ sucarito dātā dayāluḥ śucir yaḥ syāt kāmam avañcakaḥ sa vikṛto mucyeta mṛtyorapi // Rajni_20.34</l>\n</lg>\n<lg>\n<l>upacārastūpacaryā cikitsā rukpratikriyā /</l>\n<l>nigraho vedanāniṣṭhā kriyā copakramaḥ samāḥ // Rajni_20.35</l>\n</lg>\n<lg>\n<l>bhaiṣajyaṃ bheṣajaṃ jaitramagado jāyurauṣadham /</l>\n<l>āyuryogo gadārātir amṛtaṃ ca taducyate // Rajni_20.36</l>\n</lg>\n<lg>\n<l>tacca pañcavidhaṃ proktaṃ svasvayogaviśeṣataḥ /</l>\n<l>rasaścūrṇaṃ kaṣāyaścāvalehaḥ kalka ityapi // Rajni_20.37</l>\n</lg>\n<lg>\n<l>raso dṛṣadi saṃbhinno divyadravyasamanvitaḥ /</l>\n<l>cūrṇaṃ tu vastubhiḥ kṣuṇṇaiḥ kaṣāyaḥ kvathitaistu taiḥ // Rajni_20.38</l>\n</lg>\n<l>taiḥ pakvair avalehaḥ syātkalko madhvādimarditaiḥ // Rajni_20.39</l>\n<lg>\n<l>pācanaḥ śodhanīyaśca kledanaśca śamastathā /</l>\n<l>dīpanastarpaṇaḥ śoṣa iti saptavidhāḥ smṛtāḥ // Rajni_20.40</l>\n</lg>\n<lg>\n<l>pācano 'rdhāvaśeṣaśca śodhano dvādaśāṃśakaḥ /</l>\n<l>kledanaścaturaṃśastu śamaścāṣṭāṃśako mataḥ // Rajni_20.41</l>\n</lg>\n<lg>\n<l>dīpanastu ṣaḍaṃśaśca tarpaṇaḥ pañcamāṃśakaḥ /</l>\n<l>śoṣaṇaḥ ṣoḍaśāṃśaśca kvāthabhedā itīritāḥ // Rajni_20.42</l>\n</lg>\n<lg>\n<l>jñeyaṃ rasādikathanādanantaraṃ kilānupānaṃ kathayanti sūrayaḥ /</l>\n<l>vilambya ca krāmaṇam etad īritaṃ rātrau punaḥ pācanam etad ūcire // Rajni_20.43</l>\n</lg>\n<l>ātmanīnaṃ tu pathyaṃ syādāyuṣyaṃ ca hitaṃ ca tat // Rajni_20.44</l>\n<lg>\n<l>kila pāṭavam ārogyam agadaṃ syādanāmayam /</l>\n<l>kalpastu paṭurullāgho nirātaṅko nirāmayaḥ // Rajni_20.45</l>\n</lg>\n<l>agado nīrujo nirug anātaṅkaś ca kathyate // Rajni_20.46</l>\n<lg>\n<l>vaidyaḥ śreṣṭho 'gadaṃkāro rogahārī bhiṣagvidhiḥ /</l>\n<l>rogajño jīvano vidvān āyurvedī cikitsakaḥ // Rajni_20.47</l>\n</lg>\n<lg>\n<l>vipro vaidyakapāragaḥ śuciranūcānaḥ kulīnaḥ kṛtī dhīraḥ kālakalāvid āstikamatir dakṣaḥ sudhīr dhārmikaḥ /</l>\n<l>svācāraḥ samadṛgdayālur akhalo yaḥ siddhamantrakramaḥ śāntaḥ kāmamalolupaḥ kṛtayaśā vaidyaḥ sa vidyotate // Rajni_20.48</l>\n</lg>\n<lg>\n<l>adhīraḥ karkaśo lubdhaḥ sarogo nyūnaśikṣitaḥ /</l>\n<l>pañca vaidyā na yujyante dhanvantarisamā api // Rajni_20.49</l>\n</lg>\n<lg>\n<l>pumarthāś catvāraḥ khalu karaṇasaukhyaikasubhagās tad etad bhaiṣajyānavarataniṣevaikavaśagam /</l>\n<l>tadapyekāyattaṃ phaladam agadaṃkārakṛpayā tato loke loke na param upakartaivamamutaḥ // Rajni_20.50</l>\n</lg>\n<lg>\n<l>rājāno vijigīṣayā nijabhujaprakrāntam ojodayāt śauryaṃ saṃgararaṅgasadmani yathā saṃbibhrate saṃgatāḥ /</l>\n<l>yasminnauṣadhayas tathā samuditāḥ sidhyanti vīryādhikā vipro 'sau bhiṣag ucyate svayamiti śrutyāpi satyāpitam // Rajni_20.51</l>\n</lg>\n<lg>\n<l>yathāvad utkhāya śucipradeśajā dvijena kālādikatattvavedinā /</l>\n<l>yathāyathaṃ cauṣadhayo guṇottarāḥ pratyāharante yamagocarān api // Rajni_20.52</l>\n</lg>\n<lg>\n<l>yena tvāṃ khanate brahmā yena tvāṃ khanate bhṛguḥ /</l>\n<l>yenendro yena varuṇaḥ khanate yena keśavaḥ /</l>\n<l>tenāhaṃ tvāṃ khaniṣyāmi siddhiṃ kuru mahauṣadha // Rajni_20.53</l>\n</lg>\n<lg>\n<l>vipraḥ paṭhann imaṃ mantraṃ prayatātmā mahauṣadhīm /</l>\n<l>khātvā khādirakīlena yathāvattāṃ prayojayet // Rajni_20.54</l>\n</lg>\n<lg>\n<l>vīryaṃ prakāśya nijamoṣadhayaḥ kilocur anyonyam urvyapi divo bhuvamāvrajantyaḥ /</l>\n<l>jīvaṃ mumūrṣam api yaṃ hi vayaṃ mahimnā svena stuvīmahi sa jātvapi naiva naśyet // Rajni_20.55</l>\n</lg>\n<lg>\n<l>pratyāyitāḥ pramuditā muditena rājñā somena sākamidamoṣadhayaḥ samūcuḥ /</l>\n<l>yasmai dvijo diśati bheṣajamāśu rājan taṃ pālayāma iti ca śrutirāha sākṣāt // Rajni_20.56</l>\n</lg>\n<lg>\n<l>āsāmīśo likhitapaṭhitaḥ sa dvijānāṃ hi rājā siddhyai yāśca dvijam avṛjinaṃ svāśrayaṃ kāmayante /</l>\n<l>tāsvevānyaḥ prasarati madād yas tu jātyā ca gatyā hīnaḥ śūnyo jagati kupitāḥ pātayanty enam etāḥ // Rajni_20.57</l>\n</lg>\n<lg>\n<l>dravyābhidhānagadaniścayakāyasaukhyaṃ śalyādibhūtaviṣagrahabālavaidyam /</l>\n<l>vidyādrasāyanavaraṃ dṛḍhadehahetum āyuḥśruter dvicaturaṅgam ihāha śambhuḥ // Rajni_20.58</l>\n</lg>\n<lg>\n<l>aṣṭāṅgaṃ śalyaśālākyakāyabhūtaviṣaṃ tathā /</l>\n<l>bālo rasāyanaṃ vṛṣyamiti kaiścidudāhṛtam // Rajni_20.59</l>\n</lg>\n<lg>\n<l>aṣṭāṅgajñaḥ suvaidyo hi kiyaddhīno yathāṅgataḥ /</l>\n<l>aṅgahīnaḥ sa vijñeyo na ślāghyo rājamandire // Rajni_20.60</l>\n</lg>\n<lg>\n<l>prājño vijñaḥ paṇḍito dīrghadarśī dhīro dhīmān kovido labdhavarṇaḥ /</l>\n<l>doṣajñaḥ san dūradarśī manīṣī medhāvī jñaḥ sūrivijñau vipaścit // Rajni_20.61</l>\n</lg>\n<lg>\n<l>vaijñānikaḥ kṛtamukhaḥ saṃkhyāvān matimān kṛtī /</l>\n<l>kuśāgrīyamatiḥ kṛṣṭiḥ kuśalo viduro budhaḥ // Rajni_20.62</l>\n</lg>\n<lg>\n<l>niṣṇātaḥ śikṣito dakṣaḥ sudīkṣaḥ kṛtadhīḥ sudhīḥ /</l>\n<l>abhijño nipuṇo vidvān kṛtakarmā vicakṣaṇaḥ // Rajni_20.63</l>\n</lg>\n<lg>\n<l>vidagdhaścaturaścaiva prauḍho boddhā viśāradaḥ /</l>\n<l>sumedhāḥ sumatistīkṣṇaḥ prekṣāvān vibudho vidan // Rajni_20.64</l>\n</lg>\n<lg>\n<l>manīṣā dhiṣaṇā prajñā dhāraṇā śemuṣī matiḥ /</l>\n<l>dhīr buddhiḥ pratipat prekṣā pratipattiśca cetanā // Rajni_20.65</l>\n</lg>\n<lg>\n<l>saṃvij jñaptiś copalabdhiś cinmedhā mananaṃ manaḥ /</l>\n<l>bhānaṃ bodhaśca hṛllekhaḥ saṃkhyā ca pratibhā ca sā // Rajni_20.66</l>\n</lg>\n<lg>\n<l>ādānaṃ rogahetuḥ syānnidānaṃ rogalakṣaṇam /</l>\n<l>cikitsā tatpratīkāraḥ ārogyaṃ ruṅnivartanam // Rajni_20.67</l>\n</lg>\n<lg>\n<l>maṇḍaḥ peyā vilepī ca yavāgūḥ pathyabhedakāḥ /</l>\n<l>bhaktairvinā dravo maṇḍaḥ peyā bhaktasamanvitā /</l>\n<l>vilepī bahubhaktā syādyavāgūr viraladravā // Rajni_20.68</l>\n</lg>\n<l>vidalaṃ māṣamudgādi pakvaṃ sūpābhidhānakam // Rajni_20.69</l>\n<lg>\n<l>pādāhāraṃ pathyamāhuśca vaidyā vidyād ardhāhāram āhārasaṃjñam /</l>\n<l>pādonaṃ syādbhojanaṃ bhogamanyadvidyāccheṣaṃ vātadoṣaprasūtyai // Rajni_20.70</l>\n</lg>\n<lg>\n<l>annaṃ jīvanamāhāraḥ kūraṃ kaśipurodanam /</l>\n<l>andho bhissādanaṃ bhojyam annādyam aśanaṃ tathā // Rajni_20.71</l>\n</lg>\n<lg>\n<l>bhojyaṃ peyaṃ tathā coṣyaṃ lehyaṃ khādyaṃ ca carvaṇam /</l>\n<l>niṣpeyaṃ caiva bhakṣyaṃ syādannamaṣṭavidhaṃ smṛtam // Rajni_20.72</l>\n</lg>\n<lg>\n<l>vyañjanaṃ sūpaśākādi miṣṭānnaṃ temanaṃ smṛtam /</l>\n<l>upadaṃśo vidaṃśaḥ syāt saṃdhāno rocakaśca saḥ // Rajni_20.73</l>\n</lg>\n<lg>\n<l>jemanamabhyavahāraḥ pratyavasānaṃ ca bhojanaṃ jagdhiḥ /</l>\n<l>balbhanam aśanaṃ svadanaṃ nighasāhārau ca nigaraṇaṃ nyādaḥ // Rajni_20.74</l>\n</lg>\n<lg>\n<l>jakṣaṇaṃ bhakṣaṇaṃ lehaḥ svādanaṃ rasanasvadau /</l>\n<l>carvaṇaṃ pānapītī ca dhayanaṃ cūṣaṇaṃ bhidāḥ // Rajni_20.75</l>\n</lg>\n<lg>\n<l>madhuro lavaṇastiktaḥ kaṣāyo'mlaḥ kaṭustathā /</l>\n<l>santīti rasanīyatvādannādye ṣaḍamī rasāḥ // Rajni_20.76</l>\n</lg>\n<l>madhuraṃ laulyam ityāhur ikṣvādau ca sa lakṣyate // Rajni_20.77</l>\n<l>lavaṇastu paṭuḥ proktaḥ saindhavādau sa dṛśyate // Rajni_20.78</l>\n<l>tiktaśca picumandādau vyaktamāsvādyate rasaḥ // Rajni_20.79</l>\n<l>kaṣāyastuvaraḥ proktaḥ sa tu pūgīphalādiṣu // Rajni_20.80</l>\n<l>amlastu ciñcājambīramātuluṅgaphalādiṣu // Rajni_20.81</l>\n<l>kaṭustu tīkṣṇasaṃjñaḥ syānmarīcādau sa cekṣyate // Rajni_20.82</l>\n<lg>\n<l>madhuraśca rasaścinoti keśān vapuṣaḥ sthairyabalaujovīryadāyī /</l>\n<l>atisevanataḥ pramehaśaityaṃ jaḍatāmāndyamukhānkaroti doṣān // Rajni_20.83</l>\n</lg>\n<lg>\n<l>lavaṇo rucikṛdraso 'gnidāyī pacanaḥ svādukaraśca sārakaśca /</l>\n<l>atisevanato jarāṃ ca pittaṃ sitimānaṃ ca dadāti kuṣṭhakārī // Rajni_20.84</l>\n</lg>\n<lg>\n<l>tikto jantūn hanti kuṣṭhaṃ jvarārtiṃ kāsaṃ dāhaṃ dīpano rocanaśca /</l>\n<l>martyair gāḍhaṃ pratyahaṃ sevitaścettīvraṃ datte rājayakṣmāṇameṣaḥ // Rajni_20.85</l>\n</lg>\n<lg>\n<l>kaṣāyanāmā niruṇaddhi śophaṃ varṇaṃ tanor dīpanapācanaśca /</l>\n<l>sattvāpaho'sau śithilatvakārī niṣevitaḥ pāṇḍu karoti gātram // Rajni_20.86</l>\n</lg>\n<lg>\n<l>amlābhidhaḥ prītikaro rucipradaḥ prapācano 'gneḥ paṭutāṃ ca yacchati /</l>\n<l>bhrāntiṃ ca kuṣṭhaṃ kaphapāṇḍutāṃ ca kārṣṇyaṃ ca kāsaṃ kurute'tisevitaḥ // Rajni_20.87</l>\n</lg>\n<lg>\n<l>kaṭuḥ kaphaṃ kaṇṭhajadoṣaśophamandānalaśvitragadān nihanti /</l>\n<l>eṣo'pi datte bahusevitaścet kṣayāvaho vīryabalakṣayaṃ ca // Rajni_20.88</l>\n</lg>\n<lg>\n<l>kaṭuḥ kaṣāyaśca kaphāpahāriṇau mādhuryatiktāv api pittanāśanau /</l>\n<l>paṭvamlasaṃjñau ca rasau maruddharau itthaṃ dviśo'mī sakalāmayāpahāḥ // Rajni_20.89</l>\n</lg>\n<lg>\n<l>anyonyaṃ madhurāmlau lavaṇāmlau kaṭutiktakau ca rasau /</l>\n<l>kaṭulavaṇau ca syātāṃ miśrarasau tiktalavaṇau ca // Rajni_20.90</l>\n</lg>\n<lg>\n<l>lavaṇamadhurau viruddhāv atha kaṭumadhurau ca tiktamadhurau ca /</l>\n<l>sādhāraṇaḥ kaṣāyaḥ sarvatra samānatāṃ dhatte // Rajni_20.91</l>\n</lg>\n<lg>\n<l>saṃdhatte madhuro'mlatāṃ ca lavaṇo dhatte yathāvat sthitiṃ tiktākhyaḥ kaṭutāṃ tathā madhuratāṃ dhatte kaṣāyāhvayaḥ /</l>\n<l>amlastiktaruciṃ dadāti kaṭuko yāty antatas tiktatām ityeṣāṃ svavipākato 'pi kathitā ṣaṇṇāṃ rasānāṃ sthitiḥ // Rajni_20.92</l>\n</lg>\n<lg>\n<l>madhuro'mlaḥ kaṭustiktaḥ paṭustuvara ityamī /</l>\n<l>kramād anyonyasaṃkīrṇā nānātvaṃ yānti ṣaḍrasāḥ // Rajni_20.93</l>\n</lg>\n<lg>\n<l>ādyādyo madhurādiścedekaikenottareṇa yuk /</l>\n<l>dvikabhedāḥ pañcadaśa paryāyaiḥ pañcabhistathā // Rajni_20.94</l>\n</lg>\n<lg>\n<l>ādyaḥ sānantaraḥ prāgvaduttareṇa śruto yadā /</l>\n<l>caturbhirapi paryāyair ādye proktā bhidā daśa // Rajni_20.95</l>\n</lg>\n<lg>\n<l>evaṃ dvitīye ṣaḍbhedās tṛtīye ca trayaḥ smṛtāḥ /</l>\n<l>caturthe caika ityete trikabhedāstu viṃśatiḥ // Rajni_20.96</l>\n</lg>\n<lg>\n<l>ādyau sānantarau triḥ ṣaḍekaikāgrimayogataḥ /</l>\n<l>tyakte dvitīye catvāraḥ svāgrimaikaikasaṃyute // Rajni_20.97</l>\n</lg>\n<lg>\n<l>ādye tyakte tu pañca syuḥ svāgrimaikaikasaṃyute /</l>\n<l>catuṣkabhedā ityete kramāt pañcadaśeritāḥ // Rajni_20.98</l>\n</lg>\n<lg>\n<l>tataḥ pañcakabhedāḥ ṣaḍekaikatyāgataḥ smṛtāḥ /</l>\n<l>ekaḥ sarvasamāsena vyāse ṣaḍiti sapta te // Rajni_20.99</l>\n</lg>\n<lg>\n<l>evaṃ triṣaṣṭirākhyātā rasabhedāḥ samāsataḥ /</l>\n<l>tāratamyeṣvasaṃkhyātāṃstān vetti yadi śaṃkaraḥ // Rajni_20.100</l>\n</lg>\n<lg>\n<l>bṛṃhaṇaṃ puṣṭidaṃ poṣyamutkaṃ pīnatvadaṃ ca tat /</l>\n<l>vīryavṛddhikaraṃ vṛṣyaṃ vājīkaraṇabījakṛt // Rajni_20.101</l>\n</lg>\n<lg>\n<l>āpyāyanaṃ tarpaṇaṃ ca prīṇanaṃ toṣaṇaṃ ca tat /</l>\n<l>niḥṣyandanam abhiṣyandi netradrāvaṃ saraṃ ca tat // Rajni_20.102</l>\n</lg>\n<lg>\n<l>iti bahuvidharogavyādhitopakramo'tra prakṛtabhiṣaganuktāhārapathyaprayogam /</l>\n<l>imamakhilamuditvā vargamutsargasiddhān pravadatu sa ca vidvān āmayapratyayāṃs tān // Rajni_20.103</l>\n</lg>\n<lg>\n<l>yena vyādhiśatāndhakārapaṭalīniṣkāsanābhāskaraprāyeṇāpi punastarāṃ pravihitā hanta dviṣāṃ vyādhayaḥ /</l>\n<l>tasyāyaṃ kṛtivāci viṃśatitamaḥ śrīmannṛsiṃheśituḥ śāntiṃ nāmakirīṭamaṇḍanamaṇau vargo gadādirgataḥ // Rajni_20.104</l>\n</lg>\n\n<lg>\n<l>Rājanighaṇṭu, Sattvādivarga</l>\n<l>sattvaṃ rajastamaśceti puṃsām uktāstrayo guṇāḥ /</l>\n<l>teṣu kramādamī doṣāḥ kaphapittānilāḥ sthitāḥ // Rajni_21.1</l>\n</lg>\n<lg>\n<l>sattvaṃ śleṣmā rajaḥ pittaṃ tamaścāpi samīraṇaḥ /</l>\n<l>dravyasya mānamudriktaṃ puṃsi puṃsyanuvartate // Rajni_21.2</l>\n</lg>\n<l>sattvaṃ manovikāśaḥ syāt sattvāyattā tathā sthitiḥ // Rajni_21.3</l>\n<l>rajo rūṣaṇamudrekaḥ kāluṣyaṃ mativibhramaḥ // Rajni_21.4</l>\n<lg>\n<l>tamastimiram āndhyaṃ ca cittonmādaśca mūḍhatā /</l>\n<l>hṛdayāvaraṇaṃ dhvāntamandhakāro vimohanam // Rajni_21.5</l>\n</lg>\n<lg>\n<l>vāto gandhavaho vāyuḥ pavamāno mahābalaḥ /</l>\n<l>sparśano gandhavāhī ca pavano marudāśugaḥ // Rajni_21.6</l>\n</lg>\n<lg>\n<l>śvasano mātariśvā ca nabhasvānmāruto'nilaḥ /</l>\n<l>samīraṇo jagatprāṇaḥ samīraśca sadāgatiḥ // Rajni_21.7</l>\n</lg>\n<lg>\n<l>javanaḥ pṛṣadaśvaśca tarasvī ca prabhañjanaḥ /</l>\n<l>pradhāvano'navasthāno dhūnano moṭanaḥ khagaḥ // Rajni_21.8</l>\n</lg>\n<lg>\n<l>anye 'pi vāyavo dehe nāḍīcakrapravāhakāḥ /</l>\n<l>mayā vitatya noktāste granthagauravabhīruṇā // Rajni_21.9</l>\n</lg>\n<lg>\n<l>sattvādiguṇasaṃbhinnadoṣatrayavaśātmanā /</l>\n<l>ābhyantaraṃ ca bāhyaṃ ca svarūpaṃ saṃnirucyate // Rajni_21.10</l>\n</lg>\n<lg>\n<l>sattvāḍhyaḥ śucirāstikaḥ sthiramatiḥ puṣṭāṅgako dhārmikaḥ kāntaḥ so 'pi bahuprajaḥ sumadhurakṣīrādibhojyapriyaḥ /</l>\n<l>dātā pātraguṇādṛto drutatamaṃ vāgmī kṛpāluḥ samo gauraḥ śyāmatanur ghanāmbutuhinasvapnekṣaṇaḥ śleṣmalaḥ // Rajni_21.11</l>\n</lg>\n<lg>\n<l>rājaso lavaṇāmlatiktakaṭukaprāyoṣṇabhojī paṭuḥ prauḍho nātikṛśo 'pyakālapalitī krodhaprapañcānvitaḥ /</l>\n<l>drāghīyān mahilāśayo vitaritā sopādhikaṃ yācito gaurāṅgaḥ kanakādidīptilalitaḥ svapnī ca pittātmakaḥ // Rajni_21.12</l>\n</lg>\n<lg>\n<l>nidrālurbahubhāṣakaḥ sukuṭilaḥ krūrāśayo nāstikaḥ prāyaḥ paryuṣitātiśītavirasāhāraikaniṣṭho 'lasaḥ /</l>\n<l>kāryeṣvatyabhimānavān asamaye dātā yathecchaṃ kṛśaḥ svapne vyomagatiḥ sitetaratanur vātūlakas tāmasaḥ // Rajni_21.13</l>\n</lg>\n<lg>\n<l>sattvādayo guṇā yatra miśritāḥ santi bhūyasā /</l>\n<l>miśraprakṛtikaḥ so 'yaṃ vijñātavyo manīṣibhiḥ // Rajni_21.14</l>\n</lg>\n<lg>\n<l>sattvādirajasā miśre śreṣṭhaṃ sattvāditāmase /</l>\n<l>madhyamaṃ rajasā miśre kanīyo guṇamiśraṇam // Rajni_21.15</l>\n</lg>\n<lg>\n<l>sattvaṃ cittavikāśamāśu tanute datte prabodhaṃ paraṃ kāluṣyaṃ kurute rajastu manasaḥ prastauti cāvyākṛtim /</l>\n<l>āndhyaṃ hanta hṛdi prayacchati tirodhatte svatattve dhiyaṃ saṃdhatte jaḍatāṃ ca saṃtatam upādhatte pramīlāṃ tamaḥ // Rajni_21.16</l>\n</lg>\n<lg>\n<l>vātaḥ svairaḥ syāllaghuḥ śītarūkṣaḥ sūkṣmasparśajñānakas todakārī /</l>\n<l>mādhuryānne so 'bhrakāle 'parāhṇe pratyūṣe 'nne yāti jīrṇe ca kopam // Rajni_21.17</l>\n</lg>\n<lg>\n<l>pittaṃ ca tiktāmlarasaṃ ca sārakaṃ coṣṇaṃ dravaṃ tīkṣṇam idaṃ madhau bahu /</l>\n<l>varṣāntakāle bhṛśam ardharātre madhyaṃdine 'nnasya jare ca kupyati // Rajni_21.18</l>\n</lg>\n<lg>\n<l>śleṣmā guruḥ ślakṣṇamṛduḥ sthirastathā snigdhaḥ paṭuḥ śītajaḍaś ca gaulyavān /</l>\n<l>śīte vasante ca bhṛśaṃ niśāmukhe pūrve 'hni bhuktopari ca prakupyati // Rajni_21.19</l>\n</lg>\n<lg>\n<l>doṣatrayasya ye bhedā vṛddhikṣayavikalpataḥ /</l>\n<l>tānataḥ sampravakṣyāmi saṃkṣepārthaṃ samañjasam // Rajni_21.20</l>\n</lg>\n<lg>\n<l>ekaikavṛddhau syur bhedās trayo ye vṛddhidās trayaḥ /</l>\n<l>tatrāpyekatarā hy arthe ṣaḍevaṃ dvādaśaiva te // Rajni_21.21</l>\n</lg>\n<lg>\n<l>vṛddhānyonyavyatyayābhyāṃ ṣaṭ trivṛddhyā tu saptamaḥ /</l>\n<l>vṛddho'nyonyo vṛddhataraḥ paro vṛddhatamastviti // Rajni_21.22</l>\n</lg>\n<lg>\n<l>tāratamyena ṣaḍbhedāsta evaṃ pañcaviṃśatiḥ /</l>\n<l>evaṃ kṣaye'pi tāvantas tataḥ pañcāśad īritāḥ // Rajni_21.23</l>\n</lg>\n<lg>\n<l>vṛddho'nyonyaḥ samo 'nyaśca kṣīṇastviti punaśca ṣaṭ /</l>\n<l>dvivṛddhyaikakṣayād uktavyatyayācca punaśca ṣaṭ // Rajni_21.24</l>\n</lg>\n<lg>\n<l>ete dvādaśataḥ sarve dviṣaṣṭiḥ samudāhṛtāḥ /</l>\n<l>triṣaṣṭistvantimo bhedas trayāṇāṃ prakṛtau sthitiḥ // Rajni_21.25</l>\n</lg>\n<lg>\n<l>evaṃ doṣatrayasyaitān bhedān vijñāya tattvataḥ /</l>\n<l>tato bhiṣak prayuñjīta tadavasthocitāḥ kriyāḥ // Rajni_21.26</l>\n</lg>\n<lg>\n<l>kālastu velā samayo'pyanehā diṣṭaścalaścāvasaro 'sthiraśca /</l>\n<l>so 'pyeṣa bhūtaḥ kila vartamānastathā bhaviṣyanniti ca tridhoktaḥ // Rajni_21.27</l>\n</lg>\n<lg>\n<l>bhūte vṛttamatītaṃ ca hyastanaṃ nisṛtaṃ gatam /</l>\n<l>vartamāne bhavaccādyatanaṃ syādadhunātanam // Rajni_21.28</l>\n</lg>\n<lg>\n<l>anāgataṃ bhaviṣye syāt śvastanaṃ ca pragetanam /</l>\n<l>vartsyad vartiṣyamāṇaṃ ca syādāgāmi ca bhāvi ca // Rajni_21.29</l>\n</lg>\n<lg>\n<l>sādhāraṇaṃ tu sāmānyaṃ tat sarvatrānuvartate /</l>\n<l>viśeṣaṇaṃ viśeṣaśca sakṛtsthāne ca vartate /</l>\n<l>turyaṃ pādaṃ caturthāṃśam īṣat kiṃcit tathocyate // Rajni_21.30</l>\n</lg>\n<lg>\n<l>bhūṣāpīyuṣāṃśusvacchodyotaprasyandāmandasvacchandāpūrāmbhaḥsvargaṅgāsaṅgonmīlanamaulim /</l>\n<l>meruśrīkailāsakrīḍāsaṅghāṭīśobhanāmbhaḥślāghājaṅghālaśrīgaurīgūḍhāṅgaṃ vande śambhum // Rajni_21.31</l>\n</lg>\n<lg>\n<l>śabdoccāre sakalaguruke ṣaṣṭivarṇapramāṇe mānaṃ kāle palamiti daśa syāt kṣaṇastāni taistu /</l>\n<l>ṣaḍbhir nāḍī prahara iti tāḥ sapta sārdhās tathāhorātro jñeyaḥ sumatibhir asāv aṣṭabhistaiḥ pradiṣṭaḥ // Rajni_21.32</l>\n</lg>\n<lg>\n<l>pakṣaḥ syātpañcadaśabhirahorātrair ubhāv imau /</l>\n<l>māso dvādaśabhirmāsaiḥ saṃvatsara udāhṛtaḥ // Rajni_21.33</l>\n</lg>\n<l>dviśaścaitrādibhirmāsairvijñeyā ṛtavaśca ṣaṭ // Rajni_21.34</l>\n<l>tribhis tribhiḥ kramādetaiḥ syātāṃ ca viṣuvāyane // Rajni_21.35</l>\n<lg>\n<l>palaṃ vighaṭikā proktā nāḍī tāstu triviṃśatiḥ /</l>\n<l>nāḍī tu ghaṭikā proktā taddvayaṃ ca muhūrtakam // Rajni_21.36</l>\n</lg>\n<l>yāmaḥ prahara ityukto dinabhāgo dināṃśakaḥ // Rajni_21.37</l>\n<l>ahorātradivārātrāhardivāharniśāni ca // Rajni_21.38</l>\n<l>ghasro dino'pi divaso vāsaro bhāsvaro divā // Rajni_21.39</l>\n<l>prāhṇāparāhṇamadhyāhnasāyāhnāḥ syus tadaṃśakāḥ // Rajni_21.40</l>\n<lg>\n<l>prātardinādiḥ pratyūṣo niśāntaḥ pratyuṣo 'pyuṣaḥ /</l>\n<l>vyuṣṭaṃ cāharmukhaṃ kalyaṃ prage prāhṇaṃ prabhātakam // Rajni_21.41</l>\n</lg>\n<lg>\n<l>ātapastu dinajyotiḥ sūryāloko dinaprabhā /</l>\n<l>raviprakāśaḥ pradyotas tamoris tapanadyutiḥ // Rajni_21.42</l>\n</lg>\n<lg>\n<l>rocir dīptir dyutiḥ śocistviḍojo bhā ruciḥ prabhā /</l>\n<l>vibhā lokaprakāśaśca teja ojāyitaṃ ca ruk // Rajni_21.43</l>\n</lg>\n<lg>\n<l>sāyaṃsaṃdhyā dināntaśca niśādir divasātyayaḥ /</l>\n<l>sāyaṃ pitṛprasūścātha pradoṣaḥ syānniśāmukham // Rajni_21.44</l>\n</lg>\n<lg>\n<l>chāyā vibhānugā śyāmā tejobhīruranātapaḥ /</l>\n<l>abhītir ātapābhāvo bhāvālīnā ca sā smṛtā // Rajni_21.45</l>\n</lg>\n<lg>\n<l>śarvarī kṣaṇadā rātrirniśā śyāmā tamasvinī /</l>\n<l>tamī triyāmā śayanī kṣapā yāmavatī tamā // Rajni_21.46</l>\n</lg>\n<lg>\n<l>naktaṃ niśīthinī doṣā tārābhūṣā vibhāvarī /</l>\n<l>jyotiṣmatī tārakiṇī kālī sāpi kalāpinī // Rajni_21.47</l>\n</lg>\n<l>sā jyautsnī candrikāyuktā tamisrā tu tamo'nvitā // Rajni_21.48</l>\n<l>ardharātro niśīthe syānmadhyarātraśca sa smṛtaḥ // Rajni_21.49</l>\n<lg>\n<l>jyotsnā tu candrikā cāndrī kaumudī kāmavallabhā /</l>\n<l>candrātapaścandrakāntā śītāmṛtataraṅgiṇī // Rajni_21.50</l>\n</lg>\n<lg>\n<l>kāntistu suṣamā śobhā chaviśchāyā vibhā śubhā /</l>\n<l>śrīr lakṣmīr dakpriyābhikhyā bhānaṃ bhātirumā ramā // Rajni_21.51</l>\n</lg>\n<lg>\n<l>tamastamisraṃ timiraṃ dhvāntaṃ saṃtamasaṃ tamaḥ /</l>\n<l>andhakāraśca bhūchāyaṃ taccāndhatamasaṃ ghanam // Rajni_21.52</l>\n</lg>\n<lg>\n<l>ātapaḥ kaṭuko rūkṣaśchāyā madhuraśītalā /</l>\n<l>tridoṣaśamanī jyotsnā sarvavyādhikaraṃ tamaḥ // Rajni_21.53</l>\n</lg>\n<l>pakṣādiḥ prathamādyā ca pakṣatiḥ pratipac ca sā // Rajni_21.54</l>\n<lg>\n<l>pakṣānto 'rkenduviśleṣaḥ parva pañcadaśī tathā /</l>\n<l>dvitīyaṃ tu bhavetparva candrārkātyantasaṃgamaḥ // Rajni_21.55</l>\n</lg>\n<lg>\n<l>pratipadamārabhyaitāḥ kramāt dvitīyādikāśca pañcadaśa /</l>\n<l>pakṣe tithayo jñeyāḥ pakṣaśca sito'sito dvividhaḥ // Rajni_21.56</l>\n</lg>\n<l>sitastvāpūryamāṇaḥ syāt śuklaśca viśadaḥ śudi // Rajni_21.57</l>\n<l>asito malinaḥ kṛṣṇo bahulo vadi ca smṛtaḥ // Rajni_21.58</l>\n<lg>\n<l>divasairyatra tatrāpi vasusāgarasammitaiḥ /</l>\n<l>bhiṣakkriyopayogāya maṇḍalaṃ bhiṣajāṃ matam // Rajni_21.59</l>\n</lg>\n<lg>\n<l>pūrṇimā paurṇamāsī ca jyautsnī cendumatī sitā /</l>\n<l>sā pūrvānumatir jñeyā rākā syāduttarā ca sā // Rajni_21.60</l>\n</lg>\n<lg>\n<l>darśastu syād amāvāsyāmāvasyārkendusaṃgamaḥ /</l>\n<l>sā pūrvā tu sinīvālī dvitīyā tu kuhūrmatā // Rajni_21.61</l>\n</lg>\n<l>māsārdhastu bhavetpakṣaḥ sa pañcadaśarātrakaḥ // Rajni_21.62</l>\n<l>dvipakṣas tu bhavenmāsaścaitrādyā dvādaśāśca te // Rajni_21.63</l>\n<l>caitrastu caitrikaścaitrī madhuḥ kālādikaśca saḥ // Rajni_21.64</l>\n<l>vaiśākho mādhavo rādho jyaiṣṭhaḥ śukrastapastathā // Rajni_21.65</l>\n<l>āṣāḍhaḥ śuciruktaḥ śrāvaṇikaḥ śrāvaṇo nabhāścāpi // Rajni_21.66</l>\n<l>bhādro bhādrapado'pi prauṣṭhapadaḥ syānnabho nabhasyaśca // Rajni_21.67</l>\n<l>iṣastvāśvayujaśca syādāśvinaḥ śāradaśca saḥ // Rajni_21.68</l>\n<l>kārttiko bāhulo'pi syād ūrjaḥ kārttikikaś ca saḥ // Rajni_21.69</l>\n<l>mārgaḥ sahā mārgaśīrṣa āgrahāyaṇiko'pi saḥ // Rajni_21.70</l>\n<l>pauṣastu pauṣikas taiṣaḥ sahasyo haimano'pi ca // Rajni_21.71</l>\n<l>māghastapāḥ tapasyastu phālguno vatsarāntakaḥ // Rajni_21.72</l>\n<l>caitrādimāsau dvau dvau syur nāmnā ṣaḍṛtavaḥ kramāt // Rajni_21.73</l>\n<lg>\n<l>bhavedvasanto madhumādhavābhyāṃ syātāṃ tathā śukraśucī nidāghaḥ /</l>\n<l>nabhonabhasyau jaladāgamaḥ syād iṣorjakābhyāṃ śaradaṃ vadanti // Rajni_21.74</l>\n</lg>\n<lg>\n<l>hemantakālastu sahaḥsahasyau tapastapasyau śiśiraḥ krameṇa /</l>\n<l>māsadvikeneti vasantakādyā dhīmadbhir uktā ṛtavaḥ ṣaḍete // Rajni_21.75</l>\n</lg>\n<lg>\n<l>ṛturājo vasantaḥ syāt surabhirmādhavo madhuḥ /</l>\n<l>puṣpamāsaḥ pikānandaḥ kāntaḥ kāmarasaśca saḥ // Rajni_21.76</l>\n</lg>\n<lg>\n<l>nidāghastūṣmako gharmo grīṣma ūṣmāgamastapaḥ /</l>\n<l>tāpanaścoṣṇakālaḥ syāduṣṇaścoṣṇāgamaśca saḥ // Rajni_21.77</l>\n</lg>\n<lg>\n<l>varṣāḥ prāvṛḍvarṣakālo gharmānto jaladāgamaḥ /</l>\n<l>mayūrollāsakaḥ kāntaścātakāhlādano'pi saḥ // Rajni_21.78</l>\n</lg>\n<l>śaradvarṣāvasāyaḥ syānmeghāntaḥ prāvṛḍatyayaḥ // Rajni_21.79</l>\n<l>ūṣmāpahastu hemantaḥ śaradanto himāgamaḥ // Rajni_21.80</l>\n<lg>\n<l>śiśiraḥ kampanaḥ śīto himakūṭaśca koṭanaḥ /</l>\n<l>ityetannāmataḥ proktamṛtuṣaṭkaṃ yathākramam // Rajni_21.81</l>\n</lg>\n<lg>\n<l>iha surabhinidāghameghakālāḥ śaraddhimaśiśirahāyanāḥ krameṇa /</l>\n<l>pratidinamṛtavaḥ syur ūrdhvam arkodayasamayād daśakena nāḍikānām // Rajni_21.82</l>\n</lg>\n<l>makarakrāntimārabhya bhānoḥ syād uttarāyaṇam // Rajni_21.83</l>\n<l>karkaṭakramaṇād ūrdhvaṃ dakṣiṇāyanam ucyate // Rajni_21.84</l>\n<lg>\n<l>yadā tulāyāṃ meṣe ca sūryasaṃkramaṇaṃ kramāt /</l>\n<l>tadā viṣuvatī syātāṃ viṣuve api te smṛte // Rajni_21.85</l>\n</lg>\n<lg>\n<l>kālajñaiḥ ṣaṣṭirākhyātā vatsarāḥ prabhavādayaḥ /</l>\n<l>śaratsaṃvatsaro'bdaśca hāyano vatsaraḥ samāḥ // Rajni_21.86</l>\n</lg>\n<lg>\n<l>vasante dakṣiṇo vāto bhavedvarṣāsu paścimaḥ /</l>\n<l>uttaraḥ śārade kāle pūrvo haimantaśaiśire // Rajni_21.87</l>\n</lg>\n<lg>\n<l>pūrvastu madhuro vātaḥ snigdhaḥ kaṭurasānvitaḥ /</l>\n<l>gururvidāhaśamano vātadaḥ pittanāśanaḥ // Rajni_21.88</l>\n</lg>\n<lg>\n<l>dakṣiṇaḥ ṣaḍraso vāyuścakṣuṣyo balavardhanaḥ /</l>\n<l>raktapittapraśamanaḥ saukhyakāntibalapradaḥ // Rajni_21.89</l>\n</lg>\n<lg>\n<l>paścimo mārutastīkṣṇaḥ kaphamedoviśoṣaṇaḥ /</l>\n<l>sadyaḥ prāṇāpaho duṣṭaḥ śoṣakārī śarīriṇām // Rajni_21.90</l>\n</lg>\n<lg>\n<l>uttaraḥ pavanaḥ snigdho mṛdur madhura eva ca /</l>\n<l>sakaṣāyarasaḥ śīto doṣāṇāṃ ca prakopaṇaḥ // Rajni_21.91</l>\n</lg>\n<lg>\n<l>kṛtvaikam avadhiṃ tasmād idaṃ pūrvaṃ ca paścimam /</l>\n<l>iti deśau nidiśyete yayā sā digiti smṛtā // Rajni_21.92</l>\n</lg>\n<lg>\n<l>digāśā ca haritkāṣṭhā kakupsā ca nideśinī /</l>\n<l>sā ca deśavibhāgena daśadhā parikalpyate // Rajni_21.93</l>\n</lg>\n<lg>\n<l>jyotīṃṣi tapanādīni jyotiścakrabhramīkramāt /</l>\n<l>yato nityam udīyante sā pūrvākhyā digucyate // Rajni_21.94</l>\n</lg>\n<lg>\n<l>pūrvā ca dakṣiṇā caiva paścimā cottarāpi ca /</l>\n<l>prādakṣiṇyakrameṇaitāś catasraḥ syur mahādiśaḥ // Rajni_21.95</l>\n</lg>\n<lg>\n<l>pūrvā prācī puro maghonyaindrī māghavatī ca sā /</l>\n<l>śāmanī dakṣiṇāvācī yāmī vaivasvatī ca sā // Rajni_21.96</l>\n</lg>\n<lg>\n<l>paścimā tu pratīcī syādvāruṇī pratyagityapi /</l>\n<l>uttarā dik tu kauberī daivī sā syādudīcyapi // Rajni_21.97</l>\n</lg>\n<lg>\n<l>diśordvayordvayormadhye yo bhāgaḥ koṇasaṃjñakaḥ /</l>\n<l>vidiśastāścatasraśca proktā upadiśastathā // Rajni_21.98</l>\n</lg>\n<lg>\n<l>āgneyī syāt prācyavācyos tu madhye nairṛtyākhyā syād avācīpratīcyoḥ /</l>\n<l>vāyavyāpi syād udīcīpratīcyor aiśānī syādantarā prācyudīcyoḥ // Rajni_21.99</l>\n</lg>\n<lg>\n<l>upariṣṭād dig ūrdhvaṃ syād adhastād adharā smṛtā /</l>\n<l>antastvabhyantaraṃ proktam antaraṃ cāntarālakam // Rajni_21.100</l>\n</lg>\n<lg>\n<l>spaṣṭastvaṣṭayavairdeśo mito jñeyo'ṅgulāhvayaḥ /</l>\n<l>syāccaturviṃśakaistaistu hasto hastacatuṣṭayam // Rajni_21.101</l>\n</lg>\n<lg>\n<l>daṇḍo daṇḍairdvisāhasraiḥ krośasteṣāṃ catuṣṭayam /</l>\n<l>yojanaṃ syāditi hy eṣa deśasyokto mitikramaḥ // Rajni_21.102</l>\n</lg>\n<lg>\n<l>iti prastāvato vaidyasyopayuktatayā mayā /</l>\n<l>parimāṇaṃ tathonmānamiti dvitayam īryate // Rajni_21.103</l>\n</lg>\n<lg>\n<l>dhānye sā niṣṭikā puṃso yattu muṣṭicatuṣṭayam /</l>\n<l>taddvayenāṣṭikā jñeyā kuḍavastaddvayena tu // Rajni_21.104</l>\n</lg>\n<lg>\n<l>prasthastu taccatuṣkeṇa taccatuṣkeṇa cāḍhakī /</l>\n<l>tāś catasro bhaveddroṇaḥ khārī teṣāṃ tu viṃśatiḥ // Rajni_21.105</l>\n</lg>\n<lg>\n<l>godhūmadvitayonmitistu kathitā guñjā tayā sārdhayā vallo vallacatuṣṭayena bhiṣajāṃ māṣo matas tac catuḥ /</l>\n<l>niṣko niṣkayugaṃ tu sārdham uditaḥ karṣaḥ palaṃ tac catus tadvat tacchatakena cātha ca tulā bhārastulāviṃśatiḥ // Rajni_21.106</l>\n</lg>\n<lg>\n<l>itthaṃ sattvarajastamastriguṇikānukrāntadoṣatrayaprakrāntocitakāladeśakalanābhikhyānasukhyāpitam /</l>\n<l>vargaṃ svargasabhāsu bhāsvarabhiṣagvaryātivīryāmayadhvaṃsāścaryakarīṃ prayāti matimānenaṃ paṭhitvā prathām // Rajni_21.107</l>\n</lg>\n<lg>\n<l>saṃgrāmotsaṃgariṅgatturagasurapaṭoddhūtadhātrīrajobhiḥ saṃrambhaṃ yāti sāndre tamasi kila śamaṃ yaddviṣāṃ yāti sattvam /</l>\n<l>tasyaiṣo'pyekaviṃśaḥ śrayati khalu kṛtau nāmanirmāṇacūḍāratnāpīḍe praśāntiṃ naraharikṛtinaḥ ko 'pi sattvādivargaḥ // Rajni_21.108</l>\n</lg>\n\n<lg>\n<l>Rājanighaṇṭu, Miśrakādivarga</l>\n<l>yānyauṣadhāni militāni paraspareṇa saṃjñāntarair vyavahṛtāni ca yogakṛdbhiḥ /</l>\n<l>teṣāṃ svarūpakathanāya vimiśrakākhyaṃ vargaṃ mahāguṇamudāram udīrayāmaḥ // Rajni_22.1</l>\n</lg>\n<lg>\n<l>pippalī maricaṃ śuṇṭhī trayametadvimiśritam /</l>\n<l>trikaṭu tryūṣaṇaṃ tryūṣaṃ kaṭutrayakaṭutrikam // Rajni_22.2</l>\n</lg>\n<lg>\n<l>harītakī cāmalakaṃ vibhītakamiti trayam /</l>\n<l>triphalā triphalī caiva phalatrayaphalatrike // Rajni_22.3</l>\n</lg>\n<lg>\n<l>drākṣākāśmaryakharjūrīphalāni militāni tu /</l>\n<l>madhuratriphalā jñeyā madhurādiphalatrayam // Rajni_22.4</l>\n</lg>\n<lg>\n<l>jātīphalaṃ pūgaphalaṃ lavaṃgakalikāphalam /</l>\n<l>sugandhitriphalā proktā surabhitriphalā ca sā // Rajni_22.5</l>\n</lg>\n<lg>\n<l>candanaṃ kuṅkumaṃ vāri trayametad varārdhakam /</l>\n<l>tribhāgakuṅkumopetaṃ taduktaṃ cādyapuṣpakam // Rajni_22.6</l>\n</lg>\n<lg>\n<l>saindhavaṃ ca viḍaṃ caiva rucakaṃ ceti miśritam /</l>\n<l>lavaṇatrayam ākhyātaṃ tacca trilavaṇaṃ tathā // Rajni_22.7</l>\n</lg>\n<lg>\n<l>sarjikṣāraṃ yavakṣāraṃ ṭaṅkakṣārameva ca /</l>\n<l>kṣāratrayaṃ samākhyātaṃ trikṣāraṃ ca prakīrtitam // Rajni_22.8</l>\n</lg>\n<lg>\n<l>harītakī nāgaraṃ ca guḍaśceti trayaṃ samam /</l>\n<l>samatritayamityuktaṃ trisamaṃ ca samatrayam // Rajni_22.9</l>\n</lg>\n<lg>\n<l>sitāmākṣikasarpīṃṣi militāni yadā tadā /</l>\n<l>madhuratrayamākhyātaṃ trimadhu syānmadhutrayam // Rajni_22.10</l>\n</lg>\n<lg>\n<l>guḍotpannā himotpannā madhujāteti miśritam /</l>\n<l>triśarkarā ca trisitā sitātrayasitātrike // Rajni_22.11</l>\n</lg>\n<lg>\n<l>kālāñjanasamāyukte puṣpāñjanarasāñjane /</l>\n<l>añjanatritayaṃ prāhustryañjanaṃ cāñjanatrayam // Rajni_22.12</l>\n</lg>\n<lg>\n<l>vātaḥ pittaṃ kaphaśceti trayamekatra saṃyutam /</l>\n<l>doṣatrayaṃ tridoṣaṃ syāddoṣatritayamityapi // Rajni_22.13</l>\n</lg>\n<lg>\n<l>vātapittakaphā yatra samatāṃ yānti nityaśaḥ /</l>\n<l>tridoṣasamam ityetat samadoṣatrayaṃ tathā // Rajni_22.14</l>\n</lg>\n<lg>\n<l>bṛhatī cāgnidamanī duḥsparśā ceti tu trayam /</l>\n<l>kaṇṭakārītrayaṃ proktaṃ trikaṇṭaṃ kaṇṭakatrayam // Rajni_22.15</l>\n</lg>\n<l>nāgarātiviṣā mustā trayametattrikārṣikam // Rajni_22.16</l>\n<l>guḍūcyā militaṃ tacca cāturbhadrakamucyate // Rajni_22.17</l>\n<lg>\n<l>tvagelāpattrakais tulyais trisugandhi trijātakam /</l>\n<l>nāgakeśarasaṃyuktaṃ cāturjātakam ucyate // Rajni_22.18</l>\n</lg>\n<lg>\n<l>elātvakpattrakais tulyair maricena samanvitaiḥ /</l>\n<l>kaṭupūrvam idaṃ cānyaccāturjātakamucyate // Rajni_22.19</l>\n</lg>\n<lg>\n<l>śrīkhaṇḍāgurukarpūrakāśmīrais tu samāṃśakaiḥ /</l>\n<l>mṛgāṅkamukuṭārho 'yaṃ militair devakardarmaḥ // Rajni_22.20</l>\n</lg>\n<lg>\n<l>karpūrāgurukastūrīkakkolair yakṣadhūpakaḥ /</l>\n<l>ekīkṛtamidaṃ sarvaṃ yakṣakardama iṣyate // Rajni_22.21</l>\n</lg>\n<lg>\n<l>kuṅkumāgurukuraṅganābhikācandracandanasamāṃśasambhṛtam /</l>\n<l>tryakṣapūjanaparaikagocaraṃ yakṣakardamam imaṃ pracakṣate // Rajni_22.22</l>\n</lg>\n<lg>\n<l>karpūrakakkolalavaṃgapuṣpaguvākajātīphalapañcakena /</l>\n<l>samāṃśabhāgena ca yojitena manoharaṃ pañcasugandhikaṃ syāt // Rajni_22.23</l>\n</lg>\n<lg>\n<l>pippalīpippalīmūlacavyacitrakanāgaraiḥ /</l>\n<l>sarvairekatra militaiḥ pañcakolakamucyate // Rajni_22.24</l>\n</lg>\n<lg>\n<l>nyagrodhodumbarāśvatthaplakṣavetasavalkalaiḥ /</l>\n<l>sarvairekatra militaiḥ pañcavetasamucyate // Rajni_22.25</l>\n</lg>\n<lg>\n<l>śāliparṇī pṛśniparṇī bṛhatī kaṇṭakārikā /</l>\n<l>tathā gokṣurakaśceti laghvidaṃ pañcamūlakam // Rajni_22.26</l>\n</lg>\n<lg>\n<l>bilvo'gnimanthaḥ śyonākaḥ kāśmaryaḥ pāṭalā tathā /</l>\n<l>sarvaistu militairetaiḥ syānmahāpañcamūlakam // Rajni_22.27</l>\n</lg>\n<lg>\n<l>pañcamūlakayor etaddvayaṃ ca militaṃ yadā /</l>\n<l>tadā bhiṣagbhirākhyātaṃ guṇāḍhyaṃ daśamūlakam // Rajni_22.28</l>\n</lg>\n<lg>\n<l>balāpunarnavairaṇḍasūpyaparṇīdvayena ca /</l>\n<l>ekatra yojitenaitanmadhyamaṃ pañcamūlakam // Rajni_22.29</l>\n</lg>\n<lg>\n<l>guḍūcī gokṣuraścaiva mūṣalī muṇḍikā tathā /</l>\n<l>śatāvarīti pañcānāṃ yogaḥ pañcāmṛtābhidhaḥ // Rajni_22.30</l>\n</lg>\n<lg>\n<l>gavyamājyaṃ dadhi kṣīraṃ mākṣikaṃ śarkarānvitam /</l>\n<l>ekatra militaṃ jñeyaṃ divyaṃ pañcāmṛtaṃ param // Rajni_22.31</l>\n</lg>\n<lg>\n<l>gomūtraṃ gomayaṃ kṣīraṃ gavyamājyaṃ dadhīti ca /</l>\n<l>yuktametadyathāyogaṃ pañcagavyamudāhṛtam // Rajni_22.32</l>\n</lg>\n<lg>\n<l>nimbasya pattratvakpuṣpaphalamūlair vimiśritaiḥ /</l>\n<l>pañcanimbaṃ samākhyātaṃ tat tiktaṃ nimbapañcakam // Rajni_22.33</l>\n</lg>\n<lg>\n<l>koladāḍimavṛkṣāmlaṃ cullakī sāmlavetasā /</l>\n<l>phalaṃ pañcāmlamuddiṣṭamamlapañcaphalaṃ smṛtam // Rajni_22.34</l>\n</lg>\n<lg>\n<l>jambīranāraṅgasahāmlavetasaiḥ satintiḍīkaiś ca sabījapūrakaiḥ /</l>\n<l>samāṃśabhāgena tu melitairidaṃ dvitīyamuktaṃ ca phalāmlapañcakam // Rajni_22.35</l>\n</lg>\n<lg>\n<l>cāṅgerī likucāmlavetasayutaṃ jambīrakaṃ pūrakaṃ nāraṅgaṃ phalaṣāḍavastviti tu piṇḍāmlaṃ ca bījāmlakam /</l>\n<l>ambaṣṭhāsahitaṃ dvir etaduditaṃ pañcāmlakaṃ taddvayaṃ vijñeyaṃ karamardanimbukayutaṃ syādamlavargāhvayam // Rajni_22.36</l>\n</lg>\n<lg>\n<l>tailakandaḥ sudhākandaḥ kroḍakando rudantikā /</l>\n<l>sarpanetrayutāḥ pañca siddhauṣadhikasaṃjñakāḥ // Rajni_22.37</l>\n</lg>\n<lg>\n<l>śairīṣaṃ kusumaṃ mūlaṃ phalaṃ pattraṃ tvagityayam /</l>\n<l>kīṭāriḥ kathito yogaḥ pañcaśairīṣakābhidhaḥ // Rajni_22.38</l>\n</lg>\n<lg>\n<l>tvakpattrakusumaṃ mūlaṃ phalamekasya śākhinaḥ /</l>\n<l>ekatra militaṃ taccet pañcāṅgamiti saṃjñitam // Rajni_22.39</l>\n</lg>\n<lg>\n<l>vidārigandhā bṛhatī pṛśniparṇī nidigdhikā /</l>\n<l>śvadaṃṣṭrā ceti samprokto yogaḥ pañcagaṇābhidhaḥ // Rajni_22.40</l>\n</lg>\n<lg>\n<l>atyamlaparṇīkāṇḍīramālākandadviśūraṇaiḥ /</l>\n<l>prokto bhavati yogo'yaṃ pañcaśūraṇasaṃjñakaḥ // Rajni_22.41</l>\n</lg>\n<lg>\n<l>śṛṅgikaḥ kālakūṭaśca mustako vatsanābhakaḥ /</l>\n<l>saktukaśceti yogo'yaṃ mahāpañcaviṣābhidhaḥ // Rajni_22.42</l>\n</lg>\n<lg>\n<l>snuhyarkakaravīrāṇi lāṅgalī viṣamuṣṭikā /</l>\n<l>etānyupaviṣāṇyāhuḥ pañca pāṇḍityaśālinaḥ // Rajni_22.43</l>\n</lg>\n<lg>\n<l>gavām ajānāṃ meṣīṇāṃ mahiṣīṇāṃ ca miśritam /</l>\n<l>mūtreṇa gardabhīnāṃ yattanmūtraṃ mūtrapañcakam // Rajni_22.44</l>\n</lg>\n<l>suvarṇaṃ rajataṃ tāmraṃ trayametattrilohakam // Rajni_22.45</l>\n<l>vaṅganāgasamāyuktaṃ tatprāhuḥ pañcalohakam // Rajni_22.46</l>\n<lg>\n<l>suvarṇaṃ rajataṃ tāmraṃ trapu kṛṣṇāyasaṃ samam /</l>\n<l>grahāṅgamiti boddhavyaṃ dvitīyaṃ pañcalohakam // Rajni_22.47</l>\n</lg>\n<lg>\n<l>yavamuṣkakasarjānāṃ palāśatilayostathā /</l>\n<l>kṣāraistu pañcabhiḥ proktaḥ pañcakṣārābhidho gaṇaḥ // Rajni_22.48</l>\n</lg>\n<l>kācasaindhavasāmudraviḍasauvarcalaiḥ samaiḥ // Rajni_22.49</l>\n<l>syātpañcalavaṇaṃ tacca mṛtsnopetaṃ ṣaḍāhvayam // Rajni_22.50</l>\n<lg>\n<l>dhavāpāmārgakuṭajalāṅgalītilamuṣkajaiḥ /</l>\n<l>kṣārairetaistu militaiḥ kṣāraṣaṭkamudāhṛtam // Rajni_22.51</l>\n</lg>\n<lg>\n<l>rasāsṛṅmāṃsamedo'sthimajjāśukrasamāhvayaiḥ /</l>\n<l>śarīrasthairyadair etaiḥ saptadhātumayo gaṇaḥ // Rajni_22.52</l>\n</lg>\n<lg>\n<l>daradaḥ pāradaṃ sasyo vaikrāntaṃ kāntamabhrakam /</l>\n<l>mākṣikaṃ vimalaṃ ceti syur ete'ṣṭau mahārasāḥ // Rajni_22.53</l>\n</lg>\n<lg>\n<l>khecarāñjanakaṅguṣṭhagandhālagairikakṣitīḥ /</l>\n<l>śaileyāñjanasammiśrāḥ śaṃsantyuparasān budhāḥ // Rajni_22.54</l>\n</lg>\n<lg>\n<l>kampillagaurīcapalākapardasaśailasindūrakavahnijārān /</l>\n<l>pāṣāṇino vodaraśṛṅgayuktānityaṣṭa sāmānyarasāni cāhuḥ // Rajni_22.55</l>\n</lg>\n<lg>\n<l>pañcalohasamāyuktaiḥ kāntamuṇḍakatīkṣṇakaiḥ /</l>\n<l>kalpitaḥ kathito dhīrairaṣṭalohābhidho gaṇaḥ // Rajni_22.56</l>\n</lg>\n<lg>\n<l>śigrumūlakapalāśacukrikācitrakārdrakasanimbasambhavaiḥ /</l>\n<l>ikṣuśaikharikamocakodbhavaiḥ kṣārapūrvadaśakaṃ prakīrtitam // Rajni_22.57</l>\n</lg>\n<lg>\n<l>mūtrāṇi hastimahiṣoṣṭragavājakānāṃ meṣāśvarāsabhakamānuṣamānuṣīṇām /</l>\n<l>yatnena yatra militāni daśeti tāni śāstreṣu mūtradaśakāhvayabhāñji bhānti // Rajni_22.58</l>\n</lg>\n<lg>\n<l>syājjīvakarṣabhakayugyayugadvimedākākolikādvayayutadvikasūpyaparṇyā /</l>\n<l>jīvyā madhūkayutayā madhurāhvayo'yaṃ yogo mahāniha virājati jīvakādiḥ // Rajni_22.59</l>\n</lg>\n<lg>\n<l>jīvakarṣabhakau mede kākolyāvṛddhivṛddhike /</l>\n<l>ekatra militairetairaṣṭavargaḥ prakīrtitaḥ // Rajni_22.60</l>\n</lg>\n<lg>\n<l>kuṣṭhamāṃsīharidrābhir vacāśaileyacandanaiḥ /</l>\n<l>murākarcūramustābhiḥ sarvauṣadham udāhṛtam // Rajni_22.61</l>\n</lg>\n<lg>\n<l>ajājī maricaṃ śuṇṭhī granthi dhānyaṃ niśāhvayam /</l>\n<l>pippalī maricaṃ ceti veśavāragaṇo mataḥ // Rajni_22.62</l>\n</lg>\n<lg>\n<l>sarvauṣadhisamāyuktāḥ śuṣkāścāmalakatvacaḥ /</l>\n<l>yadā tadāyaṃ yogaḥ syāt sugandhāmalakābhidhaḥ // Rajni_22.63</l>\n</lg>\n<lg>\n<l>drākṣādāḍimakharjūrakadalīśarkarānvitam /</l>\n<l>lājācūrṇaṃ samadhvājyaṃ saṃtarpaṇam udāhṛtam // Rajni_22.64</l>\n</lg>\n<lg>\n<l>saktubhiḥ sarpiṣābhyaktaiḥ śītavāripariplutaiḥ /</l>\n<l>nātyaccho nātisāndraśca manthaḥ ityabhidhīyate // Rajni_22.65</l>\n</lg>\n<lg>\n<l>dāḍimaṃ kiṃśukaṃ lākṣā bandhūkaṃ ca niśāhvayam /</l>\n<l>kusumbhapuṣpaṃ mañjiṣṭhā ityetai raktavargakaḥ // Rajni_22.66</l>\n</lg>\n<lg>\n<l>khaṭinīśvetasaṃyuktāḥ śaṅkhaśuktivarāṭikāḥ /</l>\n<l>bhṛṣṭāśmaśarkarā ceti śuklavarga udāhṛtaḥ // Rajni_22.67</l>\n</lg>\n<lg>\n<l>bhārgīśaṭīpuṣkaravatsabījadurālabhāśṛṅgipaṭolatiktāḥ /</l>\n<l>kirātaviśvendrakaṇendrabījadhānyāni tiktaṃ suradārukaṃ ca // Rajni_22.68</l>\n</lg>\n<lg>\n<l>aṣṭādaśāṅgābhidha eṣa yogaḥ samāgame syāddaśamūlakena /</l>\n<l>dvidhā ca bhārgyādika eka eṣa jñeyo dvitīyastu kirātakādiḥ // Rajni_22.69</l>\n</lg>\n<lg>\n<l>dvātriṃśatpalasammitaṃ dadhi palānyaṣṭau ca khaṇḍaṃ palasyārdhaṃ cenmaricasya tena tulitaṃ yuktaṃ tvagelāhvayam /</l>\n<l>madhvājyaṃ ca yutaṃ tadardhamilitaṃ saṃśodhitair yojitā bhāṇḍe syāddhimavāsite śikhariṇī śrīkaṇṭhabhogyā guṇaiḥ // Rajni_22.70</l>\n</lg>\n<lg>\n<l>itthaṃ nānāmiśrayogābhidhānādenaṃ vargaṃ miśrakākhyaṃ viditvā /</l>\n<l>vaidyaḥ kuryād yogam atratyasaṃjñāprajñāsaṃjño bandhubhiryena dhīraḥ // Rajni_22.71</l>\n</lg>\n<lg>\n<l>śauryāsaṅgaratā ramā svayamumā śaśvacchivāsaṅginī sā vāṇī caturānanapraṇayinī śrīsammitā yaṃ śritā /</l>\n<l>tasyāgād abhidhānaśekharamaṇau vargo nṛsiṃheśitur dvāviṃśo 'vasitiṃ kṛtau kṛtadhiyāṃ yo miśrakākhyo mataḥ // Rajni_22.72</l>\n</lg>\n\n<lg>\n<l>Rājanighaṇṭu, Ekārthādivarga, Ekārthavarga</l>\n<l>śrīśca lakṣmīphale jñeyā tv asano bījavṛkṣakaḥ /</l>\n<l>śālūkaṃ padmakande syāt sadāpuṣpo ravidrume // Rajni_23.1</l>\n</lg>\n<lg>\n<l>kuberako nandivṛkṣe gokaṇṭo gokṣure tathā /</l>\n<l>dantaphalastu pippalyāṃ kaserur bhadramustake // Rajni_23.2</l>\n</lg>\n<lg>\n<l>nāgarotthā kaccharuhā aṅkole dīrghakīlake /</l>\n<l>vallakī sallakīvṛkṣe mātuluṅge tu pūrakaḥ // Rajni_23.3</l>\n</lg>\n<lg>\n<l>brahmaghnī tu kumārī syādaṅkole gūḍhamallikā /</l>\n<l>ativiṣā śvetavacopakuñcī sthūlajīrake // Rajni_23.4</l>\n</lg>\n<lg>\n<l>kavacaḥ syātparpaṭake lavaṇaṃ tu payodhijam /</l>\n<l>bṛhattvak saptaparṇe syātkāmbhojī vākucī tathā // Rajni_23.5</l>\n</lg>\n<lg>\n<l>kīṭapādī haṃsapādyāṃ kunaṭī tu manaḥśilā /</l>\n<l>vaikuṇṭham arjake prāhurbhūdhātryāṃ tu tamālinī // Rajni_23.6</l>\n</lg>\n<lg>\n<l>śatakundaḥ śarīre syādagnikāṣṭhaṃ tathāgurau /</l>\n<l>sūkṣmapattrī śatāvaryāṃ kṣīraparṇyarkasaṃjñake // Rajni_23.7</l>\n</lg>\n<lg>\n<l>śauṇḍī tu pippalī jñeyā kastūryāṃ madanī tathā /</l>\n<l>brahmaparṇī pṛśniparṇyāṃ citraparṇī ca sā smṛtā // Rajni_23.8</l>\n</lg>\n<lg>\n<l>chattraparṇaḥ saptaparṇe pīluparṇī tu tuṇḍikā /</l>\n<l>śākaśreṣṭhastu vṛntāke śaṅgaraḥ śamir ucyate // Rajni_23.9</l>\n</lg>\n<lg>\n<l>goraṭaḥ syādviṭkhadire tuṇḍiś cāraṇyabimbikā /</l>\n<l>viṣṇuguptaṃ tu cāṇakyamūle 'nantā yavāsake // Rajni_23.10</l>\n</lg>\n<lg>\n<l>kapikacchur ātmaguptā vātapothastu kiṃśuke /</l>\n<l>pītā tu rajanī jñeyā bodhivṛkṣastu pippalaḥ // Rajni_23.11</l>\n</lg>\n<lg>\n<l>uśīre samagandhiḥ syāddhiṅgule cūrṇapāradaḥ /</l>\n<l>hiṅgāv agūḍhagandhaḥ syādgodante visragandhike // Rajni_23.12</l>\n</lg>\n<lg>\n<l>śamyāmīśāna ityāhurdivāndho ghūka ucyate /</l>\n<l>payasyā kṣīrakākolyāṃ śatavedhyamlavetase // Rajni_23.13</l>\n</lg>\n<lg>\n<l>rocanī nārikele ca bhūdhātryāṃ cāruhā smṛtā /</l>\n<l>priyāṃ priyaṅguke prāhuḥ kharāhvā cājamodake // Rajni_23.14</l>\n</lg>\n<lg>\n<l>tagaraṃ daṇḍahastī syādrasono laśune smṛtaḥ /</l>\n<l>tapasvinī jaṭāmāṃsyāṃ meghapuṣye 'jaśṛṅgikā // Rajni_23.15</l>\n</lg>\n<lg>\n<l>jñeyaṃ mātulapuṣpaṃ tu dhustūre corake ripuḥ /</l>\n<l>śaṣpaṃ bālatṛṇaṃ proktaṃ śaileyaṃ cāśmapuṣpake // Rajni_23.16</l>\n</lg>\n<lg>\n<l>śrīpuṣpaṃ tu lavaṃge syādbālapuṣpī tu yūthikā /</l>\n<l>sthūlapuṣpaṃ tu jheṇḍūke citrake dāruṇaḥ smṛtaḥ // Rajni_23.17</l>\n</lg>\n<lg>\n<l>atha syādviṣapuṣpaṃ tu puṣpaṃ śyāmadalānvitam /</l>\n<l>balabhadraḥ kadambo'nyaḥ śākhoṭe bhūtavṛkṣakaḥ // Rajni_23.18</l>\n</lg>\n<lg>\n<l>rāmā tamālapattre syādbhūrje carmadalo mataḥ /</l>\n<l>ātmaśalyā śatāvaryāṃ pikyāṃ kalabhavallabhā // Rajni_23.19</l>\n</lg>\n<lg>\n<l>viprapriyā palāśe ca jvarāristu guḍūcikā /</l>\n<l>kaṇṭakāryāṃ tu śvetāyāṃ jñeyā tu kapaṭeśvarī // Rajni_23.20</l>\n</lg>\n<lg>\n<l>pāṇḍuphalaṃ paṭole syācchāliparṇyāṃ sthirā matā /</l>\n<l>gāyatrī khadire proktā syād ervārustu karkaṭī // Rajni_23.21</l>\n</lg>\n<lg>\n<l>nīvāre 'raṇyaśāliḥ syātpārvatyāṃ gajapippalī /</l>\n<l>spṛkkāyāṃ devaputrī syādaṅkole devadāru ca // Rajni_23.22</l>\n</lg>\n<lg>\n<l>rīṭhāṃ prakīryake prāhur dantyāṃ keśaruhā smṛtā /</l>\n<l>āmrastu sahakāre syāt jñeyastāle drumeśvaraḥ // Rajni_23.23</l>\n</lg>\n<lg>\n<l>duṣputraścorake prokto māḍe caiva vitānakaḥ /</l>\n<l>māciṣā maṇḍake proktā mārjārī mṛganābhijā // Rajni_23.24</l>\n</lg>\n<lg>\n<l>tintiḍīke tu bījāmlaḥ kadalyāṃ tu sakṛtphalā /</l>\n<l>jartilaś cāraṇyatile tārkṣyaśailaṃ rasāñjane // Rajni_23.25</l>\n</lg>\n<lg>\n<l>vibhītake kalindaḥ syācchālirjñeyā tu pāṭalā /</l>\n<l>raṅgamātā tu lākṣāyām agnijvālā tu dhātakī // Rajni_23.26</l>\n</lg>\n<lg>\n<l>tiniśe syādbhasmagarbhā madhūlyāṃ madhukarkaṭī /</l>\n<l>sitaguñjā kākapīlau candrāyāṃ tu guḍūcikā // Rajni_23.27</l>\n</lg>\n<lg>\n<l>naṭaścāśokavṛkṣe syāddāḍime phalaṣāḍavaḥ /</l>\n<l>niṣpāve tu palaṅkaḥ syātkalaśī pṛśniparṇikā // Rajni_23.28</l>\n</lg>\n<lg>\n<l>rājānne dīrghaśūkaḥ syājjaraṇaḥ kṛṣṇajīrake /</l>\n<l>piṅgā caiva haridrāyāṃ śvetaśūke yavaḥ smṛtaḥ // Rajni_23.29</l>\n</lg>\n<lg>\n<l>śyāmāke tu tribījaḥ syādāḍhakyāṃ tuvarī smṛtā /</l>\n<l>godhūme'tha mṛduḥ proktaḥ karalā tripuṭā tathā // Rajni_23.30</l>\n</lg>\n<lg>\n<l>sūpaśreṣṭho harinmudge rājānne hrasvataṇḍulaḥ /</l>\n<l>makuṣṭo vanamudge syānmakuṣṭhe ca kṛmīlakaḥ // Rajni_23.31</l>\n</lg>\n<lg>\n<l>kṛṣṇaḥ kāśmīravṛkṣe syāt viṣatindur viṣadrume /</l>\n<l>palāśe pattrakaḥ prokto nyagrodho rohiṇaḥ smṛtaḥ // Rajni_23.32</l>\n</lg>\n<lg>\n<l>nārikele rasaphalastathā tāle tu śambaraḥ /</l>\n<l>vikaṅkato mṛduphale kesare bakulaḥ smṛtaḥ // Rajni_23.33</l>\n</lg>\n<lg>\n<l>śephālī sindhuvāre ca matsyākṣe hilamocikā /</l>\n<l>vāstuke śvetacillī syāt vellikā syādupodakī // Rajni_23.34</l>\n</lg>\n<lg>\n<l>ārāmavallikāyāṃ tu mūlapotī tu viśrutā /</l>\n<l>makarandaḥ puṣparase jātyāṃ tu sumanā smṛtā // Rajni_23.35</l>\n</lg>\n<lg>\n<l>āmrātake pītanakaḥ kṣaudre puṣpāsavaḥ smṛtaḥ /</l>\n<l>mṛduḥ kanyā tu samproktā jīvā syājjīvake tathā // Rajni_23.36</l>\n</lg>\n<lg>\n<l>chinnāyāṃ tu guḍūcī syānnārāyaṇyāṃ śatāvarī /</l>\n<l>sarje tu bastakarṇī ca śalāṭur bilvake tathā // Rajni_23.37</l>\n</lg>\n<lg>\n<l>sarjāntare cāśvakarṇo gokarṇī samadhau rase /</l>\n<l>kṛṣṇaṃ nīlāñjane prāhurākhukarṇī tu śambarī // Rajni_23.38</l>\n</lg>\n<lg>\n<l>durgā tu śyāmayakṣī syādbhūto mustātha durgrahaḥ /</l>\n<l>apāmārgo 'tha raktā tu mañjiṣṭhāyāṃ śaṭastathā // Rajni_23.39</l>\n</lg>\n<lg>\n<l>dhustūre brahmajā brāhmī gandharvaḥ kokile smṛtaḥ /</l>\n<l>saraṭī tu durārohā bāhulyāṃ tarvaṭaḥ smṛtaḥ // Rajni_23.40</l>\n</lg>\n<lg>\n<l>sarṣapaṃ tu durādharṣo hrīveraṃ bālake tathā /</l>\n<l>haimavatī cālparasā bhiṣaṅmātāṭarūṣake // Rajni_23.41</l>\n</lg>\n<lg>\n<l>brahmaputrī tu bhārgī syāddhastiparṇī tu karkaṭī /</l>\n<l>tulasī bahumañjaryāṃ kaṭabhyāṃ gardabhī smṛtā // Rajni_23.42</l>\n</lg>\n<lg>\n<l>kacchughno havuṣāyāṃ ca śālmalī ca yamadrume /</l>\n<l>sūkṣmailā caiva koraṅgyāṃ gandhāḍhyāṃ dhūmrapattrikā // Rajni_23.43</l>\n</lg>\n<lg>\n<l>śailajā gajapippalyāṃ kṣīriṇī tu kuṭumbinī /</l>\n<l>devabalāyāṃ trāyantī kaṭī ca khadire smṛtā // Rajni_23.44</l>\n</lg>\n<lg>\n<l>indīvarā karambhāyāṃ kande cendīvaraṃ smṛtam /</l>\n<l>puṣpāntare rājakanyā pārthive tagaraṃ tathā // Rajni_23.45</l>\n</lg>\n<lg>\n<l>sāgare ratnagarbhaśca ratnagarbhā tu medinī /</l>\n<l>suvarṇe kāñcanaṃ jñeyaṃ hemadugdhā tu kāñcanī // Rajni_23.46</l>\n</lg>\n<lg>\n<l>prasāriṇyāṃ rājabalā karpūre himavālukaḥ /</l>\n<l>himaṃ karpūrake prāhur gośīrṣaṃ candanaṃ smṛtam // Rajni_23.47</l>\n</lg>\n<lg>\n<l>brahmadāruḥ smṛtaḥ phañjyāṃ paṇyandhā paṇadhā smṛtā /</l>\n<l>vatsādanī guḍūcyāṃ ca somavallyantravallikā // Rajni_23.48</l>\n</lg>\n<lg>\n<l>nadyāmre ca samaṣṭhilo'tha rajanī syāt kālameṣyāṃ budhair dugdhārhas tilake palāṇḍuriti ca syāddīpane coktataḥ /</l>\n<l>mocā hastiviṣāṇake ca kathitā bhārgyāṃ tu padmā smṛtā nimbe śīrṇadalastathātra kathitaḥ syāddhānyarājo yave // Rajni_23.49</l>\n</lg>\n\n<lg>\n<l>Rājanighaṇṭu, Ekārthādivarga, Dvyarthāḥ</l>\n<l>saurāṣṭryāṃ rucide caiva saṃdhānaṃ ca pracakṣate /</l>\n<l>palāśike śaṭī lākṣā kitavaś corake śaṭhe // Rajni_24.1</l>\n</lg>\n<lg>\n<l>balākā barhiṇaścaiva meghānandaḥ prakīrtitaḥ /</l>\n<l>ākāśe'bhrake gaganaṃ jalūkā matkuṇāsrapoḥ // Rajni_24.2</l>\n</lg>\n<lg>\n<l>nāsānakṣatrayor nāḍī kolāyāṃ śuṇḍike kaṇā /</l>\n<l>jvaraghnaś chinnavāstūke lalanā cārasarjayoḥ // Rajni_24.3</l>\n</lg>\n<lg>\n<l>mañjiṣṭhāyāṃ guḍūcyāṃ tu kumārī nāgapūrvikā /</l>\n<l>mudgare saptaparṇe syāt saptacchadam udāhṛtam // Rajni_24.4</l>\n</lg>\n<lg>\n<l>kṛtrimakaṃ viḍe kāce pākyaṃ ca yavaje viḍe /</l>\n<l>sarpāntare paṭole ca kulakaḥ samudāhṛtaḥ // Rajni_24.5</l>\n</lg>\n<lg>\n<l>jantukāyāṃ tu vāstuke vijñeyā cakravartinī /</l>\n<l>madhurā jīvake proktā medāyāṃ ca tathā smṛtā // Rajni_24.6</l>\n</lg>\n<lg>\n<l>karkandhūśceti samprokto badare pūtimārute /</l>\n<l>vāsantī kokilāyāṃ tu dantyāpuṣpaṃ pracakṣate // Rajni_24.7</l>\n</lg>\n<lg>\n<l>candrābje cotpalaṃ kuṣṭhe kṛkaraścavyavātayoḥ /</l>\n<l>capalā madyamāgadhyor dharaṇyāṃ khadire kṣamā // Rajni_24.8</l>\n</lg>\n<lg>\n<l>sindhupuṣpaṃ kadambe ca bakule cātha lomaśā /</l>\n<l>kākolyāṃ ca vacāyāṃ ca sūkṣmailā cendravāruṇī // Rajni_24.9</l>\n</lg>\n<lg>\n<l>aindryāṃ godāvarī caiva gautamyāṃ rocanā tathā /</l>\n<l>kusumbhe'raṇyaje caiva kausumbhaṃ kusumāñjane // Rajni_24.10</l>\n</lg>\n<lg>\n<l>śaṭī gandhaniśāyāṃ ca corake cātha karkaṭī /</l>\n<l>devadālyāṃ trapusyāṃ ca śatāhvāyāṃ śatāvarī // Rajni_24.11</l>\n</lg>\n<lg>\n<l>miśistu tutthanīlinyāṃ sūkṣmailāyāṃ tathā smṛtā /</l>\n<l>vitunnakaṃ tu bhūdhātryāṃ khyātā kustumbarī tathā // Rajni_24.12</l>\n</lg>\n<lg>\n<l>barhir darbhe mayūre ca plakṣamarkaṭayoḥ plavaḥ /</l>\n<l>ākhuparṇī sutaśreṇyāṃ pratyakśreṇyāṃ tathā smṛtā // Rajni_24.13</l>\n</lg>\n<lg>\n<l>vastre tamālapattre ca aṃśukaḥ samudāhṛtaḥ /</l>\n<l>darbhe ca kuśike vajraṃ kaṅgudhānye priyaṅguke // Rajni_24.14</l>\n</lg>\n<lg>\n<l>kaṅguraṅgāravallī tu phañjī hastikarañjayoḥ /</l>\n<l>vakrapuṣpamagastye ca palāśe ca śvapucchakam // Rajni_24.15</l>\n</lg>\n<lg>\n<l>māṣaparṇyāṃ śunaḥ pucche cillī syācchākalodhrayoḥ /</l>\n<l>athavā cendravāruṇyāṃ śakrāhvendrayavaṃ tathā // Rajni_24.16</l>\n</lg>\n<lg>\n<l>kākabhāṇḍī kākatuṇḍyāṃ khyātā hastikarañjake /</l>\n<l>dīrghāṅkuśyāṃ palāśe ca yājñiko'tha vidārikā // Rajni_24.17</l>\n</lg>\n<lg>\n<l>kāśmaryāṃ ca śṛgālyāṃ ca ṭeṇṭī ca mṛgadhūrtake /</l>\n<l>bhallūko'tha rudantyāṃ ca gokṣure caṇapattrakaḥ /</l>\n<l>kaṭukāgajapippalyoḥ khyātā ca śakulādanī // Rajni_24.18</l>\n</lg>\n<lg>\n<l>manthānake samākhyāto rājavṛkṣastṛṇādhipe /</l>\n<l>madane kuṭile caiva tagaraṃ cātha raktikā // Rajni_24.19</l>\n</lg>\n<lg>\n<l>guñjāyāṃ rājikāyāṃ ca piśunaṃ cāpi kuṅkume /</l>\n<l>tagare'tha yavāhvāyāṃ yavakṣāraṃ yavāsikā // Rajni_24.20</l>\n</lg>\n<lg>\n<l>aṅkuraudanayoḥ kūro dantīmadhukapuṣpayoḥ /</l>\n<l>madhupuṣpaṃ ca śophaghnī śāliparṇīpunarnave /</l>\n<l>bālapattro yavāse ca khadire cātha bālake // Rajni_24.21</l>\n</lg>\n<lg>\n<l>udīcyamuttare deśe kapiḥ kīśaturuṣkayoḥ /</l>\n<l>lāṅgalīdarbhayoḥ sīrī pragrahe jalavetase /</l>\n<l>vyādhighāto lavaṃgaṃ ca śrīgandhe divyacandane // Rajni_24.22</l>\n</lg>\n<lg>\n<l>svādukaṇṭakam ācakhyur gokṣure ca vikaṅkate /</l>\n<l>vaṃśabīje yavaphalo vatsake dhānyamārkave // Rajni_24.23</l>\n</lg>\n<lg>\n<l>devapriyaḥ agastyaḥ syād vacā śvetādipiccharī /</l>\n<l>golomyāṃ gṛñjanaṃ proktaṃ laśune vṛttamūlake // Rajni_24.24</l>\n</lg>\n<lg>\n<l>kuṅkume rāmaṭhe bāhlir balāyāmodanī bhavet /</l>\n<l>mahāsamaṅgā caiśvaryāṃ jaṭāmāṃsyāṃ jaṭā smṛtā // Rajni_24.25</l>\n</lg>\n<lg>\n<l>kastūrī mṛganābhau ca dhustūre parikīrtitā /</l>\n<l>haṃsapādyāṃ musalyāṃ ca khyātā godhāpadī budhaiḥ // Rajni_24.26</l>\n</lg>\n<lg>\n<l>tapasvī hiṅgupattryāṃ ca prakīrye raupyamuktayoḥ /</l>\n<l>tāraṃ syānmāṣaparṇyāṃ tu liṅgyāṃ cāhuḥ svayambhuvam // Rajni_24.27</l>\n</lg>\n<lg>\n<l>sahasravedhī kastūryāṃ rāmaṭhe'thābjakesare /</l>\n<l>puṃnāge tuṅgam ācakhyus trivṛddhānyaviśeṣayoḥ // Rajni_24.28</l>\n</lg>\n<lg>\n<l>masūro'pyatha viśvāyāṃ śuṇṭhī prativiṣā tathā /</l>\n<l>śrīgandhaṃ gandhapāṣāṇe gandhasāre 'tha picchile // Rajni_24.29</l>\n</lg>\n<lg>\n<l>śālmalīśiṃśape vāsābṛhatyau hiṃsrikābhidhe /</l>\n<l>markaṭastvajamodāyāṃ vanaukasi ca viśrutaḥ // Rajni_24.30</l>\n</lg>\n<lg>\n<l>syāllāṅgalī guḍūcyāṃ tu viśalyāmatha tejinī /</l>\n<l>tejovatyāṃ tu mūrvāyāṃ cāṅgerīloṇaśākayoḥ // Rajni_24.31</l>\n</lg>\n<lg>\n<l>loṇikā cāpi piṇyākaṃ tilakiṭṭaturuṣkayoḥ /</l>\n<l>bṛhatyāṃ caiva vṛntāke vārttākī ca sadāphalam // Rajni_24.32</l>\n</lg>\n<lg>\n<l>udumbare bilvavṛkṣe lajjākhadiravṛkṣayoḥ /</l>\n<l>khadire cātha sāmudraṃ lavaṇe cābdhiphenake // Rajni_24.33</l>\n</lg>\n<lg>\n<l>granthilo gokṣure bilve kaṭukā mīnapittayoḥ /</l>\n<l>matsyapittātha rajanī haridrānīlikākhyayoḥ // Rajni_24.34</l>\n</lg>\n<lg>\n<l>miśreyake muralyāṃ ca vātapattro 'tha mustake /</l>\n<l>abdo'bhrake śvetapadme puṣkaraṃ puṣkare matam // Rajni_24.35</l>\n</lg>\n<lg>\n<l>tuṇḍikeryāṃ ca kārpāse tuṇḍikā ca praśasyate /</l>\n<l>dhustūre ca viḍe dhūrtaḥ śrīveṣṭe sūcipattrake // Rajni_24.36</l>\n</lg>\n<lg>\n<l>vṛkṣadhūpo himāṃśau syātkarpūre ca prakīrtitaḥ /</l>\n<l>jātīphalaṃ tu śailūṣe śrīphale ca sitāvarī // Rajni_24.37</l>\n</lg>\n<lg>\n<l>sūcipattre tu vākucyāṃ śarkarāgaṇḍadūrvayoḥ /</l>\n<l>matsyaṇḍikā tu drākṣāyāṃ carābde tāpasapriyā // Rajni_24.38</l>\n</lg>\n<lg>\n<l>phañjī tu vokaḍī caiva ajāntryāṃ tu pracakṣate /</l>\n<l>arkāvarte ravau sūryaḥ peyaṃ kṣīre jale smṛtam // Rajni_24.39</l>\n</lg>\n<lg>\n<l>karpūre cukrake candraḥ kṣaudre tāpye ca mākṣikam /</l>\n<l>mañjiṣṭhā tagare bhaṇḍī tūccaṭā guñjamustayoḥ // Rajni_24.40</l>\n</lg>\n<lg>\n<l>suvarcalaṃ mātuliṅge rucake ca suvarcalā /</l>\n<l>arkāvarte tu maṇḍūkyāṃ hrīverapicumardayoḥ // Rajni_24.41</l>\n</lg>\n<lg>\n<l>nimbo'tha saptalāyāṃ tu saptalā navamallikā /</l>\n<l>lāṅgalyāṃ gajapippalyāṃ khyātā vahniśikhā tathā // Rajni_24.42</l>\n</lg>\n<lg>\n<l>jyotiṣmatyāṃ kākajaṅghā pārāvatapadī tathā /</l>\n<l>durālabhā yavāse ca yāse ca kṣurako mataḥ // Rajni_24.43</l>\n</lg>\n<lg>\n<l>gokṣure kokilākṣe ca kṣure gokaṇṭake kṣuraḥ /</l>\n<l>puṣkaraṃ ca palāśe ca kṣīraśreṣṭhaḥ prakīrtitaḥ // Rajni_24.44</l>\n</lg>\n<lg>\n<l>somo dhānyābhrake some priyā madye'ṅganāntare /</l>\n<l>munidrur ghaṇṭuke 'gastye 'thāmṛṇālamuśīrake // Rajni_24.45</l>\n</lg>\n<lg>\n<l>lāmajjake brahmavṛkṣo raktāgastye palāśake /</l>\n<l>vaṭe plakṣe ca śṛṅgī syāt kāntāro vanavaṃśayoḥ // Rajni_24.46</l>\n</lg>\n<lg>\n<l>bhūtṛṇe dhānyake chattraṃ mūlake śigrumūlake /</l>\n<l>mūlakaṃ ca yamānī tu dīpikābastamodayoḥ // Rajni_24.47</l>\n</lg>\n<lg>\n<l>elavālukakarkaṭyor vālukaṃ kṣīrabhūruham /</l>\n<l>tāmraṃ codumbare cātha bhūrjendrā śravaṇī tathā // Rajni_24.48</l>\n</lg>\n<lg>\n<l>rītyāṃ puṣpāñjane rītiḥ sacivo mantridhūrtayoḥ /</l>\n<l>cāṇakā mūlake miśre śālayo'thārkasārive // Rajni_24.49</l>\n</lg>\n<lg>\n<l>āsphotāyāṃ tu parjanyo vṛṣṭidāruharidrayoḥ /</l>\n<l>lakucaṃ cukravāstūke likuce'tha guṇā matā // Rajni_24.50</l>\n</lg>\n<lg>\n<l>dūrvāyāṃ māṃsarohiṇyāṃ sātalā māṃsarohiṇī /</l>\n<l>ubhe carmakaṣāyāṃ tu nīvāre piṇḍakarbure // Rajni_24.51</l>\n</lg>\n<lg>\n<l>munipriyo varāyāṃ tu guḍūcī tu viḍaṅgake /</l>\n<l>rasaṃ tu pārade bole rasaḥ pāradacarmaṇoḥ // Rajni_24.52</l>\n</lg>\n<lg>\n<l>bhallūkaḥ śunake ṛkṣe padminyāṃ nalinī tv ibhī /</l>\n<l>kiṃśuke pravarau khyātau ārūke parikīrtitāḥ // Rajni_24.53</l>\n</lg>\n<lg>\n<l>citrake methikābīje jyotiṣkaścātha vārṣike /</l>\n<l>trāyamāṇānyapuṣṭyāṃ ca methikācitramūlayoḥ // Rajni_24.54</l>\n</lg>\n<lg>\n<l>vallarī cātha kalabho dhustūre ca gajārbhake /</l>\n<l>truṭinīlikayor elā śikhaṇḍī ca mayūrake // Rajni_24.55</l>\n</lg>\n<lg>\n<l>suvarṇayūthikāyāṃ ca kārave rucake tathā /</l>\n<l>tatproktaṃ kṛṣṇalavaṇaṃ dāḍime ca kapitthake // Rajni_24.56</l>\n</lg>\n<lg>\n<l>smṛtaṃ kucaphalaṃ śākaśreṣṭhaḥ kuṣmāṇḍake tathā /</l>\n<l>kaliṅge ca smṛtaścātha khago vāyau ca pakṣiṇi // Rajni_24.57</l>\n</lg>\n<lg>\n<l>dhanurvakṣo dhanvanāge sa syādbhallāta ityapi /</l>\n<l>gheṭuke khaḍgaśimbyāṃ ca pṛthuśimbyatha cetanā // Rajni_24.58</l>\n</lg>\n<lg>\n<l>pathyāruṣkastu nicule aśoke vañjulaḥ smṛtaḥ /</l>\n<l>kapikacchvāṃ tv apāmārge markaṭī cānyapakṣiṇī // Rajni_24.59</l>\n</lg>\n<lg>\n<l>bhāradvājo bhavedvanyakārpāse cātha guggulau /</l>\n<l>dahanāgurau puraṃ ca proktātha jatupattrikā // Rajni_24.60</l>\n</lg>\n<lg>\n<l>kṣudrāśmabhede cāṅgeryām atasī śāliparṇikā /</l>\n<l>ekamūlā tu kumbhī syātpāṭalīdroṇapuṣpayoḥ // Rajni_24.61</l>\n</lg>\n<lg>\n<l>vārāhī ca harikrāntā viṣṇukrāntābhidhā matā /</l>\n<l>sāraṅgaścātake raṅkau śaṅkho vāribhave nakhe // Rajni_24.62</l>\n</lg>\n<lg>\n<l>māṃsalaṃ tu phale proktaṃ vṛntāke tu kaliṅgake /</l>\n<l>niṣpattrikāyāṃ vaṃśāgre karīraṃ saṃprakīrtitam // Rajni_24.63</l>\n</lg>\n<lg>\n<l>māṣaparṇyāṃ tu guñjāyāṃ kāmbhojī cātha pūtanā /</l>\n<l>gandhamāṃsyāṃ harītakyāṃ citrāṅgaṃ mlecchatālayoḥ // Rajni_24.64</l>\n</lg>\n<lg>\n<l>aṅkolake tu madanaṃ khyātaṃ gandhotkaṭe budhaiḥ /</l>\n<l>tiniśe śiṃśapāyāṃ tu bhasmagarbhaḥ prakīrtitaḥ // Rajni_24.65</l>\n</lg>\n<lg>\n<l>vāte marudgade caiva khyāto vaidyaiḥ samīraṇaḥ /</l>\n<l>kṣīraṃ dugdhe tavakṣīre kṣavathuḥ kṣutakāsayoḥ // Rajni_24.66</l>\n</lg>\n<lg>\n<l>sitamandārake puṣpaviśeṣe kuravaḥ smṛtaḥ /</l>\n<l>suṣavī kaṭuhuñcyāṃ ca viśrutā sthūlajīrake // Rajni_24.67</l>\n</lg>\n<lg>\n<l>kaṇṭakī khadire proktā vṛntāke cātha nīlikā /</l>\n<l>sinduvāre tu nīlinyāṃ pike caivātha kokilā // Rajni_24.68</l>\n</lg>\n<lg>\n<l>kokilākṣe ca gāndhāryāṃ patrī syātsā yavāsake /</l>\n<l>cakrāṅgī caiva rohiṇyāṃ mañjiṣṭhāyāṃ prakīrtitā // Rajni_24.69</l>\n</lg>\n<lg>\n<l>masūrā trivṛtāyāṃ ca proktā dhānyaviśeṣake /</l>\n<l>girijaṃ gairikaṃ proktaṃ śilājatu praśasyate // Rajni_24.70</l>\n</lg>\n<lg>\n<l>candrikā candrakāntau ca nirguṇḍyāṃ ca prakīrtitā /</l>\n<l>phañjī yojanabalyāṃ tu bhārgyāṃ caivātha nīlikā // Rajni_24.71</l>\n</lg>\n<lg>\n<l>mṛgākṣī śrīphalīkāyāṃ mṛgākṣī dhātrikāphalam /</l>\n<l>khyātāmṛtaphale cātha śyāmekṣuḥ kokilākṣakaḥ // Rajni_24.72</l>\n</lg>\n<lg>\n<l>ikṣurake vakraśalyāṃ kaṭubimbī pracakṣate /</l>\n<l>dantyantare vibhāṇḍyāṃ ca prakhyātā kartarī budhaiḥ // Rajni_24.73</l>\n</lg>\n<lg>\n<l>abhayā ca samākhyātā harītakyamṛṇālayoḥ /</l>\n<l>jantukāyāṃ jananyāṃ tu bhrāmarī ca bhiṣagvaraiḥ // Rajni_24.74</l>\n</lg>\n<lg>\n<l>gorase rocane gavyaṃ kārpāsyāṃ cavyacavyake /</l>\n<l>gorocanā rocanāyāṃ khyātā syādvaṃśarocanā // Rajni_24.75</l>\n</lg>\n<lg>\n<l>jyotiṣmatyāṃ pakṣibhede piṅgalā ca prakīrtitā /</l>\n<l>amṛte śāliparṇyāṃ tu sudhā ca parikīrtitā /</l>\n<l>rasarājaḥ samākhyātaḥ pārade ca rasāñjane // Rajni_24.76</l>\n</lg>\n<lg>\n<l>vallīkarañje sitapāṭalāyāṃ kuberanetrātha jaṭādimāṃsyām /</l>\n<l>māṃsī rudantyāṃ lavaṇe mahīje kāntāyasāśme tu hi romakākhyam // Rajni_24.77</l>\n</lg>\n\n<lg>\n<l>Rājanighaṇṭu, Ekārthādivarga, Tryarthāḥ</l>\n<l>sitaje śatapattre ca vāsantyāṃ mādhavī bhavet /</l>\n<l>jyotiṣmatyāṃ kiṇihyāṃ ca supuṣpyāṃ kaṭabhī smṛtā // Rajni_25.1</l>\n</lg>\n<lg>\n<l>punarnavendragopau tu varṣābhūrdardurāḥ smṛtāḥ /</l>\n<l>sukumārastu śyāmāke campake kṣavake tathā // Rajni_25.2</l>\n</lg>\n<lg>\n<l>spṛkkā tu sukumārāyāṃ nepālī mālatī smṛtā /</l>\n<l>mahābalā gavākṣī ca girikarṇī gavādanī // Rajni_25.3</l>\n</lg>\n<lg>\n<l>ariṣṭas takrabhede ca nimbe ca laśune tathā /</l>\n<l>kaṭukā vaṃśadūrvāstu śataparvā ca kiṃśukaḥ // Rajni_25.4</l>\n</lg>\n<lg>\n<l>jyotiṣmatyāṃ palāśe ca nandīvṛkṣe'tha lāṅgalī /</l>\n<l>halinyāṃ gajapippalyāṃ nārikele praśasyate // Rajni_25.5</l>\n</lg>\n<lg>\n<l>kadambe mallikākhye ca śirīṣe vṛttapuṣpakaḥ /</l>\n<l>girikarṇīndravāruṇyāṃ piṇḍinyāṃ ca gavādanī // Rajni_25.6</l>\n</lg>\n<lg>\n<l>śirīṣe madhuke dantyāṃ madhupuṣpaṃ tu vañjulaḥ /</l>\n<l>aśoke caiva bheriṇyāṃ nicule cātha nākulī // Rajni_25.7</l>\n</lg>\n<lg>\n<l>sarpākṣyāṃ sitakṣudrāyāṃ yavatikte'tha darduraḥ /</l>\n<l>bhallātake ṛṣabhake'naḍuhi ca praśasyate // Rajni_25.8</l>\n</lg>\n<lg>\n<l>mayūrake methikāyāṃ citrake ca bhavecchikhī /</l>\n<l>kadalyāmajamodāyāṃ gaje hastīti saṃjñakā // Rajni_25.9</l>\n</lg>\n<lg>\n<l>amoghā padmabhede syāt pāṭalyāṃ ca vilaṅgake /</l>\n<l>kulmāṣaḥ kāñjike vaṃśe gandhamālyāṃ suviśrutaḥ // Rajni_25.10</l>\n</lg>\n<lg>\n<l>sāmāyāṃ mahiṣīvallībrāhmīhemantatāḥ smṛtāḥ /</l>\n<l>vaṃśe syānnārikele ca tāle ca tṛṇarājakaḥ // Rajni_25.11</l>\n</lg>\n<lg>\n<l>mustāyāmabhrake meghe ghanaścātha pitṛpriyaḥ /</l>\n<l>agastye bhṛṅgarāje ca kālaśāke ca viśrutaḥ // Rajni_25.12</l>\n</lg>\n<lg>\n<l>dantaśaṭhastu cāṅgeryāṃ jambīre'tha kapitthake /</l>\n<l>dahano'ruṣkare prokto vṛścikālyāṃ ca citrake // Rajni_25.13</l>\n</lg>\n<lg>\n<l>viḍaṅge ca jayantyāṃ ca moṭāyāṃ ca balā smṛtā /</l>\n<l>āmrātake śirīṣe ca plakṣe caiva kapītanaḥ // Rajni_25.14</l>\n</lg>\n<lg>\n<l>kuḍuhuñcyāṃ kāravallī kāṇḍīre cīrapadmake /</l>\n<l>yavāse kṣudrakhadire kārpāse ca marudbhavā // Rajni_25.15</l>\n</lg>\n<lg>\n<l>samudrāntā ca spṛkkāyāṃ kārpāse ca yavāsake /</l>\n<l>maṇḍūkaparṇī maṇḍūkyāṃ mañjiṣṭhādityakāntayoḥ // Rajni_25.16</l>\n</lg>\n<lg>\n<l>ṛṣabhake tu vāsāyāṃ balīvarde vṛṣaḥ smṛtaḥ /</l>\n<l>cāmpeyaṃ campake proktaṃ kiñjalke nāgakesare // Rajni_25.17</l>\n</lg>\n<lg>\n<l>uśīre ca lavaṃge ca śrīkhaṇḍe vārisambhavaḥ /</l>\n<l>palitaṃ śailaje śyāme śubhrakeśe ca viśrutam // Rajni_25.18</l>\n</lg>\n<lg>\n<l>kunduruko dhūpabhede śallakyāṃ ca tṛṇāntare /</l>\n<l>pṛthvīkāyāṃ hiṅgupattrī sthūlailā kalikā smṛtā // Rajni_25.19</l>\n</lg>\n<lg>\n<l>śatapattro rājakīre kamale puṣpabhedake /</l>\n<l>nyagrodhastvākhuparṇyāṃ ca viṣaparṇyāṃ vaṭe smṛtaḥ // Rajni_25.20</l>\n</lg>\n<lg>\n<l>kṣudrāgnimanthe tarkārī jīmūte cāgnimanthake /</l>\n<l>śvete raupye ca mīnāṇḍyāṃ sitā ca parikīrtitā // Rajni_25.21</l>\n</lg>\n<lg>\n<l>somavalkastu rīṭhāyāṃ kadare kṛṣṇagarbhake /</l>\n<l>śaileyake śilāhvā ca kunaṭyāṃ ca śilājatau // Rajni_25.22</l>\n</lg>\n<lg>\n<l>pāṭalāyāṃ māṣaparṇyāṃ kāśmaryāṃ kṛṣṇavṛntikā /</l>\n<l>jaṭāmāṃsyāṃ ca māṃse ca lākṣāyāṃ ca palaṃ smṛtam // Rajni_25.23</l>\n</lg>\n<lg>\n<l>samaṅgāyāṃ raktapādī mañjiṣṭhā ca balā smṛtā /</l>\n<l>bhallātake bilyatarau pārthe vīrataruḥ smṛtaḥ // Rajni_25.24</l>\n</lg>\n<lg>\n<l>duḥsparśāyāṃ kaṇṭakārī kapikacchur durālabhā /</l>\n<l>vatsādanyāṃ guḍūcī ca tārkṣī ca gajapippalī // Rajni_25.25</l>\n</lg>\n<lg>\n<l>āmaṇḍe puṣkare kañje padmapattraṃ pracakṣate /</l>\n<l>kāleyakaṃ tu dārvyāṃ ca kuṅkume haricandane // Rajni_25.26</l>\n</lg>\n<lg>\n<l>śrīkhaṇḍe cājagandhe syācchrīveṣṭe tilaparṇikā /</l>\n<l>lodhre pūgīphale caiva tūle ca kramukaḥ smṛtaḥ // Rajni_25.27</l>\n</lg>\n<lg>\n<l>pippalyāṃ yūthikāyāṃ ca jīrake mādhavī bhavet /</l>\n<l>ajamodā śatāhvāyāṃ miśiścaiva śatāvarī // Rajni_25.28</l>\n</lg>\n<lg>\n<l>trapusyāṃ karkaṭī tausī tathā syādvanakarkaṭī /</l>\n<l>kustumbaryāṃ ca bhūdhātryāṃ dhānyaṃ vrīhyādikaṃ smṛtam // Rajni_25.29</l>\n</lg>\n<lg>\n<l>trapusī devadālī ca ghoṭike śaphale smṛtā /</l>\n<l>taṇḍulyāṃ yavatiktā ca śaśāṇḍulyabdanādayoḥ // Rajni_25.30</l>\n</lg>\n<lg>\n<l>suradārur gandhabadhvoś caṇḍāyāṃ gandhamādinī /</l>\n<l>śyāmekṣuke kṣurake'pi kākākṣe kokilākṣakaḥ // Rajni_25.31</l>\n</lg>\n<lg>\n<l>varāṅgaṃ mastake guhye tvacāyāṃ ca praśasyate /</l>\n<l>karṇyāṃ śvetakiṇihyāṃ ca kaṭabhyāṃ girikarṇikā // Rajni_25.32</l>\n</lg>\n<lg>\n<l>pataṅgo 'rke madhūke ca paṭṭarañjanake tathā /</l>\n<l>drākṣā ca śatavīryāyāṃ dūrvā caiva śatāvarī // Rajni_25.33</l>\n</lg>\n<lg>\n<l>śuṇṭhī prativiṣā caiva viśvāyāṃ ca śatāvarī /</l>\n<l>jayā haridrā vijayā jayantyāṃ ca praśasyate // Rajni_25.34</l>\n</lg>\n<lg>\n<l>kacchurāyāṃ durālambhā svayaṃguptā yavāsakaḥ /</l>\n<l>puṇḍrekṣau cātha godhūme rasāle ca pracakṣate // Rajni_25.35</l>\n</lg>\n<lg>\n<l>drākṣāyāṃ tu rasālā syādvakṣyate ca bhiṣagvaraiḥ /</l>\n<l>haimavatyāṃ vacā śvetakṣīriṇī lomaśā smṛtā // Rajni_25.36</l>\n</lg>\n<lg>\n<l>bilve dhātrīphale caiva śrīphalaṃ cārdracikkaṇe /</l>\n<l>jātyāṃ pakṣiviśeṣe ca kamalaṃ sārasaṃ smṛtam /</l>\n<l>tilake ca chinnaruhā suṣavī ketakī bhavet // Rajni_25.37</l>\n</lg>\n<lg>\n<l>vaṃśaḥ sarjadrume veṇau kulāmnāye ca kīrtitaḥ /</l>\n<l>salile vatsanābhe ca vyāle caiva viṣaṃ smṛtam // Rajni_25.38</l>\n</lg>\n<lg>\n<l>sthūlakando mukhāluḥ syāt śūraṇaṃ hastikandakam /</l>\n<l>āmrātake pītanake'pyamlikā ca palāśikā // Rajni_25.39</l>\n</lg>\n<lg>\n<l>viṣadoḍyāṃ mahānimbe madane viṣamuṣṭikaḥ /</l>\n<l>tagare kuṅkume prokto dhustūre ca śaṭhaḥ smṛtaḥ // Rajni_25.40</l>\n</lg>\n<lg>\n<l>kapitthaḥ svarṇayūthyāṃ ca kuṣmāṇḍe nāgapuṣpake /</l>\n<l>tilake cātimukte ca ikṣubhede ca puṇḍrakaḥ // Rajni_25.41</l>\n</lg>\n<lg>\n<l>ākhoṭe vāruṇī caiva gavākṣyāṃ carmavādinī /</l>\n<l>toyavallyāṃ ca kāraṇḍīro mahādugdhāmṛtasravā // Rajni_25.42</l>\n</lg>\n<lg>\n<l>pṛthvyāṃ punarnavā medā dhāriṇī ca praśasyate /</l>\n<l>mucukunde jayāpuṣpe gaṇeryāṃ harivallabhā // Rajni_25.43</l>\n</lg>\n<lg>\n<l>kāmuke laghukāśmaryāṃ kaiḍaryo 'nyakarañjake /</l>\n<l>drākṣāntare śikhariṇī nevālyāṃ dadhibhedake // Rajni_25.44</l>\n</lg>\n<lg>\n<l>kuṭajendrayavau proktau puṣpakāsīsavatsake /</l>\n<l>kṣaudre madyāntare prokto madhuyaṣṭyāṃ madhuḥ smṛtaḥ // Rajni_25.45</l>\n</lg>\n<lg>\n<l>caṭake svarase caiva nīlakaṇṭho mayūrake /</l>\n<l>śoṇitaṃ kuṅkume rakte raktagandha iti smṛtam // Rajni_25.46</l>\n</lg>\n<lg>\n<l>tarkārī devadālyāṃ ca araṇyāṃ vahnimaṇḍale /</l>\n<l>vasaryāṃ vṛścike caiva kākabandhyā sakṛtprajā // Rajni_25.47</l>\n</lg>\n<lg>\n<l>kaṭvaṅgyāṃ ca kaṭabhyāṃ ca paṭolyāṃ dadhipuṣpikā /</l>\n<l>dhustūre kesare hemni suvarṇaṃ sampracakṣate // Rajni_25.48</l>\n</lg>\n<lg>\n<l>suvarṇāyāṃ haridrāyāṃ vāruṇī kaṇagugguluḥ /</l>\n<l>vārāhyāṃ śiśumāryāṃ ca kandabhede ca śūkarī // Rajni_25.49</l>\n</lg>\n<lg>\n<l>palāṇḍvantare lasune mūle cāṇakyasaṃjñake /</l>\n<l>mahākandaḥ samākhyāto vaidyaśāstrārthakovidaiḥ // Rajni_25.50</l>\n</lg>\n<lg>\n<l>lohe ca vanarambhāyāṃ laghupāṣāṇabhedake /</l>\n<l>triṣveteṣu ca girijā proktā yatra bhiṣagvaraiḥ // Rajni_25.51</l>\n</lg>\n<lg>\n<l>jaraṇaḥ kāsamarde tu rāmaṭhe kṛṣṇajīrake /</l>\n<l>sa śamaṃ jāyate tīkṣṇaṃ tagare ca praśasyate // Rajni_25.52</l>\n</lg>\n<lg>\n<l>durālabhāyāṃ kapikacchuke syāt tathā śikharyāṃ durabhigrahā ca /</l>\n<l>mahāsamaṅgā bahuputrikā ca sā sārivā syāt phaṇijihvikāyām // Rajni_25.53</l>\n</lg>\n\n<lg>\n<l>Rājanighaṇṭu, Ekārthādivarga, Caturarthāḥ</l>\n<l>amlikāyāṃ tu cāṅgeryāṃ mocikā cāmraciñcake /</l>\n<l>vayaḥsthāyāṃ ca kākolyau dārvī ca somavallarī // Rajni_26.1</l>\n</lg>\n<lg>\n<l>jantukāyāṃ putradātryāṃ ṣaṭpadyāṃ bhramarī tvacau /</l>\n<l>bhramarī cārako vaidyaśāstram āyuṣmate smṛtaḥ // Rajni_26.2</l>\n</lg>\n<lg>\n<l>abhayā cirbhiṭā bandhyā karkoṭī ca mṛgādanī /</l>\n<l>pathyāyāṃ saṃpravakṣyante catasraśca bhiṣagvaraiḥ // Rajni_26.3</l>\n</lg>\n<lg>\n<l>kuṣṭhe kunduruke nimbe rājake rājabhadrakaḥ /</l>\n<l>kaṭake kācake lohe tilake gandhabhedakaḥ // Rajni_26.4</l>\n</lg>\n<lg>\n<l>mīnākhyāyāṃ mahārāṣṭryāṃ kākamācyāṃ tataḥ param /</l>\n<l>brahmamaṇḍūkikāyāṃ tu matsyākṣī ca pracakṣate // Rajni_26.5</l>\n</lg>\n<lg>\n<l>naktañcaraḥ kauśike syādvalguje duṇḍubhe pure /</l>\n<l>śiphājagandhākāravyau methikā cājamodikā // Rajni_26.6</l>\n</lg>\n<lg>\n<l>pañcāsye markaṭe cāśve maṇḍūke ca hariḥ smṛtaḥ /</l>\n<l>śyāmālaṅkā tripūṭāyāṃ sthūlailā vṛttamallikā // Rajni_26.7</l>\n</lg>\n<lg>\n<l>lohaṃ ca lohaje kāṃsye kṛṣṇalohe tathāgurau /</l>\n<l>kharjūryāṃ nārikele ca tāle vaṃśe durāruhā // Rajni_26.8</l>\n</lg>\n<lg>\n<l>śuṇṭhīmaricapippalyāṃ kaṇāmūle ṣaḍūṣaṇam /</l>\n<l>agnistvaruṣkare jāre nimbuke citrake tathā // Rajni_26.9</l>\n</lg>\n<lg>\n<l>bhūtāṅkuśastvapāmārge sukumāraśca rājikā /</l>\n<l>tvace cākṣabale caiva proktastatra bhiṣagvaraiḥ // Rajni_26.10</l>\n</lg>\n<lg>\n<l>śamī haridrā vṛddhiśca lakṣmī syātpadmacāriṇī /</l>\n<l>jambūkī somamatsyākṣī kroḍī brāhmī ca kīrttitā // Rajni_26.11</l>\n</lg>\n<lg>\n<l>mārkave bhrāmare bhṛṅgastvace pakṣiviśeṣake /</l>\n<l>rocanaṃ syāddāḍimake jambhe nimbe ca pūrake // Rajni_26.12</l>\n</lg>\n<lg>\n<l>sitābje damane vyāghre rugbhede puṇḍarīkakaḥ /</l>\n<l>jalajaṃ mauktike śaṅkhe loṇakṣāre lavaṃgake // Rajni_26.13</l>\n</lg>\n<lg>\n<l>vandhyākarkoṭakī caiva bṛhatyanyā ca lakṣmaṇā /</l>\n<l>sutadā putradāyāṃ tu catasraḥ parikīrtitāḥ // Rajni_26.14</l>\n</lg>\n<lg>\n<l>uśīraṃ gṛñjanaṃ caiva madhupuṣpaṃ ca vañjulaḥ /</l>\n<l>dīrghapattre ca ketakyāṃ kanyāyāṃ dīrghapattrikā // Rajni_26.15</l>\n</lg>\n<lg>\n<l>vāsante rucake plakṣaḥ kaliṅge devasarṣapaḥ /</l>\n<l>lāmajjake dīrghamūlaṃ yāse vellantare śaṭhe // Rajni_26.16</l>\n</lg>\n<lg>\n<l>tathā syācchāliparṇyāṃ ca dīrghamūlā smṛtā budhaiḥ /</l>\n<l>rāmāyāṃ trāyamāṇāyāṃ kanyāśokaś ca sātalā // Rajni_26.17</l>\n</lg>\n<lg>\n<l>amṛtaṃ vedanakṣāre sudhāyāṃ ca tathā viṣe /</l>\n<l>varāhaḥ śiśumāre ca vārāhyāṃ śūkare ghane // Rajni_26.18</l>\n</lg>\n<lg>\n<l>vārāhe vañjule kāse nādeyī jalavetase /</l>\n<l>śārado bakule rāṣṭryāṃ sārivākṛṣṇamudgayoḥ // Rajni_26.19</l>\n</lg>\n<lg>\n<l>kubjake vārṣikāyāṃ ca phalinyāṃ yoṣiti priyā /</l>\n<l>kāśmīraṃ kuṅkume deśe pauṣkare mṛganābhije // Rajni_26.20</l>\n</lg>\n<lg>\n<l>kesaro bakule hemni kiñjalke ca kasīsake /</l>\n<l>jambīraḥ syānmaruvake gucche cārjunayugmake // Rajni_26.21</l>\n</lg>\n<lg>\n<l>vasuke vasurājārkakṛṣṇāgurupunarnavāḥ /</l>\n<l>japānṛkandānyakṣudrāmucukundeṣu lakṣmaṇā // Rajni_26.22</l>\n</lg>\n<lg>\n<l>harṣaṇe sārase kāmī cakre pārāvate tathā /</l>\n<l>mūṣake kukkuṭe krauḍyāṃ vṛścike ca bahuprajaḥ // Rajni_26.23</l>\n</lg>\n<lg>\n<l>ajaśṛṅgī ca mañjiṣṭhāyuktā karkaṭaśṛṅgikā /</l>\n<l>prativiṣāsamāyuktā śṛṅgyāṃ caiva praśasyate // Rajni_26.24</l>\n</lg>\n<lg>\n<l>surase tulasī brāhmī nirguṇḍī kaṇagugguluḥ /</l>\n<l>cīnāyāṃ kārabalyāṃ ca vacāyāṃ lavaṇe paṭuḥ // Rajni_26.25</l>\n</lg>\n<lg>\n<l>pāṭalyāṃ śyāmakiṇihī tāmravallī tathāparam /</l>\n<l>jīvantikā tāmrapuṣpī kathitāḥ śāstrakovidaiḥ // Rajni_26.26</l>\n</lg>\n<lg>\n<l>hiṅgule kuṅkume raktamasre coktaṃ ca padmake /</l>\n<l>dugdhī goḍur bhūpalāśe kākolyāṃ dugdhaphenake // Rajni_26.27</l>\n</lg>\n<lg>\n<l>musalī svarṇulī caiva kaṇṭakārīndravāruṇau /</l>\n<l>ākhyātā hemapuṣpyāṃ ca nānārthajñaviśāradaiḥ // Rajni_26.28</l>\n</lg>\n<lg>\n<l>niśāyāṃ caiva nīlinyāṃ haridrāyām alaktake /</l>\n<l>rajanīti samākhyātā āyurvedeṣu dhīmatā // Rajni_26.29</l>\n</lg>\n\n<lg>\n<l>Rājanighaṇṭu, Ekārthādivarga, Pañcārthāḥ</l>\n<l>ajamodājagandhā ca śikhaṇḍī kokilākṣakaḥ /</l>\n<l>apāmārgastu pañcaite mayūra iti śabditāḥ // Rajni_27.1</l>\n</lg>\n<lg>\n<l>kadalī śālmalī mocā nīlī śobhāñjanaṃ tathā /</l>\n<l>pañcasveteṣu mocākhyāṃ prayuñjanti bhiṣagvarāḥ // Rajni_27.2</l>\n</lg>\n<lg>\n<l>surabhiḥ śallakī vokaṃ kadambaścampakaḥ surā /</l>\n<l>yayo darbho haridrā ca pavitre hijjalas tilaḥ // Rajni_27.3</l>\n</lg>\n<lg>\n<l>yamānī jīrakaścaiva modābjā raktacitrakaḥ /</l>\n<l>nimbuśceti ca pañcaivaṃ dīpyakāḥ samudāhṛtāḥ // Rajni_27.4</l>\n</lg>\n<lg>\n<l>kapikacchūḥ kovidāraḥ pannagaḥ kṛtamālakaḥ /</l>\n<l>tathā chinnaruhā ceti kuṇḍalīpañcakaṃ smṛtam // Rajni_27.5</l>\n</lg>\n<lg>\n<l>śalāṭur agnimanthaś ca kṣudrāgnimathanaṃ tathā /</l>\n<l>kāśmīrī śiṃśapā caiva śrīparṇī pañcadhā smṛtā // Rajni_27.6</l>\n</lg>\n<lg>\n<l>mahāsamaṅgā vandākā jatukā cāmṛtasravā /</l>\n<l>mahāmedā ca pañcaitā jñeyā vṛkṣaruhā budhaiḥ // Rajni_27.7</l>\n</lg>\n<lg>\n<l>goviśeṣe mṛgādanyāṃ śiṃśapāreṇukāhvayoḥ /</l>\n<l>rītyantare ca vibudhaiḥ kapilā pañcasu smṛtā // Rajni_27.8</l>\n</lg>\n<lg>\n<l>kāyasthāyāṃ ca kākolyau pathyailā bahumañjarī /</l>\n<l>vyālastu citrakavyāghrasiṃhaduṣṭadvipādiṣu // Rajni_27.9</l>\n</lg>\n<lg>\n<l>vṛntāke cānyavāruṇyāṃ kṣudrāyāṃ cirbhiṭāhvaye /</l>\n<l>liṅginyāṃ ceti pañcasu jñeyā citraphalā budhaiḥ // Rajni_27.10</l>\n</lg>\n<lg>\n<l>barbaro hiṅgule bāle bhāraṅgyāṃ haricandane /</l>\n<l>asite cārjake caiva kathitaḥ śāstrakovidaiḥ // Rajni_27.11</l>\n</lg>\n<lg>\n<l>yamānyām ajamodāyāṃ vacāyāṃ dīpyake tathā /</l>\n<l>araktalaśune caiva hy ugragandhā tu pañcasu // Rajni_27.12</l>\n</lg>\n<lg>\n<l>mahābalāyāṃ samproktā sahadevī tu nīlinī /</l>\n<l>vatsādanī devasahā pippalī pañcasu smṛtā // Rajni_27.13</l>\n</lg>\n<lg>\n<l>jyotiṣmatyāṃ kākatuṇḍyāṃ kākamācyāṃ tathaiva ca /</l>\n<l>vāyasī kākajaṅghāyāṃ kākyāṃ caiva tu pañcadhā // Rajni_27.14</l>\n</lg>\n<lg>\n<l>liṅginī svarṇajīvantī raudrī syānnākulī tathā /</l>\n<l>bandhyākarkoṭakī caiva īśvaryāṃ sampracakṣate // Rajni_27.15</l>\n</lg>\n<lg>\n<l>vasantadūtyāṃ gaṇikārikāmravāsantikāpāṭalakokilāś ca /</l>\n<l>vatsādanī vākucikā guḍūcī saumā samaṇḍūkikasomavallyām // Rajni_27.16</l>\n</lg>\n<lg>\n<l>cakrī nakhāntare koke dadrughne tiniśe khare /</l>\n<l>sindhuje tilake dhātryāṃ pārade ṭaṅkaṇe śivam // Rajni_27.17</l>\n</lg>\n<lg>\n<l>jātī surīrī kaṭutumbinī ca chuchundarī reṇurasājaputrī /</l>\n<l>svarṇe'pyatho guggulukesarākhuśaṭheṣu dhīrāḥ kanakaṃ vadanti // Rajni_27.18</l>\n</lg>\n\n<lg>\n<l>Rājanighaṇṭu, Ekārthādivarga, Ṣaḍarthāḥ</l>\n<l>bṛhadbalā varī tālī kaṭukātiviṣā tathā /</l>\n<l>kākolī caiva ṣaḍvargaṃ vīrāyāṃ ca pracakṣate // Rajni_28.1</l>\n</lg>\n<lg>\n<l>sātalā kṣīrakākolī vibhāṇḍī cājaśṛṅgikā /</l>\n<l>kuñjaro darduraś caiva ṣaḍviṣāṇīti kīrtitā // Rajni_28.2</l>\n</lg>\n<lg>\n<l>nīladūrvā niśāhvaśca rocanā ca harītakī /</l>\n<l>bahupuṣpī bhiṣagvaryaiḥ śivāyāṃ ṣaḍamī smṛtāḥ // Rajni_28.3</l>\n</lg>\n<lg>\n<l>nimbakharjūritālīsaṃ maricaṃ vṛttamūlakam /</l>\n<l>palāṇḍuśceti ṣaḍamī nimbasaṃjñāḥ prakīrtitāḥ // Rajni_28.4</l>\n</lg>\n<lg>\n<l>mūrvā spṛkkā sahadevā devadroṇī ca kesaram /</l>\n<l>ādityabhaktāḥ ṣaḍiti devīsaṃjñāḥ prakīrtitāḥ // Rajni_28.5</l>\n</lg>\n<lg>\n<l>brāhmaṇaḥ kṣatriyo vaiśyo dantaḥ sarpaḥ khagastathā /</l>\n<l>dvijadvijanmaśabdābhyām īritāḥ sūribhiḥ sadā // Rajni_28.6</l>\n</lg>\n<lg>\n<l>gavādanī caiva dūrvā gaṇḍadūrvā ca hastinī /</l>\n<l>pratīcī madirā ceti vāruṇyāṃ ṣaṭ susanmatāḥ // Rajni_28.7</l>\n</lg>\n<lg>\n<l>hapuṣā pītanirguṇḍī viṣṇukrāntā jayantikā /</l>\n<l>śitādrikarṇīśaṅkhinyau ṣaḍetā aparājitāḥ // Rajni_28.8</l>\n</lg>\n<lg>\n<l>kumārī ca varāhī ca vandhyākarkoṭakī mṛduḥ /</l>\n<l>sthūlailā sthalaparṇī ca ṣaṭkanyāśca kumārikāḥ // Rajni_28.9</l>\n</lg>\n<lg>\n<l>bījadrume gaje caiva sīsake nāgakesare /</l>\n<l>viṣe ca pannage caiva ṣaṭsūkto nāga ityapi // Rajni_28.10</l>\n</lg>\n<lg>\n<l>sūkṣmailā ca mahārāṣṭrī matsyākṣī kākamācikā /</l>\n<l>gaṇḍadūrvā ca gaṇḍūkī matsyādanyāṃ ṣaḍīritāḥ // Rajni_28.11</l>\n</lg>\n<lg>\n<l>māṇe kaliṅge kośāmre śalye kāke ca dhūrtake /</l>\n<l>madanaśca samākhyātaḥ ṣaḍamī samudāhṛtāḥ // Rajni_28.12</l>\n</lg>\n<lg>\n<l>doḍī guḍūcī medā ca kākolī hariṇī tathā /</l>\n<l>jīvantī caiva ṣaṭ proktā jīvantyāṃ ca bhiṣagvaraiḥ // Rajni_28.13</l>\n</lg>\n<lg>\n<l>dhūmrāṭabhṛṅgyoḥ khalu māṃsale ca plakṣe śirīṣe kuṭaje kuliṅgaḥ /</l>\n<l>drākṣā ca dūrvā jaraṇā kaṇā ca kṛṣṇābhidhā vākucikā kaṭuśca // Rajni_28.14</l>\n</lg>\n\n<lg>\n<l>Rājanighaṇṭu, Ekārthādivarga, Saptārthāḥ</l>\n<l>bhadrāyāṃ tu balā nīlī dantī kāśmarī sārivā /</l>\n<l>śvetādrikarṇī gaurī ca sapta proktā bhiṣagvaraiḥ // Rajni_29.1</l>\n</lg>\n<lg>\n<l>mañjiṣṭhā kaṭukā pathyā kāśmarī candravallabhā /</l>\n<l>vandāko rajanī caiva rohiṇyāṃ sapta ca smṛtāḥ // Rajni_29.2</l>\n</lg>\n<lg>\n<l>dhātrī bahuphalāyāṃ syācchardinī kākamācikā /</l>\n<l>kāmbhojī ca śaśāṇḍūlī kaṭuhuñcī ca vālukī // Rajni_29.3</l>\n</lg>\n<lg>\n<l>maṇḍūkī brahmajā śaṅkhapuṣpī jyotiṣmatī muniḥ /</l>\n<l>viṣṇukrāntā vacā śvetā medhyāyāṃ sapta saṃmatāḥ // Rajni_29.4</l>\n</lg>\n<lg>\n<l>ākhukarṇī sutaśreṇī indrāhvā ca kaliṅgakaḥ /</l>\n<l>gaṇḍadūrvā gavākṣī ca citrāyām ṛkṣam ekataḥ // Rajni_29.5</l>\n</lg>\n<lg>\n<l>rāsnā pāṭhā priyaṅguś ca sitakṣudrā harītakī /</l>\n<l>śreyasyāṃ ceti samproktā ambaṣṭhā gajapippalī // Rajni_29.6</l>\n</lg>\n\n<lg>\n<l>Rājanighaṇṭu, Ekārthādivarga, Aṣṭārthāḥ</l>\n<l>vijayā kāñcanadvaṃdvaṃ mañjiṣṭhā ca vacā tathā /</l>\n<l>syāttathā śvetanirguṇḍī jayantī kāñjikābhayā // Rajni_30.1</l>\n</lg>\n<lg>\n<l>eraṇḍanadyāmralatākarañjāḥ syādbrahmadaṇḍī panasaḥ kusumbhaḥ /</l>\n<l>syādgokṣuraḥ kaṇṭaphale ca dhūrto bhiṣagbhir aṣṭāv iti sampradiṣṭāḥ // Rajni_30.2</l>\n</lg>\n<lg>\n<l>svarṇe kapicche dadhinārikelayoḥ syājjīvake cet sthalapadmake tathā /</l>\n<l>mayūraketau samadhūkake tathā māṅgalyam aṣṭāv iti sampracakṣate // Rajni_30.3</l>\n</lg>\n\n<lg>\n<l>Rājanighaṇṭu, Ekārthādivarga, Navārthāḥ</l>\n<l>vātārirjatukāyāṃ ca bhallyāṃ nīladavañjayoḥ /</l>\n<l>ṭendukāmaṇḍayor bhārgyāṃ nirguṇḍyāṃ śūrāṇe smṛtaḥ // Rajni_31.1</l>\n</lg>\n<lg>\n<l>dhātrī guḍūcī rāsnā ca dvidhā dūrvā harītakī /</l>\n<l>liṅginī tuvarī madyaṃ dhīmatāyāṃ navauṣadhī // Rajni_31.2</l>\n</lg>\n<lg>\n<l>brāhmī varāhī laśunī viṣaṃ ca śuklādikandaḥ sitakaṇṭakārī /</l>\n<l>bhūbhyāhulī ced aparājitā ca śuṇḍīti caitāsu mahauṣadhī syāt // Rajni_31.3</l>\n</lg>\n\n<lg>\n<l>Rājanighaṇṭu, Ekārthādivarga, Daśārthāḥ</l>\n<l>sitāyāṃ vākucī dūrvā madyaṃ dhātrī kuṭumbinī /</l>\n<l>candrikā ca priyā piṅgā trāyamāṇā ca tejinī // Rajni_32.1</l>\n</lg>\n\n<lg>\n<l>Rājanighaṇṭu, Ekārthādivarga, Ekādaśārthāḥ</l>\n<l>syādabhramāṃsī tulasī haridrā tālaṃ tathā rocanahemam /</l>\n<l>janapriyā yojanavallikā syāt samallikā candraśaśī ca gauryām // Rajni_33.1</l>\n</lg>\n<lg>\n<l>dūrvā niśā ṛddhivacā priyā ca sā māṣaparṇī śimirocanā tvatha /</l>\n<l>trāyantikā jīvanikā mahābalā maṅgalyakāyām iti candramāhvayāḥ // Rajni_33.2</l>\n</lg>\n<lg>\n<l>priyaṅguchinnā trivṛtā kaṇāhvayā vandākadūrvā tulasī ca nīlinī /</l>\n<l>durgā khagaḥ kasturikṛṣṇasārivā śyāmā mahīnduḥ kathitā bhiṣagvaraiḥ // Rajni_33.3</l>\n</lg>\n<lg>\n<l>itthaṃ vicintya viniveśitatattadekānekārthanāmagaṇasaṃgrahapūrṇam enam /</l>\n<l>vargaṃ vicārya bhiṣajā bahubhaktibhājā jñeyā svayaṃ prakaraṇānuguṇāḥ prayogāḥ // Rajni_33.4</l>\n</lg>\n<lg>\n<l>eko yaśca manasvinām acaturo yaśca dvayoraśvino stryakṣāc cācaturo nṛpañcavadano nāmnāriṣaṇṇāṃ jayī /</l>\n<l>ekārthādir amuṣya nāmaracanācūḍāmaṇau yas trayoviṃśo'sau samapūri sārdham amunā granthena vargo mahān // Rajni_33.5</l>\n</lg>\n\n  </body>\n\n"
}