{
  "title": "sa_kālidāsa-meghadūta",
  "body": "<body xmlns='http://www.tei-c.org/ns/1.0'>\n\n<lg xml:id='KMgD_1'>\n<l><seg type='pāda' n='a'>kaś cit kāntāvirahaguruṇā svādhikārapramattaḥ</seg> <seg type='pāda' n='b'>śāpenāstaṅgamitamahimā varṣabhogyeṇa bhartuḥ</seg> </l>\n<l><seg type='pāda' n='c'>yakṣaś cakre janakatanayāsnānapuṇyodakeṣu</seg> <seg type='pāda' n='d'>snigdhacchāyātaruṣu vasatiṃ rāmagiryāśrameṣu</seg> //</l>\n</lg>\n\n<lg xml:id='KMgD_2'>\n<l><seg type='pāda' n='a'>tasminn adrau kati cid abalāviprayuktaḥ sa kāmī</seg> <seg type='pāda' n='b'>nītvā māsān kanakavalayabhraṃśariktaprakoṣṭhaḥ</seg> </l>\n<l><seg type='pāda' n='c'>āṣāḍhasya prathamadivase megham āśliṣṭasānuṃ</seg> <seg type='pāda' n='d'>vaprakrīḍāpariṇatagajaprekṣaṇīyaṃ dadarśa</seg> //</l>\n</lg>\n\n<lg xml:id='KMgD_3'>\n<l><seg type='pāda' n='a'>tasya sthitvā katham api puraḥ ketakādhānahetor</seg> <seg type='pāda' n='b'>antarbāṣpaś ciram anucaro rājarājasya dadhyau</seg> </l>\n<l><seg type='pāda' n='c'>meghāloke bhavati sukhino 'py anyathāvṛtti cetaḥ</seg> <seg type='pāda' n='d'>kaṇṭhāśleṣapraṇayini jane kiṃ punar dūrasaṃsthe</seg> //</l>\n</lg>\n\n<lg xml:id='KMgD_4'>\n<l><seg type='pāda' n='a'>pratyāsanne nabhasi dayitājīvitālambanārthī</seg> <seg type='pāda' n='b'>jīmūtena svakuśalamayīṃ hārayiṣyan pravṛttim</seg> </l>\n<l><seg type='pāda' n='c'>sa pratyagraiḥ kuṭajakusumaiḥ kalpitārghāya tasmai</seg> <seg type='pāda' n='d'>prītaḥ prītipramukhavacanaṃ svāgataṃ vyājahāra</seg> //</l>\n</lg>\n\n<lg xml:id='KMgD_5'>\n<l><seg type='pāda' n='a'>dhūmajyotiḥsalilamarutāṃ saṃnipātaḥ kva meghaḥ</seg> <seg type='pāda' n='b'>saṃdeśārthāḥ kva paṭukaraṇaiḥ prāṇibhiḥ prāpaṇīyāḥ</seg> </l>\n<l><seg type='pāda' n='c'>ity autsukyād aparigaṇayan guhyakas taṃ yayāce</seg> <seg type='pāda' n='d'>kāmārtā hi prakṛtikṛpaṇāś cetanācetaneṣu</seg> //</l>\n</lg>\n\n<lg xml:id='KMgD_6'>\n<l><seg type='pāda' n='a'>jātaṃ vaṃśe bhuvanavidite puṣkarāvartakānāṃ</seg> <seg type='pāda' n='b'>jānāmi tvāṃ prakṛtipuruṣaṃ kāmarūpaṃ maghonaḥ</seg> </l>\n<l><seg type='pāda' n='c'>tenārthitvaṃ tvayi vidhivaśād dūrabandhur gato 'haṃ</seg> <seg type='pāda' n='d'>yācñā moghā varam adhiguṇe nādhame labdhakāmā</seg> //</l>\n</lg>\n\n<lg xml:id='KMgD_7'>\n<l><seg type='pāda' n='a'>saṃtaptānāṃ tvam asi śaraṇaṃ tat payoda priyāyāḥ</seg> <seg type='pāda' n='b'>saṃdeśaṃ me hara dhanapatikrodhaviśleṣitasya</seg> </l>\n<l><seg type='pāda' n='c'>gantavyā te vasatir alakā nāma yakṣeśvarāṇāṃ</seg> <seg type='pāda' n='d'>bāhyodyānasthitaharaśiraścandrikādhautaharmyā</seg> //</l>\n</lg>\n\n<lg xml:id='KMgD_8'>\n<l><seg type='pāda' n='a'>tvām ārūḍhaṃ pavanapadavīm udgṛhītālakāntāḥ</seg> <seg type='pāda' n='b'>prekṣiṣyante pathikavanitāḥ pratyayād āśvasantyaḥ</seg> </l>\n<l><seg type='pāda' n='c'>kaḥ saṃnaddhe virahavidhurāṃ tvayy upekṣeta jāyāṃ</seg> <seg type='pāda' n='d'>na syād anyo 'py aham iva jano yaḥ parādhīnavṛttiḥ</seg> //</l>\n</lg>\n\n<lg xml:id='KMgD_9'>\n<l><seg type='pāda' n='a'>mandaṃ mandaṃ nudati pavanaś cānukūlo yathā tvāṃ</seg> <seg type='pāda' n='b'>vāmaś cāyaṃ nadati madhuraṃ cātakas te sagandhaḥ</seg> </l>\n<l><seg type='pāda' n='c'>garbhādhānakṣaṇaparicayān nūnam ābaddhamālāḥ</seg> <seg type='pāda' n='d'>seviṣyante nayanasubhagaṃ khe bhavantaṃ balākāḥ</seg> //</l>\n</lg>\n\n<lg xml:id='KMgD_10'>\n<l><seg type='pāda' n='a'>tāṃ cāvaśyaṃ divasagaṇanātatparām ekapatnīm</seg> <seg type='pāda' n='b'>avyāpannām avihatagatir drakṣyasi bhrātṛjāyām</seg> </l>\n<l><seg type='pāda' n='c'>āśābandhaḥ kusumasadṛśaṃ prāyaśo hy aṅganānāṃ</seg> <seg type='pāda' n='d'>sadyaḥpāti praṇayi hṛdayaṃ viprayoge ruṇaddhi</seg> //</l>\n</lg>\n\n<lg xml:id='KMgD_11'>\n<l><seg type='pāda' n='a'>kartuṃ yac ca prabhavati mahīm ucchilīndhrām avandhyāṃ</seg> <seg type='pāda' n='b'>tac chrutvā te śravaṇasubhagaṃ garjitaṃ mānasotkāḥ</seg> </l>\n<l><seg type='pāda' n='c'>ā kailāsād bisakisalayacchedapātheyavantaḥ</seg> <seg type='pāda' n='d'>saṃpatsyante nabhasi bhavato rājahaṃsāḥ sahāyāḥ</seg> //</l>\n</lg>\n\n<lg xml:id='KMgD_12'>\n<l><seg type='pāda' n='a'>āpṛcchasva priyasakham amuṃ tuṅgam āliṅgya śailaṃ</seg> <seg type='pāda' n='b'>vandyaiḥ puṃsāṃ raghupatipadair aṅkitaṃ mekhalāsu</seg> </l>\n<l><seg type='pāda' n='c'>kāle kāle bhavati bhavatā yasya saṃyogam etya</seg> <seg type='pāda' n='d'>snehavyaktiś ciravirahajaṃ muñcato bāṣpam uṣṇam</seg> //</l>\n</lg>\n\n<lg xml:id='KMgD_13'>\n<l><seg type='pāda' n='a'>mārgaṃ tāvac chṛṇu kathayatas tvatprayāṇānurūpaṃ</seg> <seg type='pāda' n='b'>saṃdeśaṃ me tadanu jalada śroṣyasi śrotrapeyam</seg> </l>\n<l><seg type='pāda' n='c'>khinnaḥ khinnaḥ śikhariṣu padaṃ nyasya gantāsi yatra</seg> <seg type='pāda' n='d'>kṣīṇaḥ kṣīṇaḥ parilaghu payaḥ srotasāṃ copabhujya</seg> //</l>\n</lg>\n\n<lg xml:id='KMgD_14'>\n<l><seg type='pāda' n='a'>adreḥ śṛṅgaṃ harati pavanaḥ kiṃ svid ity unmukhībhir</seg> <seg type='pāda' n='b'>dṛṣṭotsāhaś cakitacakitaṃ mugdhasiddhāṅganābhiḥ</seg> </l>\n<l><seg type='pāda' n='c'>sthānād asmāt sarasaniculād utpatodaṅmukhaḥ khaṃ</seg> <seg type='pāda' n='d'>diṅnāgānāṃ pathi pariharan sthūlahastāvalepān</seg> //</l>\n</lg>\n\n<lg xml:id='KMgD_15'>\n<l><seg type='pāda' n='a'>ratnacchāyāvyatikara iva prekṣyam etat purastād</seg> <seg type='pāda' n='b'>valmīkāgrāt prabhavati dhanuḥkhaṇḍam ākhaṇḍalasya</seg> </l>\n<l><seg type='pāda' n='c'>yena śyāmaṃ vapur atitarāṃ kāntim āpatsyate te</seg> <seg type='pāda' n='d'>barheṇeva sphuritarucinā gopaveṣasya viṣṇoḥ</seg> //</l>\n</lg>\n\n<lg xml:id='KMgD_16'>\n<l><seg type='pāda' n='a'>tvayy āyattaṃ kṛṣiphalam iti bhrūvikārānabhijñaiḥ</seg> <seg type='pāda' n='b'>prītisnigdhair janapadavadhūlocanaiḥ pīyamānaḥ</seg> </l>\n<l><seg type='pāda' n='c'>sadyaḥsīrotkaṣaṇasurabhikṣetram āruhya mālaṃ</seg> <seg type='pāda' n='d'>kiṃ cit paścād vraja laghugatir bhūya evottareṇa</seg> //</l>\n</lg>\n\n<lg xml:id='KMgD_17'>\n<l><seg type='pāda' n='a'>tvām āsārapraśamitavanopaplavaṃ sādhu mūrdhnā</seg> <seg type='pāda' n='b'>vakṣyaty adhvaśramaparigataṃ sānumān āmrakūṭaḥ</seg> </l>\n<l><seg type='pāda' n='c'>na kṣudro 'pi prathamasukṛtāpekṣayā saṃśrayāya</seg> <seg type='pāda' n='d'>prāpte mitre bhavati vimukhaḥ kiṃ punar yas tathoccaiḥ</seg> //</l>\n</lg>\n\n<lg xml:id='KMgD_18'>\n<l><seg type='pāda' n='a'>channopāntaḥ pariṇataphaladyotibhiḥ kānanāmrais</seg> <seg type='pāda' n='b'>tvayy ārūḍhe śikharam acalaḥ snigdhaveṇīsavarṇe</seg> </l>\n<l><seg type='pāda' n='c'>nūnaṃ yāsyaty amaramithunaprekṣaṇīyām avasthāṃ</seg> <seg type='pāda' n='d'>madhye śyāmaḥ stana iva bhuvaḥ śeṣavistārapāṇḍuḥ</seg> //</l>\n</lg>\n\n<lg xml:id='KMgD_19'>\n<l><seg type='pāda' n='a'>sthitvā tasmin vanacaravadhūbhuktakuñje muhūrtaṃ</seg> <seg type='pāda' n='b'>toyotsargadrutataragatis tatparaṃ vartma tīrṇaḥ</seg> </l>\n<l><seg type='pāda' n='c'>revāṃ drakṣyasy upalaviṣame vindhyapāde viśīrṇāṃ</seg> <seg type='pāda' n='d'>bhakticchedair iva viracitāṃ bhūtim aṅge gajasya</seg> //</l>\n</lg>\n\n<lg xml:id='KMgD_20'>\n<l><seg type='pāda' n='a'>tasyās tiktair vanagajamadair vāsitaṃ vāntavṛṣṭir</seg> <seg type='pāda' n='b'>jambūkuñjapratihatarayaṃ toyam ādāya gaccheḥ</seg> </l>\n<l><seg type='pāda' n='c'>antaḥsāraṃ ghana tulayituṃ nānilaḥ śakṣyati tvāṃ</seg> <seg type='pāda' n='d'>riktaḥ sarvo bhavati hi laghuḥ pūrṇatā gauravāya</seg> //</l>\n</lg>\n\n<lg xml:id='KMgD_21'>\n<l><seg type='pāda' n='a'>nīpaṃ dṛṣṭvā haritakapiśaṃ kesarair ardharūḍhair</seg> <seg type='pāda' n='b'>āvirbhūtaprathamamukulāḥ kandalīś cānukaccham</seg> </l>\n<l><seg type='pāda' n='c'>dagdhāraṇyeṣv adhikasurabhiṃ gandham āghrāya corvyāḥ</seg> <seg type='pāda' n='d'>sāraṅgās te jalalavamucaḥ sūcayiṣyanti mārgam</seg> //</l>\n</lg>\n\n<lg xml:id='KMgD_22'>\n<l><seg type='pāda' n='a'>utpaśyāmi drutam api sakhe matpriyārthaṃ yiyāsoḥ</seg> <seg type='pāda' n='b'>kālakṣepaṃ kakubhasurabhau parvate parvate te</seg> </l>\n<l><seg type='pāda' n='c'>śuklāpāṅgaiḥ sajalanayanaiḥ svāgatīkṛtya kekāḥ</seg> <seg type='pāda' n='d'>pratyudyātaḥ katham api bhavān gantum āśu vyavasyet</seg> //</l>\n</lg>\n\n<lg xml:id='KMgD_23'>\n<l><seg type='pāda' n='a'>pāṇḍucchāyopavanavṛtayaḥ ketakaiḥ sūcibhinnair</seg> <seg type='pāda' n='b'>nīḍārambhair gṛhabalibhujām ākulagrāmacaityāḥ</seg> </l>\n<l><seg type='pāda' n='c'>tvayy āsanne pariṇataphalaśyāmajambūvanāntāḥ</seg> <seg type='pāda' n='d'>saṃpatsyante katipayadinasthāyihaṃsā daśārṇāḥ</seg> //</l>\n</lg>\n\n<lg xml:id='KMgD_24'>\n<l><seg type='pāda' n='a'>teṣāṃ dikṣu prathitavidiśālakṣaṇāṃ rājadhānīṃ</seg> <seg type='pāda' n='b'>gatvā sadyaḥ phalam api mahat kāmukatvasya labdhā</seg> </l>\n<l><seg type='pāda' n='c'>tīropāntastanitasubhagaṃ pāsyasi svādu yat tat</seg> <seg type='pāda' n='d'>sabhrūbhaṅgaṃ mukham iva payo vetravatyāś calormi</seg> //</l>\n</lg>\n\n<lg xml:id='KMgD_25'>\n<l><seg type='pāda' n='a'>nīcairākhyaṃ girim adhivases tatra viśrāmahetos</seg> <seg type='pāda' n='b'>tvatsamparkāt pulakitam iva prauḍhapuṣpaiḥ kadambaiḥ</seg> </l>\n<l><seg type='pāda' n='c'>yaḥ paṇyastrīratiparimalodgāribhir nāgarāṇām</seg> <seg type='pāda' n='d'>uddāmāni prathayati śilāveśmabhir yauvanāni</seg> //</l>\n</lg>\n\n<lg xml:id='KMgD_26'>\n<l><seg type='pāda' n='a'>viśrāntaḥ san vraja vananadītīrajātāni siñcann</seg> <seg type='pāda' n='b'>udyānānāṃ navajalakaṇair yūthikājālakāni</seg> </l>\n<l><seg type='pāda' n='c'>gaṇḍasvedāpanayanarujāklāntakarṇotpalānāṃ</seg> <seg type='pāda' n='d'>chāyādānāt kṣaṇaparicitaḥ puṣpalāvīmukhānām</seg> //</l>\n</lg>\n\n<lg xml:id='KMgD_27'>\n<l><seg type='pāda' n='a'>vakraḥ panthā yad api bhavataḥ prasthitasyottarāśāṃ</seg> <seg type='pāda' n='b'>saudhotsaṅgapraṇayavimukho mā sma bhūr ujjayinyāḥ</seg> </l>\n<l><seg type='pāda' n='c'>vidyuddāmasphuritacakitais tatra paurāṅganānāṃ</seg> <seg type='pāda' n='d'>lolāpāṅgair yadi na ramase locanair vañcito 'si</seg> //</l>\n</lg>\n\n<lg xml:id='KMgD_28'>\n<l><seg type='pāda' n='a'>vīcikṣobhastanitavihagaśreṇikāñcīguṇāyāḥ</seg> <seg type='pāda' n='b'>saṃsarpantyāḥ skhalitasubhagaṃ darśitāvartanābheḥ</seg> </l>\n<l><seg type='pāda' n='c'>nirvindhyāyāḥ pathi bhava rasābhyantaraḥ saṃnipatya</seg> <seg type='pāda' n='d'>strīṇām ādyaṃ praṇayavacanaṃ vibhramo hi priyeṣu</seg> //</l>\n</lg>\n\n<lg xml:id='KMgD_29'>\n<l><seg type='pāda' n='a'>veṇībhūtapratanusalilā tām atītasya sindhuḥ</seg> <seg type='pāda' n='b'>pāṇḍucchāyā taṭaruhatarubhraṃśibhir jīrṇaparṇaiḥ</seg> </l>\n<l><seg type='pāda' n='c'>saubhāgyaṃ te subhaga virahāvasthayā vyañjayantī</seg> <seg type='pāda' n='d'>kārśyaṃ yena tyajati vidhinā sa tvayaivopapādyaḥ</seg> //</l>\n</lg>\n\n<lg xml:id='KMgD_30'>\n<l><seg type='pāda' n='a'>prāpyāvantīn udayanakathākovidagrāmavṛddhān</seg> <seg type='pāda' n='b'>pūrvoddiṣṭām anusara purīṃ śrīviśālāṃ viśālām</seg> </l>\n<l><seg type='pāda' n='c'>svalpībhūte sucaritaphale svargiṇāṃ gāṃ gatānāṃ</seg> <seg type='pāda' n='d'>śeṣaiḥ puṇyair hṛtam iva divaḥ kāntimat khaṇḍam ekam</seg> //</l>\n</lg>\n\n<lg xml:id='KMgD_31'>\n<l><seg type='pāda' n='a'>dīrghīkurvan paṭu madakalaṃ kūjitaṃ sārasānāṃ</seg> <seg type='pāda' n='b'>pratyūṣeṣu sphuṭitakamalāmodamaitrīkaṣāyaḥ</seg> </l>\n<l><seg type='pāda' n='c'>yatra strīṇāṃ harati surataglānim aṅgānukūlaḥ</seg> <seg type='pāda' n='d'>siprāvātaḥ priyatama iva prārthanācāṭukāraḥ</seg> //</l>\n</lg>\n\n<lg xml:id='KMgD_32'>\n<l><seg type='pāda' n='a'>jālodgīrṇair upacitavapuḥ keśasaṃskāradhūpair</seg> <seg type='pāda' n='b'>bandhuprītyā bhavanaśikhibhir dattanṛttopahāraḥ</seg> </l>\n<l><seg type='pāda' n='c'>harmyeṣv asyāḥ kusumasurabhiṣv adhvakhinnāntarātmā</seg> <seg type='pāda' n='d'>nītvā rātriṃ lalitavanitāpādarāgāṅkiteṣu</seg> //</l>\n</lg>\n\n<lg xml:id='KMgD_33'>\n<l><seg type='pāda' n='a'>bhartuḥ kaṇṭhacchavir iti gaṇaiḥ sādaraṃ vīkṣyamāṇaḥ</seg> <seg type='pāda' n='b'>puṇyaṃ yāyās tribhuvanaguror dhāma caṇḍeśvarasya</seg> </l>\n<l><seg type='pāda' n='c'>dhūtodyānaṃ kuvalayarajogandhibhir gandhavatyās</seg> <seg type='pāda' n='d'>toyakrīḍāniratayuvatisnānatiktair marudbhiḥ</seg> //</l>\n</lg>\n\n<lg xml:id='KMgD_34'>\n<l><seg type='pāda' n='a'>apy anyasmiñ jaladhara mahākālam āsādya kāle</seg> <seg type='pāda' n='b'>sthātavyaṃ te nayanaviṣayaṃ yāvad atyeti bhānuḥ</seg> </l>\n<l><seg type='pāda' n='c'>kurvan saṃdhyābalipaṭahatāṃ śūlinaḥ ślāghanīyām</seg> <seg type='pāda' n='d'>āmandrāṇāṃ phalam avikalaṃ lapsyase garjitānām</seg> //</l>\n</lg>\n\n<lg xml:id='KMgD_35'>\n<l><seg type='pāda' n='a'>pādanyāsakvaṇitaraśanās tatra līlāvadhūtai</seg> <seg type='pāda' n='b'>ratnacchāyāracitavalibhiś cāmaraiḥ klāntahastāḥ</seg> </l>\n<l><seg type='pāda' n='c'>veśyās tvatto nakhapadasukhān prāpya varṣāgrabindūn</seg> <seg type='pāda' n='d'>āmokṣyante tvayi madhukaraśreṇidīrghān kaṭākṣān</seg> //</l>\n</lg>\n\n<lg xml:id='KMgD_36'>\n<l><seg type='pāda' n='a'>paścād uccairbhujataruvanaṃ maṇḍalenābhilīnaḥ</seg> <seg type='pāda' n='b'>sāṃdhyaṃ tejaḥ pratinavajapāpuṣparaktaṃ dadhānaḥ</seg> </l>\n<l><seg type='pāda' n='c'>nṛttārambhe hara paśupater ārdranāgājinecchāṃ</seg> <seg type='pāda' n='d'>śāntodvegastimitanayanaṃ dṛṣṭabhaktir bhavānyā</seg> //</l>\n</lg>\n\n<lg xml:id='KMgD_37'>\n<l><seg type='pāda' n='a'>gacchantīnāṃ ramaṇavasatiṃ yoṣitāṃ tatra naktaṃ</seg> <seg type='pāda' n='b'>ruddhāloke narapatipathe sūcibhedyais tamobhiḥ</seg> </l>\n<l><seg type='pāda' n='c'>saudāmanyā kanakanikaṣasnigdhayā darśayorvīṃ</seg> <seg type='pāda' n='d'>toyotsargastanitamukharo mā sma bhūr viklavās tāḥ</seg> //</l>\n</lg>\n\n<lg xml:id='KMgD_38'>\n<l><seg type='pāda' n='a'>tāṃ kasyāṃ cid bhavanavalabhau suptapārāvatāyāṃ</seg> <seg type='pāda' n='b'>nītvā rātriṃ ciravilasanāt khinnavidyutkalatraḥ</seg> </l>\n<l><seg type='pāda' n='c'>dṛṣṭe sūrye punar api bhavān vāhayed adhvaśeṣaṃ</seg> <seg type='pāda' n='d'>mandāyante na khalu suhṛdām abhyupetārthakṛtyāḥ</seg> //</l>\n</lg>\n\n<lg xml:id='KMgD_39'>\n<l><seg type='pāda' n='a'>tasmin kāle nayanasalilaṃ yoṣitāṃ khaṇḍitānāṃ</seg> <seg type='pāda' n='b'>śāntiṃ neyaṃ praṇayibhir ato vartma bhānos tyajāśu</seg> </l>\n<l><seg type='pāda' n='c'>prāleyāsraṃ kamalavadanāt so 'pi hartuṃ nalinyāḥ</seg> <seg type='pāda' n='d'>pratyāvṛttas tvayi kararudhi syād analpābhyasūyaḥ</seg> //</l>\n</lg>\n\n<lg xml:id='KMgD_40'>\n<l><seg type='pāda' n='a'>gambhīrāyāḥ payasi saritaś cetasīva prasanne</seg> <seg type='pāda' n='b'>chāyātmāpi prakṛtisubhago lapsyate te praveśam</seg> </l>\n<l><seg type='pāda' n='c'>tasmād asyāḥ kumudaviśadāny arhasi tvaṃ na dhairyān</seg> <seg type='pāda' n='d'>moghīkartuṃ caṭulaśapharodvartanaprekṣitāni</seg> //</l>\n</lg>\n\n<lg xml:id='KMgD_41'>\n<l><seg type='pāda' n='a'>tasyāḥ kiṃ cit karadhṛtam iva prāptavānīraśākhaṃ</seg> <seg type='pāda' n='b'>hṛtvā nīlaṃ salilavasanaṃ muktarodhonitambam</seg> </l>\n<l><seg type='pāda' n='c'>prasthānaṃ te katham api sakhe lambamānasya bhāvi</seg> <seg type='pāda' n='d'>jñātāsvādo vivṛtajaghanāṃ ko vihātuṃ samarthaḥ</seg> //</l>\n</lg>\n\n<lg xml:id='KMgD_42'>\n<l><seg type='pāda' n='a'>tvanniṣyandocchvasitavasudhāgandhasaṃparkaramyaḥ</seg> <seg type='pāda' n='b'>srotorandhradhvanitasubhagaṃ dantibhiḥ pīyamānaḥ</seg> </l>\n<l><seg type='pāda' n='c'>nīcair vāsyaty upajigamiṣor devapūrvaṃ giriṃ te</seg> <seg type='pāda' n='d'>śīto vāyuḥ pariṇamayitā kānanodumbarāṇām</seg> //</l>\n</lg>\n\n<lg xml:id='KMgD_43'>\n<l><seg type='pāda' n='a'>tatra skandaṃ niyatavasatiṃ puṣpameghīkṛtātmā</seg> <seg type='pāda' n='b'>puṣpāsāraiḥ snapayatu bhavān vyomagaṅgājalādreḥ</seg> </l>\n<l><seg type='pāda' n='c'>rakṣāhetor navaśaśibhṛtā vāsavīnāṃ camūnām</seg> <seg type='pāda' n='d'>atyādityaṃ hutavahamukhe saṃbhṛtaṃ tadd hi tejaḥ</seg> //</l>\n</lg>\n\n<lg xml:id='KMgD_44'>\n<l><seg type='pāda' n='a'>jyotirlekhāvalayi galitaṃ yasya barhaṃ bhavānī</seg> <seg type='pāda' n='b'>putrapremṇā kuvalayadalaprāpi karṇe karoti</seg> </l>\n<l><seg type='pāda' n='c'>dhautāpāṅgaṃ haraśaśirucā pāvakes taṃ mayūraṃ</seg> <seg type='pāda' n='d'>paścād adrigrahaṇagurubhir garjitair nartayethāḥ</seg> //</l>\n</lg>\n\n<lg xml:id='KMgD_45'>\n<l><seg type='pāda' n='a'>ārādhyainaṃ śaravaṇabhavaṃ devam ullaṅghitādhvā</seg> <seg type='pāda' n='b'>siddhadvandvair jalakaṇabhayād vīṇibhir muktamārgaḥ</seg> </l>\n<l><seg type='pāda' n='c'>vyālambethāḥ surabhitanayālambhajāṃ mānayiṣyan</seg> <seg type='pāda' n='d'>srotomūrtyā bhuvi pariṇatāṃ rantidevasya kīrtim</seg> //</l>\n</lg>\n\n<lg xml:id='KMgD_46'>\n<l><seg type='pāda' n='a'>tvayy ādātuṃ jalam avanate śārṅgiṇo varṇacaure</seg> <seg type='pāda' n='b'>tasyāḥ sindhoḥ pṛthum api tanuṃ dūrabhāvāt pravāham</seg> </l>\n<l><seg type='pāda' n='c'>prekṣiṣyante gaganagatayo dūram āvarjya dṛṣṭīr</seg> <seg type='pāda' n='d'>ekaṃ muktāguṇam iva bhuvaḥ sthūlamadhyendranīlam</seg> //</l>\n</lg>\n\n<lg xml:id='KMgD_47'>\n<l><seg type='pāda' n='a'>tām uttīrya vraja paricitabhrūlatāvibhramāṇāṃ</seg> <seg type='pāda' n='b'>pakṣmotkṣepād uparivilasatkṛṣṇaśāraprabhāṇām</seg> </l>\n<l><seg type='pāda' n='c'>kundakṣepānugamadhukaraśrīmuṣām ātmabimbaṃ</seg> <seg type='pāda' n='d'>pātrīkurvan daśapuravadhūnetrakautūhalānām</seg> //</l>\n</lg>\n\n<lg xml:id='KMgD_48'>\n<l><seg type='pāda' n='a'>brahmāvartaṃ janapadam adhaśchāyayā gāhamānaḥ</seg> <seg type='pāda' n='b'>kṣetraṃ kṣatrapradhanapiśunaṃ kauravaṃ tad bhajethāḥ</seg> </l>\n<l><seg type='pāda' n='c'>rājanyānāṃ śitaśaraśatair yatra gāṇḍīvadhanvā</seg> <seg type='pāda' n='d'>dhārāpātais tvam iva kamalāny abhyavarṣan mukhāni</seg> //</l>\n</lg>\n\n<lg xml:id='KMgD_49'>\n<l><seg type='pāda' n='a'>hitvā hālām abhimatarasāṃ revatīlocanāṅkāṃ</seg> <seg type='pāda' n='b'>bandhuprītyā samaravimukho lāṅgalī yāḥ siṣeve</seg> </l>\n<l><seg type='pāda' n='c'>kṛtvā tāsām abhigamam apāṃ saumya sārasvatīnām</seg> <seg type='pāda' n='d'>antaḥśuddhas tvam asi bhavitā varṇamātreṇa kṛṣṇaḥ</seg> //</l>\n</lg>\n\n<lg xml:id='KMgD_50'>\n<l><seg type='pāda' n='a'>tasmād gaccher anukanakhalaṃ śailarājāvatīrṇāṃ</seg> <seg type='pāda' n='b'>jahnoḥ kanyāṃ sagaratanayasvargasopānapaṅktim</seg> </l>\n<l><seg type='pāda' n='c'>gaurīvaktrabhrukuṭiracanāṃ yā vihasyeva phenaiḥ</seg> <seg type='pāda' n='d'>śambhoḥ keśagrahaṇam akarod indulagnormihastā</seg> //</l>\n</lg>\n\n<lg xml:id='KMgD_51'>\n<l><seg type='pāda' n='a'>tasyāḥ pātuṃ suragaja iva vyomni paścārdhalambī</seg> <seg type='pāda' n='b'>tvaṃ ced acchasphaṭikaviśadaṃ tarkayes tiryag ambhaḥ</seg> </l>\n<l><seg type='pāda' n='c'>saṃsarpantyā sapadi bhavataḥ srotasi cchāyayā sā</seg> <seg type='pāda' n='d'>syād asthānopagatayamunāsaṃgam evābhirāmā</seg> //</l>\n</lg>\n\n<lg xml:id='KMgD_52'>\n<l><seg type='pāda' n='a'>āsīnānāṃ surabhitaśilaṃ nābhigandhair mṛgāṇāṃ</seg> <seg type='pāda' n='b'>tasyā eva prabhavam acalaṃ prāpya gauraṃ tuṣāraiḥ</seg> </l>\n<l><seg type='pāda' n='c'>vakṣyasy adhvaśramavinayane tasya śṛṅge niṣaṇṇaḥ</seg> <seg type='pāda' n='d'>śobhāṃ śubhratrinayanavṛṣotkhātapaṅkopameyām</seg> //</l>\n</lg>\n\n<lg xml:id='KMgD_53'>\n<l><seg type='pāda' n='a'>taṃ ced vāyau sarati saralaskandhasaṃghaṭṭajanmā</seg> <seg type='pāda' n='b'>bādhetolkākṣapitacamarībālabhāro davāgniḥ</seg> </l>\n<l><seg type='pāda' n='c'>arhasy enaṃ śamayitum alaṃ vāridhārāsahasrair</seg> <seg type='pāda' n='d'>āpannārtipraśamanaphalāḥ saṃpado hy uttamānām</seg> //</l>\n</lg>\n\n<lg xml:id='KMgD_54'>\n<l><seg type='pāda' n='a'>ye tvāṃ muktadhvanim asahanāḥ svāṅgabhaṅgāya tasmin</seg> <seg type='pāda' n='b'>darpotsekād upari śarabhā laṅghayiṣyanty alaṅghyam</seg> </l>\n<l><seg type='pāda' n='c'>tān kurvīthās tumulakarakāvṛṣṭihāsāvakīrṇān</seg> <seg type='pāda' n='d'>ke vā na syuḥ paribhavapadaṃ niṣphalārambhayatnāḥ</seg> //</l>\n</lg>\n\n<lg xml:id='KMgD_55'>\n<l><seg type='pāda' n='a'>tatra vyaktaṃ dṛṣadi caraṇanyāsam ardhendumauleḥ</seg> <seg type='pāda' n='b'>śaśvat siddhair upahṛtabaliṃ bhaktinamraḥ parīyāḥ</seg> </l>\n<l><seg type='pāda' n='c'>yasmin dṛṣṭe karaṇavigamād ūrdhvam uddhūtapāpāḥ</seg> <seg type='pāda' n='d'>kalpante 'sya sthiragaṇapadaprāptaye śraddadhānāḥ</seg> //</l>\n</lg>\n\n<lg xml:id='KMgD_56'>\n<l><seg type='pāda' n='a'>śabdāyante madhuram anilaiḥ kīcakāḥ pūryamāṇāḥ</seg> <seg type='pāda' n='b'>saṃraktābhis tripuravijayo gīyate kiṃnarībhiḥ</seg> </l>\n<l><seg type='pāda' n='c'>nirhrādī te muraja iva cet kandareṣu dhvaniḥ syāt</seg> <seg type='pāda' n='d'>saṃgītārtho nanu paśupates tatra bhāvī samastaḥ</seg> //</l>\n</lg>\n\n<lg xml:id='KMgD_57'>\n<l><seg type='pāda' n='a'>prāleyādrer upataṭam atikramya tāṃs tān viśeṣān</seg> <seg type='pāda' n='b'>haṃsadvāraṃ bhṛgupatiyaśovartma yat krauñcarandhram</seg> </l>\n<l><seg type='pāda' n='c'>tenodīcīṃ diśam anusares tiryagāyāmaśobhī</seg> <seg type='pāda' n='d'>śyāmaḥ pādo baliniyamanābhyudyatasyeva viṣṇoḥ</seg> //</l>\n</lg>\n\n<lg xml:id='KMgD_58'>\n<l><seg type='pāda' n='a'>gatvā cordhvaṃ daśamukhabhujocchvāsitaprasthasaṃdheḥ</seg> <seg type='pāda' n='b'>kailāsasya tridaśavanitādarpaṇasyātithiḥ syāḥ</seg> </l>\n<l><seg type='pāda' n='c'>śṛṅgocchrāyaiḥ kumudaviśadair yo vitatya sthitaḥ khaṃ</seg> <seg type='pāda' n='d'>rāśībhūtaḥ pratidiśam iva tryambakasyāṭṭahāsaḥ</seg> //</l>\n</lg>\n\n<lg xml:id='KMgD_59'>\n<l><seg type='pāda' n='a'>utpaśyāmi tvayi taṭagate snigdhabhinnāñjanābhe</seg> <seg type='pāda' n='b'>sadyaḥkṛttadviradadaśanacchedagaurasya tasya</seg> </l>\n<l><seg type='pāda' n='c'>līlām adreḥ stimitanayanaprekṣaṇīyāṃ bhavitrīm</seg> <seg type='pāda' n='d'>aṃsanyaste sati halabhṛto mecake vāsasīva</seg> //</l>\n</lg>\n\n<lg xml:id='KMgD_60'>\n<l><seg type='pāda' n='a'>hitvā tasmin bhujagavalayaṃ śambhunā dattahastā</seg> <seg type='pāda' n='b'>krīḍāśaile yadi ca viharet pādacāreṇa gaurī</seg> </l>\n<l><seg type='pāda' n='c'>bhaṅgībhaktyā viracitavapuḥ stambhitāntarjalaughaḥ</seg> <seg type='pāda' n='d'>sopānatvaṃ kuru padasukhasparśam ārohaṇeṣu</seg> //</l>\n</lg>\n\n<lg xml:id='KMgD_61'>\n<l><seg type='pāda' n='a'>tatrāvaśyaṃ valayakuliśodghaṭṭanodgīrṇatoyaṃ</seg> <seg type='pāda' n='b'>neṣyanti tvāṃ surayuvatayo yantradhārāgṛhatvam</seg> </l>\n<l><seg type='pāda' n='c'>tābhyo mokṣas tava yadi sakhe gharmalabdhasya na syāt</seg> <seg type='pāda' n='d'>krīḍālolāḥ śravaṇaparuṣair garjitair bhāyayes tāḥ</seg> //</l>\n</lg>\n\n<lg xml:id='KMgD_62'>\n<l><seg type='pāda' n='a'>hemāmbhojaprasavi salilaṃ mānasasyādadānaḥ</seg> <seg type='pāda' n='b'>kurvan kāmāt kṣaṇamukhapaṭaprītim airāvaṇasya</seg> </l>\n<l><seg type='pāda' n='c'>dhunvan vātaiḥ sajalapṛṣataiḥ kalpavṛkṣāṃśukāni</seg> <seg type='pāda' n='d'>cchāyābhinnaḥ sphaṭikaviśadaṃ nirviśes taṃ nagendram</seg> //</l>\n</lg>\n\n<lg xml:id='KMgD_63'>\n<l><seg type='pāda' n='a'>tasyotsaṅge praṇayina iva srastagaṅgādukūlāṃ</seg> <seg type='pāda' n='b'>na tvaṃ dṛṣṭvā na punar alakāṃ jñāsyase kāmacārin</seg> </l>\n<l><seg type='pāda' n='c'>yā vaḥ kāle vahati salilodgāram uccairvimānā</seg> <seg type='pāda' n='d'>muktājālagrathitam alakaṃ kāminīvābhravṛndam</seg> //</l>\n</lg>\n\n<lg xml:id='KMgD_64'>\n<l><seg type='pāda' n='a'>vidyutvantaṃ lalitavanitāḥ sendracāpaṃ sacitrāḥ</seg> <seg type='pāda' n='b'>saṃgītāya prahatamurajāḥ snigdhagambhīraghoṣam</seg> </l>\n<l><seg type='pāda' n='c'>antastoyaṃ maṇimayabhuvas tuṅgam abhraṃlihāgrāḥ</seg> <seg type='pāda' n='d'>prāsādās tvāṃ tulayitum alaṃ yatra tais tair viśeṣaiḥ</seg> //</l>\n</lg>\n\n<lg xml:id='KMgD_65'>\n<l><seg type='pāda' n='a'>haste līlākamalam alakaṃ bālakundānuviddhaṃ</seg> <seg type='pāda' n='b'>nītā lodhraprasavarajasā pāṇḍutām ānanaśrīḥ</seg> </l>\n<l><seg type='pāda' n='c'>cūḍāpāśe navakuravakaṃ cāru karṇe śirīṣaṃ</seg> <seg type='pāda' n='d'>sīmante ca tvadupagamajaṃ yatra nīpaṃ vadhūnām</seg> //</l>\n</lg>\n\n<lg xml:id='KMgD_66'>\n<l><seg type='pāda' n='a'>yasyāṃ yakṣāḥ sitamaṇimayāny etya harmyasthalāni</seg> <seg type='pāda' n='b'>jyotiśchāyākusumaracanāny uttamastrīsahāyāḥ</seg> </l>\n<l><seg type='pāda' n='c'>āsevante madhu ratiphalaṃ kalpavṛkṣaprasūtaṃ</seg> <seg type='pāda' n='d'>tvadgambhīradhvaniṣu śanakaiḥ puṣkareṣv āhateṣu</seg> //</l>\n</lg>\n\n<lg xml:id='KMgD_67'>\n<l><seg type='pāda' n='a'>yatra strīṇāṃ priyatamabhujocchvāsitāliṅgitānām</seg> <seg type='pāda' n='b'>aṅgaglāniṃ suratajanitāṃ tantujālāvalambāḥ</seg> </l>\n<l><seg type='pāda' n='c'>tvatsaṃrodhāpagamaviśadaiś cotitāś candrapādair</seg> <seg type='pāda' n='d'>vyālumpanti sphuṭajalalavasyandinaś candrakāntāḥ</seg> //</l>\n</lg>\n\n<lg xml:id='KMgD_68'>\n<l><seg type='pāda' n='a'>netrā nītāḥ satatagatinā yad vimānāgrabhūmīr</seg> <seg type='pāda' n='b'>ālekhyānāṃ salilakaṇikādoṣam utpādya sadyaḥ</seg> </l>\n<l><seg type='pāda' n='c'>śaṅkāspṛṣṭā iva jalamucas tvādṛśā yatra jālair</seg> <seg type='pāda' n='d'>dhūmodgārānukṛtinipuṇā jarjarā niṣpatanti</seg> //</l>\n</lg>\n\n<lg xml:id='KMgD_69'>\n<l><seg type='pāda' n='a'>nīvībandhocchvasitaśithilaṃ yatra yakṣāṅganānāṃ</seg> <seg type='pāda' n='b'>vāsaḥ kāmād anibhṛtakareṣv ākṣipatsu priyeṣu</seg> </l>\n<l><seg type='pāda' n='c'>arcistuṅgān abhimukham api prāpya ratnapradīpān</seg> <seg type='pāda' n='d'>hrīmūḍhānāṃ bhavati viphalapreraṇā cūrṇamuṣṭiḥ</seg> //</l>\n</lg>\n\n<lg xml:id='KMgD_70'>\n<l><seg type='pāda' n='a'>gatyutkampād alakapatitair yatra mandārapuṣpaiḥ</seg> <seg type='pāda' n='b'>patracchedaiḥ kanakakamalaiḥ karṇavibhraṃśibhiś ca</seg> </l>\n<l><seg type='pāda' n='c'>muktājālaiḥ stanaparicitacchinnasūtraiś ca hārair</seg> <seg type='pāda' n='d'>naiśo mārgaḥ savitur udaye sūcyate kāminīnām</seg> //</l>\n</lg>\n\n<lg xml:id='KMgD_71'>\n<l><seg type='pāda' n='a'>matvā devaṃ dhanapatisakhaṃ yatra sākṣād vasantaṃ</seg> <seg type='pāda' n='b'>prāyaś cāpaṃ na vahati bhayān manmathaḥ ṣaṭpadajyam</seg> </l>\n<l><seg type='pāda' n='c'>sabhrūbhaṅgaprahitanayanaiḥ kāmilakṣyeṣv amoghais</seg> <seg type='pāda' n='d'>tasyārambhaś caturavanitāvibhramair eva siddhaḥ</seg> //</l>\n</lg>\n\n<lg xml:id='KMgD_72'>\n<l><seg type='pāda' n='a'>tatrāgāraṃ dhanapatigṛhād uttareṇāsmadīyaṃ</seg> <seg type='pāda' n='b'>dūrāl lakṣyaṃ tad amaradhanuś cāruṇā toraṇena</seg> </l>\n<l><seg type='pāda' n='c'>yasyodyāne kṛtakatanayaḥ kāntayā vardhito me</seg> <seg type='pāda' n='d'>hastaprāpyastabakanamito bālamandāravṛkṣaḥ</seg> //</l>\n</lg>\n\n<lg xml:id='KMgD_73'>\n<l><seg type='pāda' n='a'>vāpī cāsmin marakataśilābaddhasopānamārgā</seg> <seg type='pāda' n='b'>haimaiḥ syūtā kamalamukulaiḥ snigdhavaiḍūryanālaiḥ</seg> </l>\n<l><seg type='pāda' n='c'>yasyās toye kṛtavasatayo mānasaṃ saṃnikṛṣṭaṃ</seg> <seg type='pāda' n='d'>nādhyāsyanti vyapagataśucas tvām api prekṣya haṃsāḥ</seg> //</l>\n</lg>\n\n<lg xml:id='KMgD_74'>\n<l><seg type='pāda' n='a'>tasyās tīre racitaśikharaḥ peśalair indranīlaiḥ</seg> <seg type='pāda' n='b'>krīḍāśailaḥ kanakakadalīveṣṭanaprekṣaṇīyaḥ</seg> </l>\n<l><seg type='pāda' n='c'>madgehinyāḥ priya iti sakhe cetasā kātareṇa</seg> <seg type='pāda' n='d'>prekṣyopāntasphuritataḍitaṃ tvāṃ tam eva smarāmi</seg> //</l>\n</lg>\n\n<lg xml:id='KMgD_75'>\n<l><seg type='pāda' n='a'>raktāśokaś calakisalayaḥ kesaraś cātra kāntaḥ</seg> <seg type='pāda' n='b'>pratyāsannau kuravakavṛter mādhavīmaṇḍapasya</seg> </l>\n<l><seg type='pāda' n='c'>ekaḥ sakhyās tava saha mayā vāmapādābhilāṣī</seg> <seg type='pāda' n='d'>kāṅkṣaty anyo vadanamadirāṃ dohadacchadmanāsyāḥ</seg> //</l>\n</lg>\n\n<lg xml:id='KMgD_76'>\n<l><seg type='pāda' n='a'>tanmadhye ca sphaṭikaphalakā kāñcanī vāsayaṣṭir</seg> <seg type='pāda' n='b'>mūle baddhā maṇibhir anatiprauḍhavaṃśaprakāśaiḥ</seg> </l>\n<l><seg type='pāda' n='c'>tālaiḥ śiñjadvalayasubhagair nartitaḥ kāntayā me</seg> <seg type='pāda' n='d'>yām adhyāste divasavigame nīlakaṇṭhaḥ suhṛd vaḥ</seg> //</l>\n</lg>\n\n<lg xml:id='KMgD_77'>\n<l><seg type='pāda' n='a'>ebhiḥ sādho hṛdayanihitair lakṣaṇair lakṣayethā</seg> <seg type='pāda' n='b'>dvāropānte likhitavapuṣau śaṅkhapadmau ca dṛṣṭvā</seg> </l>\n<l><seg type='pāda' n='c'>kṣāmacchāyaṃ bhavanam adhunā madviyogena nūnaṃ</seg> <seg type='pāda' n='d'>sūryāpāye na khalu kamalaṃ puṣyati svām abhikhyām</seg> //</l>\n</lg>\n\n<lg xml:id='KMgD_78'>\n<l><seg type='pāda' n='a'>gatvā sadyaḥ kalabhatanutāṃ śīghrasaṃpātahetoḥ</seg> <seg type='pāda' n='b'>krīḍāśaile prathamakathite ramyasānau niṣaṇṇaḥ</seg> </l>\n<l><seg type='pāda' n='c'>arhasy antarbhavanapatitāṃ kartum alpālpabhāsaṃ</seg> <seg type='pāda' n='d'>khadyotālīvilasitanibhāṃ vidyudunmeṣadṛṣṭim</seg> //</l>\n</lg>\n\n<lg xml:id='KMgD_79'>\n<l><seg type='pāda' n='a'>tanvī śyāmā śikharadaśanā pakvabimbādharoṣṭhī</seg> <seg type='pāda' n='b'>madhye kṣāmā cakitahariṇīprekṣaṇā nimnanābhiḥ</seg> </l>\n<l><seg type='pāda' n='c'>śroṇībhārād alasagamanā stokanamrā stanābhyāṃ</seg> <seg type='pāda' n='d'>yā tatra syād yuvativiṣaye sṛṣṭir ādyeva dhātuḥ</seg> //</l>\n</lg>\n\n<lg xml:id='KMgD_80'>\n<l><seg type='pāda' n='a'>tāṃ jānīyāḥ parimitakathāṃ jīvitaṃ me dvitīyaṃ</seg> <seg type='pāda' n='b'>dūrībhūte mayi sahacare cakravākīm ivaikām</seg> </l>\n<l><seg type='pāda' n='c'>gāḍhotkaṇṭhāṃ guruṣu divaseṣv eṣu gacchatsu bālāṃ</seg> <seg type='pāda' n='d'>jātāṃ manye śiśiramathitāṃ padminīṃ vānyarūpām</seg> //</l>\n</lg>\n\n<lg xml:id='KMgD_81'>\n<l><seg type='pāda' n='a'>nūnaṃ tasyāḥ prabalaruditocchūnanetraṃ bahūnāṃ</seg> <seg type='pāda' n='b'>niḥśvāsānām aśiśiratayā bhinnavarṇādharoṣṭham</seg> </l>\n<l><seg type='pāda' n='c'>hastanyastaṃ mukham asakalavyakti lambālakatvād</seg> <seg type='pāda' n='d'>indor dainyaṃ tvadupasaraṇakliṣṭakānter bibharti</seg> //</l>\n</lg>\n\n<lg xml:id='KMgD_82'>\n<l><seg type='pāda' n='a'>āloke te nipatati purā sā balivyākulā vā</seg> <seg type='pāda' n='b'>matsādṛśyaṃ virahatanu vā bhāvagamyaṃ likhantī</seg> </l>\n<l><seg type='pāda' n='c'>pṛcchantī vā madhuravacanāṃ sārikāṃ pañjarasthāṃ</seg> <seg type='pāda' n='d'>kac cid bhartuḥ smarasi rasike tvaṃ hi tasya priyeti</seg> //</l>\n</lg>\n\n<lg xml:id='KMgD_83'>\n<l><seg type='pāda' n='a'>utsaṅge vā malinavasane saumya nikṣipya vīṇāṃ</seg> <seg type='pāda' n='b'>madgotrāṅkaṃ viracitapadaṃ geyam udgātukāmā</seg> </l>\n<l><seg type='pāda' n='c'>tantrīr ārdrā nayanasalilaiḥ sārayitvā kathaṃ cid</seg> <seg type='pāda' n='d'>bhūyo bhūyaḥ svayam api kṛtāṃ mūrcchanāṃ vismarantī</seg> //</l>\n</lg>\n\n<lg xml:id='KMgD_84'>\n<l><seg type='pāda' n='a'>śeṣān māsān virahadivasasthāpitasyāvadher vā</seg> <seg type='pāda' n='b'>vinyasyantī bhuvi gaṇanayā dehalīmuktapuṣpaiḥ</seg> </l>\n<l><seg type='pāda' n='c'>sambhogaṃ vā hṛdayanihitārambham āsvādayantī</seg> <seg type='pāda' n='d'>prāyeṇaite ramaṇaviraheṣv aṅganānāṃ vinodāḥ</seg> //</l>\n</lg>\n\n<lg xml:id='KMgD_85'>\n<l><seg type='pāda' n='a'>savyāpārām ahani na tathā pīḍayed viprayogaḥ</seg> <seg type='pāda' n='b'>śaṅke rātrau gurutaraśucaṃ nirvinodāṃ sakhīṃ te</seg> </l>\n<l><seg type='pāda' n='c'>matsaṃdeśaiḥ sukhayitum ataḥ paśya sādhvīṃ niśīthe</seg> <seg type='pāda' n='d'>tām unnidrām avaniśayanāsannavātāyanasthaḥ</seg> //</l>\n</lg>\n\n<lg xml:id='KMgD_86'>\n<l><seg type='pāda' n='a'>ādhikṣāmāṃ virahaśayane saṃniṣaṇṇaikapārśvāṃ</seg> <seg type='pāda' n='b'>prācīmūle tanum iva kalāmātraśeṣāṃ himāṃśoḥ</seg> </l>\n<l><seg type='pāda' n='c'>nītā rātriḥ kṣaṇa iva mayā sārdham icchāratair yā</seg> <seg type='pāda' n='d'>tām evoṣṇair virahamahatīm aśrubhir yāpayantīm</seg> //</l>\n</lg>\n\n<lg xml:id='KMgD_87'>\n<l><seg type='pāda' n='a'>niḥśvāsenādharakisalayakleśinā vikṣipantīṃ</seg> <seg type='pāda' n='b'>śuddhasnānāt paruṣamalakaṃ nūnam āgaṇḍalambam</seg> </l>\n<l><seg type='pāda' n='c'>matsaṃyogaḥ katham upanamet svapnajo 'pīti nidrām</seg> <seg type='pāda' n='d'>ākāṅkṣantīṃ nayanasalilotpīḍaruddhāvakāśām</seg> //</l>\n</lg>\n\n<lg xml:id='KMgD_88'>\n<l><seg type='pāda' n='a'>ādye baddhā virahadivase yā śikhā dāma hitvā</seg> <seg type='pāda' n='b'>śāpasyānte vigalitaśucā tāṃ mayodveṣṭanīyām</seg> </l>\n<l><seg type='pāda' n='c'>sparśakliṣṭām ayamitanakhenāsakṛt sārayantīṃ</seg> <seg type='pāda' n='d'>gaṇḍābhogāt kaṭhinaviṣamām ekaveṇīṃ kareṇa</seg> //</l>\n</lg>\n\n<lg xml:id='KMgD_89'>\n<l><seg type='pāda' n='a'>pādān indor amṛtaśiśirāñjālamārgapraviṣṭān</seg> <seg type='pāda' n='b'>pūrvaprītyā gatam abhimukhaṃ saṃnivṛttaṃ tathaiva</seg> </l>\n<l><seg type='pāda' n='c'>cakṣuḥ khedāt salilagurubhiḥ pakṣmabhiś chādayantīṃ</seg> <seg type='pāda' n='d'>sābhre 'hnīva sthalakamalinīṃ na prabuddhāṃ na suptām</seg> //</l>\n</lg>\n\n<lg xml:id='KMgD_90'>\n<l><seg type='pāda' n='a'>sā saṃnyastābharaṇam abalā pelavaṃ dhārayantī</seg> <seg type='pāda' n='b'>śayyotsaṅge nihitam asakṛd duḥkhaduḥkhena gātram</seg> </l>\n<l><seg type='pāda' n='c'>tvām apy asraṃ navajalamayaṃ mocayiṣyaty avaśyaṃ</seg> <seg type='pāda' n='d'>prāyaḥ sarvo bhavati karuṇāvṛttir ārdrāntarātmā</seg> //</l>\n</lg>\n\n<lg xml:id='KMgD_91'>\n<l><seg type='pāda' n='a'>jāne sakhyās tava mayi manaḥ saṃbhṛtasneham asmād</seg> <seg type='pāda' n='b'>itthaṃbhūtāṃ prathamavirahe tām ahaṃ tarkayāmi</seg> </l>\n<l><seg type='pāda' n='c'>vācālaṃ māṃ na khalu subhagaṃmanyabhāvaḥ karoti</seg> <seg type='pāda' n='d'>pratyakṣaṃ te nikhilam acirād bhrātar uktaṃ mayā yat</seg> //</l>\n</lg>\n\n<lg xml:id='KMgD_92'>\n<l><seg type='pāda' n='a'>ruddhāpāṅgaprasaram alakair añjanasnehaśūnyaṃ</seg> <seg type='pāda' n='b'>pratyādeśād api ca madhuno vismṛtabhrūvilāsam</seg> </l>\n<l><seg type='pāda' n='c'>tvayy āsanne nayanam uparispandi śaṅke mṛgākṣyā</seg> <seg type='pāda' n='d'>mīnakṣobhāc calakuvalayaśrītulām eṣyatīti</seg> //</l>\n</lg>\n\n<lg xml:id='KMgD_93'>\n<l><seg type='pāda' n='a'>vāmaś cāsyāḥ kararuhapadair mucyamāno madīyair</seg> <seg type='pāda' n='b'>muktājālaṃ ciraparicitaṃ tyājito daivagatyā</seg> </l>\n<l><seg type='pāda' n='c'>saṃbhogānte mama samucito hastasaṃvāhanānāṃ</seg> <seg type='pāda' n='d'>yāsyaty ūruḥ sarasakadalīstambhagauraś calatvam</seg> //</l>\n</lg>\n\n<lg xml:id='KMgD_94'>\n<l><seg type='pāda' n='a'>tasmin kāle jalada yadi sā labdhanidrāsukhā syād</seg> <seg type='pāda' n='b'>anvāsyaināṃ stanitavimukho yāmamātraṃ sahasva</seg> </l>\n<l><seg type='pāda' n='c'>mā bhūd asyāḥ praṇayini mayi svapnalabdhe kathaṃ cit</seg> <seg type='pāda' n='d'>sadyaḥ kaṇṭhacyutabhujalatāgranthi gāḍhopagūḍham</seg> //</l>\n</lg>\n\n<lg xml:id='KMgD_95'>\n<l><seg type='pāda' n='a'>tām utthāpya svajalakaṇikāśītalenānilena</seg> <seg type='pāda' n='b'>pratyāśvastāṃ samam abhinavair jālakair mālatīnām</seg> </l>\n<l><seg type='pāda' n='c'>vidyudgarbhe stimitanayanāṃ tvatsanāthe gavākṣe</seg> <seg type='pāda' n='d'>vaktuṃ dhīrastanitavacanair māninīṃ prakramethāḥ</seg> //</l>\n</lg>\n\n<lg xml:id='KMgD_96'>\n<l><seg type='pāda' n='a'>bhartur mitraṃ priyam avidhave viddhi mām ambuvāhaṃ</seg> <seg type='pāda' n='b'>tatsaṃdeśān manasi nihitād āgataṃ tvatsamīpam</seg> </l>\n<l><seg type='pāda' n='c'>yo vṛndāni tvarayati pathi śrāmyatāṃ proṣitānāṃ</seg> <seg type='pāda' n='d'>mandrasnigdhair dhvanibhir abalāveṇimokṣotsukāni</seg> //</l>\n</lg>\n\n<lg xml:id='KMgD_97'>\n<l><seg type='pāda' n='a'>ity ākhyāte pavanatanayaṃ maithilīvonmukhī sā</seg> <seg type='pāda' n='b'>tvām utkaṇṭhocchvasitahṛdayā vīkṣya saṃbhāvya caiva</seg> </l>\n<l><seg type='pāda' n='c'>śroṣyaty asmāt param avahitā saumya sīmantinīnāṃ</seg> <seg type='pāda' n='d'>kāntodantaḥ suhṛdupanataḥ saṃgamāt kiṃ cid ūnaḥ</seg> //</l>\n</lg>\n\n<lg xml:id='KMgD_98'>\n<l><seg type='pāda' n='a'>tām āyuṣman mama ca vacanād ātmanaś copakartuṃ</seg> <seg type='pāda' n='b'>brūyā evaṃ tava sahacaro rāmagiryāśramasthaḥ</seg> </l>\n<l><seg type='pāda' n='c'>avyāpannaḥ kuśalam abale pṛcchati tvāṃ viyuktaḥ</seg> <seg type='pāda' n='d'>pūrvāśāsyaṃ sulabhavipadāṃ prāṇinām etad eva</seg> //</l>\n</lg>\n\n<lg xml:id='KMgD_99'>\n<l><seg type='pāda' n='a'>aṅgenāṅgaṃ tanu ca tanunā gāḍhataptena taptaṃ</seg> <seg type='pāda' n='b'>sāsreṇāsradravam aviratotkaṇṭham utkaṇṭhitena</seg> </l>\n<l><seg type='pāda' n='c'>uṣṇocchvāsaṃ samadhikatarocchvāsinā dūravartī</seg> <seg type='pāda' n='d'>saṃkalpais tair viśati vidhinā vairiṇā ruddhamārgaḥ</seg> //</l>\n</lg>\n\n<lg xml:id='KMgD_100'>\n<l><seg type='pāda' n='a'>śabdākhyeyaṃ yad api kila te yaḥ sakhīnāṃ purastāt</seg> <seg type='pāda' n='b'>karṇe lolaḥ kathayitum abhūd ānanasparśalobhāt</seg> </l>\n<l><seg type='pāda' n='c'>so 'tikrāntaḥ śravaṇaviṣayaṃ locanābhyām adṛṣṭas</seg> <seg type='pāda' n='d'>tvām utkaṇṭhāviracitapadaṃ manmukhenedam āha</seg> //</l>\n</lg>\n\n<lg xml:id='KMgD_101'>\n<l><seg type='pāda' n='a'>śyāmāsv aṅgaṃ cakitahariṇīprekṣite dṛṣṭipātaṃ</seg> <seg type='pāda' n='b'>vaktracchāyāṃ śaśini śikhināṃ barhabhāreṣu keśān</seg> </l>\n<l><seg type='pāda' n='c'>utpaśyāmi pratanuṣu nadīvīciṣu bhrūvilāsān</seg> <seg type='pāda' n='d'>hantaikasthaṃ kva cid api na te caṇḍi sādṛśyam asti</seg> //</l>\n</lg>\n\n<lg xml:id='KMgD_102'>\n<l><seg type='pāda' n='a'>tvām ālikhya praṇayakupitāṃ dhāturāgaiḥ śilāyām</seg> <seg type='pāda' n='b'>ātmānaṃ te caraṇapatitaṃ yāvad icchāmi kartum</seg> </l>\n<l><seg type='pāda' n='c'>asrais tāvan muhur upacitair dṛṣṭir ālupyate me</seg> <seg type='pāda' n='d'>krūras tasminn api na sahate saṃgamaṃ nau kṛtāntaḥ</seg> //</l>\n</lg>\n\n<lg xml:id='KMgD_103'>\n<l><seg type='pāda' n='a'>mām ākāśapraṇihitabhujaṃ nirdayāśleṣahetor</seg> <seg type='pāda' n='b'>labdhāyās te katham api mayā svapnasaṃdarśaneṣu</seg> </l>\n<l><seg type='pāda' n='c'>paśyantīnāṃ na khalu bahuśo na sthalīdevatānāṃ</seg> <seg type='pāda' n='d'>muktāsthūlās tarukisalayeṣv aśruleśāḥ patanti</seg> //</l>\n</lg>\n\n<lg xml:id='KMgD_104'>\n<l><seg type='pāda' n='a'>bhittvā sadyaḥ kisalayapuṭān devadārudrumāṇāṃ</seg> <seg type='pāda' n='b'>ye tatkṣīrasrutisurabhayo dakṣiṇena pravṛttāḥ</seg> </l>\n<l><seg type='pāda' n='c'>āliṅgyante guṇavati mayā te tuṣārādrivātāḥ</seg> <seg type='pāda' n='d'>pūrvaṃ spṛṣṭaṃ yadi kila bhaved aṅgam ebhis taveti</seg> //</l>\n</lg>\n\n<lg xml:id='KMgD_105'>\n<l><seg type='pāda' n='a'>saṃkṣipyeta kṣaṇa iva kathaṃ dīrghayāmā triyāmā</seg> <seg type='pāda' n='b'>sarvāvasthāsv ahar api kathaṃ mandamandātapaṃ syāt</seg> </l>\n<l><seg type='pāda' n='c'>itthaṃ cetaś caṭulanayane durlabhaprārthanaṃ me</seg> <seg type='pāda' n='d'>gāḍhoṣmābhiḥ kṛtam aśaraṇaṃ tvadviyogavyathābhiḥ</seg> //</l>\n</lg>\n\n<lg xml:id='KMgD_106'>\n<l><seg type='pāda' n='a'>nanv ātmānaṃ bahu vigaṇayann ātmanā nāvalambe</seg> <seg type='pāda' n='b'>tat kalyāṇi tvam api sutarāṃ mā gamaḥ kātaratvam</seg> </l>\n<l><seg type='pāda' n='c'>kasyātyantaṃ sukham upanataṃ duḥkham ekāntato vā</seg> <seg type='pāda' n='d'>nīcair gacchaty upari ca daśā cakranemikrameṇa</seg> //</l>\n</lg>\n\n<lg xml:id='KMgD_107'>\n<l><seg type='pāda' n='a'>śāpānto me bhujagaśayanād utthite śārṅgapāṇau</seg> <seg type='pāda' n='b'>māsān anyān gamaya caturo locane mīlayitvā</seg> </l>\n<l><seg type='pāda' n='c'>paścād āvāṃ virahaguṇitaṃ taṃ tam ātmābhilāṣaṃ</seg> <seg type='pāda' n='d'>nirvekṣyāvaḥ pariṇataśaraccandrikāsu kṣapāsu</seg> //</l>\n</lg>\n\n<lg xml:id='KMgD_108'>\n<l><seg type='pāda' n='a'>bhūyaś cāha tvam asi śayane kaṇṭhalagnā purā me</seg> <seg type='pāda' n='b'>nidrāṃ gatvā kim api rudatī sasvaraṃ viprabuddhā</seg> </l>\n<l><seg type='pāda' n='c'>sāntarhāsaṃ kathitam asakṛt pṛcchataś ca tvayā me</seg> <seg type='pāda' n='d'>dṛṣṭaḥ svapne kitava ramayan kām api tvaṃ mayeti</seg> //</l>\n</lg>\n\n<lg xml:id='KMgD_109'>\n<l><seg type='pāda' n='a'>etasmān māṃ kuśalinam abhijñānadānād viditvā</seg> <seg type='pāda' n='b'>mā kaulīnād asitanayane mayy aviśvāsinī bhūḥ</seg> </l>\n<l><seg type='pāda' n='c'>snehān āhuḥ kim api virahe hrāsinas te hy abhogād</seg> <seg type='pāda' n='d'>iṣṭe vastuny upacitarasāḥ premarāśībhavanti</seg> //</l>\n</lg>\n\n<lg xml:id='KMgD_110'>\n<l><seg type='pāda' n='a'>kac cit saumya vyavasitam idaṃ bandhukṛtyaṃ tvayā me</seg> <seg type='pāda' n='b'>pratyādeśān na khalu bhavato dhīratāṃ kalpayāmi</seg> </l>\n<l><seg type='pāda' n='c'>niḥśabdo 'pi pradiśasi jalaṃ yācitaś cātakebhyaḥ</seg> <seg type='pāda' n='d'>pratyuktaṃ hi praṇayiṣu satām īpsitārthakriyaiva</seg> //</l>\n</lg>\n\n<lg xml:id='KMgD_111'>\n<l><seg type='pāda' n='a'>etat kṛtvā priyam anucitaprārthanāvartmano me</seg> <seg type='pāda' n='b'>sauhārdād vā vidhura iti vā mayy anukrośabuddhyā</seg> </l>\n<l><seg type='pāda' n='c'>iṣṭān deśān vicara jalada prāvṛṣā saṃbhṛtaśrīr</seg> <seg type='pāda' n='d'>mā bhūd evaṃ kṣaṇam api ca te vidyutā viprayogaḥ</seg> //</l>\n</lg>\n\n|| iti kālidāsaviracitaṃ meghadūtaṃ samāptam ||\n\n  </body>\n\n"
}