{
  "title": "sa_garbhasaṃgrahaḥ",
  "body": "<body xmlns='http://www.tei-c.org/ns/1.0'>\n\n<p>Garbhasaṅgrahaḥ / (Gs)</p>\n\n<p>namo mahākāruṇikāya /</p>\n\n<lg>\n<l>trailokyaduḥkhasindhūnāṃ karmabhyaḥ kṣubdhavīcayaḥ /</l>\n<l>kuśalākuśalādibhyaḥ sāsravebhyo viniḥsṛtāḥ // Gs_1 //</l>\n</lg>\n\n<lg>\n<l>rāgadveṣāditastāni jātāni kleśahetutaḥ /</l>\n<l>teṣāmudbhavahetuścāpīṣṭāniṣṭādikastathā // Gs_2 //</l>\n</lg>\n\n<lg>\n<l>dvaidhagrahaṇato jātaḥ padārthagrāhakagrahāḥ /</l>\n<l>nityavibhvaikatādyāśca samastotpādahetavaḥ // Gs_3 //</l>\n</lg>\n\n<lg>\n<l>bhāgyavān puruṣastasmāt muktikāṃkṣī parātmanoḥ /</l>\n<l>pratītyādisuyuktīnām abhyāsairvinivārayet // Gs_4 //</l>\n</lg>\n\n<lg>\n<l>bhāvānāṃ grahaṇaṃ tāvat dharmān bāhyāntarākhilān /</l>\n<l>sarvalakṣaṇahīnena cākāśena samaṃ bhajet // Gs_5 //</l>\n</lg>\n\n<lg>\n<l>vastugrahābhibhūtaṃ tu lakṣyīkṛtyākhilaṃ jagat /</l>\n<l>duḥkhasāgarasaṃśoṣimahākāruṇyapūrvakam // Gs_6 //</l>\n</lg>\n\n<lg>\n<l>svaparārthabhavaṃ ratnaṃ bodhicittaṃ prabhāvayet /</l>\n<l>bodhicaryāmahāvīciṣaṭpāramitādikam // Gs_7 //</l>\n</lg>\n\n<lg>\n<l>dhyānavyutthānayogena pañcamārgaiḥ kramād vrajet /</l>\n<l>dvividhāvaraṇaṃ chittvā dvau saṃbhārau prapūrya ca // Gs_8 //</l>\n</lg>\n\n<lg>\n<l>trikāyaphalamāptavyaṃ trikāyāpteśca lakṣaṇam /</l>\n<l>nabhovacchūnyatāyāścānābhogakaruṇāmbudāt // Gs_9 //</l>\n</lg>\n\n<lg>\n<l>dvikāyāmṛtadhārābhirātridhātu sadārdrayan /</l>\n<l>bodhimaṇḍasubījebhyaḥ puṇyaśasyāni pācayet // Gs_10 //</l>\n</lg>\n\n<lg>\n<l>hṛdayaṃ sarvabuddhānāṃ garbhasaṅgraha ityayam /</l>\n<l>kālāntyādalpamāyuṣyaṃ bahurogāścālpabhogitā // Gs_11 //</l>\n</lg>\n\n<lg>\n<l>durhetubahuvighnaiśca ciraṃ sthātumaśaktitaḥ /</l>\n<l>padānucchedaśakyatvāt sanmitraṃ hi samāśrayet // Gs_12 //</l>\n</lg>\n\n<lg>\n<l>atyantavīryacittena prapātaṃ smaratā bhṛśam /</l>\n<l>saṅgṛhīto 'ñjasā garbho moktuṃ svaṃ ca paraṃ tathā // Gs_13 //</l>\n</lg>\n\n<lg>\n<l>snehainaitatkṛtātpuṇyāt sattvāḥ sarve 'pi durbhagāḥ /</l>\n<l>bodhicittamayā bhūtvā garbhaṃ gṛhṇantu cāñjasā // Gs_14 //</l>\n</lg>\n\n<p>garbhasaṅgraho nāma mahācārya-dīpaṅkaraśrījñānaviracitaḥ samāptaḥ //</p>\n\n  </body>\n\n"
}