{
  "title": "sa_kedārabhaṭṭa-vṛttaratnākara",
  "body": "<body xmlns='http://www.tei-c.org/ns/1.0'>\n<div>\n<p>[śrīḥ]</p>\n\n<p>[vṛttaratnākaraḥ]</p>\n\n<p>prathamo 'dhyāyaḥ</p>\n\n<lg>\n<l>sukhasantānasiddhyarthaṃ natvā brahmā 'cyutā 'rcitam /</l>\n<l>gaurīvināyakopetaṃ śaṅkaraṃ lokaśaṅkaram // KedV_1.1 //</l>\n</lg>\n\n<lg>\n<l>vedārthaśaivaśāstrajñaḥ pavyeko 'bhūd lokaśaṅkaram /</l>\n<l>tasya putro 'sti kedāraḥ śivapādārcane rataḥ // KedV_1.2 //</l>\n</lg>\n\n<lg>\n<l>tenedaṃ kriyate chando lakṣyalakṣaṇasaṃyutam /</l>\n<l>vṛttaratnākaraṃ nāma bālānāṃ sukhasiddhye // KedV_1.3 //</l>\n</lg>\n\n<lg>\n<l>piṅgalādibhrācāryairyaduktaṃ laukikaṃ dvidhā /</l>\n<l>mātrāvarṇavibhedena cchandastadiha kathyate // KedV_1.4 //</l>\n</lg>\n\n<lg>\n<l>ṣaḍadhyāyanibaddhasya cchandaso 'sya parisphuṭam /</l>\n<l>pramāṇamapi vijñeyaṃ ṣaḍtriṃśadadhikaṃ śatam // KedV_1.5 //</l>\n</lg>\n\n<lg>\n<l>myarastajabhnagairlāntairebhirdaśabhirakṣaraiḥ /</l>\n<l>samastaṃ vāṅmayaṃ vyāptaṃ trailokyamiva viṣṇunā // KedV_1.6 //</l>\n</lg>\n\n<lg>\n<l>sarvagurmo mukhāntarlau yarāvantagalau satau /</l>\n<l>gmadhyādyau jmau trilo no 'ṣṭau bhavantyatra gaṇāstrikāḥ // KedV_1.7 //</l>\n</lg>\n\n<lg>\n<l>jñeyāḥ sarvāntamadhyādiguravo 'tra catuṣkalāḥ /</l>\n<l>gaṇāścaturlaghūpetāḥ pañcāryādiṣu saṃsthitāḥ // KedV_1.8 //</l>\n</lg>\n\n<lg>\n<l>sānusvāro visargānto dīrgho yuktaparaśca yaḥ /</l>\n<l>vā pādānte tvasau gvakro jñeyo 'nyo mātriko lṛjuḥ // KedV_1.9 //</l>\n</lg>\n\n<lg>\n<l>pādādāviha varṇasya saṃyogaḥ kramasaṃjñakaḥ /</l>\n<l>puraḥsthitena tena syāllaghutā 'pi kvacid guroḥ // KedV_1.10 //</l>\n</lg>\n\n<lg>\n<l>taruṇaṃ sarṣapaśākaṃ navaudanaṃ picchilāni ca dadhīni /</l>\n<l>alpavyayena sundari (!) grāmyajano miṣṭamiśnāti // KedV_1.11 //</l>\n</lg>\n\n<lg>\n<l>abdhibhūtarasādīnāṃ jñeyāḥ saṃjñāstu lokataḥ /</l>\n<l>jñeyaḥ pādaścaturthāśo yatirvicchedasaṃjñitaḥ // KedV_1.12 //</l>\n</lg>\n\n<lg>\n<l>yuksamaṃ viṣamaṃ cālūksthānaṃ sadbhirnigadyate /</l>\n<l>samamardhasamaṃ vṛttaṃ viṣamaṃ ca tathāparam // KedV_1.13 //</l>\n</lg>\n\n<lg>\n<l>aṅghrayo yasya catvārastulyalakṣaṇalakṣitāḥ /</l>\n<l>tacchandaḥśāstratattvajñāḥ samaṃ vṛttaṃ pracakṣate // KedV_1.14 //</l>\n</lg>\n\n<lg>\n<l>prathamāṅghrisamo yasya tṛtīyaścaraṇo bhavet /</l>\n<l>dvitīyasturyavadvṛttaṃ tadardhasamamucyate // KedV_1.15 //</l>\n</lg>\n\n<lg>\n<l>yasya pādacatuṣke 'pi lakṣma bhinnaṃ parasparam /</l>\n<l>tadāhurviṣamaṃ vṛttaṃ chandaḥśāstraviśāradāḥ // KedV_1.16 //</l>\n</lg>\n\n<lg>\n<l>ārabhyaikākṣārātpādādekaikakṣaravaddhitaiḥ /</l>\n<l>pṛthakchando bhavetpādairyāvatṣaḍviṃśatiṃ gatam // KedV_1.17 //</l>\n</lg>\n\n<lg>\n<l>tadūrdhvaṃ caṇḍavṛṣṭyādidaṇḍakāḥ parikīrtitāḥ /</l>\n<l>śeṣaṃ gāthāstribhiḥ ṣaḍbhiścaraṇaiścopalakṣitāḥ // KedV_1.18 //</l>\n</lg>\n\n<lg>\n<l>uktā 'tyuktā tathā madhyā pratiṣṭhā 'nyā supūrvikā /</l>\n<l>gāyatryuṣṇiganuṣṭup ca bṛhatī paṅktireva ca // KedV_1.19 //</l>\n</lg>\n\n<lg>\n<l>triṣṭup ca jagatī caiva tathā 'tijagatī matā /</l>\n<l>śakvarī sā 'tipūrvā syādaṣṭyatyaṣṭī tataḥ smṛte // KedV_1.20 //</l>\n</lg>\n\n<lg>\n<l>dhṛtiścā 'tidhṛtiścaiva krṭiḥ prakṛtirākṛtiḥ /</l>\n<l>vikṛtiḥ saṅkṛtiścaiva tathā 'tikṛtirutkṛtiḥ // KedV_1.21 //</l>\n</lg>\n\n<lg>\n<l>ityuktāśchandasāṃ saṃjñāḥ kramato vacmi sāmpratam /</l>\n<l>lakṣaṇaṃ sarvavṛttānāṃ mātrāvṛttā 'nupūrvakam // KedV_1.22 //</l>\n</lg>\n\n<p>iti śrīkedārabhaṭṭaviracite vṛttaratnākare saṃjñābhidhāno nāma prathamo 'dhyāyaḥ /</p>\n\n</div>\n<div>\n\n<p>dvitīyo 'dhyāyaḥ</p>\n\n<p>[ āryā-prakaraṇam (1-7) ]</p>\n\n<lg>\n<l>lakṣmaitatsapta gaṇā gopetā bhavati neha viṣame jaḥ /</l>\n<l>ṣaṣṭho 'yaṃ nalaghū vā prathame 'rdhe niyatamāryāyāḥ // KedV_2.1 //</l>\n</lg>\n\n<lg>\n<l>ṣaṣthe dvitīyalātparake nle mukhalācca sayatipadaniyamaḥ /</l>\n<l>carame 'rdhe pañcake tasmādiha bhavati ṣaṣṭho laḥ // KedV_2.2 //</l>\n</lg>\n\n<lg>\n<l>triṣvaṅkeṣu pādo dalayorādyeṣu dṛśyate yasyāḥ /</l>\n<l>pathyeti nāma tasyāḥ prakīrtitaṃ nāgarājena // KedV_2.3 //</l>\n</lg>\n\n<p>saṃlaṅghya gaṇatrayamādimaṃ śakalayordvayorbhavati pādaḥ / [saṃ(anunāsika)-laṅghya]\n<l>yasyāstāṃ piṅgalanāgo vipulāmiti samākhyāti // KedV_2.4 //</l></p>\n\n<lg>\n<l>ubhayārdhayorjakārau dvitīyaturyau gamadhyagau tasyāḥ /</l>\n<l>capaleti nāma tasyā prakīrtitaṃ nāgarājena // KedV_2.5 //</l>\n</lg>\n\n<lg>\n<l>ādyaṃ dalaṃ samastaṃ bhajeya lakṣma capalāgataṃ yasyāḥ /</l>\n<l>śeṣe pūrvajalakṣmā mukhacapalāsoditā muninā // KedV_2.6 //</l>\n</lg>\n\n<lg>\n<l>prākpratipāditamardhe prathame prathametare ca capalāyāḥ /</l>\n<l>lakṣmāśrayate soktā viśuddhadhībhirjaghanacapalā // KedV_2.7 //</l>\n</lg>\n\n<p>[ gīti-prakaraṇam (8-11) ]</p>\n\n<lg>\n<l>āryāorathamadaloktaṃ yadi kathamapi lakṣaṇaṃ bhavedubhayoḥ /</l>\n<l>dalayoḥ krṭayatiśobhāṃ tāṃ gītiṃ gītavānbhujaṅgeśaḥ // KedV_2.8 //</l>\n</lg>\n\n<lg>\n<l>āryādvitīyake 'rdhe yadgaditaṃ lakṣaṇaṃ tatsyāt /</l>\n<l>yadyubhayorapi dalayorupagītiṃ tā munirbrūte // KedV_2.9 //</l>\n</lg>\n\n<lg>\n<l>āryāśakaladvitayaṃ vyatyayaracitaṃ bhavedyasyāḥ /</l>\n<l>sodgītiḥ kila gaditā tadvadyatyaṃśabhedasaṃyuktā // KedV_2.10 //</l>\n</lg>\n\n<lg>\n<l>āryāpūrvārdhaṃ yadi guruṇaikenādhikena nidhane yuktam /</l>\n<l>itarattadvannikhilaṃ bhavati yadīyamarddhamuditāryāgītiḥ // KedV_2.11 //</l>\n</lg>\n\n<p>[ vaitālīya-prakaraṇam (12-20) ]</p>\n\n<lg>\n<l>ṣaḍviṣame 'ṣṭau same kalāstāśca same syurno nirantarāḥ /</l>\n<l>na samātra parāśritā kalā vaitālīye 'nte ralā guruḥ // KedV_2.12 //</l>\n</lg>\n\n<l>paryante ryau tathaiva śeṣamaupacchandasikaṃ sudhībhiruktam // KedV_2.13 //</l>\n\n<l>āpātalikā kathiteyaṃ bhādgurukāvatha pūrvavadanyat // KedV_2.14 //</l>\n\n<l>tṛtīyayugdakṣiṇāntikā samastapādeṣu dvitīyalaḥ // KedV_2.15 //</l>\n\n<l>udīcyavṛttirdvitīyalaḥ sakto 'greṇa bhavedayugmayoḥ // KedV_2.16 //</l>\n\n<l>pūrveṇa yuto 'tha pañcamaḥ prācyavṛttiruditeti yugmayoḥ // KedV_2.17 //</l>\n\n<l>yadā samāvojayugmakau pūrvayorbhavati tatpravṛttakam // KedV_2.18 //</l>\n\n<l>asya yugmaracitā 'parāntikā // KedV_2.19 //</l>\n\n<l>ayugbhavā cāruhāsinī // KedV_2.20 //</l>\n\n<p>[ vaktra-prakaraṇam (21-30) ]</p>\n\n<l>vaktraṃ nādyānnasau syātāmabdheryo 'nuṣṭubhi khyātam // KedV_2.21 //</l>\n\n<l>yujorjena saridbhartuḥ pathyāvaktraṃ prakīrtitam // KedV_2.22 //</l>\n\n<l>ojayorjena vāridhestadeva viparītādi // KedV_2.23 //</l>\n\n<l>capalāvaktramayujornakāraśvetpayorāśeḥ // KedV_2.24 //</l>\n\n<l>yasyā laḥ saptamo yugme sā yugmavipulā matā // KedV_2.25 //</l>\n\n<l>sautavasyā 'khileṣvapi // KedV_2.26 //</l>\n\n<l>bhenā 'bdhito bhādvipulā // KedV_2.27 //</l>\n\n<l>itthamanyā raścaturthāt // KedV_2.28 //</l>\n\n<l>no 'mbudheścennavipulā // KedV_2.29 //</l>\n\n<l>to 'bdhestatpūrvānyā bhavet // KedV_2.30 //</l>\n\n<p>[ mātrāsamaka-prakaraṇam (31-38) ]</p>\n\n<l>dviguṇitavasuladhuracaladhṛtiriti // KedV_2.31 //</l>\n\n<l>mātrāsamakaṃ navamo lgāntam // KedV_2.32 //</l>\n\n<l>jo nlāvathāmbudherviślokaḥ // KedV_2.33 //</l>\n\n<l>tadyugalādvānavāsikā syāt // KedV_2.34 //</l>\n\n<l>bāṇāṣṭanavasu yadi laścitā // KedV_2.35 //</l>\n\n<l>upacitrā navame parayukte // KedV_2.36 //</l>\n\n<lg>\n<l>yadatītakṛtavividhalakṣmayutairmātrāsamādipādaiḥ kalitam /</l>\n<l>aniyatavṛttaparimāṇayuktaṃ prathitaṃ jagatsu pādākulakam // KedV_2.37 //</l>\n</lg>\n\n<lg>\n<l>vṛttasya lā vinā varṇairgā varṇā gurubhistathā /</l>\n<l>guruvo lairdale nityaṃ pramāṇamiti niścitam // KedV_2.38 //</l>\n</lg>\n\n<lg>\n<l>śikhiguṇitadaśalaghuracitamapagatalaghuyugalamaparamidamakhilam /</l>\n<l>saguru śakalayugalakamapi suparighaṭitalalitapadavitati bhavati śikhā // KedV_2.39 //</l>\n</lg>\n\n<lg>\n<l>vinimayavinihitaśakalayugalakalitapadavitativiracitaguṇanicayā /</l>\n<l>śrutisukhakṛdiyamapi jagati ñi jaśira upagatavati sati bhavati khajā // KedV_2.40 //</l>\n</lg>\n\n<lg>\n<l>aṣṭāvardhe gā dvayabhyastā yasyāḥ sā 'naṅgakrīḍoktā /</l>\n<l>dalamaparamapi vasuguṇitasalilanidhilaghu kaviracitaṃ padavitati bhavati // KedV_2.41 //</l>\n</lg>\n\n<l>triguṇanavalaghuraṃvasitigururitidalayugakṛtatanuratirucirā // KedV_2.42 //</l>\n\n<p>iti śrīmadbhaṭṭarāmeśvarasūnunārāyaṇabhaṭṭaviracitāyāṃ vṛttaratnākaravyākhyāyāṃ\nmātrāvṛttādhikāro nāma dvitīyo 'dhyāyaḥ //</p>\n\n</div>\n<div>\n\n<p>tṛtīyo 'dhyāyaḥ</p>\n\n<l>guḥ śtrīḥ // KedV_3.1 //</l>\n\n<l>gau strī // KedV_3.2 //</l>\n\n<l>mo nārī // KedV_3.3 //</l>\n\n<l>ro mṛgī // KedV_3.4 //</l>\n\n<l>mgau cetkanyā // KedV_3.5 //</l>\n\n<l>mgau giti paṅktiḥ // KedV_3.6 //</l>\n\n<l>tyau stastanumadhyā // KedV_3.7 //</l>\n\n<l>śaśivadanā nyau // KedV_3.8 //</l>\n\n<l>vidyullekhā mo maḥ // KedV_3.9 //</l>\n\n<l>tsā cedvasumatī // KedV_3.10 //</l>\n\n<l>msau gaḥ syānmadalekhāḥ // KedV_3.11 //</l>\n\n<l>bhau giti citrapadā gaḥ // KedV_3.12 //</l>\n\n<l>mo mo go go vidyunmālā // KedV_3.13 //</l>\n\n<l>māṇavakaṃ bhāttalagā // KedV_3.14 //</l>\n\n<l>mnau gau haṃsarutametat // KedV_3.15 //</l>\n\n<l>rjau samānikā galau ca // KedV_3.16 //</l>\n\n<l>pramāṇikā jarau lagau // KedV_3.17 //</l>\n\n<l>vitānamābhyāṃ yadanyat // KedV_3.18 //</l>\n\n<l>rāmnasāviha halamukhī // KedV_3.19 //</l>\n\n<l>bhujagaśiśubhṛtāṃ nau maḥ // KedV_3.20 //</l>\n\n<l>msā jgau śuddhavirāḍidaṃ matam // KedV_3.21 //</l>\n\n<l>mnau jgau ceti paṇavanāmakam // KedV_3.22 //</l>\n\n<l>rjau ragau mayūrasāriṇī syāt // KedV_3.23 //</l>\n\n<l>bhmau sagayuktau rukmavatīyam // KedV_3.24 //</l>\n\n<l>mattā jñeyā mabhasagayuktā // KedV_3.25 //</l>\n\n<l>narajagaurbhavenmanoramā // KedV_3.26 //</l>\n\n<l>tjau jo guruṇeyamupasthitā // KedV_3.27 //</l>\n\n<l>syādindravajrā yadi tau jagau gaḥ // KedV_3.28 //</l>\n\n<l>upendravajrā jatajāstato gau // KedV_3.29 //</l>\n\n<l>pādau yadīyāvupajātayastāḥ // KedV_3.30 //</l>\n\n<l>smaranti jātiṣvidameva nāma me // KedV_3.31 //</l>\n\n<l>najajalagairgaditā sumukhī // KedV_3.32 //</l>\n\n<l>dodhakavṛttamidaṃ bhabhabhādgau // KedV_3.33 //</l>\n\n<l>śālinyuktā mtau tagau go 'bdhilokaiḥ // KedV_3.34 //</l>\n\n<l>vātormīyaṃ kathitā mbhau tagau gaḥ // KedV_3.35 //</l>\n\n<l>vāṇarasaiḥ syādbhatanagagaiḥ śrīḥ // KedV_3.36 //</l>\n\n<l>mbhau nlau gaḥ syād bhramaravilasitam // KedV_3.37 //</l>\n\n<l>rānnarāviha rathoddhatā lagau // KedV_3.38 //</l>\n\n<l>svāgateti ranabhādguruyugmam // KedV_3.39 //</l>\n\n<l>nanaralagururacitā vṛntā // KedV_3.40 //</l>\n\n<l>nanaramagurubhiśca bhadrikā // KedV_3.41 //</l>\n\n<l>śyenikā rajau ralau gururpadā // KedV_3.42 //</l>\n\n<l>mauktikamālā yadi bhatanādgau // KedV_3.43 //</l>\n\n<l>upasthitamidaṃ jsau tādgakārau // KedV_3.44 //</l>\n\n<l>candravartma nigadanti ranabhasaiḥ // KedV_3.45 //</l>\n\n<l>jatau tu vaṃśasthamudīritaṃ jarau // KedV_3.46 //</l>\n\n<l>syādindravaṃśā tatajai rasaṃyutaiḥ // KedV_3.47 //</l>\n\n<l>iha toṭakamambudhisaiḥ prathitam // KedV_3.48 //</l>\n\n<l>drutavilambitamāha nabhau bharau // KedV_3.49 //</l>\n\n<l>minuśaraviratirnau myau puṭo 'yam // KedV_3.50 //</l>\n\n<l>pramuditavadanā bhavennau ca rau // KedV_3.51 //</l>\n\n<l>nayasahitau nyau kusumavacitrā // KedV_3.52 //</l>\n\n<l>rasairjasajasā jaloddhatagatiḥ // KedV_3.53 //</l>\n\n<l>caturjagaṇaṃ vada mauktikadāma // KedV_3.54 //</l>\n\n<l>bhujaṅgaprayātaṃ bhavedyaiścatubhiḥ // KedV_3.55 //</l>\n\n<l>raiścaturbhiryutā sragviṇī sammatā // KedV_3.56 //</l>\n\n<l>bhuvi bhavennabhajaraiḥ priyaṃvadā // KedV_3.57 //</l>\n\n<l>tyau tyau maṇimālā cchinnā guhavaktraiḥ // KedV_3.58 //</l>\n\n<l>dhīrairabhāṇi lalitā tabhaujarau // KedV_3.59 //</l>\n\n<l>pramitākṣarā sajasasairuditā // KedV_3.60 //</l>\n\n<l>nanabharasahitā mahitojjvalā // KedV_3.61 //</l>\n\n<l>pañcāśvaiśchinnā vaiśyadevī mamau yau // KedV_3.62 //</l>\n\n<l>abdhyaṣṭābhirjaladharamālā mbhau smau // KedV_3.63 //</l>\n\n<l>iha navamālikā najabhayaiḥ syāt // KedV_3.64 //</l>\n\n<l>svaraśaraviratirnanau rau prabhā // KedV_3.65 //</l>\n\n<l>bhavati najāvatha mālatī jarau // KedV_3.66 //</l>\n\n<l>jabhau jarau vadati pañcāmaram // KedV_3.67 //</l>\n\n<l>abhinavatāmarasaṃ najajādyaḥ // KedV_3.68 //</l>\n\n<l>turagarasayatirnau tatau gaḥ kṣamā // KedV_3.69 //</l>\n\n<l>mnau jrau gastridaśayatiḥ praharṣiṇīam // KedV_3.70 //</l>\n\n<l>caturgrahairatirucirā jabhasjagāḥ // KedV_3.71 //</l>\n\n<l>vedai randhrairmtau yasagā mattamayūram // KedV_3.72 //</l>\n\n<l>( upasthitamidaṃ jsau tsau sagurukaṃ cet ) // KedV_3.73 //</l>\n\n<l>sajasā jagau bhavati mañjubhāṣiṇī // KedV_3.74 //</l>\n\n<l>nanatatagurubhiścandrikāśvartubhiḥ // KedV_3.75 //</l>\n\n<l>mtau nsau gāvakṣagrahaviratisambādhā // KedV_3.76 //</l>\n\n<l>nanarasalaghugaiḥ svarairaparājitā // KedV_3.77 //</l>\n\n<l>nanabhanalaghugaiḥ praharaṇakalitā // KedV_3.78 //</l>\n\n<l>uktā vasantatilakā tabhajā jagau gaḥ // KedV_3.79 //</l>\n\n<l>siṃhonnateyamuditā munikāśyapena // KedV_3.80 //</l>\n\n<l>uddharṣiṇīyamuditā munisaitavena // KedV_3.81 //</l>\n\n<l>induvadanā bhajasanaiḥ saguruyugmaiḥ // KedV_3.82 //</l>\n\n<l>dviḥsaptacchidalolā msau mbhau gau caraṇe cet // KedV_3.83 //</l>\n\n<l>dvihatahayalaghuratha giti śaśikalā // KedV_3.84 //</l>\n\n<l>sragiti bhavati rasanavakayatiriyam // KedV_3.85 //</l>\n\n<l>vasuhayayatiriha maṇiguṇanikaraḥ // KedV_3.86 //</l>\n\n<l>nanamayayayuteyaṃ mālinī bhogilokaiḥ // KedV_3.87 //</l>\n\n<l>bhavati najau bhajau rasahitau prabhadrakam // KedV_3.88 //</l>\n\n<l>sajanā nayau śaradaśayatiriyamelā // KedV_3.89 //</l>\n\n<l>mrau myau yāntau bhavetāṃ saptāṣṭabhiścandralekhā // KedV_3.90 //</l>\n\n<l>bhratrinagaiḥ svarātkhamṛṣabhagajavilasitam // KedV_3.91 //</l>\n\n<l>najabhajaraiḥ sadā bhavati vāṇinī gayuktaiḥ // KedV_3.92 //</l>\n\n<l>rasai rudraiśchinnā yamanasabhalā gaḥ śikhariṇī // KedV_3.93 //</l>\n\n<l>jasau jasayalā vasugrahayatiśca pṛthvī guruḥ // KedV_3.94 //</l>\n\n<l>diṅmuni vaṃśapatrapatitaṃ bharanabhanalagaiḥ // KedV_3.95 //</l>\n\n<l>rasayugahayairnsau mrau slau gau yadā hariṇī tadā // KedV_3.96 //</l>\n\n<l>mandākrāntā jaladhiṣaḍagairmbhaunatau tād guru cet // KedV_3.97 //</l>\n\n<l>hayadaśabhirnajau bhajajalā guru narkuṭakam // KedV_3.98 //</l>\n\n<l>muniguhakārṃavaiḥ kṛtayati vada kokilakam // KedV_3.99 //</l>\n\n<l>syād bhūtartvaśvaiḥ kusumitalatāvellitā mtau nayau yau // KedV_3.100 //</l>\n\n<l>sūryāśvairmasajastatāḥ saguravaḥ śārdūlavikrīḍitam // KedV_3.101 //</l>\n\n<l>jñeyā saptāśvaṣaḍbhrmarabhanayayutā bhlo gaḥ suvadanā // KedV_3.102 //</l>\n\n<l>trī rajau galau bhavedihedṛśena lakṣaṇena vṛttanāma // KedV_3.103 //</l>\n\n<l>mrabhnairyānāṃ trayeṇa trimuniyatiyutā sragdharā kīrtiteyam // KedV_3.104 //</l>\n\n<l>bhrau naranā ranāvatha gururdigarkaviramaṃ hi bhadrakamiti // KedV_3.105 //</l>\n\n<l>yadiha najau bhajau bhjabhalagāstadaśvalalitaṃ harārkayatimam // KedV_3.106 //</l>\n\n<l>matākrīḍā mau tnau nau nalgiti bhavati vasuśaradaśayatiyutā // KedV_3.107 //</l>\n\n<l>bhūtamuninairyatiriha bhatanāḥ sbhau bhanayāśca yadi bhavati tanvī // KedV_3.108 //</l>\n\n<l>krauñjapadā bhamau smau nananā ngāviṣaśaravasumuniviratiriha bhavet // KedV_3.109 //</l>\n\n<l>vasvīśāśvacchedopetaṃ mamatanayuganarasalagairbhujaṅgavijṛmbhitam // KedV_3.110 //</l>\n\n<l>mo nāḥ ṣaṭ sagagiti yadi navarasarasaśarayatiyutamapavāhākhyam // KedV_3.111 //</l>\n\n<l>yadi ha nayugalaṃ tataḥ saptarephā stadā caṇḍavṛṣṭiprapāto bhaveddaṇḍakaḥ // KedV_3.112 //</l>\n\n<l>praticaraṇavivṛddharephāḥ syurṇārṇavavyālajīmūtalīlākaroddāmaśaṅkhādayaḥ // KedV_3.113 //</l>\n\n<l>pracitakasamabhidho dhīradhībhiḥ smṛtodaṇḍako nadvayāduttaraiḥ saptabhiryaiḥ // KedV_3.114 //</l>\n\n<p>iti śrīmadbhaṭṭarāmeśvarasūnunārāyaṇabhaṭṭaviracitāyāṃ\nvṛttaratnākaravyākhyāyāṃ samavṛttādhyāyastṛtīyaḥ //</p>\n\n</div>\n<div>\n\n<p>caturtho 'dhyāyaḥ</p>\n\n<l>viṣame yadi sau salagā dale bhau yuji bhād gurukāvupacitram // KedV_4.1 //</l>\n\n<l>bhatrayamojagataṃ guruṇī cedyuji ca najau jyayutā drutamadhyā // KedV_4.2 //</l>\n\n<l>sayugātsagurū viṣame cedbhāviha vegavatī yuji bhādgau // KedV_4.3 //</l>\n\n<l>oje taparau jarau guruścenmasau jgaugbhadravirāṅ bhavedanoje // KedV_4.4 //</l>\n\n<l>asame sajo saguruyuktau ketumatī same bharanagādgaḥ // KedV_4.5 //</l>\n\n<l>ākhyānakīṃ tau jagurū ga oje jatāvanoje jagurū guruścet // KedV_4.6 //</l>\n\n<l>jatau jagau go viṣame same cettau jgau ga eṣā viparītapūrvā // KedV_4.7 //</l>\n\n<l>sayugātsalaghū viṣame gururyuji nabhau bharakau hariṇaplutā // KedV_4.8 //</l>\n\n<l>ayuji nanaralā guruḥ samenjamaparavaktramidaṃ tato jarau // KedV_4.9 //</l>\n\n<l>ayuji nayugarephato yakāro yuji ca najau jaragāśca puṣpitāgrā // KedV_4.10 //</l>\n\n<lg>\n<l>vadantyaparavaktrākhyaṃ vaitālīyaṃ vipaścitaḥ /</l>\n<l>puṣpatāgrābhidhaṃ kecidaupacchandasikaṃ tathā // KedV_4.11 //</l>\n</lg>\n\n<l>syāayugmake rajau rayau same cejjarau jarau gururyavātparā matīyam // KedV_4.12 //</l>\n\n<p>iti śrīmadbhaṭṭarāmeśvarasūnunārāyaṇabhaṭṭaviracitāyāṃ\nvṛttaratnākaravyākhyāyāmardhasamādhyāyaścaturthaḥ //</p>\n\n</div>\n<div>\n\n<p>pañcamo 'dhyāyaḥ</p>\n\n<p>[padacaturūrdhva-prakaraṇam (1-5)]</p>\n\n<p>mukhavādo 'ṣṭabhirvarṇaiḥ pare syurmakarālayaiḥ kramād vṛddhaiḥ //</p>\n\n<p>satataṃ yasya vicitraiḥ pādaiḥ sampannasaundaryaṃ\n<l>taduditamamalamatibhiḥ padacaturūrdhvābhidhaṃ vṛttam // KedV_5.1 //</l></p>\n\n<p>prathamamuditavṛtte viracitaviṣamacaraṇabhāji //</p>\n\n<p>gurukayugalanidhana iha sahita āṅā\n<l>laghuviratapadavitatiyatiriti bhavati pīḍaḥ // KedV_5.2 //</l></p>\n\n<lg>\n<l>prathamamitaracaraṇasamutthaṃ śrayati sa yadi lakṣma /</l>\n<l>itaraditaragatitamapi yadi ca turyaṃ</l>\n<l>caraṇayugalakamiti kalikā sā // KedV_5.3 //</l>\n</lg>\n\n<lg>\n<l>dviguruyutasamalacaraṇāntā mukhacaraṇagatamanubhavati ca tṛtīyaḥ /</l>\n<l>aparamiha lakṣma prakṛtamakhilamapi yadidamanubhavati lavalī sā // KedV_5.4 //</l>\n</lg>\n\n<lg>\n<l>prathamadhivasati yadi turyaṃ, caramacaraṇapadamavasitaguruyugmam /</l>\n<l>nikhilamaparamuparigatamiti lalitapadayuktā, tadidamamṛtadhārā // KedV_5.5 //</l>\n</lg>\n\n<p>[udgatā-prakaraṇam (6-8)]</p>\n\n<lg>\n<l>sajādime salaghukau ca nasajagurukairathodgatā /</l>\n<l>tryaṅghrigatabhanajalā gayutāḥ sajasā agau caraṇamekataḥ paṭhet // KedV_5.6 //</l>\n</lg>\n\n<lg>\n<l>caraṇatrayaṃ vrajati lakṣma yadi sakalamudgatāgatam /</l>\n<l>nā bhagau bhavati saurabhakaṃ caraṇe yadīha bhavatastṛtīyake // KedV_5.7 //</l>\n</lg>\n\n<lg>\n<l>nayugaṃ sakārayugalaṃ ca bhavati caraṇe tṛtīyake /</l>\n<l>taduditamurumatibhirlalitaṃ yadi śeṣamasya khalu pūrvatulyakam // KedV_5.8 //</l>\n</lg>\n\n<p>[upasthitapracupita-prakaraṇam (9-11)]</p>\n\n<lg>\n<l>msau jbhau gau prathamāṅghrirekataḥ pṛthaganyattritayaṃ sanajaragāstato nanau saḥ /</l>\n<l>trinaparikalitajayau pracupitamidamuditamupasthitapūrvam // KedV_5.9 //</l>\n</lg>\n\n<lg>\n<l>nau pāde 'tha tṛtīyake sanau nasayuktau prathamāṅghrikṛtayatistu vardhamānam /</l>\n<l>tritayamaparamapi pūrvasadṛśamiha bhavati pratatamatibhiriti gaditaṃ laghu vṛttam // KedV_5.10 //</l>\n</lg>\n\n<p>prathame ca viratirārṣabhaṃ bruvanti //</p>\n\n<l>tacchuddhavirāṭ puraḥ sthitaṃ tritayamaparamapi yadi pūrvasamaṃ syāt // KedV_5.11 //</l>\n\n<lg>\n<l>viṣamākṣarapādaṃ vā pādairasamaṃ daśadhrmavat /</l>\n<l>yacchando noktamatra gātheti tatsūribhiḥ proktam // KedV_5.12 //</l>\n</lg>\n\n<p>iti śrīmadbhaṭṭarāmeśvarasūnunārāyaṇabhaṭṭaviracitāyāṃ vṛttaratnākaravyākhyāyāṃ\npañcamo 'dhyāyaḥ //</p>\n\n</div>\n<div>\n\n<p>ṣaṣṭho 'dhyāyaḥ</p>\n\n<p>[prastāraḥ]</p>\n\n<lg>\n<l>prastāro naṣṭamuddiṣṭamekadvayādilagakriyā /</l>\n<l>saṅkhyānamadhvayogaśca ṣaḍete pratyayāḥ smṛtāḥ // KedV_6.1 //</l>\n</lg>\n\n<lg>\n<l>pāde sarvagurāvādyāllaghuṃ nyasya guroradhaḥ /</l>\n<l>yathopari tathā śeṣaṃ bhūyaḥ kuryādamuṃ vidhim // KedV_6.2 //</l>\n</lg>\n\n<lg>\n<l>ūne dadyād gurūneva yāvatsarvalaghurbhavet /</l>\n<l>prastāro 'yaṃ samākhyātaśchandovicitivedibhiḥ // KedV_6.3 //</l>\n</lg>\n\n<p>[naṣṭam]</p>\n\n<p>naṣṭasya yo bhavedaṅkastasyārdhe 'rdhe same ca laḥ //</p>\n\n<l>viṣame caikamādhāya syādardhe 'rdhe gurubhavet // KedV_6.4 //</l>\n\n<p>[uddiṣṭam]</p>\n\n<lg>\n<l>uddiṣṭaṃ dviguṇānādyāduparyaṅkānsamālikhet /</l>\n<l>laghusthā ye ca tatrāṅkāstaiḥ saikairmiśritairbhavet // KedV_6.5 //</l>\n</lg>\n\n<p>[ekadvayādilagakriyā]</p>\n\n<lg>\n<l>varṇānvṛttabhavānsaikānauttarādharyataḥ sthitān /</l>\n<l>ekādikramataścaitānuparyupari nikṣipet // KedV_6.6 //</l>\n</lg>\n\n<lg>\n<l>upāntyato nivarteta tyajannekaikamūrdhvataḥ /</l>\n<l>uparyādyād gurorekamekadvyādilagakriyā // KedV_6.7 //</l>\n</lg>\n\n<p>[saṅkhyānam]</p>\n\n<lg>\n<l>lagakriyāṅkasandohe bhavetsaṅkhyā vimiśrite /</l>\n<l>uddiṣṭāṅkasamāhāraḥ saikā vā janayedimām // KedV_6.8 //</l>\n</lg>\n\n<p>[adhvayogaḥ]</p>\n\n<p>saṅkhyaiva dviguṇaikonā sadbhiradhvā prakīrtitaḥ //</p>\n\n<l>vṛttasyāṅgulikā vyāptiradhaḥ kuryāttathāṅgulim // KedV_6.9 //</l>\n\n<lg>\n<l>vaṃśe 'bhūtkaśyapasya prakaṭaguṇagaṇaḥ śaivasiddhāntavettā</l>\n<l>vipraḥ pavyekanāmā vimalataramatirvedatattvārthabodhe /</l>\n<l>kedārastasya sūnuḥ śivacaraṇayugārādhanaikāgracittaśchandastenābhirāmaṃ</l>\n<l>vṛttaratnākarākhyam // KedV_6.10 //</l>\n</lg>\n\n<p>iti śrīmadbhaṭṭarāmeśvarasūnunārāyaṇabhaṭṭaviracitāyāṃ vṛttaratnākaravyākhyāyāṃ\nprastārādhyāyaḥ ṣaṣṭhaḥ samāptaḥ //</p>\n\n</div>\n<div>\n\n  </div>\n</body>\n\n"
}