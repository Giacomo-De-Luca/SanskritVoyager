{
  "title": "sa_avadhūtasiddha-bhagavadbhaktistotra",
  "body": "<body xmlns='http://www.tei-c.org/ns/1.0'>\n      <div>\n      <p>oṃ namaḥ netratantrāya |</p>\n\n      <lg xml:id='AvBhBhS_1'>\n\t<l>pratyakṣavastuviṣayāya jagaddhitāya <lb/>viśvasthitipralayasambhavakāraṇāya |</l>\n\t<l>sarvātmane vijitakopamanobhavāya <lb/>tubhyaṃ namas tribuvanaprabhave śivāya ||</l>\n      </lg>\n\n      <lg xml:id='AvBhBhS_2'>\n\t<l>satyaṃ na vedmi kim ahaṃ yad agocaro 'si <lb/>vācaspater api girām kim utāsmadādeḥ |</l>\n\t<l>bhaktis tathāpi bhavato guṇakīrtaneṣu <lb/>yan  māṃ niyojayati kiṃ tad ahaṃ karomi ||</l>\n      </lg>\n\n      <lg xml:id='AvBhBhS_3'>\n\t<l>khārkenduvahnimarudātmamahīpayobhir <lb/>aṣṭabhir eva tanubhir bhavatā samaste |</l>\n\t<l>vyāpte jagaty aparam icchati yo 'tra vaktum <lb/>ko 'nyo hatatrapatayā sadṛśo 'sti tena ||</l>\n      </lg>\n\n      <lg xml:id='AvBhBhS_4'>\n\t<l>dhṛtyādibhiḥ svatanuvṛttibhir eva yadvad <lb/>eko bhavān vahati samprati lokayātrām |</l>\n\t<l>tadvad vibho yadi jagaty aparo 'sti kaścin <lb/>nirmatsarāḥ kim api na pravadanti santaḥ ||</l>\n      </lg>\n\n      <lg xml:id='AvBhBhS_5'>\n\t<l>yogād apāstatamso bhuvanatraye 'pi <lb/>mukhyāḥ pitāmahapurandaraviṣṇavo 'pi |</l>\n\t<l>adyāpi deva na vidanti kṛtaprayatnās <lb/>tattvaṃ taveti tad aho mahad indrajālam ||</l>\n      </lg>\n\n      <lg xml:id='AvBhBhS_6'>\n\t<l>bhāvodbhavasthitivipatkaraṇapravṛttau <lb/>saṃjñā vibhinnaracanās tvayi sambhavanti |</l>\n\t<l>sāmye sthitaḥ pratinivṛttasamastakāryo <lb/>nendro na viṣṇur asi nāpi pitāmaho 'si ||</l>\n      </lg>\n\n      <lg xml:id='AvBhBhS_7'>\n\t<l>kecid bhavantam anupādhim anāmarūpam <lb/>vijñānam eva paramārthatayā prapannāḥ |</l>\n\t<l>anye tridhātuparikalpanayā viśuddham <lb/>ūcuḥ svaśāstrasamayaṃ paripālayantaḥ ||</l>\n      </lg>\n\n      <lg xml:id='AvBhBhS_8'>\n\t<l>sāṃkhyaiḥ samastajagadudbhavakāraṇāni <lb/>proktāni yāni khalu sattvarajastamāṃsi |</l>\n\t<l>rūpāṇi tāny api tavaiva samagraśakteḥ <lb/>kiṃ nātra yat parigataṃ bhuvi śaktibhis te ||</l>\n      </lg>\n\n      <lg xml:id='AvBhBhS_9'>\n\t<l>nityaṃ vināśipadarūpam anekam ekam <lb/>ugraṃ praśāntam aguṇaṃ guṇasaṃnibaddham |</l>\n\t<l>saṃsāriṇaṃ vaśinam adhurvam asvatantram <lb/>evaṃ bhavantam asakṛt kavayaḥ stuvanti ||</l>\n      </lg>\n\n      <lg xml:id='AvBhBhS_10'>\n\t<l>vācām atītaviṣayo nirupākhyabhāvāt <lb/>prokto 'si śūnyam iti kaiścid asatpratijñaiḥ |</l>\n\t<l>tvām eva kecid api vācakavācyayogāt <lb/>santaṃ viśeṣaṇavaśāt parikalpayanti ||</l>\n      </lg>\n\n      <lg xml:id='AvBhBhS_11'>\n\t<l>ādyantayos tribuvanasya bhavantam eva <lb/>yaṃ vaidikāḥ puruṣam āhur abhedam ādyam |</l>\n\t<l>bhūyas tam eva jananapralayāntarāle <lb/>saṃsārajālam iti jātavikāram ūcuḥ ||</l>\n      </lg>\n\n      <lg xml:id='AvBhBhS_12'>\n\t<l>ātmānam ātmani yadā svayam ātmanaiva <lb/>saṃyamya tiṣṭhasi nimīlitasarvaśakte |</l>\n\t<l>līnaṃ tadā tvayi jagat khalu tāvad āste <lb/>yāvat tavodbhavati nātha punaḥ sisṛkṣā ||</l>\n      </lg>\n\n      <lg xml:id='AvBhBhS_13'>\n\t<l>tvattaḥ paraṃ jagati nātha na cāsti kiṃcin <lb/>nāṇuḥ kvacin na ca mahān bhavataḥ sakāśāt |</l>\n\t<l>sarvātmako 'si bhavataiva samastam etad <lb/>antaḥkṛtaṃ nanu jagan maṇineva sūtram ||</l>\n      </lg>\n\n      <lg xml:id='AvBhBhS_14'>\n\t<l>cetāṃsi yāni sukhaduḥkhaviśeṣabhāñji <lb/>ye ca pradhānapariṇāmavikārabhedāḥ |</l>\n\t<l>tvaṃ deva janmani punaḥ pralaye ca teṣām <lb/>hetuḥ samastapayasām iva toyarāśiḥ ||</l>\n      </lg>\n\n      <lg xml:id='AvBhBhS_15'>\n\t<l>astās tvayā suraguro svatanu yadaiva <lb/>khātmānalānilajalāvanicandrasūryāḥ |</l>\n\t<l>loke parasya bhavatā nanu kāraṇasya <lb/>mūle tadaiva nihitaḥ sakale kuṭhāraḥ ||</l>\n      </lg>\n\n      <lg xml:id='AvBhBhS_16'>\n\t<l>stauti prasahya tava ṣoḍaśadhā vibhajya <lb/>mūrtiṃ pramāṇaracano munir akṣapādaḥ |</l>\n\t<l>dravyādivasturacanābhir upāttabhede <lb/>vaiśeṣike kaṇabhujāpi nanu stuto 'si ||</l>\n      </lg>\n\n      <lg xml:id='AvBhBhS_17'>\n\t<l>badhnāti kācid api śaktir anantaśakter <lb/>kṣetrajñam apratihatā bhavapāśajālaiḥ |</l>\n\t<l>jñānāsinā ca vinikṛtya guṇān aśeṣān <lb/>anyā karoty abhimukhaṃ puruṣaṃ vimuktau ||</l>\n      </lg>\n\n      <lg xml:id='AvBhBhS_18'>\n\t<l>ekāṃ bata cyutasamastabhavapravṛttim <lb/>āhur vimuktim iti śāntatamām avasthām |</l>\n\t<l>sthityudbhavapralayinīm aparām avasthām <lb/>saṃsāriṇīm iti vadanti tavaiva santaḥ ||</l>\n      </lg>\n\n      <lg xml:id='AvBhBhS_19'>\n\t<l>ajñānatīvratimiropahataprakāśās <lb/>tvaddūṣaṇaṃ prati vinaṣṭadhiyo 'pi santaḥ |</l>\n\t<l>tāvat tyajanti na bhavaṃ bhagavaṃs tvayaiva <lb/>yāvat svaśaktikiraṇair na vibodhitāḥ syuḥ ||</l>\n      </lg>\n\n      <lg xml:id='AvBhBhS_20'>\n\t<l>guhyaṃ guhāśrayam ajam paramaṃ pavitram <lb/>ekaṃ vibhuṃ sakalavāṅmayabījam ādyam |</l>\n\t<l>samyak prayuktam abhivāñchitahtubhūtam <lb/>āhur bhavantam apare nanu śabdatattvam ||</l>\n      </lg>\n\n      <lg xml:id='AvBhBhS_21'>\n\t<l>tīrthakriyāvyasaninaḥ svamanīṣikābhir <lb/>urprekṣya tattvam iti yad yad amī vadanti |</l>\n\t<l>tat tattvam eva bhavato 'sti na kiṃcid anyat <lb/>saṃjñāsu kevalam ayaṃ viduṣāṃ vivādaḥ ||</l>\n      </lg>\n\n      <lg xml:id='AvBhBhS_22'>\n\t<l>sarvajñabījam avikāram aluptaśaktim <lb/>niḥśreyasābhyudayamārgavidhānahetum |</l>\n\t<l>tvām eva deva guravaḥ prathame 'pi samyag <lb/>ārādhya tīrthakarabhā mahimānam āpuḥ ||</l>\n      </lg>\n\n      <lg xml:id='AvBhBhS_23'>\n\t<l>sarvajñātā yad api lakṣaṇayā parasya <lb/>mukhyā  tathāpi bhavataḥ parameśvaratvāt |</l>\n\t<l>svātantryam apy anupacāram upaiti yogam <lb/>tvayy eva nātha jagataḥ khalu kartṛbhāvāt ||</l>\n      </lg>\n\n      <lg xml:id='AvBhBhS_24'>\n\t<l>dṛśyena kaścid api gacchati vastujātam <lb/>anyo 'numānasamayair aparo 'pi śabdaiḥ |</l>\n\t<l>pratyakṣavastu bhavataḥ punar akrameṇa <lb/>sarvaṃ karāmalakavad viditaṃ prameyam ||</l>\n      </lg>\n\n      <lg xml:id='AvBhBhS_25'>\n\t<l>asyātmano viṣayiṇaḥ paratantravṛtter <lb/>anyaś ca nātha jagataḥ prakṛteḥ parasya |</l>\n\t<l>saṃyojane ca viratau ca paro 'si hetuḥ <lb/>saṃsāracakraparivartanayantravāhaḥ ||</l>\n      </lg>\n\n      <lg xml:id='AvBhBhS_26'>\n\t<l>kurvan muhuḥ svayam atandritayāpi buddhyā <lb/>karmāṇi śāstraviṣayopanibandhanāni |</l>\n\t<l>saṃyujyate samucitena tu yatphalena <lb/>tacceṣṭitasya phalam apratimaṃ tavaiva ||</l>\n      </lg>\n\n      <lg xml:id='AvBhBhS_27'>\n\t<l>utsāhaśaktirahitān vikalān apuṇyān <lb/>mandān nirastasamayānn aghṛṇānn asatyān |</l>\n\t<l>avāñchitena viniyojayatā phalena <lb/>luptas tvayā puruṣakāraviśeṣavāda ||</l>\n      </lg>\n\n      <lg xml:id='AvBhBhS_28'>\n\t<l>karmāṇi vedavihitāni sukhapradāni <lb/>pretyaiti tatphalam idaṃ phalam antavac ca |</l>\n\t<l>tvacchāsane sukham anantam aśeṣadoṣa- <lb/>ploṣāya bhaktivihitām praṇatiṃ yad āhuḥ ||</l>\n      </lg>\n\n      <lg xml:id='AvBhBhS_29'>\n\t<l>prākāmyam ātmani yadā prakaṭīkaroṣi <lb/>vyaktīḥ pratikṣaṇam apūrvatayā dadhānaḥ |</l>\n\t<l>tvayy eva so 'pi bhagavan bhajate 'rthavattām <lb/>prayo 'vidagdharacitaḥ kṣaṇabhaṅgavādaḥ ||</l>\n      </lg>\n\n      <lg xml:id='AvBhBhS_30'>\n\t<l>yat tīrthikair jagati janmabhir aprameyair <lb/>nāsādyate padam iti svamateṣu gītam |</l>\n\t<l>buddhyaikajanmikam iti bruvatāṃ vigṛhya <lb/>yeṣāṃ tvayā nanu kṛtaś caraṇaḥ śiraḥsu ||</l>\n      </lg>\n\n      <lg xml:id='AvBhBhS_31'>\n\t<l>lubdhā  malīmasadhiyaḥ samayād apetā <lb/>rāhoparaktamanaso vaśino 'py asantaḥ |</l>\n\t<l>tvacchāsane vihitaliṅgaparigraheṇa <lb/>mucyanta ity atimahāṃs tava siṃhanādaḥ ||</l>\n      </lg>\n\n      <lg xml:id='AvBhBhS_32'>\n\t<l>avyāhatasya bhagavan bhavadāgamasya <lb/>cintāmaṇer iva mahān asamaḥ prabhāvaḥ |</l>\n\t<l>samyag vidhānavihitāṃ yad avāpya dīkṣāṃ <lb/>jñānād ṛte 'pi khalu kevalatām upaiti ||</l>\n      </lg>\n\n      <lg xml:id='AvBhBhS_33'>\n\t<l>jñānaṃ tiraḥkṛtam idam paśuvāsanābhir <lb/>āstāṃ yad ātmani vimuktiphalasya bījam |</l>\n\t<l>uddhāriṇeva bhagavan bhavadāgamena <lb/>sampāditaṃ bhavati mokṣaphalaprapūrtyai ||</l>\n      </lg>\n\n      <lg xml:id='AvBhBhS_34'>\n\t<l>jantor yadā tava kadācid anugrahecchā <lb/>kṣīṇāśayo bhavati janmabhir aprameyaiḥ |</l>\n\t<l>saṃsārajālam ativāhya tavaiva śāntim <lb/>ātyantikīṃ vrajati bodhavivarjito 'pi ||</l>\n      </lg>\n\n      <lg xml:id='AvBhBhS_35'>\n\t<l>etac caturdaśavidhaṃ bhuvanaṃ samastam <lb/>saṃsāramaṇḍalam avāntarabhedabhinnam |</l>\n\t<l>tvam pāsi haṃsi vidadhāsi yādṛcchayeti <lb/>matvā na lipyata iti pravadanti santaḥ ||</l>\n      </lg>\n\n      <lg xml:id='AvBhBhS_36'>\n\t<l>aiśvaryam apratihataṃ sahajo virāgas <lb/>tṛptir nisargajanitā vaśitendriyeṣu |</l>\n\t<l>ātyantikaṃ sukhaṃ anāvaraṇā ca śaktir <lb/>jñānaṃ ca sarvaviṣayaṃ bhagavaṃs tavaiva ||</l>\n      </lg>\n\n      <lg xml:id='AvBhBhS_37'>\n\t<l>yatnād upāttatamaso 'pi hi yad durāpam <lb/>ātyantikaṃ sukham apāstasamastaduḥkham |</l>\n\t<l>nītāḥ kharoṣṭrataravo 'pi tad ity aho te <lb/>svātantryam apratihataṃ bhuvanatraye 'pi ||</l>\n      </lg>\n\n      <lg xml:id='AvBhBhS_38'>\n\t<l>yenāmalasphuritaratnaśikhāvitāno <lb/>haimīkṛto nipatatā sakalaḥ sumeruḥ |</l>\n\t<l>tasyātulaṃ phalam idaṃ tava śūkrabindor <lb/>ekasya yat kanakabhūṣaṇam āpa lokaḥ ||</l>\n      </lg>\n\n      <lg xml:id='AvBhBhS_39'>\n\t<l>kālena saṃcitam apuṇyam anantakalpaṃ <lb/>lokatrayasya yad abhūt tripuraprakāram |</l>\n\t<l>dagdhaṃ tvayā tad iti samyag avetya kasya <lb/>mūḍhād ṛte bhavati na tvayi pakṣapātaḥ ||</l>\n      </lg>\n\n      <lg xml:id='AvBhBhS_40'>\n\t<l>kṣīrodasāramathanapratilabdhajanma <lb/>vitrāsitatridaśasaṃhati kālakūṭam |</l>\n\t<l>nirmatsareṇa pibatā jagato hitāya <lb/>pītas tvayaiva sakalo nanu sādhuvādaḥ ||</l>\n      </lg>\n\n      <lg xml:id='AvBhBhS_41'>\n\t<l>śāntātmanāpi bhavatā bhagavan prasahya <lb/>netrodbhavena dahatā dahanena kāmam |</l>\n\t<l>alpīyaso 'pi mahatāṃ samatikramasya <lb/>manye janāya viṣamaḥ kathito vipākaḥ ||</l>\n      </lg>\n\n      <lg xml:id='AvBhBhS_42'>\n\t<l>snehād vidhāya dayitāṃ vapuṣo 'rdhabhāge <lb/>dhuryas tathāpi bhagavañ chamināṃ tvam eva |</l>\n\t<l>trailokyavismayakṛtāṃ tava ceṣṭitānām <lb/>adyāpi kaścid api nānukṛtiṃ karoti ||</l>\n      </lg>\n\n      <lg xml:id='AvBhBhS_43'>\n\t<l>uccais tiraḥkṛtam idam bhuvanaṃ samastaṃ <lb/>yogaprabhāvajanitena balena yena |</l>\n\t<l>tasya prajāpatisutasya hṛtaḥ prasahya <lb/>garvas tvayeti bata kasya na vismayo 'tra ||</l>\n      </lg>\n\n      <lg xml:id='AvBhBhS_44'>\n\t<l>aṅguṣṭhakena bhavatā vinipīḍitasya <lb/>yasyāsavo na vigatāḥ sahasā kathaṃcit |</l>\n\t<l>yatnāt sa eva vijito hariṇā cireṇa <lb/>nītyā daśānana iti kva nu vismayo 'yam ||</l>\n      </lg>\n\n      <lg xml:id='AvBhBhS_45'>\n\t<l>mandākinī kanakapaṅkajapārijāta- <lb/>puṣpādhivāsitajalā nabhasaḥ patantī |</l>\n\t<l>lagnā tuṣārakaṇikeva jaṭāgrabhāge <lb/>kenāpareṇa bhavateva dhṛtānugṛhya ||</l>\n      </lg>\n\n      <lg xml:id='AvBhBhS_46'>\n\t<l>āstāṃ tavānyad api tāvad atulyakakṣyam <lb/>aiśvaryam īśvarapadasya nimittabhūtam |</l>\n\t<l>tvacchepaso 'pi bhagavan na gato 'vasānaṃ <lb/>viṣṇuḥ pitāmahayutaḥ kim utāparasya ||</l>\n      </lg>\n\n      <lg xml:id='AvBhBhS_47'>\n\t<l>śvetasya mṛtyudamanāntaravartino 'pi <lb/>sūnāpaśor iva vadhāvasare sthitasya |</l>\n\t<l>trāṇaṃ nigṛhya bhavatā yad akāri tasya <lb/>tat kasya vismayam alaṃ na karoti loke ||</l>\n      </lg>\n\n      <lg xml:id='AvBhBhS_48'>\n\t<l>prītena yadvad upamanyur apāstamanyuḥ <lb/>kṣīrodasaṃvibhajanena kṛtas tvayāsau |</l>\n\t<l>tadvad vibho yadi jagaty aparo 'si kaścin <lb/>nirmucya matsaram amī pravadanti santaḥ ||</l>\n      </lg>\n\n      <lg xml:id='AvBhBhS_49'>\n\t<l>vṛtradviṣaḥ sakuliśasya bhujasya śaktir <lb/>uttambhitā vihasatā bhavatā tathaiva |</l>\n\t<l>pūṣṇas tathaiva daśaneṣu bhagasya cākṣṇor <lb/>dakṣasya ca kratuphale mamatā nirastā ||</l>\n      </lg>\n\n      <lg xml:id='AvBhBhS_50'>\n\t<l>viṣṇuprajāpatipurandaralokapālais <lb/>tiryaksurāsuranarair aparaiś ca divyaiḥ |</l>\n\t<l>loke yathā paśupate tava kalpitāni <lb/>sthānāni tadvad aparasya vadantu kasya ||</l>\n      </lg>\n\n      <lg xml:id='AvBhBhS_51'>\n\t<l>śakrātmajasya nijaśārṅgarathāṅgapāṇau <lb/>kṛṣṇe sthite 'pi śakalīkṛtadānavendre |</l>\n\t<l>droṇāpageyakṛpakarṇabhayārditasya <lb/>śāṃ śāṃkara tvam akṛtha bhṛśam arjunasya ||</l>\n      </lg>\n\n      <lg xml:id='AvBhBhS_52'>\n\t<l>ārādhitena bhagavan bhavatā hiraṇya- <lb/>vṛṣṭiṃ maruttanṛpateḥ kiratā yiyakṣoḥ |</l>\n\t<l>ye khyāpitā jagati bhaktajanaprasādās <lb/>tan nāstutaṃ tava vibho parameśvaratvam ||</l>\n      </lg>\n\n      <lg xml:id='AvBhBhS_53'>\n\t<l>tīvravratasya kaṇadhūmanipātatapta- <lb/>sarvendriyasya bhavatā bhṛgunandanasya |</l>\n\t<l>tuṣṭena śarma yad akāri tadā sa śukraḥ <lb/>śītoṣṇavātajaladair divi bhāsamānaḥ ||</l>\n      </lg>\n\n      <lg xml:id='AvBhBhS_54'>\n\t<l>etāni pāsi bhuvanāni yadā vigṛhya <lb/>seyaṃ vibhūtir atulā tava tāvad āstām |</l>\n\t<l>dakṣaprasūtim api te bhvanatraye 'smin <lb/>kaścin na vetti bhavatā saha ko vivādaḥ ||</l>\n      </lg>\n\n      <lg xml:id='AvBhBhS_55'>\n\t<l>unmārgavarti guṇadoṣavivekamandam <lb/>ugraṃ malīmasam asaṃyatam alpasāram |</l>\n\t<l>bhītārthināśana dayāpara lokanātha <lb/>deva prasīda mama cittam idaṃ praśādhi ||</l>\n      </lg>\n\n      <lg xml:id='AvBhBhS_56'>\n\t<l>etāni deva capalāni durāśayāni <lb/>lubdhāni ramyaviṣayopanibandhanāni |</l>\n\t<l>durdāntavājisadṛśāny avidheyabhāvād <lb/>vaśyāni me kuru sadaiva ṣaḍindriyāni ||</l>\n      </lg>\n\n      <lg xml:id='AvBhBhS_57'>\n\t<l>nandīśvarasya manujasya sato 'tikāṣṭhaṃ <lb/>kālena mṛtyum acireṇa ninīṣitasya |</l>\n\t<l>sarvātmanā samatayā yad akāri tuṣṭyā <lb/>nāścaryam etad abhavan na ca bhāvi nāsti ||</l>\n      </lg>\n\n      <lg xml:id='AvBhBhS_58'>\n\t<l>saṃsārapāśavaśam etad anīśam īśa <lb/>mithyā kutarkatimiropahataprakāśam |</l>\n\t<l>ceto mama kṣapitamanmatha dagdhakāla <lb/>satsevite pathi niyojaya devadeva ||</l>\n      </lg>\n\n      <lg xml:id='AvBhBhS_59'>\n\t<l>kāyānubandhibhir anekavidhair apāyai <lb/>rāgādibhiś ca manasi pratilabdhabhāvaiḥ |</l>\n\t<l>mūḍhaḥ pṛthak pṛthag aham pravilupyamānas <lb/>tvattaḥ paraṃ kathaya kaṃ śaraṇaṃ vrajāmi ||</l>\n      </lg>\n\n      <lg xml:id='AvBhBhS_60'>\n\t<l>āyāsakena khalu kāmapiśācakena <lb/>krodhagraheṇa ca punar niravagraheṇa |</l>\n\t<l>grastasya viklavadhiyaḥ pravimuktihetor <lb/>yat kṛtyam atra mama tatra tavaiva śaktiḥ ||</l>\n      </lg>\n\n      <lg xml:id='AvBhBhS_61'>\n\t<l>yā sā jagatparibhavasya nimittabhūtā <lb/>hetuḥ svayaṃ surapater api lāghavasya |</l>\n\t<l>sā māṃ viḍambayati nātha sadaiva tṛṣṇā <lb/>bhindhi prasahya bhagavan na punarbhavāya ||</l>\n      </lg>\n\n      <lg xml:id='AvBhBhS_62'>\n\t<l>yenāvṛtaḥ paśur ayaṃ hṛtabodhaśaktis <lb/>tattvaṃ na vetti jagate hitam ātmane vā |</l>\n\t<l>chindhi prasahya bhagavan mama tat samastam <lb/>ajñānajaṃ timiram astu mahāprakāśaḥ ||</l>\n      </lg>\n\n      <lg xml:id='AvBhBhS_63'>\n\t<l>sarvāpadāṃ nilayam adhruvam asvatantram <lb/>āsannapātam avivekam asārasaṃjñam |</l>\n\t<l>yāvac charīrakam idam na vipadyate me <lb/>tāvan niyojaya vibho kuśalakriyāsu ||</l>\n      </lg>\n\n      <lg xml:id='AvBhBhS_64'>\n\t<l>yat khidyate kamalayonir api stuvānaḥ <lb/>sākṣāc caturbhir api nāma mukhair bhavantam |</l>\n\t<l>tat ke vayaṃ tava guṇastavanakriyāsu <lb/>bhaktiḥ pramāṇam iti sarvam idaṃ kṣamasva ||</l>\n      </lg>\n\n      <lg xml:id='AvBhBhS_65'>\n\t<l>kṛtvā mayā tava nutiṃ jagadekabandho <lb/>bhaktyā svabuddhisadṛśīm avadhūtanāmna |</l>\n\t<l>puṇyaṃ yad alpam api kiṃcid upāttam atra <lb/>lokasya tena bhagavaṃs tvayi bhaktir astu ||</l>\n      </lg>\n\n      <trailer>iti śrīmadavadhūtasiddhaviracitaṃ bhagavadbhaktistotraṃ samāptam ||</trailer>\n    </div>\n  </body>\n\n"
}