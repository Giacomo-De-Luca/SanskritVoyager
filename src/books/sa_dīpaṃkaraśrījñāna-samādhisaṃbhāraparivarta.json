{
  "title": "sa_dīpaṃkaraśrījñāna-samādhisaṃbhāraparivarta",
  "body": "<body xmlns='http://www.tei-c.org/ns/1.0'>\n\n<p>Samādhisaṃbhāraparivartaḥ</p>\n\n<p>lokanāthāya namaḥ</p>\n\n<lg>\n<l>bodhicittaṃ dṛḍhaṃ kuryāt pūrva kāruṇyaśaktijam /</l>\n<l>bhavabhogasukhe 'saktaḥ parigrahaparāṅmukhaḥ // 1 //</l>\n</lg>\n\n<lg>\n<l>śraddhādidhanasampanno guruṃ buddhasamaṃ bhajet /</l>\n<l>taddiṣṭasamayācāraṃ paripālitumudyataḥ // 2 //</l>\n</lg>\n\n<lg>\n<l>kumbhaguhyābheṣekaṃ tu prasādāllabhate guroḥ /</l>\n<l>kāyavāk cittasaṃśuddhaḥ siddhipātraṃ sa sādhakaḥ // 3 //</l>\n</lg>\n\n<lg>\n<l>samādhyaṅgasamudbhūtasaṃbhārapāripūritaḥ /</l>\n<l>śīghraṃ siddhyāptirevaṃ ca guhyamantranayasthitiḥ // 4 //</l>\n</lg>\n\n<lg>\n<l>samādhyaṅgacyutau tasya vipakṣasthititastathā /</l>\n<l>janmakoṭisahasraiśca samādhirna prasidhyati // 5 //</l>\n</lg>\n\n<lg>\n<l>tatsamādhiprasidhyartha guhyavṛttasthayogavit /</l>\n<l>tad bhinnaṃ cintanaṃ tyaktvā dṛḍhavīryeṇa codyamet // 6 //</l>\n</lg>\n\n<lg>\n<l>samādheryāni cāṅgāni vipakṣastadviniścaye /</l>\n<l>samādhyaṅgaṃ vipakṣaśca saṃkṣepeṇa samucyate // 7 //</l>\n</lg>\n\n<lg>\n<l>śīlasampattiyuktatvaṃ bhogeṣu nirapekṣatā /</l>\n<l>kṣāntirdṛḍhapratijñā ca janasaṃsargavarjanam // 8 //</l>\n</lg>\n\n<lg>\n<l>kāyavāk cittakāryeṣu samprajanyasamanvayaḥ /</l>\n<l>buddhakāyastutismṛtyā kāyānusmṛtisaṃyutiḥ // 9 //</l>\n</lg>\n\n<lg>\n<l>yasmin kāle tu yatkārya dārḍhrya tasya hyanusmṛtau /</l>\n<l>pañcāvaraṇahāniśca yuktakṛd bhaktamānatā // 10 //</l>\n</lg>\n\n<lg>\n<l>samastalokadharmeṣu cittopekṣā sadā tathā /</l>\n<l>saṃlekho 'ṅgāni cemāni vipakṣastadviparyayaḥ // 11 //</l>\n</lg>\n\n<l>samādhisambhārakṛtairhi puṇyaiḥ samādhiṃ vajropamametu lokaḥ / 12, a ba /</l>\n\n<p>samādhisambhāraparivarto mahāpaṇḍitācāryadīpaṅkaraśrījñānapādaviracitaḥ samāptaḥ //</p>\n\n<p>tenaiva bhāratīyopādhyāyena mahāsaṃśodhakalokacakṣuṣā bhikṣu-śākyamatinā ca anūdya nirṇītaḥ //</p>\n\n  </body>\n\n"
}