{
  "title": "sa_cāmuṇḍa-rasasaṃketakalikā",
  "body": "<body xmlns='http://www.tei-c.org/ns/1.0'>\n\n<p>Cāmuṇḍa (Kāyastha [= Kāyasthacāmuṇḍa], or Caṇḍa; around 1490 CE):\nRasasaṃketakalikā [= Rasasaṅketakalikā]</p>\n\n<lg>\n<l>RSK, 1</l>\n<l>śivaṃ natvā raseśaṃ cāmuṇḍaḥ kāyasthavaṃśabhūḥ /</l>\n<l>karoti rasasaṃketakalikām iṣṭasiddhidām // Rsk_1.1 //</l>\n</lg>\n\n<lg>\n<l>&lt;mercury:: myth. origin&gt;</l>\n<l>skandāttārakahiṃsārthaṃ kailāse vidhṛtaṃ suraiḥ /</l>\n<l>rate śambhoścyutaṃ reto gṛhītamagninā mukhe // Rsk_1.2 //</l>\n</lg>\n\n<lg>\n<l>kṣiptaṃ tena caturdikṣu kṣārābdhau tatpṛthak pṛthak /</l>\n<l>saumyādidiktrayasthaṃ yad gaurīśāpānna kāryakṛt // Rsk_1.3 //</l>\n</lg>\n\n<p>paścimāyāṃ vimuktaṃ tat sūto'bhūt sarvakāryakṛt /</p>\n\n<p>&lt;mercury:: subtypes:: colour, caste&gt;\n<l>śvetāruṇaharidrābhakṛṣṇā viprādipāradāḥ // Rsk_1.4 //</l></p>\n\n<p>dehe lohe gade piṣṭyāṃ yojyā vā svasvajātiṣu /</p>\n\n<p>&lt;rasadoṣāḥ&gt;\n<l>teṣu naisargikā doṣāḥ pañca saptātha kañcukāḥ // Rsk_1.5 //</l></p>\n\n<lg>\n<l>malādyāḥ pañca doṣāḥ syur bhūjādyāḥ sapta kañcukāḥ /</l>\n<l>kuṣṭhādīn hi prakurvanti rasasthā dvādaśaiva te // Rsk_1.6 //</l>\n</lg>\n\n<lg>\n<l>&lt;18 saṃskāras&gt;</l>\n<l>tenāṣṭādaśasaṃskārā uktā jñair doṣamuktaye /</l>\n<l>kartuṃ te duṣkarā yasmāt procyante sukarā rase // Rsk_1.7 //</l>\n</lg>\n\n<lg>\n<l>&lt;mercury:: correct weight&gt;</l>\n<l>palādārabhya pañcāśatpalaṃ yāvacca pāradaḥ /</l>\n<l>tata ūno'dhiko vāpi na saṃskāryo raso budhaiḥ // Rsk_1.8 //</l>\n</lg>\n\n<lg>\n<l>&lt;saṃskāra:: mardana&gt;</l>\n<l>vastre caturguṇe pūtaḥ sūtaḥ sthāpyaḥ śubhe'hani /</l>\n<l>lohārkāśmajakhalve tu tapte caiva vimardayet // Rsk_1.9 //</l>\n</lg>\n\n<lg>\n<l>niśeṣṭakāsurīdhūmavyoṣāmlalavaṇaiḥ pṛthak /</l>\n<l>kālāṃśairmarditaḥ sūto bhavecchuddho dinaikataḥ // Rsk_1.10 //</l>\n</lg>\n\n<p>&lt;saṃskāra:: svedana&gt;\ntataḥ kṣārāmlamūtrādyaiḥ svedyo vastrāvṛto dinam /</p>\n\n<p>&lt;saṃskāra:: mūrchana&gt;\n<l>mūrchayet saptadhā paścāt kanyāgnyarkavarāmbubhiḥ // Rsk_1.11 //</l></p>\n\n<p>&lt;saṃskāra:: pātana&gt;\ntridhordhvapātanāt pātyaḥ pādāṃśārkayutaḥ śuciḥ /</p>\n\n<p>&lt;mercury:: hiṅgulākṛṣṭa:: nat. pureness&gt;\n<l>hiṅgulād uddhṛtaḥ sūto bhavedvā doṣavarjitaḥ // Rsk_1.12 //</l></p>\n\n<lg>\n<l>&lt;importance of jāraṇa&gt;</l>\n<l>guruśāstraṃ parityajya vinā jāritagandhakāt /</l>\n<l>rasaṃ nirmāti durmedhāḥ śapettaṃ ca raseśvaraḥ // Rsk_1.13 //</l>\n</lg>\n\n<lg>\n<l>&lt;saṃskāra:: jāraṇa&gt;</l>\n<l>sūtaṃ gandhaṃ rasaikāṃśaṃ stokaṃ stokaṃ tu khalvagam /</l>\n<l>kuṭṭanāt kuṭṭanāt piṣṭaṃ bhavedvā tāmrapātragam // Rsk_1.14 //</l>\n</lg>\n\n<lg>\n<l>tattulyaṃ gandhakaṃ dattvā ruddhvā taṃ lohasampuṭe /</l>\n<l>puṭed bhūdharayantre ca yāvajjīryati gandhakam // Rsk_1.15 //</l>\n</lg>\n\n<lg>\n<l>evaṃ punaḥ punardeyaṃ ṣaḍguṇaṃ gandhacūrṇakam /</l>\n<l>ṣaḍguṇe gandhake jīrṇe raso nikhilarogahā // Rsk_1.16 //</l>\n</lg>\n\n<lg>\n<l>&lt;bandha:: subtypes&gt;</l>\n<l>pāṭaḥ khoṭo jalaukā ca bhasmākhyaśca caturthakaḥ /</l>\n<l>bandhaścaturvidhaḥ sūte vijñeyo bhiṣaguttamaiḥ // Rsk_1.17 //</l>\n</lg>\n\n<lg>\n<l>pāṭaḥ parpaṭikābandhaḥ piṣṭibandhastu khoṭakaḥ /</l>\n<l>jalaukā pakvabandhaḥ syādbhasma bhasmanibho bhavet // Rsk_1.18 //</l>\n</lg>\n\n<p>&lt;mercury:: bhasman:: subtypes&gt;\nsūtabhasma dvidhā jñeyamūrdhvagaṃ talabhasma ca /</p>\n\n<p>&lt;ūrdhvabhasman:: production&gt;\n<l>ūrdhvabhasmakaraṃ yantraṃ sthālikāsampuṭaṃ śṛṇu // Rsk_1.19 //</l></p>\n\n<lg>\n<l>kāryaṃ sthālīdvayaṃ madhye sarvataḥ ṣoḍaśāṅgulam /</l>\n<l>lavaṇeneṣad ārdreṇāpūrya sthālīm adhogatām // Rsk_1.20 //</l>\n</lg>\n\n<lg>\n<l>saṃdhiṃ vastramṛdā limpet saṃpuṭīkṛtya cānyayā /</l>\n<l>tridvāracullyāṃ saṃsthāpya caturyāmaṃ dṛḍhāgninā // Rsk_1.21 //</l>\n</lg>\n\n<lg>\n<l>pacettatsvāṅgaśītaṃ vai hyuddhṛtya lavaṇaṃ tyajet /</l>\n<l>lāvaṇīmūrdhvagāṃ kṛtvā kṣepyo'nyasyāṃ raseśvaraḥ // Rsk_1.22 //</l>\n</lg>\n\n<lg>\n<l>pūrvavat saṃpuṭīkṛtya paścāttu cullake nyaset /</l>\n<l>dṛḍhaṃ kṛtvālavālaṃ tu jalaṃ tatra vinikṣipet // Rsk_1.23 //</l>\n</lg>\n\n<lg>\n<l>uṣṇaṃ punaḥ punastyaktvā kṣipecchītaṃ muhurmuhuḥ /</l>\n<l>tridvāre kāṣṭhamekaikaṃ dīrghaṃ hastamitaṃ kṣipet // Rsk_1.24 //</l>\n</lg>\n\n<lg>\n<l>hastavatpiṇḍamānaṃ tu hyādau prajvālayetsudhīḥ /</l>\n<l>dve dve kāṣṭhe ca tasyordhvaṃ tadūrdhvaṃ tritayaṃ kṣipet // Rsk_1.25 //</l>\n</lg>\n\n<lg>\n<l>yāvadyāmadvayaṃ paścādaṅgārāṃśca jalaṃ tyajet /</l>\n<l>ūrdhvasthālyāṃ tu yallagnaṃ tadūrdhvaṃ bhasma siddhidam // Rsk_1.26 //</l>\n</lg>\n\n<lg>\n<l>&lt;mercury:: talabhasman:: production&gt;</l>\n<l>gandhakaṃ dhūmasāraṃ ca śuddhasūtaṃ samaṃ trayam /</l>\n<l>yāmaikaṃ mardayet khalve kācakūpyāṃ vinikṣipet // Rsk_1.27 //</l>\n</lg>\n\n<lg>\n<l>ruddhvā dvādaśayāmaṃ tadvālukāyantragaṃ pacet /</l>\n<l>sphoṭayetsvāṅgaśītaṃ ca tadūrdhvaṃ gandhakaṃ tyajet // Rsk_1.28 //</l>\n</lg>\n\n<lg>\n<l>&lt;talabhasman:: medic. properties&gt;</l>\n<l>talabhasma bhavedyogavāhi syāt sarvarogahṛt /</l>\n<l>auṣadhāntarasaṃyogād vakṣye varṇaviparyayam // Rsk_1.29 //</l>\n</lg>\n\n<p>raktaṃ pītaṃ tathā kṛṣṇaṃ nīlaṃ ca pāṇḍurāruṇam /</p>\n\n<p>&lt;raktabhasman&gt;\n<l>nirguṇḍīrasasaṃyuktaṃ capalena samanvitam // Rsk_1.30 //</l></p>\n\n<p>raktavarṇaṃ bhavedbhasma dāḍimīkusumopamam /</p>\n\n<p>&lt;pītabhasman&gt;\n<l>bhūdhātrīhastiśuṇḍībhyāṃ rasaṃ gandhaṃ ca mardayet // Rsk_1.31 //</l></p>\n\n<p>kācakūpyāṃ caturyāmaṃ pakvaḥ pīto bhavedrasaḥ /</p>\n\n<p>&lt;kṛṣṇabhasman&gt;\n<l>sūtaṃ gandhakasaṃyuktaṃ kumārīrasamarditam // Rsk_1.32 //</l></p>\n\n<p>kṛṣṇavarṇaṃ bhavedbhasma devānāmapi durlabham /</p>\n\n<p>&lt;śyāma-/nīlabhasman&gt;\n<l>vārāhīkandasaṃyuktaṃ rasakena samanvitam // Rsk_1.33 //</l></p>\n\n<p>śyāmavarṇaṃ bhavedbhasma valīpalitanāśanam /</p>\n\n<p>&lt;pāṇḍurāruṇabhasman&gt;\n<l>lavaṇāntarviliptāyāṃ kūpyāṃ syāt pāṇḍurāruṇam // Rsk_1.34 //</l></p>\n\n<lg>\n<l>&lt;mercury:: māraṇa&gt;</l>\n<l>lavaṇādviṃśatirbhāgāḥ sūtaścāthaikabhāgikaḥ /</l>\n<l>kāñjike mardayitvāgnau puṭanād bhasmatāṃ vrajet // Rsk_1.35 //</l>\n</lg>\n\n<lg>\n<l>uddhṛtyānyaṃ rasaṃ kṣiptvā yathecchaṃ mārayedrasam /</l>\n<l>evaṃ tāmrāhivaṅgābhraṃ māritaṃ syādguṇapradam // Rsk_1.36 //</l>\n</lg>\n\n<lg>\n<l>tadambupūrite pātre sthāpyaṃ yāmāṣṭakaṃ śanaiḥ /</l>\n<l>tyaktvā toyaṃ raso grāhyaḥ pātrastho bhasmasūtakaḥ // Rsk_1.37 //</l>\n</lg>\n\n<lg>\n<l>&lt;mercury:: māraṇa&gt;</l>\n<l>mūṣādvayamapāmārgabījacūrṇaiḥ prakalpayet /</l>\n<l>pāradaṃ tatpuṭe kṛtvā malayūrasamarditam // Rsk_1.38 //</l>\n</lg>\n\n<lg>\n<l>droṇapuṣpyāḥ prasūnāni viḍaṅgamarimedakaḥ /</l>\n<l>cūrṇam eṣām adhaścordhvaṃ dattvā mudrāṃ prakalpayet // Rsk_1.39 //</l>\n</lg>\n\n<lg>\n<l>vidhāya golakaṃ samyaṅmṛnmūṣāsampuṭe kṣipet /</l>\n<l>śoṣayenmudritaṃ kṛtvā paced gajapuṭe tataḥ // Rsk_1.40 //</l>\n</lg>\n\n<lg>\n<l>pārado bhasmatām itthaṃ puṭenaikena gacchati /</l>\n<l>svāṅgaśītaṃ samuddhṛtya sarvakarmasu yojayet // Rsk_1.41 //</l>\n</lg>\n\n<lg>\n<l>prottānakharpare cullyāṃ sphaṭikālepite kṣipet /</l>\n<l>punarnavārase pakvo mardanānmriyate rasaḥ // Rsk_1.42 //</l>\n</lg>\n\n<lg>\n<l>&lt;mercury:: mṛta:: parīkṣā&gt;</l>\n<l>atejā aguruḥ śubhro lohahā cācalo rasaḥ /</l>\n<l>yadā nāvartate vahnau nordhvaṃ gacchettadā mṛtaḥ // Rsk_1.43 //</l>\n</lg>\n\n<lg>\n<l>&lt;mercury:: mṛta:: medic. properties&gt;</l>\n<l>pāradaḥ sarvarogaghno yogavāhī saro guruḥ /</l>\n<l>pāṇḍutākṛmikuṣṭhaghno vṛṣyo balyo rasāyanaḥ // Rsk_1.44 //</l>\n</lg>\n\n<p>sūto dhāturasāḥ sarve jīrṇā jīrṇā guṇādhikāḥ /</p>\n\n<p>&lt;mercury:: mṛta:: storage&gt;\n<l>dante śṛṅge maṇau veṇau rakṣayetsādhitaṃ rasam // Rsk_1.45 //</l></p>\n\n<lg>\n<l>&lt;weight of drugs&gt;</l>\n<l>pittāni ṣoḍaśāṃśena viṣāṇāmapi raktikā /</l>\n<l>guṭīraseṣvanukto 'pi jñeyo vidhirayaṃ svayam // Rsk_1.46 //</l>\n</lg>\n\n<lg>\n<l>&lt;mercury:: sevana&gt;</l>\n<l>sarvarogavināśārthaṃ dehadārḍhyasya hetave /</l>\n<l>śuddhakāyaśca pathyāśī seveta pūjyapūjanāt // Rsk_1.47 //</l>\n</lg>\n\n<lg>\n<l>vallamekaṃ nare'śve tu gadyāṇaṃ ca gaje dvayam /</l>\n<l>dattaḥ sūto haredrogān dhātuyugvā nijauṣadhaiḥ // Rsk_1.48 //</l>\n</lg>\n\n<lg>\n<l>rasasya vikṛtau satyāṃ mūrchā hikkā jvaro'ratiḥ /</l>\n<l>kāsaḥ śvāso bhramo moho dāhaḥ kampaśca jāyate // Rsk_1.49 //</l>\n</lg>\n\n<lg>\n<l>tacchāntyai bījapūrasya rasaṃ śuṇṭhīṃ ca saindhavam /</l>\n<l>pibedvā gojale siddhaṃ mūlaṃ karkoṭajaṃ śubham // Rsk_1.50 //</l>\n</lg>\n\n<lg>\n<l>yatrāgāre rasādhīśaḥ pūjyate bahubhaktitaḥ /</l>\n<l>tadapatyadhanaiḥ pūrṇam ādhivyādhivivarjitam // Rsk_1.51 //</l>\n</lg>\n\n<p>RSK, 2</p>\n\n<p>&lt;ṣaḍloha&gt;\nhemarūpyārkavaṅgāhilohair lohāḥ ṣaḍīritāḥ /</p>\n\n<p>&lt;metals:: factitious&gt;\n<l>akṛtrimā ime ghoṣāvartakādyāstu kṛtrimāḥ // Rsk_2.1 //</l></p>\n\n<p>&lt;metals:: śuddha, mṛta:: medic. properties&gt;\nśuddhā mṛtā nirutthāśca sarvarogaharāḥ smṛtāḥ /</p>\n\n<p>&lt;metals:: impure:: medic. properties&gt;\n<l>aśuddhān hīnapākāṃśca rogamṛtyupradāṃstyajet // Rsk_2.2 //</l></p>\n\n<lg>\n<l>&lt;metals:: māraṇa:: with mercury&gt;</l>\n<l>lohaṃ sūtayutaṃ doṣāṃstyajet sūtaśca lohayuk /</l>\n<l>ataḥ svarṇādilohāni vinā sūtaṃ na mārayet // Rsk_2.3 //</l>\n</lg>\n\n<lg>\n<l>&lt;gold:: subtypes&gt;</l>\n<l>svarṇaṃ pañcavidhaṃ proktaṃ prākṛtaṃ sahajāgnije /</l>\n<l>etat svarṇatrayaṃ devabhojyaṃ ṣoḍaśavarṇakam // Rsk_2.4 //</l>\n</lg>\n\n<lg>\n<l>khanijaṃ rasavādotthaṃ supattrīkṛtya śodhitam /</l>\n<l>taccaturdaśavarṇāḍhyaṃ manujārhaṃ rujāpaham // Rsk_2.5 //</l>\n</lg>\n\n<p>&lt;gold:: śodhana&gt;\nsuvarṇaṃ saptaśo vāpyaṃ kāñcanārarase śuciḥ /</p>\n\n<p>&lt;gold:: māraṇa&gt;\n<l>suvarṇe galite nāgaṃ prakṣipet ṣoḍaśāṃśakam // Rsk_2.6 //</l></p>\n\n<lg>\n<l>amlena mardayitvā tu kṛtvā tasya ca golakam /</l>\n<l>gandhakaṃ golakasamaṃ vinikṣipyādharottaram // Rsk_2.7 //</l>\n</lg>\n\n<lg>\n<l>śarāvasaṃpuṭe kṛtvā saṃnirudhya pratāpayet /</l>\n<l>triṃśadvanotpalairagnau saptadhā bhasmatāṃ vrajet // Rsk_2.8 //</l>\n</lg>\n\n<lg>\n<l>&lt;gold:: mṛta:: medic. properties&gt;</l>\n<l>tiktaṃ kaṣāyaṃ jvarahṛtsvādupākaṃ balāvaham /</l>\n<l>vayodhīḥkāntidaṃ vṛṣyaṃ śoṣālakṣmīviṣāpaham // Rsk_2.9 //</l>\n</lg>\n\n<lg>\n<l>&lt;silver:: subtypes&gt;</l>\n<l>kailāse sahajaṃ rūpyaṃ khanijaṃ kṛtrimaṃ bhuvi /</l>\n<l>vyutkrameṇa guṇaiḥ śreṣṭhaṃ nāgottīrṇaṃ rase hitam // Rsk_2.10 //</l>\n</lg>\n\n<p>&lt;silver:: śodhana&gt;\nśvetāgastirase rūpyaṃ svarṇavacchuci māraṇam /</p>\n\n<p>&lt;silver:: māraṇa&gt;\n<l>gandhakāmlakasaṃyogānnāgaṃ hitvā kṣipet trapu // Rsk_2.11 //</l></p>\n\n<p>vayaḥśukrabalotsāhakaraṃ sarvāmayāpaham /</p>\n\n<p>&lt;gold, silver:: parīkṣā:: mṛta&gt;\n<l>etadbhasmāmlalipto'sistāmravarṇastadā mṛtiḥ // Rsk_2.12 //</l></p>\n\n<lg>\n<l>suvarṇamathavā rūpyaṃ yoge yatra na vidyate /</l>\n<l>tatra kāntodbhavaṃ lohaṃ kṣepyaṃ taistatsamaṃ guṇaiḥ // Rsk_2.13 //</l>\n</lg>\n\n<p>&lt;copper:: subtypes&gt;\ndvyarkau nepālamlecchau tu rase nepāla uttamaḥ /</p>\n\n<p>&lt;nepāla:: phys. properties&gt;\n<l>ghanaghātasahaḥ snigdho raktapatro'malo mṛduḥ // Rsk_2.14 //</l></p>\n\n<lg>\n<l>&lt;mleccha:: phys. properties&gt;</l>\n<l>mlecchastu kṣālitaḥ kṛṣṇo rūkṣaḥ stabdho ghanāsahaḥ /</l>\n<l>miśrito nāgalohābhyāṃ na śreṣṭho rasakarmaṇi // Rsk_2.15 //</l>\n</lg>\n\n<lg>\n<l>&lt;copper:: doṣas&gt;</l>\n<l>tāmraṃ tu viṣavajjñeyaṃ yatnataḥ sādhyate hi tat /</l>\n<l>eko doṣo viṣe samyaktāmre tvaṣṭau prakīrtitāḥ // Rsk_2.16 //</l>\n</lg>\n\n<lg>\n<l>kuṣṭhaṃ reko vamirbhrāntistāpo vātaśca kāmalā /</l>\n<l>dehasya nāśanaṃ doṣā ityaṣṭau kathitā budhaiḥ // Rsk_2.17 //</l>\n</lg>\n\n<lg>\n<l>&lt;copper:: śodhana&gt;</l>\n<l>gavāṃ mūtraiḥ paceccāhastāmrapatraṃ dṛḍhāgninā /</l>\n<l>vāriṇā kṣālayet paścādekaviṃśatidhā śuciḥ // Rsk_2.18 //</l>\n</lg>\n\n<lg>\n<l>&lt;copper:: māraṇa&gt;</l>\n<l>pāradaṃ gandhakaṃ tāmraṃ samamamlena mardayet /</l>\n<l>jāyate tripuṭād bhasma vālukāyantrato'thavā // Rsk_2.19 //</l>\n</lg>\n\n<lg>\n<l>&lt;copper:: māraṇa&gt;</l>\n<l>gandhārkau dvyekabhāgau ca śarāvasaṃpuṭe puṭet /</l>\n<l>svāṅgaśītaṃ ca saṃpeṣya khalve vastreṇa gālayet // Rsk_2.20 //</l>\n</lg>\n\n<lg>\n<l>sāmudraṃ tatsamaṃ kṛtvā punaḥ puṭanamācaret /</l>\n<l>tadeva tatkṣaye deyaṃ sāmudraṃ ca punaḥ punaḥ // Rsk_2.21 //</l>\n</lg>\n\n<lg>\n<l>kāsīsasya jalenaiva vāraṃ vāraṃ tu bhāvayet /</l>\n<l>catuḥṣaṣṭipuṭairitthaṃ nirutthaṃ yogavāhikam // Rsk_2.22 //</l>\n</lg>\n\n<lg>\n<l>tattāmraṃ sauraṇe kande puṭetpañcāmṛte'thavā /</l>\n<l>aṣṭau doṣāṃśca pūrvoktān na karoti guṇāvaham // Rsk_2.23 //</l>\n</lg>\n\n<lg>\n<l>hanti gulmakṣayājīrṇakāsapāṇḍvāmayajvarān /</l>\n<l>sthaulyodare kaphaṃ śūlamūrdhvādhaḥśodhanaṃ param // Rsk_2.24 //</l>\n</lg>\n\n<lg>\n<l>&lt;tin:: subtypes&gt;</l>\n<l>khurakaṃ miśrakaṃ ceti dvividhaṃ vaṅgamucyate /</l>\n<l>khurakaṃ tu guṇaiḥ śreṣṭhaṃ miśrakaṃ na rase hitam // Rsk_2.25 //</l>\n</lg>\n\n<lg>\n<l>&lt;tin:: śodhana&gt;</l>\n<l>kanyābhṛṅgarase vaṅganāgau śodhyau trisaptadhā /</l>\n<l>athavā brahmavṛkṣotthe kvāthe nirguṇḍije'thavā // Rsk_2.26 //</l>\n</lg>\n\n<lg>\n<l>&lt;tin:: māraṇa&gt;</l>\n<l>mṛdbhājane drute vaṅge ciñcāśvatthatvaco rajaḥ /</l>\n<l>kṣipettasya caturthāṃśaṃ lohadarvyā pracālayet // Rsk_2.27 //</l>\n</lg>\n\n<lg>\n<l>yāvadbhasmatvamāyāti tataḥ khalve satālakam /</l>\n<l>brahmadrukvāthakalkābhyāṃ mardyaṃ gajapuṭe pacet // Rsk_2.28 //</l>\n</lg>\n\n<lg>\n<l>puṭe puṭe daśāṃśāṃśaṃ dattvaivaṃ daśadhā puṭet /</l>\n<l>vaṅgabhasma nirutthaṃ tat pāṇḍumehagadāpaham // Rsk_2.29 //</l>\n</lg>\n\n<lg>\n<l>&lt;tin:: māraṇa&gt;</l>\n<l>karīṣasaṃpuṭe vaṅgapatraṃ chāgaśakṛdyutam /</l>\n<l>mriyate puṭamātreṇa tanmehān hanti viṃśatim // Rsk_2.30 //</l>\n</lg>\n\n<lg>\n<l>&lt;lead:: māraṇa&gt;</l>\n<l>vaṅgavannāgabhasmāpi kṛtvādau tatsamāṃ śilām /</l>\n<l>kṣiptvā tuṣodakairmardyaṃ dadyād gajapuṭaṃ tataḥ // Rsk_2.31 //</l>\n</lg>\n\n<lg>\n<l>ṣaṣṭyaṃśaṃ gandhakaṃ dattvā pācyaṃ ṣaṣṭipuṭāvadhi /</l>\n<l>nāgabhasma nirutthaṃ tadvaṅgabhasmaguṇādhikam // Rsk_2.32 //</l>\n</lg>\n\n<lg>\n<l>&lt;lead, tin:: mṛta:: medic. properties&gt;</l>\n<l>mṛtaṃ vaṅgaṃ ca nāgaṃ ca rasabhasma samaṃ guṇaiḥ /</l>\n<l>parasparamalābhe ca yojayettat parasparam // Rsk_2.33 //</l>\n</lg>\n\n<p>&lt;iron:: subtypes&gt;\nmuṇḍaṃ tīkṣṇaṃ tathā kāntaṃ bhedāstasya trayodaśāḥ /</p>\n\n<p>&lt;muṇḍa:: subtypes&gt;\n<l>mṛdu kuṇṭhaṃ ca kāṇḍāraṃ trividhaṃ muṇḍamucyate // Rsk_2.34 //</l></p>\n\n<lg>\n<l>&lt;tīkṣṇaloha:: subtypes&gt;</l>\n<l>kharasāraṃ ca hotrāsaṃ tārāvartaṃ viḍaṃ tathā /</l>\n<l>kāntaṃ lohaṃ gajākhyaṃ ca ṣaḍvidhaṃ tīkṣṇamucyate // Rsk_2.35 //</l>\n</lg>\n\n<lg>\n<l>&lt;kānta:: parīkṣā&gt;</l>\n<l>pātre yasminprasarati jale tailabindurna lipto hiṅgurgandhaṃ visṛjati nijaṃ tiktatāṃ nimbakalkaḥ /</l>\n<l>pāke dugdhaṃ bhavati śikharākāratāṃ naiti bhūmau kāntaṃ lohaṃ tadidamuditaṃ lakṣaṇairnaiva cānyat // Rsk_2.36 //</l>\n</lg>\n\n<lg>\n<l>&lt;kānta:: subtypes&gt;</l>\n<l>kāntaṃ lohaṃ caturdhoktaṃ romakaṃ bhrāmakaṃ tathā /</l>\n<l>cumbakaṃ drāvakaṃ ceti guṇāstasyottarottarāḥ // Rsk_2.37 //</l>\n</lg>\n\n<p>&lt;iron:: śodhana&gt;\nmuṇḍādisarvalohāni tāmravacchodhayet sudhīḥ /</p>\n\n<lg>\n<l>&lt;iron:: pāka&gt;</l>\n<l>lohapākastridhā prokto mṛdurmadhyaḥ kharastathā /</l>\n<l>paṅkaśuṣkarasau pūrvau vālukāsadṛśaḥ kharaḥ // Rsk_2.38 //</l>\n</lg>\n\n<lg>\n<l>&lt;iron:: māraṇa&gt;</l>\n<l>lohapatraṃ gandhaliptaṃ vahnau taptaṃ punaḥ punaḥ /</l>\n<l>kṣipenmīnākṣikānīre yāvattatraiva śīryate // Rsk_2.39 //</l>\n</lg>\n\n<lg>\n<l>rasahiṅgulagandhena tulyaṃ tanmardayed dṛḍham /</l>\n<l>nirguṇḍīvṛṣamatsyākṣīrasairgajapuṭānmṛtiḥ // Rsk_2.40 //</l>\n</lg>\n\n<lg>\n<l>&lt;iron:: māraṇa:: vāritara&gt;</l>\n<l>lohacūrṇaṃ varākvāthe piṇḍaṃ kṛtvā punaḥ punaḥ /</l>\n<l>ṣoḍaśāṅgulamāne hi nirvātagartake puṭet // Rsk_2.41 //</l>\n</lg>\n\n<lg>\n<l>catuḥṣaṣṭipuṭaireva jāyate padmarāgavat /</l>\n<l>nirutthāmbutaraṃ yogavāhi syātsarvarogahṛt // Rsk_2.42 //</l>\n</lg>\n\n<lg>\n<l>&lt;iron:: māraṇa:: vāritara&gt;</l>\n<l>jambūtvacārase tindumārkaṇḍapatraje'thavā /</l>\n<l>trisaptadhātape śoṣyaṃ peṣyaṃ vāritaraṃ bhavet // Rsk_2.43 //</l>\n</lg>\n\n<lg>\n<l>&lt;iron:: māraṇa&gt;</l>\n<l>ciñcāpatranibhaṃ lohapatraṃ dantīdrave kṣipet /</l>\n<l>gharme dhṛtvā raso deyo mṛtaṃ yāvadbhavecca tat // Rsk_2.44 //</l>\n</lg>\n\n<lg>\n<l>&lt;iron:: māraṇa:: vāritara&gt;</l>\n<l>matsyākṣīrasamadhyasthaṃ lohapatraṃ vinikṣipet /</l>\n<l>triṃśaddināni gharme tu tato vāritaraṃ bhavet // Rsk_2.45 //</l>\n</lg>\n\n<lg>\n<l>&lt;iron:: māraṇa:: niruttha, parīkṣā&gt;</l>\n<l>lohamadhvājyagaṃ tāraṃ dhmātaṃ cetpūrvamānakam /</l>\n<l>tadā lohaṃ nirutthaṃ syādanyathā sādhayetpunaḥ // Rsk_2.46 //</l>\n</lg>\n\n<lg>\n<l>&lt;iron:: amṛtīkaraṇa (?)&gt;</l>\n<l>varākvāthe 'vaśeṣo tu tattulyaṃ ghṛtamāyasam /</l>\n<l>sitā lohamitā tāmre pakvaṃ cāmṛtavadbhavet // Rsk_2.47 //</l>\n</lg>\n\n<lg>\n<l>&lt;loha:: mṛta:: medic. properties&gt;</l>\n<l>grahaṇīpāṇḍuśophārśojvaragulmapramehakān /</l>\n<l>hanti plīhāmayaṃ lohaṃ balabuddhivivardhanam // Rsk_2.48 //</l>\n</lg>\n\n<lg>\n<l>kuṣmāṇḍaṃ tilatailaṃ ca māṣānnaṃ rājikā tathā /</l>\n<l>madyamamlarasaṃ caiva tyajellohasya sevakaḥ // Rsk_2.49 //</l>\n</lg>\n\n<lg>\n<l>&lt;maṇḍūra:: śodhana&gt;</l>\n<l>gomūtre triphalākvāthe taptaṃ śodhyaṃ trisaptadhā /</l>\n<l>svarṇādi sarvalohānāṃ kiṭṭaṃ tattadguṇāvaham // Rsk_2.50 //</l>\n</lg>\n\n<lg>\n<l>kiṭṭāddaśaguṇaṃ muṇḍaṃ muṇḍāttīkṣṇaṃ śatādhikam /</l>\n<l>tīkṣṇāllakṣaguṇaṃ kāntaṃ bhakṣaṇātkurute guṇam // Rsk_2.51 //</l>\n</lg>\n\n<lg>\n<l>&lt;rasaka:: māraṇa&gt;</l>\n<l>lavaṇāntargataṃ bhāṇḍe sattvaṃ kharparasambhavam /</l>\n<l>sukhaṃ ruddhvā vipakvaṃ tanmriyate gajavahninā // Rsk_2.52 //</l>\n</lg>\n\n<lg>\n<l>&lt;rasaka:: mṛta:: medic. properties&gt;</l>\n<l>mṛtastu rasako rūkṣastridoṣaghno jvarāpahaḥ /</l>\n<l>yogavāhyatisāraghnaḥ kledaghno viḍvibandhakṛt // Rsk_2.53 //</l>\n</lg>\n\n<lg>\n<l>&lt;bronze, brass:: śodhana, māraṇa&gt;</l>\n<l>kāṃsyapittalayoḥ prokte tāmravacchuddhimāraṇe /</l>\n<l>sitā gavyayutā deyā dhātubhakṣaṇavaikṛtau // Rsk_2.54 //</l>\n</lg>\n\n<lg>\n<l>&lt;metals:: fast māraṇa&gt;</l>\n<l>athaikaḥ pāradādbhāgo gandhako dviguṇastataḥ /</l>\n<l>tayoḥ samaṃ suvarṇādinirutthaṃ śīghramāraṇam // Rsk_2.55 //</l>\n</lg>\n\n<lg>\n<l>&lt;dhātus:: niruttha:: parīkṣā&gt;</l>\n<l>samadhvājyaṭaṅkaṇairguñjāguḍābhyāṃ mṛtadhātavaḥ /</l>\n<l>dhmātāḥ piṇḍakṛtā naiva jīvanti te nirutthakāḥ // Rsk_2.56 //</l>\n</lg>\n\n<lg>\n<l>&lt;dhātu:: māraṇa:: niruttha&gt;</l>\n<l>sagandhaścotthito dhāturmardyaḥ kanyārase dinam /</l>\n<l>pakvo gajapuṭo divyaṃ sarvo yāti nirutthatām // Rsk_2.57 //</l>\n</lg>\n\n<lg>\n<l>&lt;abhra:: subtypes&gt;</l>\n<l>pītaṃ sitāsitaṃ raktamekaikaṃ khaṃ caturvidham /</l>\n<l>pinākaṃ darduraṃ nāgaṃ vajraṃ cāgnau parīkṣayet // Rsk_2.58 //</l>\n</lg>\n\n<p>&lt;abhra:: vajra&gt;\nna patrāṇi na śabdāṃśca kuryāttadvajrasaṃjñakam /</p>\n\n<p>&lt;abhra:: vajra:: sattvapātana&gt;\n<l>trīṇi dhmātāni kiṭṭaṃ hi vajrī sattvaṃ vimuñcati // Rsk_2.59 //</l></p>\n\n<lg>\n<l>&lt;abhra:: vajra:: sattva:: māraṇa&gt;</l>\n<l>tatsattvaṃ vidhivadgrāhyaṃ śodhyaṃ māryaṃ ca lohavat /</l>\n<l>sattvābhāve tu niścandraṃ raseṣviṣṭaṃ taducyate // Rsk_2.60 //</l>\n</lg>\n\n<lg>\n<l>&lt;abhra:: māraṇa:: production of niścandra~&gt;</l>\n<l>dhānyābhraṃ meghanādair jhaṣanayanajalair jambhalaiṣṭaṅkaṇena khalve saṃmardya gāḍhaṃ tadanu gajapuṭān dvādaśaivaṃ pradadyāt /</l>\n<l>mīnākṣībhṛṅgatoyais triphalajalayutair mardayet saptarātraṃ gandhaṃ tulyaṃ ca dattvā pravaragajapuṭāt pañcatāṃ yāti cābhram // Rsk_2.61 //</l>\n</lg>\n\n<lg>\n<l>&lt;abhra:: niścandra:: medic. properties&gt;</l>\n<l>mṛtaṃ niścandratāṃ yātamaruṇaṃ cāmṛtopamam /</l>\n<l>sacandraṃ viṣavajjñeyaṃ mṛtyukṛdvyāghraromavat // Rsk_2.62 //</l>\n</lg>\n\n<lg>\n<l>&lt;abhra:: amṛtīkaraṇa&gt;</l>\n<l>varāmbu goghṛtaṃ cābhraṃ kalāṣaḍdikkramāṃśakam /</l>\n<l>mṛdvagninā pacellohe cāmṛtīkaraṇaṃ bhavet // Rsk_2.63 //</l>\n</lg>\n\n<lg>\n<l>&lt;abhra:: mṛta:: medic. properties&gt;</l>\n<l>vayaḥstambhakārī jarāmṛtyuhārī balārogyadhārī mahākuṣṭhahārī /</l>\n<l>mṛto meghakaḥ sarvarogeṣu yojyaḥ sadā sūtarājasya vīryeṇa tulyaḥ // Rsk_2.64 //</l>\n</lg>\n\n<lg>\n<l>kṣārāmlaṃ dvidalaṃ varjyaṃ karkoṭikāravellakam /</l>\n<l>vṛntākaṃ ca karīraṃ ca tailaṃ cābhrakasevane // Rsk_2.65 //</l>\n</lg>\n\n<p>RSK, 3</p>\n\n<lg>\n<l>&lt;mahārasa:: śodhana&gt;</l>\n<l>gandhaṃ viṣādinepālaṃ godugdhe'tha śilājatu /</l>\n<l>gomūtreṇa ca tālādyaṃ śaṅkhādyam amlataḥ śuciḥ // Rsk_3.1 //</l>\n</lg>\n\n<lg>\n<l>&lt;viṣa:: māraṇa&gt;</l>\n<l>raseṣūktaṃ viṣaṃ grāhyaṃ tulyaṃ ṭaṅkaṇapeṣitam /</l>\n<l>tanmṛtaṃ yogavāhi syāt sūtābhrāyaḥ samaṃ guṇaiḥ // Rsk_3.2 //</l>\n</lg>\n\n<lg>\n<l>&lt;viṣa:: mantras&gt;</l>\n<l>nīlakaṇṭhākhyamantreṇa viṣaṃ saptābhimantritam /</l>\n<l>auṣadhe ca rase caiva dātavyaṃ hitamicchatā // Rsk_3.3 //</l>\n</lg>\n\n<lg>\n<l>&lt;viṣa:: medic. use&gt;</l>\n<l>nānārasauṣadhairye tu duṣṭā yāntīha no gadāḥ /</l>\n<l>te naśyanti viṣe datte śīghraṃ vātakaphodbhavāḥ // Rsk_3.4 //</l>\n</lg>\n\n<lg>\n<l>&lt;viṣa:: measure&gt;</l>\n<l>śreṣṭhamadhyāvarā mātrā aṣṭaṣaṭkacaturyavāḥ /</l>\n<l>atimātraṃ yadā bhuktaṃ tadājyaṭaṅkaṇe pibet // Rsk_3.5 //</l>\n</lg>\n\n<lg>\n<l>rajanīṃ meghanādaṃ vā sarpākṣīṃ vā ghṛtānvitām /</l>\n<l>lihedvā madhusarpirbhyāṃ cūrṇitām arjunatvacam // Rsk_3.6 //</l>\n</lg>\n\n<lg>\n<l>na deyaṃ krodhine klībe pittārte rājayakṣmiṇi /</l>\n<l>kṣuttṛṣṇābhramagharmādhvasevine kṣīṇarogiṇe // Rsk_3.7 //</l>\n</lg>\n\n<lg>\n<l>gurviṇībālavṛddheṣu na viṣaṃ rājamandire /</l>\n<l>rasāyanarate dadyādghṛtakṣīrahitāśine // Rsk_3.8 //</l>\n</lg>\n\n<lg>\n<l>&lt;upaviṣa&gt;</l>\n<l>lāṅgalīvajrihemārkahayāriviṣamuṣṭikāḥ /</l>\n<l>etānyupaviṣāṇyāhuḥ yastāni rasakarmaṇi // Rsk_3.9 //</l>\n</lg>\n\n<lg>\n<l>&lt;ahiphena:: myth. origin&gt;</l>\n<l>samudre mathyamāne tu vāsukervadanāddrutaḥ /</l>\n<l>phenaugho vyākulatvācca phūtkārātpatitaḥ kṣitau // Rsk_3.10 //</l>\n</lg>\n\n<lg>\n<l>&lt;ahiphena:: medic. properties&gt;</l>\n<l>tenāhiphenamākhyātaṃ tiktaṃ saṃgrāhi śoṣaṇam /</l>\n<l>mohakṛcchvāsakāsaghnaṃ sevitaṃ tyaktumakṣamam // Rsk_3.11 //</l>\n</lg>\n\n<lg>\n<l>śleṣmahṛdvātakṛd yuktyā yuktaṃ tadamṛtaṃ viṣam /</l>\n<l>vīryastambhakaraṃ nṛṇāṃ strīṇāṃ saukhyapradāyakam // Rsk_3.12 //</l>\n</lg>\n\n<lg>\n<l>&lt;siddhamūlī:: myth. origin&gt;</l>\n<l>purā devaiśca daityaiśca mathito ratnasāgaraḥ /</l>\n<l>tasmādamṛtamutpannaṃ devaiḥ pītaṃ na dānavaiḥ // Rsk_3.13 //</l>\n</lg>\n\n<lg>\n<l>tadā dhanvantarerhastādamṛtaṃ patitaṃ bhuvi /</l>\n<l>tasmin sarvairlehyamāne darbhair jihvā dvidhā kṛtā // Rsk_3.14 //</l>\n</lg>\n\n<p>jihvāsṛgviṣasambhūtā siddhamūlī mahauṣadhī /</p>\n\n<p>&lt;siddhamūlī:: colours&gt;\n<l>sā caturdhā sitā raktā pītā kṛṣṇā prasūnakaiḥ // Rsk_3.15 //</l></p>\n\n<lg>\n<l>&lt;siddhamūlī:: medic. properties&gt;</l>\n<l>āhlādinī buddhirūpā yoge mantre ca siddhidā /</l>\n<l>sarvarogaharī kāmajananī kṣutprabodhanī // Rsk_3.16 //</l>\n</lg>\n\n<lg>\n<l>RSK, 4</l>\n<l>kiyanto'pyatha vakṣyante rasāḥ pratyayakārakāḥ /</l>\n<l>śāstraṃ dṛṣṭvā gurorvaktrāt saṃpradāyādyathāgatāḥ // Rsk_4.1 //</l>\n</lg>\n\n<lg>\n<l>pārado rasakastālastutthaṃ gandhakaṭaṅkaṇam /</l>\n<l>sarvametatsamaṃ śuddhaṃ kāravellyā rasairdinam // Rsk_4.2 //</l>\n</lg>\n\n<lg>\n<l>mardayettena vidadhyācca tāmrapātrodaraṃ ghanam /</l>\n<l>aṅgulārdhārdhamānena tat pacetsikatādvaye // Rsk_4.3 //</l>\n</lg>\n\n<lg>\n<l>yantre yāvatsphuṭantyeva vrīhyastasya pṛṣṭhataḥ /</l>\n<l>tataḥ suśītale grāhyastāmrapātrodarādbudhaiḥ // Rsk_4.4 //</l>\n</lg>\n\n<lg>\n<l>tatsamaṃ maricaṃ dattvā sarvamekatra cūrṇayet /</l>\n<l>dviguñjaṃ parṇakhaṇḍena vātike paittike jvare // Rsk_4.5 //</l>\n</lg>\n\n<lg>\n<l>guñjaikaṃ sasitaṃ dadyāttriguñjaṃ vyoṣayukkaphe /</l>\n<l>saṃnipāte jvare deyo vallaikarmādrakadravaiḥ // Rsk_4.6 //</l>\n</lg>\n\n<lg>\n<l>tridinaiviṣamaṃ tīvramekadvitricaturthakam /</l>\n<l>nāśayecchītabhañjyākhyo raso rudreṇa nirmitaḥ // Rsk_4.7 //</l>\n</lg>\n\n<lg>\n<l>sūtaṃ gandhaṃ śilāṃ tālaṃ saṃmathya nimbujairdravaiḥ /</l>\n<l>liptvā tanvarkapatrāṇi yantre bhasmābhidhe kṣipet // Rsk_4.8 //</l>\n</lg>\n\n<lg>\n<l>yāmāṣṭau jvālayedagniṃ svāṅgaśītaṃ samuddharet /</l>\n<l>viṣoṣaṇaṃ caturthāṃśaṃ dattvā vallamitā guṭī // Rsk_4.9 //</l>\n</lg>\n\n<lg>\n<l>devadālīrasairbaddhā rasaścaitanyabhairavaḥ /</l>\n<l>dattārdrakarasaiḥ sarvasaṃnipātavighātakṛt // Rsk_4.10 //</l>\n</lg>\n\n<lg>\n<l>bhūmau gataṃ visaṃjñaṃ ca śītārtaṃ tandritaṃ naram /</l>\n<l>tatkṣaṇādbodhayeddāhe kuryācchītopacārakān // Rsk_4.11 //</l>\n</lg>\n\n<lg>\n<l>vārāhacchāgamātsyāśvamāyūraṃ pittapañcakam /</l>\n<l>anena bhāvitaścāpi deyaścaitanyabhairavaḥ // Rsk_4.12 //</l>\n</lg>\n\n<lg>\n<l>viṣaṃ rasaṃ kalaikāṃśaṃ kācaliptaśarāvake /</l>\n<l>ruddhvā cullyāṃ mandavahnau pacedyāmadvayaṃ tataḥ // Rsk_4.13 //</l>\n</lg>\n\n<lg>\n<l>svayaṃ śītaṃ ca gṛhṇīyād upariṣṭāccharāvakāt /</l>\n<l>vāyuvarjaṃ kṣipetkūpyāṃ saṃnipāte 'hidaṃṣṭake // Rsk_4.14 //</l>\n</lg>\n\n<lg>\n<l>sūcyagreṇa ca dātavyaḥ kṣaṇāñjāgarti mānavaḥ /</l>\n<l>no cet tālupradeśe ca kṣurakṣuṇṇe pracārayet // Rsk_4.15 //</l>\n</lg>\n\n<lg>\n<l>rasagandhakanepālā vṛddhā dantyambumaditāḥ /</l>\n<l>dvau yāmau jvaranāśāya guñjaikā sitayā saha // Rsk_4.16 //</l>\n</lg>\n\n<lg>\n<l>puraṃ ṭaṅkadrayāṃ kṛṣṇadhūrtabījāṣṭaballakam /</l>\n<l>pālikātritayaṃ deyaṃ cāturthikajvarāpaham // Rsk_4.17 //</l>\n</lg>\n\n<lg>\n<l>jvarāgamanavelāyāṃ śītavāricaturghaṭaiḥ /</l>\n<l>śiro 'bhiṣiñcya dātavyaṃ pathye kṣīraṃ saśarkaram // Rsk_4.18 //</l>\n</lg>\n\n<lg>\n<l>nimnabījaṃ śilājājī dhūmaḥ kṛṣṇā samāṃśakam /</l>\n<l>kāravellyā rasairbhāvyamekaviṃśativārakān // Rsk_4.19 //</l>\n</lg>\n\n<lg>\n<l>yatpārśvato'ñjayennetre jvaraṃ tatpārśvajaṃ jayet /</l>\n<l>ardhanārīnaṭeśāhvo rasaḥ kautukakārakaḥ // Rsk_4.20 //</l>\n</lg>\n\n<lg>\n<l>hiṅgulaṃ maricaṃ gandhaṃ pippalī ṭaṅkaṇaṃ viṣam /</l>\n<l>kanakasya tu bījāni samāṃśaṃ vijayārasaiḥ // Rsk_4.21 //</l>\n</lg>\n\n<lg>\n<l>mardayedyāmamātraṃ tu caṇamātrā vaṭī kṛtā /</l>\n<l>jvarātisāraṃ grahaṇīṃ nāśayeddhemasundaraḥ // Rsk_4.22 //</l>\n</lg>\n\n<lg>\n<l>śuddhasūtaṃ palaṃ cārkakṣīrairmardya punaḥ punaḥ /</l>\n<l>dvipalaṃ śuddhagandhasya mahākambupalāṣṭakam // Rsk_4.23 //</l>\n</lg>\n\n<lg>\n<l>ubhe vahnirasairbhāvye peṣye śoṣye dinatrayam /</l>\n<l>melayetpūrvasūtena tadardhaṃ ṭaṅkaṇaṃ kṣipet // Rsk_4.24 //</l>\n</lg>\n\n<lg>\n<l>arkakṣīraiḥ punaḥ sarvaṃ yāmaikaṃ mardayeddṛḍham /</l>\n<l>tacchuṣkaṃ cūrṇalipte'tha bhāṇḍe ruddhvā puṭe pacet // Rsk_4.25 //</l>\n</lg>\n\n<lg>\n<l>caturguñjāmitaṃ khādenmaricājyena saṃyutam /</l>\n<l>deyaṃ dadhyodanaṃ pathyaṃ vijayā saguḍā niśi // Rsk_4.26 //</l>\n</lg>\n\n<lg>\n<l>grahaṇīdoṣanāśārthaṃ nāstyanena samaṃ bhuvi /</l>\n<l>grahajīr nāśayetsarvā arkalokeśvaro rasaḥ // Rsk_4.27 //</l>\n</lg>\n\n<lg>\n<l>kaṭutrikarasairbhāvyaṃ tālamekaṃ catuḥśilā /</l>\n<l>dinaṃ vāsārasaiḥ piṣṭvā vālukāyantrapācitam // Rsk_4.28 //</l>\n</lg>\n\n<lg>\n<l>dviyāmānte samuddhṛtya tattulyaṃ ca kaṭutrayam /</l>\n<l>nirguṇḍīmūlacūrṇaṃ ca vāsārasasamanvitā // Rsk_4.29 //</l>\n</lg>\n\n<lg>\n<l>śilātāleśvarasyāsya guñjaikā śvāsakāsajit /</l>\n<l>sūtaṃ hemābhrajaṃ bhasma śilāgandhakatālakam // Rsk_4.30 //</l>\n</lg>\n\n<lg>\n<l>tryekaikabhūbhavaikākhyān kṛtvaivaṃ kramaśo 'śakān /</l>\n<l>varāṭīḥ pūrayettena chāgīkṣīreṇa ṭaṅkaṇam // Rsk_4.31 //</l>\n</lg>\n\n<lg>\n<l>piṣṭvā tena mukhaṃ ruddhvā śarāve bhūpuṭe pacet /</l>\n<l>svāṅgaśītaṃ samuddhṛtya kuryāttaṃ vastragālitam // Rsk_4.32 //</l>\n</lg>\n\n<lg>\n<l>raso rājamṛgāṅko'yaṃ caturguñcaḥ kṣayāpahaḥ /</l>\n<l>suvarṇaṃ bhasmasūtaṃ ca vallārdhaṃ madhunā lihet // Rsk_4.33 //</l>\n</lg>\n\n<lg>\n<l>pathyabhugbrahmacaryeṇa mṛgāṅko vā kṣayāpahaḥ /</l>\n<l>śilājatu madhuvyoṣataptyaloharajāṃsi yaḥ // Rsk_4.34 //</l>\n</lg>\n\n<lg>\n<l>kṣīrabhugleḍhi tasyāśu kṣayakṣayakaro rasaḥ /</l>\n<l>śulvaśyāmāsnuhīdantīpathyānepālakān kramāt // Rsk_4.35 //</l>\n</lg>\n\n<lg>\n<l>bhūdyavekaikāgniyugmāṃśca gṛhītvoṣṇāmbunā pibet /</l>\n<l>aṣṭodarāṇi hantyeṣa viśeṣeṇa jalodaram // Rsk_4.36 //</l>\n</lg>\n\n<lg>\n<l>ādhmānagulmaśūlaghna udaradhvāntabhāskaraḥ /</l>\n<l>dugdhaṃ śaṅkhavarāṭaṃ ca tulyārkaṃ navanītayuk // Rsk_4.37 //</l>\n</lg>\n\n<lg>\n<l>ṭaṅkārdhaṃ bhakṣayetsarvaśūlaghnaḥ śaṅkhabhāskaraḥ /</l>\n<l>śuddhaṃ sūtaṃ tathā gandhaṃ kramādekadvibhāgakam // Rsk_4.38 //</l>\n</lg>\n\n<lg>\n<l>tulyārkaṃ bhāvayedārdrarasaiścāpi trisaptadhā /</l>\n<l>golaṃ kṛtvāndhamūṣāyāṃ ruddhvā gajapuṭe pacet // Rsk_4.39 //</l>\n</lg>\n\n<lg>\n<l>ghṛtaṃ śuṇṭhyā ca guñjaikaṃ śītodaṃ sasitaṃ hyanu /</l>\n<l>tridoṣaṃ nāśayecchīghraṃ kriyāṃ śītāṃ prayojayet // Rsk_4.40 //</l>\n</lg>\n\n<lg>\n<l>sthūlaṃ kṛśaṃ kṛśaṃ sthūlaṃ karotyagnipradīpanam /</l>\n<l>tridoṣātpatitaṃ raktaṃ vraṇanāḍyabhighātajam // Rsk_4.41 //</l>\n</lg>\n\n<lg>\n<l>yakṛtplīhotthitaṃ yacca yacca kuṣṭhakaraṃ tvasṛk /</l>\n<l>śodhayedduṣṭaraktaṃ ca raso raktārisaṃjñakaḥ // Rsk_4.42 //</l>\n</lg>\n\n<lg>\n<l>sūtatārārkakaṃ bolaṃ mardyamarkapayastryaham /</l>\n<l>vallaikaṃ madhunā lehyaṃ sthaulyamāśu vyapohati // Rsk_4.43 //</l>\n</lg>\n\n<lg>\n<l>dvipalaṃ kṣaudraśītodamanupānaṃ pibettataḥ /</l>\n<l>vaḍavāgnirase pathyaṃ dadhyādi śleṣmalaṃ tyajet // Rsk_4.44 //</l>\n</lg>\n\n<lg>\n<l>sūtārkau gandhakaṃ mardyaṃ dinaṃ nirguṇḍikādravaiḥ /</l>\n<l>yāmaikaṃ vālukāyantre paktvā deyo dviguñjakaḥ // Rsk_4.45 //</l>\n</lg>\n\n<lg>\n<l>bījapūrajaṭākvāthaṃ sasitaṃ pāyayedanu /</l>\n<l>rasastrivikramo mūtrakṛcchrodhāśmarīpraṇut // Rsk_4.46 //</l>\n</lg>\n\n<lg>\n<l>nistuṣīkṛtya vākucyā bījānāṃ palaviṃśatim /</l>\n<l>gojalasthāṃ trisaptāhaṃ lohaṃ pathyāpaladvayam // Rsk_4.47 //</l>\n</lg>\n\n<lg>\n<l>gṛhītvā gojalācchoṣye sūryatāpe 'tiniṣṭhure /</l>\n<l>kākodumbarikādroṇatvacāṃ kvāthe trisaptakam // Rsk_4.48 //</l>\n</lg>\n\n<lg>\n<l>bhāvayettasya cūrṇasya gandhasūtaṃ samaṃ kṛtam /</l>\n<l>amlena kajjalīṃ kṛtvā sarvamekatra kārayet // Rsk_4.49 //</l>\n</lg>\n\n<lg>\n<l>śigrumūlarasenāpi nāgavallīdalena ca /</l>\n<l>bhāvanāṃ tridinaṃ dattvā karṣārdhāṃśāṃ guṭīṃ kuru // Rsk_4.50 //</l>\n</lg>\n\n<lg>\n<l>ekaikāṃ bhakṣayetprātaḥ śvetakuṣṭhopaśāntaye /</l>\n<l>citrakāṅghritvacaścūrṇaṃ rātrau godugdhake varam // Rsk_4.51 //</l>\n</lg>\n\n<lg>\n<l>kṣipedadhi viloḍyātha grāhayettakramuttamam /</l>\n<l>tattakrakuḍavaṃ caikaṃ madhye'ṣṭavallagandhakam // Rsk_4.52 //</l>\n</lg>\n\n<lg>\n<l>prakṣipya guṭikāṃ paścāt prapibeddvitrisaṃkhyakām /</l>\n<l>navanītena cābhyaṅgaḥ kāryaḥ stheyamathātape // Rsk_4.53 //</l>\n</lg>\n\n<lg>\n<l>sarvaśvitre prajāyante sphoṭakāścāgnidagdhavat /</l>\n<l>prathame saptake pāko jāyetātha dvitīyake // Rsk_4.54 //</l>\n</lg>\n\n<lg>\n<l>rohaṇaṃ ca tṛtīye hi prāpnuvanti na saṃśayaḥ /</l>\n<l>nimbukasya rasopetaṃ kuṅkumālepanaṃ hitam // Rsk_4.55 //</l>\n</lg>\n\n<lg>\n<l>satakrā guṭikā vāpi rasasyālepane hitā /</l>\n<l>śvitrāṇāṃ rohaṇaṃ ramyaṃ varṇadaṃ jāyate bhṛśam // Rsk_4.56 //</l>\n</lg>\n\n<lg>\n<l>trivelaṃ takrabhaktaṃ ca pūrve deyaṃ ca saptake /</l>\n<l>makuṣṭhām api rūkṣāśca deyā jāte dvisaptake // Rsk_4.57 //</l>\n</lg>\n\n<lg>\n<l>tṛtīye saptake deyā makuṣṭhāstriphalāghṛtam /</l>\n<l>ghṛtamalpaṃ pradātavyaṃ śvitrakuṣṭhī varo bhavet // Rsk_4.58 //</l>\n</lg>\n\n<lg>\n<l>campakābhaṃ varaṃ dehaṃ kāntiyuktaṃ ca nīrujam /</l>\n<l>prāpnuyācchrīyutaḥ samyaṅmanujo bhūmimaṇḍale // Rsk_4.59 //</l>\n</lg>\n\n<lg>\n<l>rasarājaprabhāveṇa satyaṃ satyaṃ ca nānyathā /</l>\n<l>śuddhaṃ sūtaṃ mṛtaṃ lohaṃ tāpyagandhakātālakam /</l>\n<l>pathyāgnimanthanirguṇḍītryūṣaṇaṃ ṭaṅkaṇaṃ viṣam // Rsk_4.60 //</l>\n</lg>\n\n<lg>\n<l>tulyāṃśaṃ mardayetkhalve dinaṃ nirguṇḍikādravaiḥ /</l>\n<l>muṇḍīdravairdinaikaṃ tu guñjaikaṃ vaṭakīkṛtam // Rsk_4.61 //</l>\n</lg>\n\n<lg>\n<l>bhakṣayedvātarogārto rasaṃ svacchandabhairavam /</l>\n<l>laghurāsnāhvayaṃ kvāthaṃ sapuraṃ hyanupānakam // Rsk_4.62 //</l>\n</lg>\n\n<lg>\n<l>śuddhaṃ sūtaṃ vacākvāthaistridinaṃ mardayettataḥ /</l>\n<l>śaṅkhapuṣpīrasaistadvadgandhakaṃ marditaṃ kṣipet // Rsk_4.63 //</l>\n</lg>\n\n<lg>\n<l>gomūtramarditaṃ golaṃ mūṣāyāṃ tu nirodhayet /</l>\n<l>saptadhālepya mṛdvastraiḥ puṭitaṃ svāṅgaśītalam // Rsk_4.64 //</l>\n</lg>\n\n<lg>\n<l>cūrṇīkṛtaṃ caturvallāṃ samasarṣapacūrṇakam /</l>\n<l>jīrṇadhṛtānupānaṃ ca nasye snehaṃ tu sārṣapam // Rsk_4.65 //</l>\n</lg>\n\n<lg>\n<l>kārayettena cābhyaṅgaṃ dinānāmekaviṃśatim /</l>\n<l>unmādāpasmṛtī hanti hyunmādagajakeśarī // Rsk_4.66 //</l>\n</lg>\n\n<lg>\n<l>sūtaṃ gandham ayas tāmram ekadvyardhārdhakaṃ palam /</l>\n<l>drāvayellohaje pātre kṣipederaṇḍapattrake // Rsk_4.67 //</l>\n</lg>\n\n<lg>\n<l>cūrṇitaṃ vastrapūtaṃ ca lohapātre punaḥ pacet /</l>\n<l>jāmbīraṃ baijapūraṃ vā rasaṃ pātramitaṃ kṣipet // Rsk_4.68 //</l>\n</lg>\n\n<lg>\n<l>saṃcūrṇya pañcakolotthaiḥ kaṣāyaiścāmlavetasaiḥ /</l>\n<l>bhāvanā khalu dātavyāḥ pañcāśatpramitāstataḥ // Rsk_4.69 //</l>\n</lg>\n\n<lg>\n<l>bhṛṣṭaṭaṅkaṇacūrṇaṃ tu dadyātsarvasamānakam /</l>\n<l>ṭaṅkaṇārdhaṃ viḍaṃ dadyādviḍatulyaṃ marīcakam // Rsk_4.70 //</l>\n</lg>\n\n<lg>\n<l>saptadhā bhāvayetyaścāccaṇakakṣāravāriṇā /</l>\n<l>eva siddharasādvalladvitayaṃ vā catuṣṭayam // Rsk_4.71 //</l>\n</lg>\n\n<lg>\n<l>saindhavaṃ māṣamekaṃ tu jīrakaṃ ca dvimāṣakam /</l>\n<l>takreṇa yojitaṃ caitadanupānaṃ pibetsudhīḥ // Rsk_4.72 //</l>\n</lg>\n\n<lg>\n<l>bhojayetkaṇṭhaparyantaṃ gurumāmiṣabhojanam /</l>\n<l>kṣipraṃ tajjīryate bhuktaṃ punaḥ kāṅkṣati bhojanam // Rsk_4.73 //</l>\n</lg>\n\n<lg>\n<l>ghaṭaśravendrabhīmaiśca kumbhayonicaturmukhaiḥ /</l>\n<l>śanaiścareṇa rudreṇa brahmaṇā sevito'gnaye // Rsk_4.74 //</l>\n</lg>\n\n<lg>\n<l>asya saṃsevanādete sarve jātā mahāśanāḥ /</l>\n<l>ataḥ saṃsevyate bhūpairmahadagnivivṛddhaye // Rsk_4.75 //</l>\n</lg>\n\n<lg>\n<l>kuryāddīpanam adbhutaṃ pacanaṃ duṣṭāmayocchedanaṃ tundasthaulyanibarhaṇaṃ garaharaḥ śūlārtimūlāpahaḥ /</l>\n<l>gulmaplīhavināśano bahurujāṃ vidhvaṃsanaḥ sraṃsano vātagranthimahodarāpaharaṇaḥ kravyādanāmā rasaḥ // Rsk_4.76 //</l>\n</lg>\n\n<lg>\n<l>sihaṇakṣoṇipālāya bhūribhojyapriyāya ca /</l>\n<l>dattavān bhairavānando bhūpo grāmāṣṭakaṃ dadau // Rsk_4.77 //</l>\n</lg>\n\n<lg>\n<l>sūtaṃ bhujaṃgamamṛtaṃ lavaṇaṃ haridrā vyoṣaṃ dhanaṃjayajaṭāvanibhūtadhātrī /</l>\n<l>kvaṣṭādaśadvayanidhitrayavedasaṃkhyāḥ śobhāñjanārdrakakarīrakabījapūraiḥ // Rsk_4.78 //</l>\n</lg>\n\n<lg>\n<l>nimbūphaṇīśvaralatā supalāśatoyairbhāvyaṃ viśoṣya kharale prapidhāya cūrṇam /</l>\n<l>vastrasrutaṃ sakalavātagaṇānnihanti vahnerapāṭavamarocakaśūlavāntīḥ // Rsk_4.79 //</l>\n</lg>\n\n<lg>\n<l>sūtaṃ gandhaṃ viṣaṃ śaṅkhaṃ kapardaṃ ṭaṅkaṇoṣaṇe /</l>\n<l>candraikāgnigajatridvivasubhāgair mitaṃ kramāt // Rsk_4.80 //</l>\n</lg>\n\n<lg>\n<l>jambīrakena saṃmardyaṃ bhavedagnikumārakaḥ /</l>\n<l>vāte mandānale'jīrṇe jvaraśleṣmaviṣūcike // Rsk_4.81 //</l>\n</lg>\n\n<lg>\n<l>guñjāmātraṃ pradātavyo viṇmūtraśiraso grahe /</l>\n<l>kāse śvāse kṣaye śūle sarvaroge tu yojayet // Rsk_4.82 //</l>\n</lg>\n\n<lg>\n<l>nṛsāraṃ sphaṭikā sauraṃ trayamekatra cūrṇayet /</l>\n<l>tatkṣipenmṛnmaye kūpe śubhe hastamite dṛḍhe // Rsk_4.83 //</l>\n</lg>\n\n<lg>\n<l>sarandhrodarakācotthe kūpe tatsaṃniyojayet /</l>\n<l>saptadhā veṣṭayetpaścāttatsaṃdhiṃ vastramṛtsnayā // Rsk_4.84 //</l>\n</lg>\n\n<lg>\n<l>kharpare vālukāpūrṇe tiryagauṣadhakūpakam /</l>\n<l>ardhaṃ yantre nidhāyātra śrīguroḥ saṃpradāyataḥ // Rsk_4.85 //</l>\n</lg>\n\n<lg>\n<l>adhomukhaṃ dvitīyaṃ tu sthāpyaṃ culleḥ parāṅmukhe /</l>\n<l>adhaḥ prajvālayedagniṃ haṭhādyāvadrasaḥ sravet // Rsk_4.86 //</l>\n</lg>\n\n<lg>\n<l>dhārayetkācaje pātre śaṅkhadrāvarasaṃ tataḥ /</l>\n<l>śāṇaikaṃ sevayetpaścāddantasparśavivarjitam // Rsk_4.87 //</l>\n</lg>\n\n<lg>\n<l>gulmodarayakṛtplīhavidradhigranthiśūlanut /</l>\n<l>balapuṣṭiprado hyeṣa bhuktaṃ jārayate kṣaṇāt // Rsk_4.88 //</l>\n</lg>\n\n<lg>\n<l>vilokyatāmaho lokā rasamāhātmyamadbhutam /</l>\n<l>kapardakāmbulohāni yasmin kṣipte galanti hi // Rsk_4.89 //</l>\n</lg>\n\n<lg>\n<l>pāradaṃ tattṛtīyāṃśaṃ gandhaṃ dattvā tu mardayet /</l>\n<l>daśāṃśanavasāreṇa yutaṃ conmattavāriṇā // Rsk_4.90 //</l>\n</lg>\n\n<lg>\n<l>khalve saṃmardya tatsarvaṃ kācakūpyāṃ niveśayet /</l>\n<l>gurūktasampradāyena vālukāyantramadhyagam // Rsk_4.91 //</l>\n</lg>\n\n<lg>\n<l>pacet ṣoḍaśayāmāṃśca mandamadhyahaṭhāgninā /</l>\n<l>pakvaḥ suśītalo grāhyo haragaurīraso bhavet // Rsk_4.92 //</l>\n</lg>\n\n<lg>\n<l>sūtaṃ gandhaṃ samaṃ kṛtvā sarpākṣīrasamarditam /</l>\n<l>pūrvavatpācitaṃ tvanye haragaurīrasaṃ viduḥ // Rsk_4.93 //</l>\n</lg>\n\n<lg>\n<l>pāradāddviguṇaṃ gandhaṃ dattvā kārpāsikādravaiḥ /</l>\n<l>pūrvavatpācito hyeṣa kāmadevarasaḥ smṛtaḥ // Rsk_4.94 //</l>\n</lg>\n\n<lg>\n<l>samāṃśaṃ kṣipyate svarṇaṃ rūpyaṃ tāmraṃ ca mardayet /</l>\n<l>musalyā cākhuparṇyā ca mātuluṅgarasaistryaham // Rsk_4.95 //</l>\n</lg>\n\n<lg>\n<l>mocaciñcātmaguptābhistadā mṛtyuñjayo rasaḥ /</l>\n<l>trayāṇāṃ sevanaṃ pathyamucyate kramaśo guṇāḥ /</l>\n<l>ekamāsaṃ sitājyābhyāṃ sadā sevyo narottamaiḥ // Rsk_4.96 //</l>\n</lg>\n\n<lg>\n<l>evaṃ niṣevya sūtendraṃ bhuñjīta madhuraṃ sadā /</l>\n<l>śālyannaṃ gopayaḥ khaṇḍaṃ sitāṃ jāṅgalamāmiṣam // Rsk_4.97 //</l>\n</lg>\n\n<lg>\n<l>godhūmajān vikārāṃśca māṣānnaṃ kadalīphalam /</l>\n<l>panasaṃ cātha kharjūraṃ drākṣāṃ ca nālikerakam // Rsk_4.98 //</l>\n</lg>\n\n<lg>\n<l>seveta sarvaṃ tatprājño vṛṣyaṃ yatkiṃciducyate /</l>\n<l>valīṃ saṃvatsarāddhanti palitaṃ ca dvihāyanāt // Rsk_4.99 //</l>\n</lg>\n\n<lg>\n<l>sevayā vajradeho'sya drāvadvayenitāśatam /</l>\n<l>na retaḥsaṃkṣayastasya ṣaṇḍho'pi puruṣāyate // Rsk_4.100 //</l>\n</lg>\n\n<lg>\n<l>ūrdhvaliṅgaḥ sadā tiṣṭhellalanāmakṣayaṃ vrajet /</l>\n<l>taptahāṭakavarṇābhaḥ śrīdhīmedhāvibhūṣitaḥ // Rsk_4.101 //</l>\n</lg>\n\n<lg>\n<l>hayavego mayūrākṣo vārāhaśrutireva ca /</l>\n<l>aparaḥ kāmadevo'pi māninīmānamardanaḥ // Rsk_4.102 //</l>\n</lg>\n\n<lg>\n<l>rājayakṣmādirogāṃśca mehān jīrṇajvarānapi /</l>\n<l>grahaṇīṃ hantyatīsāraṃ gotakrādbahumūtratām // Rsk_4.103 //</l>\n</lg>\n\n<lg>\n<l>sarvarogaharo hyeṣa nijauṣadhānupānataḥ /</l>\n<l>haragaurīkāmadevaraso mṛtyuñjayābhidhaḥ // Rsk_4.104 //</l>\n</lg>\n\n<lg>\n<l>kimatra bahunoktena jarāmṛtyuharāstrayaḥ /</l>\n<l>kajjalīṃ sūtagandhābhyāṃ tulyamunmattabījakam /</l>\n<l>tattailamarditaṃ sevya dvivallāṃ sasitāpayaḥ // Rsk_4.105 //</l>\n</lg>\n\n<lg>\n<l>mehaughaṃ nāśayedvīryaṃ stambhayeddrāvayet striyam /</l>\n<l>rasaḥ kāmaprado nḥṇāṃ māninīmānamardanaḥ // Rsk_4.106 //</l>\n</lg>\n\n<lg>\n<l>hemabījaviṣavaṅgasūtakaṃ haṃsapādakaraṃ ca jāraṇam /</l>\n<l>śuddhasūtastryahaṃ svedyo mandāgnau dadhni mahiṣe /</l>\n<l>truṭite truṭite dadyāddadhi turye'hni coddharet // Rsk_4.107 //</l>\n</lg>\n\n<lg>\n<l>tasmin svarṇaṃ kṣipetprājñaś catuḥṣaṣṭhitamāṃbhakam /</l>\n<l>mardayennimbunīreṇa yāvadaikyaṃ hi jāyate // Rsk_4.108 //</l>\n</lg>\n\n<lg>\n<l>punaḥ saṃsvedya taṃ sūtaṃ vaṭaśuṅgāhivallijaiḥ /</l>\n<l>kākamācyā ca jīvantyā rasaiḥ syādyāmayugmakāt // Rsk_4.109 //</l>\n</lg>\n\n<lg>\n<l>dinaṃ śītāmbukumbhasthaṃ dinaikaṃ dadhni mahiṣe /</l>\n<l>evaṃ siddharasādvallaṃ pratyahaṃ brahmacaryadhṛk // Rsk_4.110 //</l>\n</lg>\n\n<lg>\n<l>māsaikaṃ sevate bhartā sitādugdhaudanapriyaḥ /</l>\n<l>triphalānimbakārpāsīrasairnārī kramātpṛthak // Rsk_4.111 //</l>\n</lg>\n\n<lg>\n<l>dināni saptasaṃkhyāni pītvā ṛtusamāgame /</l>\n<l>rasaṃ vallaṃ tryahaṃ caikaṃ kārpāsyambusitāyutam // Rsk_4.112 //</l>\n</lg>\n\n<lg>\n<l>ṭaṅkaṇaṃ sphaṭikā sūtaṃ pakvāmlikarasānvitam /</l>\n<l>tridinaṃ madhunā yonerlepaṃ śuddhikaraṃ param // Rsk_4.113 //</l>\n</lg>\n\n<lg>\n<l>mahiṣyā dadhimadhyasthaṃ divā sūtaṃ trimāṣakam /</l>\n<l>strīsevāsamaye rātrau bhakṣayeddadhisaṃyutam // Rsk_4.114 //</l>\n</lg>\n\n<lg>\n<l>saṃbhogānte tathā stheyaṃ yāmārdhaṃ saṃpuṭena ca /</l>\n<l>sarvalakṣaṇasampannaṃ sūtaṃ janayate varam // Rsk_4.115 //</l>\n</lg>\n\n<lg>\n<l>tāpādike samutpanne deyaṃ drākṣāsitādikam /</l>\n<l>kāryaḥ śītopacāraśca yuvatyā bhiṣajā sadā // Rsk_4.116 //</l>\n</lg>\n\n<lg>\n<l>āyurvṛddhiṃ balaṃ kāntiṃ naṣṭavīryavivardhanam /</l>\n<l>kuryādrogaharaḥ putraprado rudravinirmitaḥ // Rsk_4.117 //</l>\n</lg>\n\n<lg>\n<l>rasaṃ nāgāñjanaṃ candram ekaikadvyardhabhāgakam /</l>\n<l>sūkṣmacūrṇīkṛtaṃ netrasyāñjanād divyadṛṣṭikṛt // Rsk_4.118 //</l>\n</lg>\n\n<lg>\n<l>sūtaṃ gandhaṃ samaṃ śuddhaṃ saptadhā bhāvayet kramāt /</l>\n<l>snuhyarkadugdhaiḥ śrīkhaṇḍadvayapathyobhayārasaiḥ // Rsk_4.119 //</l>\n</lg>\n\n<lg>\n<l>samaṃ nepālajaṃ cūrṇaṃ deyamekatra mardayet /</l>\n<l>uṣṇāmbunā vallayugmaṃ deyamaṣṭaguṇe guḍe // Rsk_4.120 //</l>\n</lg>\n\n<lg>\n<l>malāḥ pūrvaṃ jalaṃ paścāttataścāmaḥ śanaiḥ śanaiḥ /</l>\n<l>udarācca vināntrāṇi sarvaṃ niryāti kilbiṣam // Rsk_4.121 //</l>\n</lg>\n\n<lg>\n<l>jāte vireke saṃśuddhe pathyaṃ dadhyodanaṃ hitam /</l>\n<l>jayejjvarādikān rogān rasaḥ sāraṇasundaraḥ // Rsk_4.122 //</l>\n</lg>\n\n<lg>\n<l>rāḍhārkau madhukaṃ caikasārdhadvipañcabhāgakam /</l>\n<l>ṭaṅkaiko'mbuyuto datto raso'yaṃ vāmakaḥ smṛtaḥ // Rsk_4.123 //</l>\n</lg>\n\n<lg>\n<l>rasaṃ gandhaṃ samaṃ vyoṣaṃ mardyamunmattakair dinam /</l>\n<l>unmattākhyo raso nāma nasyaṃ syātsannipātajit // Rsk_4.124 //</l>\n</lg>\n\n<lg>\n<l>tāmrapatraṃ gandhaliptaṃ vahnau taptaṃ tu tāḍitam /</l>\n<l>taccūrṇaṃ takrasaṃyuktaṃ vallārdhaṃ vāmayedbhṛśam // Rsk_4.125 //</l>\n</lg>\n\n<lg>\n<l>sphaṭikā tutthanepālaṃ maricaṃ nimbabījakam /</l>\n<l>putrajīvakamajjā ca nimbukenārkabhājane // Rsk_4.126 //</l>\n</lg>\n\n<lg>\n<l>bhāvanā sapta dātavyā guṭī guñjāmitāñjanāt /</l>\n<l>sannipātamapasmāraṃ viṣaṃ sarpasya nāśayet // Rsk_4.127 //</l>\n</lg>\n\n<lg>\n<l>ākallakaṃ viṣaṃ kṛṣṇaṃ hemadruphalabhasmakam /</l>\n<l>uddhūlanaṃ svedaharamekadvitryaṣṭabhāgakaiḥ // Rsk_4.128 //</l>\n</lg>\n\n<lg>\n<l>RSK, 5</l>\n<l>viṣaṃ vyoṣaṃ haridrābdaṃ nimbapatraṃ viḍaṅgakam /</l>\n<l>guṭī chāgāmbunā baddhā syājjayā yogavāhikā // Rsk_5.1 //</l>\n</lg>\n\n<lg>\n<l>sūtārkayorviṣaṃ gandhaṃ viṅgaṃgāgnyabdakesaram /</l>\n<l>reṇukā granthikaṃ bolaṃ sarveṣāṃ dviguṇaṃ guḍam // Rsk_5.2 //</l>\n</lg>\n\n<lg>\n<l>kolapramāṇāṃ guṭikāṃ bhakṣayetprātareva hi /</l>\n<l>kāse śvāse kṣaye gulme pramehe viṣamajvare // Rsk_5.3 //</l>\n</lg>\n\n<lg>\n<l>śoke pāṇḍvāmaye kuṣṭhe grahaṇyarśobhagandare /</l>\n<l>vijayāguṭikā hyeṣā rudraproktādhikā guṇaiḥ // Rsk_5.4 //</l>\n</lg>\n\n<lg>\n<l>aṅkolāgnī ca gandhoṣaṇarasaviṣakaṃ pittabhājaṃ kramāttatsāmudraṃ cārkadugdhaistribhiratha puṭitaṃ nimbutoyairvimardya /</l>\n<l>kṛtvā guñjāsamānām iṣuśararasadigvahnibāṇeṣudigbhir dadyācchleṣmānilārśo jvaraṃ jaṭharaṃ kaphetāṃ vaṭīṃ śaṅkarākhyām // Rsk_5.5 //</l>\n</lg>\n\n<lg>\n<l>ciñcākṣārapalaṃ paṭuvrajapalaṃ nimbūrasaiḥ kalkitaṃ tasmiñchaṅkhapalaṃ prataptamasakṛnnirvāpya śīrṇāvadhim /</l>\n<l>hiṅguvyoṣapalaṃ rasāmṛtabalīnnikṣipya niṣkāṃśakān baddhā śaṅkhavaṭī kṣayagrahaṇikāgulmāṃśca śūlaṃ jayet // Rsk_5.6 //</l>\n</lg>\n\n<lg>\n<l>rasaṃ kṛṣṇābhayā tvakṣaṃ vāsā bhārgī kramottaram /</l>\n<l>tatsamaṃ khādiraṃ sāraṃ babbūlakvāthabhāvitam // Rsk_5.7 //</l>\n</lg>\n\n<lg>\n<l>ekaviṃśativārāṃśca madhunākṣamitā vaṭī /</l>\n<l>kāsaṃ śvāsaṃ kṣayaṃ hikkāṃ hantyeṣā kāsakartarī // Rsk_5.8 //</l>\n</lg>\n\n<lg>\n<l>vyoṣagranthi vacāgni hiṃgu jaraṇadvandvaṃ viṣaṃ nimbukaṃ drāvair ārdrakair aservimṛṣitaṃ tulyau marīcopamā /</l>\n<l>vartiḥ sā vinihanti śūlamakhilaṃ sarvāṅgajaṃ mārutam vahniṃ cāśu karoti vāḍavasamaṃ sūryaprabhāvābhidhā // Rsk_5.9 //</l>\n</lg>\n\n<lg>\n<l>elā sakarpūrasitā sadhātrī jātīphalaṃ śālmaligokṣurau ca /</l>\n<l>sūtendravaṅgāyasabhasma sarvam etatsamānaṃ paribhāvayecca // Rsk_5.10 //</l>\n</lg>\n\n<lg>\n<l>guḍūcikā śālmalikā kaṣāyair niṣkārdhamānā madhunā tataśca /</l>\n<l>baddhā guṭī candrakaleti saṃjñā meheṣu sarveṣu niyojanīyā // Rsk_5.11 //</l>\n</lg>\n\n<lg>\n<l>hiṅgulaṃ ca caturjātaṃ lavaṅgauṣadhacandanam /</l>\n<l>jātijaṃ kesaraṃ kṛṣṇā tvākallamahiphenakam // Rsk_5.12 //</l>\n</lg>\n\n<lg>\n<l>kastūrīndusamaṃ sarvaṃ tatsame vijayāsite /</l>\n<l>kṣaudraiḥ kolamitā kāryā guṭī bhogapurandarī // Rsk_5.13 //</l>\n</lg>\n\n<lg>\n<l>śukrastambhakarī hyeṣā balamāṃsavivardhinī /</l>\n<l>naraścaṭakavad gacchecchatavāraṃ sthirendriyaḥ // Rsk_5.14 //</l>\n</lg>\n\n<lg>\n<l>vaṅgaṃ kāsīsakaṃ kṛṣṇā guñjātulyārdrakāmbunā /</l>\n<l>kaphavātāmayaṃ hanti guṭī nāgārjunābhidhā // Rsk_5.15 //</l>\n</lg>\n\n<lg>\n<l>triphalā viḍaṅgasomābhallātakavahniviśvānām /</l>\n<l>aṣṭau śuklavacāyā bhāgāḥ syuḥ sadviṣasyaikaḥ /</l>\n<l>etatsarvaṃ gojalapiṣṭaṃ vaṭikāstu caṇakābhāḥ /</l>\n<l>chāyāśuṣkā deyā tridvyekacatuḥkramād vijñaiḥ // Rsk_5.16 //</l>\n</lg>\n\n<lg>\n<l>sārpavisūcigadārte duṣṭājīrṇahate tridoṣe'pi /</l>\n<l>sadyo jīvati puruṣo mṛto'pi guṭikāprabhāveṇa // Rsk_5.17 //</l>\n</lg>\n\n<lg>\n<l>mūlena patreṇa phalena vāpi vyoṣānvitā yā kitavodbhavena /</l>\n<l>baddhā guṭī sā sahasaiva hanti sonmādadoṣatrayaduṣṭavātān // Rsk_5.18 //</l>\n</lg>\n\n<lg>\n<l>kaṭphalāmbugilaṃ kṛṣṇāṃ hiṅgulaṃ bolaṭaṅkaṇam /</l>\n<l>guḍena guṭikā śāṇamitā sā navame'hni // Rsk_5.19 //</l>\n</lg>\n\n<lg>\n<l>uṣṇodakena dātavyā sadyo 'larkaviṣāpahā /</l>\n<l>garabhṛṅgoṣaṇaṃ cūrṇaṃ sājyaṃ vā tadviṣāpaham // Rsk_5.20 //</l>\n</lg>\n\n<lg>\n<l>rasarājaśulvagandhakasuratiktaiḥ pītabhṛṅgamaricaiśca /</l>\n<l>brāhmīdvitayarasāḍhyā guṭikāḥ kāryāścaṇakābhāḥ // Rsk_5.21 //</l>\n</lg>\n\n<lg>\n<l>ekā deyā prathamaṃ tridoṣavikalasya mūrchitasyāpi /</l>\n<l>anyā muhūrtaparataḥ praharād anyāparā naiva // Rsk_5.22 //</l>\n</lg>\n\n<lg>\n<l>jīvati mṛto'pi puruṣas tridoṣajānvitatandrikāyuktaḥ /</l>\n<l>śrīnāgārjunagaditā guṭikā mṛtasaṃjīvanīkhyātā // Rsk_5.23 //</l>\n</lg>\n\n<lg>\n<l>elavālukābhayābolamindrā guggulusaṃyutā /</l>\n<l>snuhīkṣīreṇa guṭikā śothinī jvaranāśinī // Rsk_5.24 //</l>\n</lg>\n\n<lg>\n<l>varā vyoṣaṃ varaṃ tutthaṃ yaṣṭī vellārkavārijam /</l>\n<l>rodhraṃ rasāñjanaṃ cūrṇaṃ vartiḥ kāryā nabho'mbunā // Rsk_5.25 //</l>\n</lg>\n\n<lg>\n<l>sadyo'kṣikopaṃ stanyena timiraṃ rodhratoyataḥ /</l>\n<l>kiṃśukasya rasāddhanti billaṃ puṣpaṃ ca raktatām // Rsk_5.26 //</l>\n</lg>\n\n<lg>\n<l>paṭalaṃ vastamūtreṇa stambhe pāṭalipatane /</l>\n<l>nāgārjunena likhitā sarvanetrāmayāpahā // Rsk_5.27 //</l>\n</lg>\n\n<lg>\n<l>vyoṣaṃ varā varaṃ hiṅgu tiktogrā naktamālakaḥ /</l>\n<l>gaurī kaṭu tvajāmūtraiś chāyāśuṣkā guṭīkṛtā // Rsk_5.28 //</l>\n</lg>\n\n<lg>\n<l>apasmārasmṛtibhraṃśamunmādaṃ śiraso rujam /</l>\n<l>naktāndhyaṃ timiraṃ hanti doṣaṃ bhūtādikaṃ bhramam // Rsk_5.29 //</l>\n</lg>\n\n<lg>\n<l>ekadvitricaturthākhyaṃ mañjanāj jvarameva ca /</l>\n<l>sannipātaṃ tvacaitanyaṃ nāśayet supracetanam // Rsk_5.30 //</l>\n</lg>\n\n<lg>\n<l>saindhavena yuktaṃ vajrīkṣīram agnivipācitam /</l>\n<l>dvivallamuṣṇakaiḥ pītaṃ virekājjvaranāśanam // Rsk_5.31 //</l>\n</lg>\n\n<lg>\n<l>lavaṇaṃ bhānudugdhena sakṛdbhāvitamātape /</l>\n<l>gavyena payasā pītaṃ karṣārdhaṃ vāntikārakam // Rsk_5.32 //</l>\n</lg>\n\n<lg>\n<l>sūtendraṃ balitālakaṃ ca kunaṭī khalve samāṃśaṃ dinaṃ sauvīreṇa vimardya tena vasanaṃ vartīkṛtaṃ lepayet /</l>\n<l>tailena pravilepitaṃ ca bahuśo vahniṃ tato dīpayet tasmādyadgalitaṃ tu tailamasitaṃ tenāṅgalepaḥ kṛtaḥ // Rsk_5.33 //</l>\n</lg>\n\n<lg>\n<l>jaṅghābāhukarāgrapādaśirasāṃ kampānaśeṣāñjayet kuṣṭhaṃ tīvrabhagandaraṃ vraṇagaṇānrogānmahāgṛdhrasīm /</l>\n<l>anyān rogagaṇāṃśca vātajanitānnāḍīvraṇāndustarān /</l>\n<l>vikhyātaṃ bhuvanatraye gadaharaṃ vātāritailaṃ mahat // Rsk_5.34 //</l>\n</lg>\n\n<lg>\n<l>rāmaṭhaṃ nimbapatrāṇi phenaḥ sāgarasaṃbhavaḥ /</l>\n<l>etāni samabhāgāni tadvaddeyaṃ sitaṃ viṣam // Rsk_5.35 //</l>\n</lg>\n\n<lg>\n<l>gomūtreṇa samāyuktaṃ kaṭutailaṃ vipācayet /</l>\n<l>tenaiva pūrayetkarṇaṃ narakuñjaravājinām // Rsk_5.36 //</l>\n</lg>\n\n<lg>\n<l>karṇarogaṃ nihantyāśu lepanācchiraso gadān /</l>\n<l>nāmnā karṇāmṛtaṃ tailaṃ brahmaṇā nirmitaṃ svayam // Rsk_5.37 //</l>\n</lg>\n\n<lg>\n<l>kastūrīnduśca bāhlīkaṃ nakhaṃ māṃsī ca sarjakam /</l>\n<l>mustāguru sitā sarvaṃ kramavṛddhaṃ samaṃ puram // Rsk_5.38 //</l>\n</lg>\n\n<lg>\n<l>stokaṃ stokaṃ kṣipettailaṃ dinaikamatha kuṭṭayet /</l>\n<l>vartiṃ nirvāpayet dīptāṃ divyaṃ dhūmaṃ vimuñcati // Rsk_5.39 //</l>\n</lg>\n\n<lg>\n<l>sarvadevapriyaḥ sarvaḥ mantrasiddhipradāyakaḥ /</l>\n<l>snāne vastre ratāgāre dhūpo'yaṃ rājavallabhaḥ /</l>\n<l>bhvagnitithimite varṣe cāmuṇḍo yoginīpure /</l>\n<l>rasasaṃketakalikāṃ kṛtavān iṣṭasiddhidām // Rsk_5.40 //</l>\n</lg>\n\n  </body>\n\n"
}