{
  "title": "sa_somadeva-rasendracūḍāmaṇi-3-57-16",
  "body": "<body xmlns='http://www.tei-c.org/ns/1.0'>\n\n<lg>\n<l>Rcūm, 3</l>\n<l>rasaśālāṃ prakurvīta sarvabādhāvivarjite /</l>\n<l>sarvauṣadhamaye deśe ramye kūpasamanvite // Rcūm_3.1 //</l>\n</lg>\n\n<lg>\n<l>yakṣarājasahasrākṣadigvibhāge suśobhane /</l>\n<l>nānopakaraṇopetāṃ prākāreṇa suśobhitām // Rcūm_3.2 //</l>\n</lg>\n\n<lg>\n<l>{rasśālā meṃ kahāṃ kyā kareṃ?}</l>\n<l>śālāyāḥ pūrvadigbhāge sthāpayedrasabhairavam /</l>\n<l>vahnikarmāṇi cāgneye yāmye pāṣāṇakarma ca // Rcūm_3.3 //</l>\n</lg>\n\n<lg>\n<l>nairṛtye śastrakarmāṇi vāruṇe kṣālanādikam /</l>\n<l>śoṣaṇaṃ vāyukoṇe ca vedhakarmottare tathā // Rcūm_3.4 //</l>\n</lg>\n\n<lg>\n<l>sthāpanaṃ siddhavastūnāṃ prakuryād īśakoṇake /</l>\n<l>padārthasaṃgrahaḥ kāryo rasasādhanahetukaḥ // Rcūm_3.5 //</l>\n</lg>\n\n<lg>\n<l>{rasśālā meṃ saṃgrahaṇī upakaraṇ}</l>\n<l>sattvapātanakoṣṭhīṃ ca gārakoṣṭhīṃ suśobhanām /</l>\n<l>bhūmikoṣṭhīṃ calatkoṣṭhīṃ jaladroṇīsvanekaśaḥ // Rcūm_3.6 //</l>\n</lg>\n\n<lg>\n<l>bhastrikāyugalaṃ tadvannalike vaṃśalauhayoḥ /</l>\n<l>svarṇāyoghoṣaśulbāśmakuṇḍyaścarmakṛtāṃ tathā // Rcūm_3.7 //</l>\n</lg>\n\n<lg>\n<l>karaṇāni vicitrāṇi sarvāṇyapi samāharet /</l>\n<l>manthānaḥ peṣaṇī khalvā droṇīrūpāśca vartulāḥ // Rcūm_3.8 //</l>\n</lg>\n\n<lg>\n<l>āyasāstaptakhalvāśca mardakāśca tathāvidhāḥ /</l>\n<l>sūkṣmachidrasahasrāḍhyā dravyacālanahetave // Rcūm_3.9 //</l>\n</lg>\n\n<lg>\n<l>cālanī ca kaṭatrāṇī śilā laulī ca kaṇḍanī /</l>\n<l>mūṣāmṛttuṣakārpāsavanopalapiṣṭakam // Rcūm_3.10 //</l>\n</lg>\n\n<lg>\n<l>trividhaṃ bheṣajaṃ dhātujīvamūlamayaṃ tathā /</l>\n<l>śikhitrā govaraṃ caiva śarkarā ca sitopalā // Rcūm_3.11 //</l>\n</lg>\n\n<lg>\n<l>kācāyomṛdvarāṭānāṃ kūpikāścaṣakāṇi ca /</l>\n<l>śūrpādiveṇupātrāṇi kṣudrakṣiprāśca śaṅkhakāḥ // Rcūm_3.12 //</l>\n</lg>\n\n<lg>\n<l>kṣuraprāśca tathā pālyo yaccānyattatra yujyate /</l>\n<l>pālikā karṇikā caiva śākacchedanaśastrikā // Rcūm_3.13 //</l>\n</lg>\n\n<lg>\n<l>śālāsammārjanārthaṃ hi rasapākāntakarma yat /</l>\n<l>tatropayogi yaccānyattatsarvaṃ paravidyayā // Rcūm_3.14 //</l>\n</lg>\n\n<lg>\n<l>śrīrasāṅkuśayā sarvaṃ mantrayitvā samāharet /</l>\n<l>anyathā tadgataṃ tejaḥ parigṛhṇāti bhairavaḥ // Rcūm_3.15 //</l>\n</lg>\n\n<lg>\n<l>{cālinī}</l>\n<l>cālinī trividhā proktā tatsvarūpaṃ ca kathyate /</l>\n<l>vaiṇavībhiḥ śalākābhinirmitā grathitā guṇaiḥ // Rcūm_3.16 //</l>\n</lg>\n\n<lg>\n<l>kīrtitā sā sadā sthūladravyāṇāṃ gālane hitā /</l>\n<l>cūrṇacālanahetośca cālanyanyāpi vaṃśajā // Rcūm_3.17 //</l>\n</lg>\n\n<lg>\n<l>karṇikārasya śālmalyāḥ pārijātasya kambayā /</l>\n<l>caturaṅgulavistārayuktyā nirmitā śubhā // Rcūm_3.18 //</l>\n</lg>\n\n<lg>\n<l>kuṇḍalyaratnivistārā chāgacarmābhaveṣṭitā /</l>\n<l>vājivālāmbarānaddhatalā cālanikā parā // Rcūm_3.19 //</l>\n</lg>\n\n<lg>\n<l>tayā pracālanaṃ kuryāddhartuṃ sūkṣmataraṃ rajaḥ /</l>\n<l>{aṅgāra}</l>\n<l>śikhitrāḥ pāvakocchiṣṭā aṅgārāḥ kokilāḥ matāḥ // Rcūm_3.20 //</l>\n</lg>\n\n<lg>\n<l>kokilāśceti te'ṅgārāḥ nirvāṇāḥ payasā vinā /</l>\n<l>{upala}</l>\n<l>piṣṭakaṃ chagaṇaṃ chāṇamupalaṃ cotpalaṃ tathā // Rcūm_3.21 //</l>\n</lg>\n\n<lg>\n<l>karaṇḍopalasārī ca saṃśuṣkachagaṇābhidhāḥ /</l>\n<l>{bottle}</l>\n<l>kūpikā champikā siddhā golā caiva karaṇḍikā // Rcūm_3.22 //</l>\n</lg>\n\n<lg>\n<l>{caṣaka}</l>\n<l>caṣakā ca kaṭorī ca vāṭikā ghoṭikā tathā /</l>\n<l>kacolī grāhikā ceti nāmānyekārthakāni hi // Rcūm_3.23 //</l>\n</lg>\n\n<lg>\n<l>{raskarm meṃ kaisā vaidy ko rakhe}</l>\n<l>rasasaṃhitayor vaidyāḥ nighaṇṭujñāśca vārttikāḥ /</l>\n<l>sarvadeśajabhāṣājñāḥ saṃgrāhyāste'pi sādhakaiḥ // Rcūm_3.24 //</l>\n</lg>\n\n<lg>\n<l>dharmiṣṭhaḥ satyavāg vidvān śivakeśavapūjakaḥ /</l>\n<l>sadayaḥ padmahastaśca saṃyojyo rasavaidyake // Rcūm_3.25 //</l>\n</lg>\n\n<lg>\n<l>patākākumbhapāthojamatsyacāpāṅkapāṇikaḥ /</l>\n<l>anāmādhaḥ stharesvāṅkaḥ sa syādamṛtahastavān // Rcūm_3.26 //</l>\n</lg>\n\n<lg>\n<l>{alchemist:: bad variant}</l>\n<l>adeśikaḥ kṛpāmukto lubdho yuktivivarjitaḥ /</l>\n<l>kṛṣṇarekhākaro vaidyo dagdhahasto vivarjitaḥ // Rcūm_3.27 //</l>\n</lg>\n\n<lg>\n<l>rasapākāvasāne hi sadāghoraṃ ca jāpayet /</l>\n<l>{assistant}</l>\n<l>sodyamāḥ śucayaḥ śūrāḥ baliṣṭhāḥ paricārakāḥ // Rcūm_3.28 //</l>\n</lg>\n\n<lg>\n<l>bhūtavigrahamantrajñāste yojyā nidhisādhane /</l>\n<l>baliṣṭhāḥ sattvavantaśca raktākṣāḥ kṛṣṇavigrahāḥ // Rcūm_3.29 //</l>\n</lg>\n\n<lg>\n<l>bhūtatrāsanavidyāśca te yojyāḥ balisādhane /</l>\n<l>nirlobhāḥ satyavaktāro devabrāhmaṇapūjakāḥ // Rcūm_3.30 //</l>\n</lg>\n\n<lg>\n<l>yaminaḥ pathyabhoktāro yojanīyā rasāyane /</l>\n<l>dhanavanto vadānyāśca sarvopaskarasaṃyutāḥ // Rcūm_3.31 //</l>\n</lg>\n\n<lg>\n<l>guruvākyaratā nityaṃ dhātuvādeṣu te śubhāḥ /</l>\n<l>{collectors of drugs}</l>\n<l>tattadauṣadhanāmajñāḥ śucayo vañcanojjhitāḥ // Rcūm_3.32 //</l>\n</lg>\n\n<lg>\n<l>nānāviṣayabhāṣājñāste matā bheṣajāhṛtau /</l>\n<l>śucīnāṃ satyavākyānāmāstikānāṃ manasvinām // Rcūm_3.33 //</l>\n</lg>\n\n<lg>\n<l>sandehojjhitacittānāṃ rasaḥ sidhyati nānyathā /</l>\n<l>daśāṣṭakriyayā siddhe rase 'sau sādhakottamaḥ // Rcūm_3.34 //</l>\n</lg>\n\n<lg>\n<l>mahāraso 'yam ityuktvā sevetānyatra taṃ rasaṃ /</l>\n<l>rasasiddho bhavenmartyo dātā bhoktā na yācakaḥ /</l>\n<l>jarāmukto jagatpūjyo divyakāntiḥ sadā sukhī // Rcūm_3.35 //</l>\n</lg>\n\n<lg>\n<l>Rcūm, 4</l>\n<l>kathyate somadevena mugdhavaidyaprabuddhaye /</l>\n<l>paribhāṣā rasendrasya śāstraiḥ siddhaiśca bhāṣitā // Rcūm_4.1 //</l>\n</lg>\n\n<lg>\n<l>{dhānvantarabhāga}</l>\n<l>ardhaṃ siddharasasya tailaghṛtayorlehasya bhāgo'ṣṭamaḥ saṃsiddhākhilalohacūrṇavaṭakādīnāṃ tathā saptamaḥ /</l>\n<l>yo dīyeta bhiṣagvarāya gadibhirnirdiśya dhanvantariṃ sarvārogyasukhāptaye nigadito bhāgaḥ sa dhānvantaraḥ // Rcūm_4.2 //</l>\n</lg>\n\n<lg>\n<l>{rudrabhāga}</l>\n<l>bhaiṣajyakrīṇitadravyabhāgaścaikādaśo hi yaḥ /</l>\n<l>vaṇigbhyo gṛhyate vaidyai rudrabhāgaḥ sa ucyate // Rcūm_4.3 //</l>\n</lg>\n\n<lg>\n<l>pragṛhyādhikarudrāṃśaṃ yo'samīcīnamauṣadham /</l>\n<l>dāpayellubdhadhīrvaidyaḥ sa syādviśvāsaghātakaḥ // Rcūm_4.4 //</l>\n</lg>\n\n<lg>\n<l>śāstreṣu vihitā śuddhirbrahmahatyākṛtāmapi /</l>\n<l>viśvāsaghātināṃ puṃsāṃ na śuddhirmaraṇaṃ vinā // Rcūm_4.5 //</l>\n</lg>\n\n<lg>\n<l>{kajjalī}</l>\n<l>dhātubhir gandhakādyaiśca nirdravairmardito rasaḥ /</l>\n<l>suślakṣṇaḥ kajjalābhāsaḥ kajjalītyabhidhīyate // Rcūm_4.6 //</l>\n</lg>\n\n<p>{rasapaṅka}\n<l>sadravā marditā saiva rasapaṅka iti smṛtaḥ // Rcūm_4.7 //</l></p>\n\n<lg>\n<l>{navanītapiṣṭī}</l>\n<l>arkāṃśatulyādrasato'tha gandhānniṣkārdhatulyāttruṭiśo 'bhikhalve /</l>\n<l>arkātape tīvratare sagharme piṣṭī bhavetsā navanītarūpā // Rcūm_4.8 //</l>\n</lg>\n\n<lg>\n<l>{piṣṭī}</l>\n<l>khalve vimardya gandhena dugdhena saha pāradam /</l>\n<l>peṣaṇāt piṣṭatāṃ yāti sāpi piṣṭī matā paraiḥ // Rcūm_4.9 //</l>\n</lg>\n\n<lg>\n<l>{pātanapiṣṭī}</l>\n<l>caturthāṃśasuvarṇena rasena kṛtapiṣṭikā /</l>\n<l>bhavetpātanapiṣṭī sā rasasyottamasiddhidā // Rcūm_4.10 //</l>\n</lg>\n\n<lg>\n<l>{hematārayoḥ kṛṣṭī}</l>\n<l>rūpyaṃ vā jātarūpaṃ vā rasagandhādibhirhatam /</l>\n<l>samutthitaṃ hi bahuśaḥ sā kṛṣṭī hematārayoḥ // Rcūm_4.11 //</l>\n</lg>\n\n<lg>\n<l>{svarṇakṛṣṭī}</l>\n<l>kṛṣṭī kṣiptā suvarṇāntarna varṇo hīyate tayā /</l>\n<l>svarṇakṛṣṭyā kṛtaṃ bījaṃ rasasya parirañjanam // Rcūm_4.12 //</l>\n</lg>\n\n<lg>\n<l>{varalohaka}</l>\n<l>tāmraṃ tīkṣṇasamāyuktaṃ drutaṃ nikṣipya bhūriśaḥ /</l>\n<l>sagandhe lakucadrāve nirgataṃ varalohakam // Rcūm_4.13 //</l>\n</lg>\n\n<lg>\n<l>{svarṇaraktī}</l>\n<l>tena raktīkṛtaṃ svarṇaṃ svarṇaraktītyudāhṛtam /</l>\n<l>nikṣiptā sā drute svarṇe varṇotkarṣavidhāyinī /</l>\n<l>tārasya rañjanī cāpi bījarāgavidhāyinī // Rcūm_4.14 //</l>\n</lg>\n\n<lg>\n<l>{tāraraktī}</l>\n<l>evameva prakartavyā tāraraktī manoharā /</l>\n<l>rañjanī khalu rūpyasya bījānāmapi rañjanī // Rcūm_4.15 //</l>\n</lg>\n\n<lg>\n<l>{candrānalayor dalam}</l>\n<l>mṛtena vā baddharasena vānyallohena vā sādhitamanyaloham /</l>\n<l>sitatvapītatvamupāgataṃ taddalaṃ hi candrānalayoḥ prasiddham // Rcūm_4.16 //</l>\n</lg>\n\n<lg>\n<l>{sitapītadala}</l>\n<l>ābhāsakṛtabaddhena rasena saha yojitam /</l>\n<l>sādhitaṃ cānyalohena sitaṃ pītaṃ hi taddalam // Rcūm_4.17 //</l>\n</lg>\n\n<lg>\n<l>{ayonāga}</l>\n<l>tāpyena nihataṃ kāntaṃ saptavāraṃ samutthitam /</l>\n<l>śilayāpyāhataṃ nāgaṃ vāraṃ vāraṃ samutthitam // Rcūm_4.18 //</l>\n</lg>\n\n<lg>\n<l>tad dvayaṃ dvipalaṃ cātha tāpyabhasma paladvayam /</l>\n<l>sarvaṃ nikṣipya mūṣāyāṃ saptavāraṃ dhamed dṛḍham // Rcūm_4.19 //</l>\n</lg>\n\n<lg>\n<l>tad ayonāgamityuktaṃ sādhakaṃ dehalohayoḥ /</l>\n<l>rasena sāraṇāyantre tadīyā guṭikā kṛtā // Rcūm_4.20 //</l>\n</lg>\n\n<lg>\n<l>sā dhṛtā vadane hanti mehavyūhamaśeṣataḥ /</l>\n<l>kurute dantadārḍhyaṃ ca dṛṣṭiṃ gṛdhradṛśāviva /</l>\n<l>tathānyān netrajān rogān rogān jatrūrdhvasambhavān // Rcūm_4.21 //</l>\n</lg>\n\n<lg>\n<l>{śulbanāga}</l>\n<l>mākṣikeṇa hataṃ tāmraṃ daśavāraṃ samutthitam /</l>\n<l>tadvadviśuddhanāgaṃ hi dvitayaṃ taccatuṣpalam // Rcūm_4.22 //</l>\n</lg>\n\n<lg>\n<l>nīlāñjanahataṃ bhūyaḥ saptavāraṃ samutthitam /</l>\n<l>iti saṃsiddhametaddhi śulbanāgaṃ prakīrtyate // Rcūm_4.23 //</l>\n</lg>\n\n<lg>\n<l>sāritastena sūtendro vadane vidhṛto nṛṇām /</l>\n<l>nihanti māsamātreṇa mehavyūhamaśeṣataḥ // Rcūm_4.24 //</l>\n</lg>\n\n<lg>\n<l>pathyāśanasya varṣeṇa palitaṃ valibhiḥ saha /</l>\n<l>gṛdhradṛṣṭirlasatpuṣṭiḥ sarvārogyasamanvitaḥ // Rcūm_4.25 //</l>\n</lg>\n\n<lg>\n<l>{piñjarī}</l>\n<l>lohaṃ lohāntare kṣiptaṃ dhmātaṃ nirvāpitaṃ drave /</l>\n<l>pāṇḍupītaprabhaṃ jātaṃ piñjarītyabhidhīyate // Rcūm_4.26 //</l>\n</lg>\n\n<lg>\n<l>{candrārka}</l>\n<l>bhāgāḥ ṣoḍaśa tārasya tathā dvādaśa bhāskaraḥ /</l>\n<l>ekatrāvartitāstena candrārkamiti kathyate // Rcūm_4.27 //</l>\n</lg>\n\n<p>{nirvāhaṇa/nirvāpaṇa}\n<lg>\n<l>sādhyalohe'nyalohaṃ cet prakṣiptaṃ vaṅkanālataḥ /</l>\n<l>nirvāpaṇaṃ tu yatproktaṃ vaidyairnirvāhaṇaṃ khalu // Rcūm_4.28 //</l>\n</lg></p>\n\n<lg>\n<l>kṣepyaṃ nirvāhaṇaṃ dravyaṃ nirvāhye samabhāgikam /</l>\n<l>āvāpyaṃ vāpanīye ca bhāge diṣṭe ca diṣṭavat // Rcūm_4.29 //</l>\n</lg>\n\n<p>{vāritara}\n<l>mṛtaṃ tarati tattoye lohaṃ vāritaraṃ hi tat // Rcūm_4.30 //</l></p>\n\n<lg>\n<l>{rekhāpūrṇa}</l>\n<l>aṅguṣṭhatarjanīghṛṣṭaṃ tattadrekhāntare viśet /</l>\n<l>mṛtaṃ lohaṃ taduddiṣṭaṃ rekhāpūrṇābhidhānataḥ // Rcūm_4.31 //</l>\n</lg>\n\n<lg>\n<l>{apunarbhava}</l>\n<l>guḍaguñjāsukhasparśamadhvājyaiḥ saha yojitam /</l>\n<l>nāyāti prakṛtiṃ dhmānādapunarbhavamucyate // Rcūm_4.32 //</l>\n</lg>\n\n<lg>\n<l>{niruttha}</l>\n<l>rūpyeṇa saha saṃyuktaṃ dhmātaṃ rūpyeṇa no laget /</l>\n<l>tadā nirutthamityuktaṃ lohaṃ tadapunarbhavam // Rcūm_4.33 //</l>\n</lg>\n\n<lg>\n<l>evaṃ rūpyaṃ sanāgaṃ ced dhmātaṃ tāmre lagenna hi /</l>\n<l>tadā nirutthaṃ mantavyaṃ rañjanaṃ ca bhiṣagvaraiḥ // Rcūm_4.34 //</l>\n</lg>\n\n<lg>\n<l>{bīja}</l>\n<l>nirvāhaṇaviśeṣeṇa tattadvarṇaṃ bhavedyadā /</l>\n<l>mṛdulaṃ citrasaṃskāraṃ tadbījamiti kathyate // Rcūm_4.35 //</l>\n</lg>\n\n<p>idameva vinirdiṣṭaṃ vaidyairuttaraṇaṃ khalu /\n<lg>\n<l>{tāḍana}</l>\n<l>saṃsṛṣṭalohayor ekalohasya parināśanam /</l>\n<l>pradhmānād vaṅkanālena tattāḍanamudāhṛtam // Rcūm_4.36 //</l>\n</lg></p>\n\n<lg>\n<l>{dhānyābhra}</l>\n<l>cūrṇābhraṃ śālisaṃyuktaṃ vastre baddhaṃ tu kāñjike /</l>\n<l>niryātaṃ mardanādvastrāddhānyābhramiti kathyate // Rcūm_4.37 //</l>\n</lg>\n\n<lg>\n<l>{sattva}</l>\n<l>kṣārāmladrāvakairyuktaṃ dhmātamākarakoṣṭhake /</l>\n<l>yastato nirgataḥ sāraḥ sattvamityabhidhīyate // Rcūm_4.38 //</l>\n</lg>\n\n<lg>\n<l>{ekakoliśikha}</l>\n<l>koṣṭhikā śikharāpūrṇaiḥ koliśairdhmānayogataḥ /</l>\n<l>mūṣākaṇṭhamanuprāptair ekakoliśikho mataḥ // Rcūm_4.39 //</l>\n</lg>\n\n<lg>\n<l>{charcoal (syn.)}</l>\n<l>śikhitrāḥ pāvakocchiṣṭā mṛtāṅgārāśca kokilāḥ /</l>\n<l>kṛṣṇāṅgāḥ koliśāśceti paryāyāste parasparam // Rcūm_4.40 //</l>\n</lg>\n\n<lg>\n<l>drāvaṇe sattvapāte ca mādhukāḥ khādirāḥ śubhāḥ /</l>\n<l>uddrāve vaṃśajāste tu svedane bādarāḥ śubhāḥ // Rcūm_4.41 //</l>\n</lg>\n\n<lg>\n<l>{hiṅgulākṛṣṭa}</l>\n<l>vidyādharākhyayantrasthādārdrakadrāvamarditāt /</l>\n<l>samākṛṣṭo raso yo'sau hiṅgulākṛṣṭa ucyate // Rcūm_4.42 //</l>\n</lg>\n\n<lg>\n<l>{ghoṣākṛṣṭa}</l>\n<l>svalpatālayutaṃ kāṃsyaṃ vaṅkanālena tāḍitam /</l>\n<l>muktavaṅgaṃ hi tattāmraṃ ghoṣākṛṣṭam udāhṛtam // Rcūm_4.43 //</l>\n</lg>\n\n<lg>\n<l>{guhyanāga}</l>\n<l>palaviṃśati nāgasya śuddhasya kṛtacakrikam /</l>\n<l>rūpikādugdhasampiṣṭaśilayā parilepitam // Rcūm_4.44 //</l>\n</lg>\n\n<lg>\n<l>śarāvasampuṭe ruddhvā pacet kroḍapuṭena tam /</l>\n<l>tāvadvāraṃ pacedyatnādyāvadbhasma prajāyate // Rcūm_4.45 //</l>\n</lg>\n\n<lg>\n<l>guḍagugguluguñjājyasāraghaiḥ parimardya tat /</l>\n<l>mūṣāmadhye nirudhyātha dhmānādutthāpitaṃ punaḥ // Rcūm_4.46 //</l>\n</lg>\n\n<lg>\n<l>cakrāntena punaḥ kṛtvā palapramitapāradaiḥ /</l>\n<l>liptvā limpetsitārkasya payasā śilayāpi ca // Rcūm_4.47 //</l>\n</lg>\n\n<lg>\n<l>pacedgajapuṭairenaṃ vārāṇāṃ khalu viṃśatiḥ /</l>\n<l>puṭe puṭe hi nāgasya kuryādutthānaṃ khalu // Rcūm_4.48 //</l>\n</lg>\n\n<lg>\n<l>nīlajyotirdravaiḥ samyag daśavārāṇi ḍhālayet /</l>\n<l>iti siddhaṃ tataḥ sīsaṃ karṣamātrāvaśeṣitam // Rcūm_4.49 //</l>\n</lg>\n\n<lg>\n<l>guhyanāgākhyayā proktaṃ śreṣṭhaṃ rasarasāyanam /</l>\n<l>{guhyanāga:: grāsa of gold}</l>\n<l>niṣkamātre tu nāge 'smin lohakhāryāṃ drute sati // Rcūm_4.50 //</l>\n</lg>\n\n<lg>\n<l>svato lakṣaguṇāṃ haimīṃ śalākāṃ grasati dhruvam /</l>\n<l>kusumbhatailataptaṃ tat svarṇam udgariti dhruvam // Rcūm_4.51 //</l>\n</lg>\n\n<lg>\n<l>guhyamārgo 'yamuddiṣṭo vakti svacchandabhairavaḥ /</l>\n<l>{varanāga}</l>\n<l>tīkṣṇaṃ nīlāñjanopetaṃ dhmātaṃ hi bahuśo dṛḍham // Rcūm_4.52 //</l>\n</lg>\n\n<lg>\n<l>mṛdu kṛṣṇaṃ drutadrāvi varanāgaṃ taducyate /</l>\n<l>{utthāpana (def.)}</l>\n<l>mṛtasya punarudbhūtiḥ sā coktotthāpanākhyayā // Rcūm_4.53 //</l>\n</lg>\n\n<lg>\n<l>{ḍhālana}</l>\n<l>drutadravyasya nikṣepo drave taḍḍhālanaṃ matam /</l>\n<l>{nāgasaṃbhūtacapala}</l>\n<l>triṃśatpalamitaṃ nāgaṃ bhānudugdhena marditam // Rcūm_4.54 //</l>\n</lg>\n\n<lg>\n<l>vimardya puṭayettāvadyāvat karṣāvaśeṣitam /</l>\n<l>na tatpuṭasahasreṇa kṣayamāyāti sarvadā // Rcūm_4.55 //</l>\n</lg>\n\n<lg>\n<l>capalo'yaṃ samuddiṣṭo vārttikairnāgasambhavaḥ /</l>\n<l>{vaṅgasaṃbhūtaś capalaḥ}</l>\n<l>itthaṃ ca capalaḥ kāryo vaṅgasyāpi na saṃśayaḥ // Rcūm_4.56 //</l>\n</lg>\n\n<lg>\n<l>tatspṛṣṭahastasaṃspṛṣṭaḥ kevalo badhyate rasaḥ /</l>\n<l>sa raso dhātuvādeṣu śasyate na rasāyane // Rcūm_4.57 //</l>\n</lg>\n\n<lg>\n<l>ayaṃ hi kharpaṇākhyena lokanāthena kīrtitaḥ /</l>\n<l>{capala:: preparation}</l>\n<l>bhrāmakāśmarajaḥ sūkṣmaṃ pañcamāṃśarasānvitam // Rcūm_4.58 //</l>\n</lg>\n\n<lg>\n<l>kumārīmūlatoyena mardayedekavāsaram /</l>\n<l>cāṅgerīsvarasenāpi dinamekamanāratam // Rcūm_4.59 //</l>\n</lg>\n\n<lg>\n<l>evaṃ bhūnāgadhautena mardayeddivasatrayam /</l>\n<l>athaikapalanāgena tāvatā trapuṇāpi ca // Rcūm_4.60 //</l>\n</lg>\n\n<lg>\n<l>daśaniṣkarasendreṇa ślakṣṇāṃ piṣṭīṃ samācaret /</l>\n<l>yojayitvātha kalkena yathāpūrvaṃ vimardayet // Rcūm_4.61 //</l>\n</lg>\n\n<lg>\n<l>tataḥ sārarasendreṇa sattvena rasakasya ca /</l>\n<l>piṣṭīṃ kṛtvā tu pūrveṇa pūrvakalkena yojayet // Rcūm_4.62 //</l>\n</lg>\n\n<lg>\n<l>agniṃ prajvālya soṣṇena kāñjikena praśoṣayet /</l>\n<l>palārdhaṃ śuddhasasyena bhṛṣṭaguñjārasena ca // Rcūm_4.63 //</l>\n</lg>\n\n<lg>\n<l>vimardya kāñjikaiḥ kuryānmaricapramitā vaṭīḥ /</l>\n<l>nirudhya vajramūṣāyāṃ saṃdhibandhaṃ vidhāya ca // Rcūm_4.64 //</l>\n</lg>\n\n<lg>\n<l>śikhitrairnavabhiḥ samyagbhastrābhyāṃ ca dhametkhalu /</l>\n<l>tato mūṣāgataṃ sattvaṃ samādāya samantataḥ // Rcūm_4.65 //</l>\n</lg>\n\n<lg>\n<l>dhamet prakaṭamūṣāyāṃ vaṅkanālena śuddhaye /</l>\n<l>daśaśāṇaṃ hi tatsattvaṃ bhasmanā lavaṇena ca // Rcūm_4.66 //</l>\n</lg>\n\n<lg>\n<l>sakāñjikena saṃveṣṭya puṭayogena śoṣayet /</l>\n<l>dviniṣkapramite tasmin pūrvaproktena bhasmanā // Rcūm_4.67 //</l>\n</lg>\n\n<lg>\n<l>aśītiguṇitaṃ nāgaṃ dhmātvā nirvāhayet khalu /</l>\n<l>iyatā pūrvasūto'sau jāryate na kathaṃcana // Rcūm_4.68 //</l>\n</lg>\n\n<lg>\n<l>capalo'yaṃ samuddiṣṭo lokanāthena śambhunā /</l>\n<l>anenāpi rasaḥ śīghraṃ badhyate pūrvavat sukham // Rcūm_4.69 //</l>\n</lg>\n\n<lg>\n<l>kāravallījaṭācūrṇairdaśadhā puṭito hi sa /</l>\n<l>bhavennāgavinirmukto grāsaṃ gṛhṇātyaśeṣataḥ // Rcūm_4.70 //</l>\n</lg>\n\n<lg>\n<l>mukhaṃ prakaṭamūṣāyāṃ bhaveccātiguṇottaram /</l>\n<l>jīrṇagrāso raso hyeṣa dehalohakaro bhavet /</l>\n<l>so'yaṃ śrīsomadevena kathito'tīva niścitam // Rcūm_4.71 //</l>\n</lg>\n\n<lg>\n<l>{dhauta}</l>\n<l>bhūbhujaṃgaśakṛttoyaiḥ prakṣālyāpahṛtaṃ rajaḥ /</l>\n<l>kṛṣṇavarṇaṃ hi tatproktaṃ dhautākhyaṃ rasavādibhiḥ // Rcūm_4.72 //</l>\n</lg>\n\n<lg>\n<l>{dvaṃdvana}</l>\n<l>dravyayormelanaṃ dhmānād dvaṃdvanaṃ parikīrtitam /</l>\n<l>{??}</l>\n<l>bhāgādrūpyādike kṣepamanuvarṇasuvarṇake // Rcūm_4.73 //</l>\n</lg>\n\n<lg>\n<l>{bhañjinī}</l>\n<l>dalair vā varṇikāhrāso bhañjinī vādibhirmatā /</l>\n<l>{pataṅgī}</l>\n<l>pataṃgikalkato jātā lohe tāratvahematā // Rcūm_4.74 //</l>\n</lg>\n\n<p>{palikā}\ndināni katicit sthitvā yātyasau palikā matā /\n<lg>\n<l>{pataṅgīrāga}</l>\n<l>rañjitaśca rasāllohād dhmānādvā cirakālataḥ /</l>\n<l>viniryāti sa nirdiṣṭaḥ pataṅgīrāgasaṃjñikaḥ // Rcūm_4.75 //</l>\n</lg></p>\n\n<lg>\n<l>{āvāpa, pratīvāpa, ācchādana}</l>\n<l>drute dravyāntare kṣepo lohādyaiḥ kriyate hi yaḥ /</l>\n<l>sa āvāpaḥ pratīvāpaḥ sa evācchādanaṃ matam // Rcūm_4.76 //</l>\n</lg>\n\n<lg>\n<l>{abhiṣeka}</l>\n<l>drute vahnisthite lauhe viramyāṣṭanimeṣakam /</l>\n<l>salilasya parikṣepaḥ so'bhiṣeka itīritaḥ // Rcūm_4.77 //</l>\n</lg>\n\n<lg>\n<l>{nirvāpa}</l>\n<l>taptasyāpsu vinikṣepo nirvāpaḥ snapanaṃ ca tat /</l>\n<l>{Zeit fṃr pratīvāpa usw.}</l>\n<l>pratīvāpādikaṃ kāryaṃ drutalohe sunirmale // Rcūm_4.78 //</l>\n</lg>\n\n<lg>\n<l>{śuddhāvarta}</l>\n<l>yadā hutāśo dīptārciḥ śuklotthānasamanvitaḥ /</l>\n<l>śuddhāvartastadā jñeyaḥ sa kālaḥ sattvanirgame // Rcūm_4.79 //</l>\n</lg>\n\n<lg>\n<l>{bījāvarta}</l>\n<l>drāvyadravyanibhā jvālā dṛśyate dhamane yadā /</l>\n<l>drāvasyonmukhatā seyaṃ bījāvartaḥ sa ucyate // Rcūm_4.80 //</l>\n</lg>\n\n<lg>\n<l>{svāṅgaśītala}</l>\n<l>vahnisthameva śītaṃ yat taduktaṃ svāṅgaśītalam /</l>\n<l>{bahiḥśītala}</l>\n<l>agnerākṛṣṭaśītaṃ ca tadbahiḥśītamīritam // Rcūm_4.81 //</l>\n</lg>\n\n<lg>\n<l>{svedana}</l>\n<l>kṣārāmlairauṣadhair vāpi dolāyantre sthitasya hi /</l>\n<l>pacanaṃ svedanākhyaṃ syānmalaśaithilyakārakam // Rcūm_4.82 //</l>\n</lg>\n\n<lg>\n<l>{mardana}</l>\n<l>uddiṣṭairauṣadhaiḥ sārdhaṃ sarvāmlaiḥ kāñjikairapi /</l>\n<l>peṣaṇaṃ mardanākhyaṃ syādbahirmalavināśanam // Rcūm_4.83 //</l>\n</lg>\n\n<lg>\n<l>{mūrchana}</l>\n<l>mardanoddiṣṭabhaiṣajyairnaṣṭapiṣṭatvakārakam /</l>\n<l>tanmūrchanaṃ hi vaṅgādribhūjakañcukanāśanam // Rcūm_4.84 //</l>\n</lg>\n\n<lg>\n<l>{naṣṭapiṣṭa}</l>\n<l>svarūpasya vināśena piṣṭatāpādanaṃ hi yat /</l>\n<l>vidvadbhirnirjitaḥ sūto naṣṭapiṣṭaḥ sa ucyate // Rcūm_4.85 //</l>\n</lg>\n\n<lg>\n<l>{utthāpana}</l>\n<l>svedātapādiyogena svarūpāpādanaṃ hi yat /</l>\n<l>tadutthāpanamityuktaṃ mūrchāvyāpattināśanam // Rcūm_4.86 //</l>\n</lg>\n\n<lg>\n<l>{pātana}</l>\n<l>uktauṣadhairmarditapāradasya yantrasthitasyordhvamadhaśca tiryak /</l>\n<l>niryātanaṃ pātanasaṃjñayoktaṃ vaṅgāhisamparkajakañcukaghnam // Rcūm_4.87 //</l>\n</lg>\n\n<lg>\n<l>{rodhana}</l>\n<l>jalasaindhavayuktasya rasasya divasatrayam /</l>\n<l>sthitirāsthāpanī kumbhe yāsau rodhanamucyate // Rcūm_4.88 //</l>\n</lg>\n\n<lg>\n<l>{niyamana}</l>\n<l>rodhanāllabdhavīryasya capalatvanivṛttaye /</l>\n<l>kriyate yo ghaṭe svedaḥ proktaṃ niyamanaṃ hi tat // Rcūm_4.89 //</l>\n</lg>\n\n<lg>\n<l>{dīpana}</l>\n<l>dhātupāṣāṇamūlādyaiḥ saṃyukto ghaṭamadhyagaḥ /</l>\n<l>grāsārthaṃ tridinaṃ svedo dīpanaṃ tanmataṃ budhaiḥ // Rcūm_4.90 //</l>\n</lg>\n\n<lg>\n<l>{grāsamāna}</l>\n<l>iyanmānasya sūtasya grāsadravyātmikā mitiḥ /</l>\n<l>iyatītyucyate yāsau grāsamānamitīritam // Rcūm_4.91 //</l>\n</lg>\n\n<lg>\n<l>{jāraṇā}</l>\n<l>grāsasya cāraṇaṃ garbhe drāvaṇaṃ jāraṇaṃ tathā /</l>\n<l>iti trirūpā nirdiṣṭā jāraṇā varavārttikaiḥ // Rcūm_4.92 //</l>\n</lg>\n\n<lg>\n<l>grāsaḥ piṇḍaḥ parīṇāmaḥ tisraścākhyāḥ parāḥ smṛtāḥ /</l>\n<l>samukhā nirmukhā ceti jāraṇā dvividhā punaḥ // Rcūm_4.93 //</l>\n</lg>\n\n<lg>\n<l>{jāraṇa:: nirmukhajāraṇā}</l>\n<l>nirmukhā jāraṇā proktā bījādānena bhāgataḥ /</l>\n<l>{bīja (-&gt; jāraṇā)}</l>\n<l>śuddhaṃ svarṇaṃ ca rūpyaṃ ca bījamityabhidhīyate // Rcūm_4.94 //</l>\n</lg>\n\n<p>{mukha/samukhajāraṇā}\n<lg>\n<l>catuḥṣaṣṭyaṃśato bījaprakṣepo mukhamucyate /</l>\n<l>{samukharasa}</l>\n<l>evaṃ kṛte raso grāsalolupo mukhavānbhavet // Rcūm_4.95 //</l>\n</lg></p>\n\n<lg>\n<l>kaṭhinānyapi lohāni bhakṣituṃ bhavati kṣamaḥ /</l>\n<l>iyaṃ hi samukhā proktā jāraṇā mṛgacāriṇā // Rcūm_4.96 //</l>\n</lg>\n\n<lg>\n<l>{rākṣasamukha}</l>\n<l>divyauṣadhisamāyogātsthitaḥ prakaṭakoṣṭhiṣu /</l>\n<l>bhuṅkte nikhilalohādyaṃ yo'sau rākṣasavaktravān // Rcūm_4.97 //</l>\n</lg>\n\n<lg>\n<l>{cāraṇā}</l>\n<l>rasasya vadane grāsakṣepaṇaṃ cāraṇā matā /</l>\n<l>{garbhadruti}</l>\n<l>grastasya drāvaṇaṃ garbhe garbhadrutirudāhṛtā // Rcūm_4.98 //</l>\n</lg>\n\n<lg>\n<l>{bāhyadruti}</l>\n<l>bahireva drutīkṛtya ghanasattvādikaṃ khalu /</l>\n<l>jāraṇāya rasendrasya sā bāhyā drutirucyate // Rcūm_4.99 //</l>\n</lg>\n\n<lg>\n<l>{druti (substance)}</l>\n<l>nirlepatvaṃ dravatvaṃ ca tejastvaṃ laghutā tathā /</l>\n<l>drutaṃ yogaśca sūtena pañcadhā drutilakṣaṇam // Rcūm_4.100 //</l>\n</lg>\n\n<lg>\n<l>{druti (process)}</l>\n<l>tuṣadhānyādiyogena lohadhātvādikaṃ sadā /</l>\n<l>saṃtiṣṭhate dravākāraṃ sā drutiḥ parikīrtitā // Rcūm_4.101 //</l>\n</lg>\n\n<lg>\n<l>{jāraṇā}</l>\n<l>drutagrāsaparīṇāmo viḍayantrādiyogataḥ /</l>\n<l>jāraṇetyucyate tasyāḥ prakārāḥ santi koṭiśaḥ // Rcūm_4.102 //</l>\n</lg>\n\n<lg>\n<l>{viḍa (def.)}</l>\n<l>kṣārairamlaiśca gandhādyairmūtraiśca paṭubhistathā /</l>\n<l>rasagrāsasya jīrṇārthaṃ tadviḍaṃ parikīrtitam // Rcūm_4.103 //</l>\n</lg>\n\n<lg>\n<l>{rañjana}</l>\n<l>susiddhabījadhātvādijāraṇena rasasya hi /</l>\n<l>pītādirāgajananaṃ rañjanaṃ parikīrtitam // Rcūm_4.104 //</l>\n</lg>\n\n<lg>\n<l>{sāraṇā}</l>\n<l>sūte satailayantrasthe svarṇādikṣepaṇaṃ hi yat /</l>\n<l>vedhādhikyakaraṃ lohe sāraṇā sā prakīrtitā // Rcūm_4.105 //</l>\n</lg>\n\n<lg>\n<l>{vedha}</l>\n<l>vyavāyibheṣajopeto dravye kṣipto rasaḥ khalu /</l>\n<l>vedha ityucyate tajjñaiḥ sa cānekavidhaḥ smṛtaḥ // Rcūm_4.106 //</l>\n</lg>\n\n<lg>\n<l>{vedhabhedāḥ}</l>\n<l>lepaḥ kṣepaśca kuntaśca dhūmākhyaḥ śabdasaṃjñakaḥ /</l>\n<l>{lepavedha}</l>\n<l>lepena kurute lohaṃ svarṇaṃ vā rajataṃ tathā // Rcūm_4.107 //</l>\n</lg>\n\n<lg>\n<l>lepavedhaḥ sa vijñeyaḥ puṭamatra ca saukaram /</l>\n<l>{kṣepavedha}</l>\n<l>prakṣepaṇaṃ drute lohe vedhaḥ syāt kṣepasaṃjñitaḥ // Rcūm_4.108 //</l>\n</lg>\n\n<lg>\n<l>{kuntavedha}</l>\n<l>saṃdaṃśadhṛtasūtena drutadravyāhṛtiśca yā /</l>\n<l>suvarṇatvādikaraṇī kuntavedhaḥ sa kathyate // Rcūm_4.109 //</l>\n</lg>\n\n<lg>\n<l>{dhūmavedha}</l>\n<l>vahnau dhūmāyamāne'ntaḥ prakṣiptarasadhūmataḥ /</l>\n<l>svarṇādyāpādanaṃ lohe dhūmavedhaḥ sa ucyate // Rcūm_4.110 //</l>\n</lg>\n\n<lg>\n<l>{śabdavedha}</l>\n<l>mukhasthitarasenālpalohasya dhamanātkhalu /</l>\n<l>svarṇarūpyatvajananaṃ śabdavedhaḥ prakīrtitaḥ // Rcūm_4.111 //</l>\n</lg>\n\n<lg>\n<l>{udghāṭana}</l>\n<l>viddhadravyasya sūtena kāluṣyādinivāraṇam /</l>\n<l>prakāśanaṃ ca varṇasya tadudghāṭanamīritam // Rcūm_4.112 //</l>\n</lg>\n\n<lg>\n<l>{svedana}</l>\n<l>kṣārāmlairauṣadhaiḥ sārdhaṃ bhāṇḍe ruddhvātiyatnataḥ /</l>\n<l>bhūmau nikhanyate yattatsvedanaṃ saṃprakīrtitam // Rcūm_4.113 //</l>\n</lg>\n\n<lg>\n<l>{saṃnyāsa}</l>\n<l>rasasyauṣadhayuktasya bhāṇḍaṃ ruddhvātiyatnataḥ /</l>\n<l>sadāgniyutacullyantaḥ kṣepaḥ saṃnyāsa ucyate // Rcūm_4.114 //</l>\n</lg>\n\n<lg>\n<l>{svedanasaṃnyāsaguṇāḥ}</l>\n<l>dvāvetau svedasaṃnyāsau rasarājasya niścitam /</l>\n<l>guṇaprabhāvajananau śīghravyāptikarau tathā // Rcūm_4.115 //</l>\n</lg>\n\n<lg>\n<l>rasanigamamahābdheḥ somadevaḥ samantātsphuṭataraparibhāṣā nāma ratnāni hṛtvā /</l>\n<l>vyaracayadatiyatnāttair imāṃ kaṇṭhamālāṃ kalayati bhiṣagagryo maṇḍanārthaṃ sabhāyām // Rcūm_4.116 //</l>\n</lg>\n\n<lg>\n<l>paṭhet paṭhitapāṭho'yamadhyāyo rasavādinaḥ /</l>\n<l>rasakarmāṇi kurvāṇo na sa muhyati kutracit // Rcūm_4.117 //</l>\n</lg>\n\n<lg>\n<l>Rcūm, 5</l>\n<l>atha yantrāṇi vakṣyante rasatantrāṇyanekaśaḥ /</l>\n<l>samālokya samāsena somadevena sāmpratam // Rcūm_5.1 //</l>\n</lg>\n\n<lg>\n<l>svedādikarma nirmātuṃ vārttikendraiḥ prayatnataḥ /</l>\n<l>yantryate pārado yasmāttasmādyantramitīritam // Rcūm_5.2 //</l>\n</lg>\n\n<lg>\n<l>{dolāyantra}</l>\n<l>vibandhya sauṣadhaṃ sūtaṃ sabhūrje triguṇāmbare /</l>\n<l>rasapoṭṭalikāṃ kāṣṭhe dṛḍhaṃ baddhvā guṇena hi // Rcūm_5.3 //</l>\n</lg>\n\n<lg>\n<l>saṃdhānapūrṇakumbhāntaḥ pralambanagatisthitām /</l>\n<l>adhastājjvālayedagniṃ tattaduktakrameṇa hi /</l>\n<l>dolāyantramidaṃ proktaṃ svedanākhyaṃ tadeva hi // Rcūm_5.4 //</l>\n</lg>\n\n<lg>\n<l>{khalvayantra}</l>\n<l>khalvayantraṃ tridhā proktaṃ mardanādikakarmaṇi /</l>\n<l>nirudgārāśmajaś caikastadanyo lohasambhavaḥ // Rcūm_5.5 //</l>\n</lg>\n\n<lg>\n<l>{ardhacandrākṛtikhalva}</l>\n<l>utsedhena daśāṅgulaḥ khalu kalātulyāṅgulāyāmavān /</l>\n<l>vistāreṇa navāṅgulo rasamitairnimnastathaivāṅgulaiḥ // Rcūm_5.6 //</l>\n</lg>\n\n<lg>\n<l>kaṇṭho dvyaṅgulavistṛto 'timasṛṇo droṇyardhacandrākṛtiḥ /</l>\n<l>gharṣaścaiva daśāṅgulastu yadidaṃ khalvākhyayantraṃ smṛtam // Rcūm_5.7 //</l>\n</lg>\n\n<lg>\n<l>asminpañcapalaḥ sūto mardanīyo viśuddhaye /</l>\n<l>tattadaucityayogena khalveṣvanyeṣu śodhayet // Rcūm_5.8 //</l>\n</lg>\n\n<lg>\n<l>{vartulakhalva}</l>\n<l>dvādaśāṅgulivistāraḥ khalvo bhavati vartulaḥ /</l>\n<l>caturaṅgulanimnaśca madhye 'timasṛṇīkṛtaḥ // Rcūm_5.9 //</l>\n</lg>\n\n<lg>\n<l>mardakaścipiṭo'dhastāt sugrahaśca śikhopari /</l>\n<l>{taptakhalva}</l>\n<l>lauho navāṅgulaḥ khalvo nimnatvena ṣaḍaṅgulaḥ // Rcūm_5.10 //</l>\n</lg>\n\n<lg>\n<l>mardako'ṣṭāṅgulaścaiva taptakhalvābhidho hy ayam /</l>\n<l>kṛtvā khalvākṛtiṃ cullīmaṅgāraiḥ paripūryatām // Rcūm_5.11 //</l>\n</lg>\n\n<lg>\n<l>tasyāṃ niveśitaṃ khalvaṃ pārśve bhastrikayā dhamet /</l>\n<l>tasminvimarditā piṣṭī kṣārairamlaiśca saṃyutā // Rcūm_5.12 //</l>\n</lg>\n\n<lg>\n<l>pradravatyativegena svedato nātra saṃśayaḥ /</l>\n<l>kṛtaḥ kāntāyasā so 'yaṃ bhavetkoṭiguṇottaraḥ // Rcūm_5.13 //</l>\n</lg>\n\n<lg>\n<l>{valabhīyantra}</l>\n<l>yatra lohamaye pātre pārśvayorvalayadvayam /</l>\n<l>tādṛksvalpataraṃ pātraṃ valayaprotakoṣṭhakam // Rcūm_5.14 //</l>\n</lg>\n\n<lg>\n<l>pūrvapātropari nyasya svalpapātre parikṣipet /</l>\n<l>rasaṃ saṃmūrchitaṃ sthūlapātramāpūrya kāñjikaiḥ // Rcūm_5.15 //</l>\n</lg>\n\n<lg>\n<l>dviyāmaṃ svedayedevaṃ rasotthāpanahetave /</l>\n<l>etatsyādvalabhīyantraṃ rasasādguṇyakāraṇam // Rcūm_5.16 //</l>\n</lg>\n\n<lg>\n<l>sūkṣmakāntamaye pātre rasaḥ syādguṇavattaraḥ /</l>\n<l>{ūrdhvapātanayantra}</l>\n<l>aṣṭāṅgulamitā samyak vartulā cipaṭī tale // Rcūm_5.17 //</l>\n</lg>\n\n<lg>\n<l>caturaṅgulataḥ kaṇṭhādadho droṇyā samanvitā /</l>\n<l>caturaṅgulavistāranimnayā dṛḍhabaddhayā // Rcūm_5.18 //</l>\n</lg>\n\n<lg>\n<l>tatpidhānaghaṭī mūle ṣoḍaśāṅgulavistarā /</l>\n<l>navāṅgulakavistārakaṇṭhena ca samanvitā // Rcūm_5.19 //</l>\n</lg>\n\n<lg>\n<l>pūrvaghaṭyāṃ rasaṃ kṣiptvā nyubjāṃ dadyāt parāṃ ghaṭīm /</l>\n<l>sordhvaṃ nimnaṃ ca parito dṛḍhapālikayānvitām // Rcūm_5.20 //</l>\n</lg>\n\n<lg>\n<l>pālyāṃ droṇyāṃ kṣipettoyaṃ pāvakaṃ jvālayedadhaḥ /</l>\n<l>ūrdhvapātanayantraṃ hi nandinā parikīrtitam // Rcūm_5.21 //</l>\n</lg>\n\n<lg>\n<l>{adhaḥpātanayantra}</l>\n<l>uparyadhastanasthālyāṃ kṣipedanyāmadhomukhīm /</l>\n<l>sthālikāṃ cipaṭībhūtatalāntarliptapāradām // Rcūm_5.22 //</l>\n</lg>\n\n<lg>\n<l>kṣiptvā tāṃ paṅkile garte jvālayenmūrdhni pāvakam /</l>\n<l>adhaḥpātanayantraṃ hi tadaitat parikīrtitam // Rcūm_5.23 //</l>\n</lg>\n\n<lg>\n<l>{tiryakpātanayantra}</l>\n<l>kṣipedrasaṃ ghaṭe dīrghanatādhonālasaṃyute /</l>\n<l>tannālaṃ nikṣipedanyat ghaṭakukṣyantare khalu // Rcūm_5.24 //</l>\n</lg>\n\n<lg>\n<l>tatra ruddhvā mṛdā samyagvadane ghaṭayoratha /</l>\n<l>adhastādrasakumbhasya jvālayettīvrapāvakam // Rcūm_5.25 //</l>\n</lg>\n\n<lg>\n<l>itarasmin ghaṭe toyaṃ prakṣipet svādu śītalam /</l>\n<l>tiryakpātanayantraṃ hi vārttikair abhidhīyate // Rcūm_5.26 //</l>\n</lg>\n\n<lg>\n<l>{pātanāyantras:: use}</l>\n<l>pātanātritayaṃ proktaṃ yantrāṇāṃ tritayaṃ khalu /</l>\n<l>pātanaiśca vinā sūto na tarāṃ doṣamujhati // Rcūm_5.27 //</l>\n</lg>\n\n<lg>\n<l>tribhirevordhvapātaiśca kasmāddoṣānna mucyate /</l>\n<l>vibhāgena vipāke tu dravyeṇānyena yogataḥ // Rcūm_5.28 //</l>\n</lg>\n\n<lg>\n<l>pātrāntaraparikṣepāt guṇāḥ syur vividhāḥ khalu /</l>\n<l>khaṇḍanyulūkhalāmbhobhis taṇḍulāḥ syur malojhitāḥ // Rcūm_5.29 //</l>\n</lg>\n\n<lg>\n<l>pātenaiva mahāśuddhirnandinā parikīrtitā /</l>\n<l>{kacchapayantra}</l>\n<l>viśālavadane bhāṇḍe toyapūrṇe niveśayet // Rcūm_5.30 //</l>\n</lg>\n\n<lg>\n<l>kharparaṃ pṛthukaṃ samyak prasare tasya madhyame /</l>\n<l>ālavālaṃ viḍaiḥ kṛtvā tanmadhye pāradaṃ kṣipet // Rcūm_5.31 //</l>\n</lg>\n\n<lg>\n<l>ūrdhvādhaśca viḍaṃ dattvā mallenārudhya yatnataḥ /</l>\n<l>puṭamaucityayogena dīyate tannigadyate // Rcūm_5.32 //</l>\n</lg>\n\n<lg>\n<l>yantraṃ kacchapasaṃjñaṃ hi taduktaṃ rasajāraṇe /</l>\n<l>{antarālikayantra}</l>\n<l>kṛtvā lohamayīṃ mūṣāṃ vṛntākākāradhāriṇīm // Rcūm_5.33 //</l>\n</lg>\n\n<lg>\n<l>vitastyā saṃmitāṃ kāntalohena parinirmitām /</l>\n<l>muṇḍalohodbhavāṃ vāpi kaṇṭhādho dvyaṅgulādadhaḥ // Rcūm_5.34 //</l>\n</lg>\n\n<lg>\n<l>dvyaṅgulaṃ valayaṃ dadyāt madhyadeśena kaṇṭhataḥ /</l>\n<l>pidhānadhārakaṃ ciñcāpattravistīrṇakaṅkaṇam // Rcūm_5.35 //</l>\n</lg>\n\n<lg>\n<l>pidhānam antarāviṣṭaṃ saśikhaṃ śliṣṭasaṃdhikam /</l>\n<l>tale pravihitacchidraṃ bhāṇḍaṃ kṛtvā hy adhomukham // Rcūm_5.36 //</l>\n</lg>\n\n<lg>\n<l>tatraināṃ lambayenmūrdhni nirudhya ca viśoṣya ca /</l>\n<l>sthālīkaṇṭhaṃ tato dadyāt puṭamagnividhāyakam // Rcūm_5.37 //</l>\n</lg>\n\n<lg>\n<l>evaṃrūpaṃ bhavedyantramantarālikasaṃjñakam /</l>\n<l>anena kārayedgandhadrutiṃ garbhadrutiṃ tathā // Rcūm_5.38 //</l>\n</lg>\n\n<lg>\n<l>{tāpikāyantra}</l>\n<l>tāpīṃ mūṣāṃ mṛdā kṛtvā dṛḍhāṃ cāratnimātrikām /</l>\n<l>sudṛḍhāṃ madhyadeśe ca dvyaṅgulacchidrasaṃyutām // Rcūm_5.39 //</l>\n</lg>\n\n<lg>\n<l>kāntalohamayīṃ khārīṃ dadyād gandhasya copari /</l>\n<l>tāpikāṃ pūrayecchuddhasikatābhiḥ samantataḥ // Rcūm_5.40 //</l>\n</lg>\n\n<lg>\n<l>tāṃ ca cullyāṃ samāropya kṣepaṃ kṣepaṃ viḍadravam /</l>\n<l>pādāṅguṣṭhamitajvālaṃ jvālayedanalaṃ tataḥ // Rcūm_5.41 //</l>\n</lg>\n\n<lg>\n<l>lohābhrakādikaṃ sarvaṃ rasasya parijārayet /</l>\n<l>tāpikāyantramityuktaṃ sukaraṃ rasajāraṇe // Rcūm_5.42 //</l>\n</lg>\n\n<lg>\n<l>{pratigarbhayantra}</l>\n<l>sthālyāṃ vinikṣipya rasādi vastu svarṇādi khāryā prapidhāya bhūyaḥ /</l>\n<l>amlena cordhve lavaṇādi vastu cullyāṃ pacettat pratigarbhayantram // Rcūm_5.43 //</l>\n</lg>\n\n<lg>\n<l>{garbhayantra}</l>\n<l>khārīṃ mallāntarasthālīṃ nirundhyādatiyatnataḥ /</l>\n<l>sthālyāṃ mṛdo'thavā khāryāṃ kṣiptvā vastu nirudhya ca // Rcūm_5.44 //</l>\n</lg>\n\n<lg>\n<l>kṣiptvā cāmlādikaṃ ruddhvā pākaḥ syādgarbhayantrake /</l>\n<l>{pālikāyantra}</l>\n<l>caṣakaṃ vartulaṃ lauhaṃ vinatāgrordhvadaṇḍakam // Rcūm_5.45 //</l>\n</lg>\n\n<lg>\n<l>etaddhi pālikāyantraṃ balijāraṇahetave /</l>\n<l>{ghaṭayantra}</l>\n<l>catuḥprasthajalādhāraṃ caturaṅgulakānanam // Rcūm_5.46 //</l>\n</lg>\n\n<lg>\n<l>ghaṭayantramiti proktaṃ tadāpyāyanake matam /</l>\n<l>{iṣṭikāyantra}</l>\n<l>vidhāya vartulaṃ gartaṃ mallamatra nidhāya ca // Rcūm_5.47 //</l>\n</lg>\n\n<lg>\n<l>vinidhāyeṣṭikāṃ tatra madhye gartavatīṃ śubhām /</l>\n<l>gartasya paritaḥ kuryāt pālikāmaṅgulocchrayām // Rcūm_5.48 //</l>\n</lg>\n\n<lg>\n<l>garte sūtaṃ vinikṣipya gartāsye vasanaṃ kṣipet /</l>\n<l>nikṣipya gandhakaṃ tatra mallenāsyaṃ nirudhya ca // Rcūm_5.49 //</l>\n</lg>\n\n<lg>\n<l>mallapālikayormadhye mṛdā samyaṅnirudhya ca /</l>\n<l>vanopalaiḥ puṭaṃ deyaṃ kapotākhyaṃ na cādhikam // Rcūm_5.50 //</l>\n</lg>\n\n<lg>\n<l>iṣṭikāyantrametaddhi gandhakaṃ tena jārayet /</l>\n<l>{vidyādharayantra}</l>\n<l>sthālikopari vinyasya sthālīṃ samyaṅnirudhya ca // Rcūm_5.51 //</l>\n</lg>\n\n<lg>\n<l>ūrdhvasthālyāṃ jalaṃ kṣiptvā vahniṃ prajvālayedadhaḥ /</l>\n<l>etadvidyādharaṃ yantraṃ hiṅgulākṛṣṭihetave // Rcūm_5.52 //</l>\n</lg>\n\n<lg>\n<l>{ḍamaruyantra}</l>\n<l>yatra sthālyupari sthālīṃ nyubjāṃ dattvā nirudhya ca /</l>\n<l>yantraṃ ḍamarukākhyaṃ tadrasabhasmakṛte hitam // Rcūm_5.53 //</l>\n</lg>\n\n<lg>\n<l>{nābhiyantra}</l>\n<l>mallamadhye caredgartaṃ tatra sūtaṃ sagandhakam /</l>\n<l>gartasya paritaḥ kuḍyaṃ prakuryād dvyaṅgulocchrayam // Rcūm_5.54 //</l>\n</lg>\n\n<lg>\n<l>tataścācchādayetsamyaggostanākāramūṣayā /</l>\n<l>samyak toyamṛdā ruddhvā samyaggartoccamānayā // Rcūm_5.55 //</l>\n</lg>\n\n<lg>\n<l>tato jalaṃ vinikṣipya vahniṃ prajvālayedadhaḥ /</l>\n<l>nābhiyantramidaṃ proktaṃ nandinā sarvavedinā // Rcūm_5.56 //</l>\n</lg>\n\n<lg>\n<l>anena jīryate sūto nirdhūmaḥ śuddhagandhakaḥ /</l>\n<l>{toyamṛttikā}</l>\n<l>lehavat kṛtabarbūrakvāthena parimarditam // Rcūm_5.57 //</l>\n</lg>\n\n<lg>\n<l>jīrṇakiṭṭarajaḥ sūkṣmaṃ guḍacūrṇasamanvitam /</l>\n<l>iyaṃ hi jalamṛtproktā durbhedyā salilaiḥ khalu // Rcūm_5.58 //</l>\n</lg>\n\n<lg>\n<l>{vahnimṛtsnā}</l>\n<l>khaṭikāpaṭukiṭṭaiśca mahiṣīdugdhamarditaiḥ /</l>\n<l>vahnimṛtsnā bhavedghoravahnitāpasahā khalu // Rcūm_5.59 //</l>\n</lg>\n\n<lg>\n<l>etayā mṛtsnayā ruddho na gantuṃ kṣamate rasaḥ /</l>\n<l>vidagdhavanitāprauḍhapremṇā baddhaḥ pumāniva // Rcūm_5.60 //</l>\n</lg>\n\n<lg>\n<l>nandī nāgārjunaścaiva brahmajyotirmunīśvaraḥ /</l>\n<l>vetti śrīsomadevaśca nāparaḥ pṛthivītale // Rcūm_5.61 //</l>\n</lg>\n\n<lg>\n<l>{grastayantra}</l>\n<l>mūṣāṃ mūṣodarāviṣṭām ādyantasamavartulām /</l>\n<l>cipiṭāṃ ca tale proktaṃ grastayantraṃ manīṣibhiḥ // Rcūm_5.62 //</l>\n</lg>\n\n<lg>\n<l>sūtendrabandhanārthaṃ hi rasavidbhirudīritam /</l>\n<l>{tulāyantra}</l>\n<l>vṛntākākāramūṣe dve tayoḥ kaṇṭhādadhaḥ khalu // Rcūm_5.63 //</l>\n</lg>\n\n<lg>\n<l>prādeśamātranalikā mṛdāliptasusaṃdhikā /</l>\n<l>tatraikasyāṃ kṣipet sūtam anyasyāṃ gandhacūrṇakam // Rcūm_5.64 //</l>\n</lg>\n\n<lg>\n<l>nirudhya mūṣayor vaktraṃ vālukāyantrake kṣipet /</l>\n<l>adho'gniṃ jvālayedetattulāyantramudāhṛtam // Rcūm_5.65 //</l>\n</lg>\n\n<lg>\n<l>śilātālakagandhāśmajāraṇāya prakīrtitam /</l>\n<l>{sthālīyantra}</l>\n<l>sthālyāṃ tāmrādi nikṣipya mallenāsyaṃ nirudhya ca // Rcūm_5.66 //</l>\n</lg>\n\n<lg>\n<l>pacyate sthālikāsaṃsthaṃ sthālīyantramitīritam /</l>\n<l>{koṣṭhikāyantra}</l>\n<l>sthūlabhāṇḍodarasyāntar vālukāṃ nikṣipecchubhām // Rcūm_5.67 //</l>\n</lg>\n\n<lg>\n<l>vitastipramitotsedhāṃ tatastatra niveśayet /</l>\n<l>apakvāṃ mṛnmayīṃ koṣṭhīṃ dvādaśāṅgulakocchrayām // Rcūm_5.68 //</l>\n</lg>\n\n<lg>\n<l>ṣaḍaṅgulakavistīrṇāṃ madhye 'timasṛṇīkṛtām /</l>\n<l>pañcāṅgulapidhānaṃ ca tīkṣṇāgraṃ mukuṭākṛtim // Rcūm_5.69 //</l>\n</lg>\n\n<lg>\n<l>na nyūnā nādhikā koṣṭhī kaṇṭhato masṛṇā bahiḥ /</l>\n<l>koṣṭhyāṃ ca nikṣipedgandhaṃ ṣaṭpalaṃ ślakṣṇacūrṇitam // Rcūm_5.70 //</l>\n</lg>\n\n<lg>\n<l>tatastripādikāṃ lauhīṃ viniveśya sthirīkṛtām /</l>\n<l>tasyāṃ ca vinyaset khārīṃ lauhīṃ vā kāntalohajām // Rcūm_5.71 //</l>\n</lg>\n\n<lg>\n<l>tasyāṃ sūtaṃ kṣipecchuddhaṃ palaviṃśatimānataḥ /</l>\n<l>jīrṇagandhakasūtaṃ ca bhāvayellaśunadravaiḥ // Rcūm_5.72 //</l>\n</lg>\n\n<lg>\n<l>adhaḥśikhena pūrvoktapidhānena pidhāya ca /</l>\n<l>saṃdhibandhaṃ prakurvīta sudhāmṛtsnāguḍādibhiḥ // Rcūm_5.73 //</l>\n</lg>\n\n<lg>\n<l>saṃdhibandhe viśuṣke ca kṣipedupari vālukāḥ /</l>\n<l>bhāṇḍavaktraṃ nirudhyātha jvālayettadadho'nalam // Rcūm_5.74 //</l>\n</lg>\n\n<lg>\n<l>kharaṃ yāmatrayaṃ yāvattato gandhakasambhavaḥ /</l>\n<l>pidhānalagnadhūmo 'sau galitvā nipatedrase // Rcūm_5.75 //</l>\n</lg>\n\n<lg>\n<l>evaṃ hi ṣaḍguṇaṃ gandhaṃ bhuktvā sūto guṇī bhavet /</l>\n<l>karoti kalpanirdiṣṭānviśiṣṭān sakalān guṇān // Rcūm_5.76 //</l>\n</lg>\n\n<lg>\n<l>koṣṭhikāyantrametaddhi nandinā parikīrtitam /</l>\n<l>{vālukāyantra}</l>\n<l>pañcāḍhavālukāpūrṇe bhāṇḍe nikṣipya yatnataḥ // Rcūm_5.77 //</l>\n</lg>\n\n<lg>\n<l>pacyate rasagolādyaṃ vālukāyantramīritam /</l>\n<l>{lavaṇayantra}</l>\n<l>evaṃ lavaṇanikṣepāt proktaṃ lavaṇayantrakam // Rcūm_5.78 //</l>\n</lg>\n\n<lg>\n<l>{dhūpayantra}</l>\n<l>vidhāyāṣṭāṅgulaṃ pātraṃ lauhamaṣṭāṅgulocchrayam /</l>\n<l>kaṇṭhādho dvyaṅgule deśe jalādhāraṃ hi tatra ca // Rcūm_5.79 //</l>\n</lg>\n\n<lg>\n<l>tiryaglohaśalākāśca tanvīstiryag vinikṣipet /</l>\n<l>tanūni svarṇapattrāṇi tāsāmupari vinyaset // Rcūm_5.80 //</l>\n</lg>\n\n<lg>\n<l>pātrādho nikṣiped dhūmaṃ vakṣyamāṇamihaiva hi /</l>\n<l>tatpātraṃ nyubjapātreṇa chādayedapareṇa hi // Rcūm_5.81 //</l>\n</lg>\n\n<lg>\n<l>mṛdā vilipya saṃdhiṃ ca vahniṃ prajvālayedadhaḥ /</l>\n<l>tena kṛṣṇāni pattrāṇi hatānyuktavidhānataḥ // Rcūm_5.82 //</l>\n</lg>\n\n<lg>\n<l>rasaścarati vegena drutiṃ garbhadrutiṃ tathā /</l>\n<l>gandhālakaśilānāṃ hi kajjalyā vā mṛtāhinā // Rcūm_5.83 //</l>\n</lg>\n\n<lg>\n<l>dhūpanaṃ svarṇapattrāṇāṃ paramaṃ parikīrtitam /</l>\n<l>tārārthaṃ tārapattrāṇi mṛtavaṅgena dhūpayet // Rcūm_5.84 //</l>\n</lg>\n\n<lg>\n<l>dhūpayecca yathāyogyai rasairuparasairapi /</l>\n<l>dhūpayantramiti proktaṃ jāraṇādravyavāhane // Rcūm_5.85 //</l>\n</lg>\n\n<lg>\n<l>{kuṇḍakayantra = kandukayantra}</l>\n<l>sthūlasthālyāṃ dravaṃ kṣiptvā vāso baddhvā mukhe dṛḍham /</l>\n<l>tatra svedyaṃ vinikṣipya pidhānyā prapidhāya ca // Rcūm_5.86 //</l>\n</lg>\n\n<lg>\n<l>adho'gniṃ jvālayettatra tatsyātkuṇḍakayantrakam /</l>\n<l>svedanaṃ yantramityetatprāhuranye manīṣiṇaḥ // Rcūm_5.87 //</l>\n</lg>\n\n<lg>\n<l>{kuṇḍayantra (2)}</l>\n<l>yadvā sthālyāṃ jalaṃ kṣiptvā tṛṇaṃ dattvā mukhopari /</l>\n<l>svedyadravyaṃ vinikṣipya pidhānyā prapidhāya ca // Rcūm_5.88 //</l>\n</lg>\n\n<lg>\n<l>adhastājjvālayed agnimetadvā kuṇḍayantrakam /</l>\n<l>{ḍekīyantra}</l>\n<l>bhāṇḍakaṇṭhādadhaśchidre veṇunālaṃ vinikṣipet // Rcūm_5.89 //</l>\n</lg>\n\n<lg>\n<l>kāṃsyapātradvayaṃ kṣiptvā sampuṭaṃ jalagarbhitam /</l>\n<l>nālāsyaṃ tatra saṃyojya dṛḍhaṃ taccāpi kārayet // Rcūm_5.90 //</l>\n</lg>\n\n<lg>\n<l>uktadravyairvinikṣiptaḥ pūrvaṃ tatra ghaṭe rasaḥ /</l>\n<l>agninā tāpito nālāt toye tasmin patatyadhaḥ // Rcūm_5.91 //</l>\n</lg>\n\n<lg>\n<l>yāvaduṣṇaṃ bhavetsarvaṃ bhājanaṃ kiṃcideva hi /</l>\n<l>jāyate rasasaṃdhānaṃ ḍhekīyantram idaṃ bhavet // Rcūm_5.92 //</l>\n</lg>\n\n<lg>\n<l>{somānalayantra}</l>\n<l>ūrdhvaṃ vahnir adhaścāpo madhye tu rasasaṃgrahaḥ /</l>\n<l>somānalam idaṃ proktaṃ jārayed gaganādikam // Rcūm_5.93 //</l>\n</lg>\n\n<lg>\n<l>{nālikāyantra}</l>\n<l>lohanālagataṃ sūtaṃ bhāṇḍe lavaṇapūrite /</l>\n<l>niruddhaṃ vipacetprājño nālikāyantramīritam // Rcūm_5.94 //</l>\n</lg>\n\n<lg>\n<l>{mūṣā}</l>\n<l>atha mūṣābhidhā mṛtsnā saṃsthānaṃ vividhākṛtiḥ /</l>\n<l>vidhinā viniyogaśca somadevena kīrtyate // Rcūm_5.95 //</l>\n</lg>\n\n<lg>\n<l>{crucible:: synonyms}</l>\n<l>mūṣā hi koṣṭhikā proktā kumudī karahārikā /</l>\n<l>pātanī vahnimitrā ca rasavādibhir īryate // Rcūm_5.96 //</l>\n</lg>\n\n<lg>\n<l>{crucible:: nirukti}</l>\n<l>muṣṇāti doṣānmūṣeyānsā mūṣeti nigadyate /</l>\n<l>upādānaṃ bhavettasyā mṛttikā lohameva ca // Rcūm_5.97 //</l>\n</lg>\n\n<lg>\n<l>mūṣāmukhaviniṣkrāntā varamekāpi kākiṇī /</l>\n<l>durjanapraṇipātena dhig lakṣamapi māninām // Rcūm_5.98 //</l>\n</lg>\n\n<lg>\n<l>{saṃdhilepa}</l>\n<l>mūṣāpidhānayor bandhe bandhanaṃ saṃdhilepanam /</l>\n<l>andhraṇaṃ randhraṇaṃ caiva saṃśliṣṭaṃ saṃdhibandhanam // Rcūm_5.99 //</l>\n</lg>\n\n<lg>\n<l>{clay:: śarkarā}</l>\n<l>mṛttikā pāṇḍurasthūlā śarkarā śoṇapāṇḍurā /</l>\n<l>cirādhmānasahā sā hi mūṣārthamati śasyate /</l>\n<l>tadabhāve ca vālmīkī kaulālī samudīryate // Rcūm_5.100 //</l>\n</lg>\n\n<lg>\n<l>yā mṛttikā dagdhatuṣaiḥ śaṇena śikhitrakairvā hayaladdinā ca /</l>\n<l>lauhena daṇḍena ca kuṭṭitā sā sādhāraṇā syātkhalu mūṣikārthe // Rcūm_5.101 //</l>\n</lg>\n\n<lg>\n<l>śvetāśmānastuṣā dagdhāḥ śikhitrāḥ śaṇakarpaṭe /</l>\n<l>laddiḥ kiṭṭaṃ yathāyogyaṃ saṃyojyā mūṣikāmṛdi // Rcūm_5.102 //</l>\n</lg>\n\n<lg>\n<l>{vajramūṣā}</l>\n<l>mṛdastribhāgaṃ śaṇaladdibhāgau bhāgaśca nirdagdhatuṣopalādeḥ /</l>\n<l>kiṭṭārdhabhāgaṃ parikhaṇḍya vajramūṣāṃ vidadhyātkhalu sattvapāte // Rcūm_5.103 //</l>\n</lg>\n\n<lg>\n<l>{yogamūṣā}</l>\n<l>dagdhāṅgāratuṣopetā mṛtsnā valmīkasambhavā /</l>\n<l>tattadviḍasamāyuktā tattadviḍavilepitā // Rcūm_5.104 //</l>\n</lg>\n\n<lg>\n<l>tayā yā vihitā mūṣā yogamūṣeti kathyate /</l>\n<l>anayā sādhitaḥ sūto jāyate guṇavattaraḥ // Rcūm_5.105 //</l>\n</lg>\n\n<lg>\n<l>{vajradrāvaṇamūṣā}</l>\n<l>gārabhūnāgadhautābhyāṃ śaṇairdagdhatuṣairapi /</l>\n<l>samaiḥ samā ca mūṣā mṛnmahiṣīdugdhamarditā // Rcūm_5.106 //</l>\n</lg>\n\n<lg>\n<l>kothitā pakṣamātraṃ hi bahudhā parivartitā /</l>\n<l>tayā viracitā mūṣā vajradrāvaṇikeritā // Rcūm_5.107 //</l>\n</lg>\n\n<lg>\n<l>{gāramūṣā}</l>\n<l>dagdhaṣaḍguṇagārāḍhyā kiṭṭāṅgāraśaṇānvitā /</l>\n<l>kṛṣṇamṛdbhiḥ kṛtā mūṣā gāramūṣetyudāhṛtā // Rcūm_5.108 //</l>\n</lg>\n\n<lg>\n<l>yāmayugmam atidhmānānnāsau dravati vahninā /</l>\n<l>{varamūṣā}</l>\n<l>vastrāṅgāratuṣāstulyāstaccaturguṇamṛttikā // Rcūm_5.109 //</l>\n</lg>\n\n<lg>\n<l>gāraśca mṛttikātulyaḥ sarvairetair vimarditā /</l>\n<l>varamūṣeti nirdiṣṭā yāmaṃ vahniṃ saheta ca // Rcūm_5.110 //</l>\n</lg>\n\n<lg>\n<l>{varṇamūṣā}</l>\n<l>raktavargarajoyuktā raktavargāmbubhāvitā /</l>\n<l>mṛt tayā lepitā mūṣā kṣitikhecaralepitā // Rcūm_5.111 //</l>\n</lg>\n\n<lg>\n<l>varṇamūṣeti sā proktā varṇotkarṣe niyujyate /</l>\n<l>{rūpyamūṣā}</l>\n<l>evaṃ hi śvetavargeṇa rūpyamūṣā prakīrtitā // Rcūm_5.112 //</l>\n</lg>\n\n<lg>\n<l>{viḍamūṣā}</l>\n<l>tattadviḍamṛdodbhūtā tattadviḍavilepitā /</l>\n<l>dehalohārthayogārthaṃ viḍamūṣetyudāhṛtā // Rcūm_5.113 //</l>\n</lg>\n\n<lg>\n<l>{vajradrāvanāmuṣā (II)}</l>\n<l>gārabhūnāgadhautābhyāṃ tuṣamaṣyā śaṇena ca /</l>\n<l>samaiḥ samā ca mūṣā mṛnmahiṣīdugdhamarditā // Rcūm_5.114 //</l>\n</lg>\n\n<lg>\n<l>kothitā pakṣamātraṃ hi bahudhā parikīrtitā /</l>\n<l>tayā viracitā mūṣā liptā matkuṇaśoṇitaiḥ // Rcūm_5.115 //</l>\n</lg>\n\n<lg>\n<l>balābdadhāvanīmūlair vajradrāvaṇakrauñcikā /</l>\n<l>sahate'gniṃ caturyāmaṃ drāvaṇe vyayitā satī // Rcūm_5.116 //</l>\n</lg>\n\n<lg>\n<l>{mūṣāpyāyana}</l>\n<l>dravībhāvamupeyuḥ syānmūṣāyā dhmānayogataḥ /</l>\n<l>kṣaṇamuddharaṇaṃ yat tanmūṣāpyāyanam ucyate // Rcūm_5.117 //</l>\n</lg>\n\n<lg>\n<l>{vṛntākamūṣā}</l>\n<l>vṛntākāramūṣāyāṃ nālaṃ dattvā daśāṅgulam /</l>\n<l>dhattūrapuṣpavaccordhvaṃ sudṛḍhaṃ śliṣṭapuṣpavat // Rcūm_5.118 //</l>\n</lg>\n\n<lg>\n<l>aṣṭāṅgulaṃ ca sacchidraṃ sā syādvṛntākamūṣikā /</l>\n<l>anayā kharparādīnāṃ mṛdūnāṃ sattvamāharet // Rcūm_5.119 //</l>\n</lg>\n\n<lg>\n<l>{gostanīmūṣā}</l>\n<l>mūṣā yā gostanākārā śikhāyuktapidhānakā /</l>\n<l>sattvānāṃ drāvaṇe śuddhau sā mūṣā gostanī bhavet // Rcūm_5.120 //</l>\n</lg>\n\n<lg>\n<l>{mallamūṣā}</l>\n<l>nirdiṣṭā mallamūṣā yā malladvitayasampuṭāt /</l>\n<l>parpaṭyādirasādīnāṃ svedanāya prakīrtitā // Rcūm_5.121 //</l>\n</lg>\n\n<lg>\n<l>{pakvamūṣā}</l>\n<l>kulālabhāṇḍarūpā yā dṛḍhā ca paripācitā /</l>\n<l>pakvamūṣeti sā proktā poṭalyādivipācane // Rcūm_5.122 //</l>\n</lg>\n\n<lg>\n<l>{golamūṣā}</l>\n<l>nirvaktragolakākārā puṭanadravyagarbhiṇī /</l>\n<l>golamūṣeti sā proktā satvaraṃ dravyarodhinī // Rcūm_5.123 //</l>\n</lg>\n\n<lg>\n<l>{mahāmūṣā}</l>\n<l>tale yā kūrparākārā kramād upari vistṛtā /</l>\n<l>sthūlavṛntākavatsthūlā mahāmūṣetyasau matā /</l>\n<l>sā cāyo'bhrakasattvādeḥ puṭāya drāvaṇāya ca // Rcūm_5.124 //</l>\n</lg>\n\n<lg>\n<l>{mañjūṣamūṣā}</l>\n<l>mañjūṣākāramūṣā yā nimnatāyāmavistarā /</l>\n<l>ṣaḍaṅgulapramāṇena mūṣā mañjūṣasaṃjñitā /</l>\n<l>bhūmau nikhanya tāṃ mūṣāṃ dadyātpuṭamathopari // Rcūm_5.125 //</l>\n</lg>\n\n<lg>\n<l>{mūśalamūṣā}</l>\n<l>mūṣā yā cipiṭā mūle vartulāṣṭāṅgulocchrayā /</l>\n<l>mūṣā sā muśalākhyā syāccakrībaddharase hitā // Rcūm_5.126 //</l>\n</lg>\n\n<lg>\n<l>{koṣṭhī (intr.)}</l>\n<l>sattvānāṃ pātanārthāya pātitānāṃ viśuddhaye /</l>\n<l>koṣṭhikā vividhākārāstāsāṃ lakṣaṇamucyate // Rcūm_5.127 //</l>\n</lg>\n\n<lg>\n<l>{aṅgārakoṣṭhikā}</l>\n<l>rājahastasamutsedhā tadardhāyāmavistarā /</l>\n<l>caturasrā ca kuḍyena veṣṭitā mṛnmayena hi // Rcūm_5.128 //</l>\n</lg>\n\n<lg>\n<l>ekabhittau caredgartaṃ vitastyābhogasaṃmitam /</l>\n<l>dvāraṃ sārdhavitastyā ca saṃmitaṃ sudṛḍhaṃ śubham // Rcūm_5.129 //</l>\n</lg>\n\n<lg>\n<l>dehalyadho vidhātavyaṃ dhamanāya yathocitam /</l>\n<l>prādeśapramitā bhittiruttaraṅgasya cordhvataḥ // Rcūm_5.130 //</l>\n</lg>\n\n<lg>\n<l>dvāraṃ copari kartavyaṃ prādeśapramitaṃ khalu /</l>\n<l>tataśceṣṭikayā ruddhvā dvārasaṃdhiṃ vilipya ca // Rcūm_5.131 //</l>\n</lg>\n\n<lg>\n<l>śikhitraistāṃ samāpūrya dhamedbhastrādvayena tu /</l>\n<l>śikhitrān dhamanadravyam ūrdhvadvāreṇa nikṣipet // Rcūm_5.132 //</l>\n</lg>\n\n<lg>\n<l>sattvapātanagolāṃśca pañca pañca punaḥ punaḥ /</l>\n<l>bhavedaṅgārakoṣṭhīyaṃ kharāṇāṃ sattvapātinī // Rcūm_5.133 //</l>\n</lg>\n\n<lg>\n<l>{pātālakoṣṭhikā}</l>\n<l>dṛḍhabhūmau caredgartaṃ vitastyā saṃmitaṃ śubham /</l>\n<l>vartulaṃ cātha tanmadhye gartamanyaṃ prakalpayet // Rcūm_5.134 //</l>\n</lg>\n\n<lg>\n<l>caturaṅgulavistāranimnatvena samanvitam /</l>\n<l>gartāddharaṇiparyantaṃ tiryaṅnālasamanvitam // Rcūm_5.135 //</l>\n</lg>\n\n<lg>\n<l>kiṃcitsamunnataṃ bāhye gartābhimukhanimnakam /</l>\n<l>mṛccakraṃ pañcarandhrāḍhyaṃ garbhagartopari kṣipet // Rcūm_5.136 //</l>\n</lg>\n\n<lg>\n<l>āpūrya kokilaiḥ koṣṭhīṃ pradhamed ekabhastrayā /</l>\n<l>pātālakoṣṭhikā hy eṣā dhātūnāṃ sattvapātinī // Rcūm_5.137 //</l>\n</lg>\n\n<lg>\n<l>dhmānasādhyapadārthānāṃ nandinā parikīrtitā /</l>\n<l>{gārakoṣṭhī}</l>\n<l>dvādaśāṅgulanimnā yā prādeśapramitā tathā // Rcūm_5.138 //</l>\n</lg>\n\n<lg>\n<l>caturaṅgulataścordhvaṃ valayena samanvitā /</l>\n<l>bhūrichidravatīṃ cakrīṃ valayopari nikṣipet // Rcūm_5.139 //</l>\n</lg>\n\n<lg>\n<l>śikhitrāṃstatra nikṣipya pradhamedvaṅkanālataḥ /</l>\n<l>gārakoṣṭhīyamuddiṣṭā mṛṣṭalohavināśinī // Rcūm_5.140 //</l>\n</lg>\n\n<lg>\n<l>{vaṅkanāla}</l>\n<l>kūpīmṛdbhir vidhātavyam aratnipramitaṃ dṛḍham /</l>\n<l>adhomukhaṃ ca tadvaktre nālaṃ pañcāṅgulaṃ tathā // Rcūm_5.141 //</l>\n</lg>\n\n<lg>\n<l>vaṅkanālamiti proktaṃ dṛḍhadhmānāya kīrtitam /</l>\n<l>{tiryakpradhamakoṣṭhī}</l>\n<l>koṣṭhī tadvadrasādīnāṃ vidhānāya vidhīyate // Rcūm_5.142 //</l>\n</lg>\n\n<lg>\n<l>dvādaśāṅgulakotsedhā sā budhne caturaṅgulā /</l>\n<l>tiryakpradhamanākhyā ca mṛdudravyaviśodhinī // Rcūm_5.143 //</l>\n</lg>\n\n<lg>\n<l>{puṭa (def.)}</l>\n<l>rasādidravyapākānāṃ māraṇajñāpanaṃ puṭam /</l>\n<l>neṣṭo nyūnādhikaḥ pākaḥ supākaṃ hitamauṣadham // Rcūm_5.144 //</l>\n</lg>\n\n<lg>\n<l>lohāderapunarbhāvo guṇādhikyaṃ tato'gratā /</l>\n<l>anapsumajjanaṃ rekhāpūrṇatā puṭato bhavet // Rcūm_5.145 //</l>\n</lg>\n\n<lg>\n<l>puṭādrāgo laghutvaṃ ca śīghravyāptiśca dīpanam /</l>\n<l>jāritādapi sūtendrāllohānām adhiko guṇaḥ // Rcūm_5.146 //</l>\n</lg>\n\n<lg>\n<l>yathāśmani viśedvahnir bahiḥsthaḥ puṭayogataḥ /</l>\n<l>cūrṇatvādiguṇāvāptistathā loheṣu niścitam // Rcūm_5.147 //</l>\n</lg>\n\n<lg>\n<l>{mahāpuṭa}</l>\n<l>nimne vistarataḥ kuṇḍe dvihaste caturasrake /</l>\n<l>vanopalasahasreṇa pūrite puṭanauṣadham // Rcūm_5.148 //</l>\n</lg>\n\n<lg>\n<l>krauñcyāṃ ruddhaṃ prayatnena piṣṭakopari nikṣipet /</l>\n<l>vanopalasahasrārdhaṃ krauñcikopari vinyaset // Rcūm_5.149 //</l>\n</lg>\n\n<lg>\n<l>vahniṃ prajvālayettatra mahāpuṭamidaṃ smṛtam /</l>\n<l>{gajapuṭa}</l>\n<l>rājahastapramāṇena caturasraṃ ca nimnakam // Rcūm_5.150 //</l>\n</lg>\n\n<lg>\n<l>pūrṇaṃ copalasāhasraiḥ kaṇṭhāvadhyatha nikṣipet /</l>\n<l>vinyaset kumudīṃ tatra puṭanadravyapūritām // Rcūm_5.151 //</l>\n</lg>\n\n<lg>\n<l>pūrvacchagaṇato'rdhāni giriṇḍāni vinikṣipet /</l>\n<l>etadgajapuṭaṃ proktaṃ mahāguṇavidhāyakam // Rcūm_5.152 //</l>\n</lg>\n\n<p>{vārāhapuṭa}\n<l>itthaṃ cāratnike kuṇḍe puṭaṃ vārāhamucyate // Rcūm_5.153 //</l></p>\n\n<lg>\n<l>{kukkuṭapuṭa}</l>\n<l>puṭaṃ bhūmitale yattadvitastidvitayocchrayam /</l>\n<l>tāvacca talavistīrṇaṃ tatsyātkukkuṭakaṃ puṭam // Rcūm_5.154 //</l>\n</lg>\n\n<lg>\n<l>{kapotapuṭa}</l>\n<l>yatpuṭaṃ dīyate bhūmāvaṣṭasaṃkhyairvanopalaiḥ /</l>\n<l>tad bālasūtabhasmārthaṃ kapotapuṭamucyate // Rcūm_5.155 //</l>\n</lg>\n\n<lg>\n<l>{govara (def.; a kind of cowdung)}</l>\n<l>goṣṭhāntargokhurakṣuṇṇaṃ śuṣkaṃ cūrṇitagomayam /</l>\n<l>govaraṃ tatsamādiṣṭaṃ variṣṭhaṃ rasasādhane // Rcūm_5.156 //</l>\n</lg>\n\n<lg>\n<l>{govarapuṭa}</l>\n<l>govarairvā tuṣairvāpi puṭaṃ yatra pradīyate /</l>\n<l>tadgovarapuṭaṃ proktaṃ rasabhasmaprasiddhaye // Rcūm_5.157 //</l>\n</lg>\n\n<lg>\n<l>{bhāṇḍapuṭa}</l>\n<l>sthūlabhāṇḍe tuṣāpūrṇe madhye mūṣāsamanvite /</l>\n<l>vahninā vihite pāke tadbhāṇḍapuṭamucyate // Rcūm_5.158 //</l>\n</lg>\n\n<lg>\n<l>{vālukāpuṭa}</l>\n<l>adhastādupariṣṭācca krauñcikācchādyate khalu /</l>\n<l>vālukābhiḥ prataptābhiryatra tadvālukāpuṭam // Rcūm_5.159 //</l>\n</lg>\n\n<lg>\n<l>{bhūdharapuṭa}</l>\n<l>vahnimitrāṃ kṣitau samyaṅ nikhanyād dvyaṅgulādadhaḥ /</l>\n<l>upariṣṭātpuṭaṃ yatra puṭaṃ tadbhūdharāhvayam // Rcūm_5.160 //</l>\n</lg>\n\n<lg>\n<l>{lāvakapuṭa}</l>\n<l>ūrdhvaṃ ṣoḍaśikāmātraistuṣairvā govaraiḥ puṭam /</l>\n<l>yatra tallāvakākhyaṃ syāt sumṛdudravyasādhane // Rcūm_5.161 //</l>\n</lg>\n\n<lg>\n<l>{anuktapuṭa}</l>\n<l>anuktapuṭamāne tu sādhyadravyabalābalāt /</l>\n<l>puṭaṃ vijñāya dātavyamūhāpohavicakṣaṇaiḥ // Rcūm_5.162 //</l>\n</lg>\n\n<lg>\n<l>{synonyms for dried cowdung}</l>\n<l>piṣṭakaṃ chagaṇaṃ chāṇamupalaṃ cotpalaṃ tathā /</l>\n<l>giriṇḍopalasāṭhī ca navārī chagaṇābhidhaḥ // Rcūm_5.163 //</l>\n</lg>\n\n<lg>\n<l>{upasaṃhāra}</l>\n<l>yaḥ somadevairvihitaṃ prakīrṇamadhyāyam enaṃ prakaroti pāṭhe /</l>\n<l>nāsau samīheta gurūpadeśaṃ rasendravaidye'pi ca dhātuvāde // Rcūm_5.164 //</l>\n</lg>\n\n<lg>\n<l>Rcūm, 7</l>\n<l>kathyante somadevena sāmprataṃ darśino rasāḥ /</l>\n<l>śrīkaṇṭhāgamanirdiṣṭā viśiṣṭā rasasādhane // Rcūm_7.1 //</l>\n</lg>\n\n<lg>\n<l>{68 prakār kī rasauṣadhiyāṃ}</l>\n<l>jalotpalasamaṅgā ca rasā ca jalapippalī /</l>\n<l>sthalaprasāriṇī ciñcī jālinī jalamūlakā // Rcūm_7.2 //</l>\n</lg>\n\n<lg>\n<l>candrodakārdhacandrā ca jalāpāmārgatiktakā /</l>\n<l>tuṣāmbu kākamācī ca jalakumbhī tathā śaṭī // Rcūm_7.3 //</l>\n</lg>\n\n<lg>\n<l>uttamā hemapuṣpī ca durgandhā sitagandhinī /</l>\n<l>māṇḍūkī mohinī māṃsī pāṣāṇī cātha śīśikā // Rcūm_7.4 //</l>\n</lg>\n\n<lg>\n<l>sārivālambuṣā meghanādī ca śukanāsikā /</l>\n<l>potakī hīriṇī vajrakandikā cāparājitā // Rcūm_7.5 //</l>\n</lg>\n\n<lg>\n<l>vanamālā vidārī ca kukkuṭā halinīśvarī /</l>\n<l>vārāhī bṛhatī mūrvā sarpākṣī sadacitrikā // Rcūm_7.6 //</l>\n</lg>\n\n<lg>\n<l>mālārjunaśca gojihvā garuḍī haṃsapādikā /</l>\n<l>nandinī śikhipādī ca kāśmarī tulasī tathā // Rcūm_7.7 //</l>\n</lg>\n\n<lg>\n<l>vanakūṣmāṇḍavallī ca vṛścikālī ca veṇukā /</l>\n<l>muśalī citrapādī ca karmasphoṭī tathā viṣā // Rcūm_7.8 //</l>\n</lg>\n\n<lg>\n<l>ajamārī pāṭalā ca paṭolī dhanvayāsakaḥ /</l>\n<l>bhārṅgī viṣaghnī guḍūcī vāsā bhṛṅgī ca pāgavaḥ // Rcūm_7.9 //</l>\n</lg>\n\n<lg>\n<l>aṣṭaṣaṣṭiriti proktā rasauṣadhyo mahābalāḥ /</l>\n<l>bandhane māraṇe tadvajjāraṇe ca niyāmane /</l>\n<l>bandhādāne ca sūtasya sarvadoṣāpakarmaṇi // Rcūm_7.10 //</l>\n</lg>\n\n<lg>\n<l>vindhyādrau himaparvate ca malaye gomantake śrīgirau sahyādrāvatha pāriyātrakagirau kiṣkindhanāmālaye /</l>\n<l>māhendre'pyatha mālyavatkṣitidhare tadrūpanāmādhikaṃ gopābhīrakasiddhavaidyamukhato vaidyaiḥ samāvedyatām // Rcūm_7.11 //</l>\n</lg>\n\n<p>Rcūm, 8\n<lg>\n<l>{sarpākṣyādigaṇaḥ}</l>\n<l>sarpākṣī vandhyakarkoṭī jalabimbī ca jambukī /</l>\n<l>punarnavā ca matsyākṣī bhṛṅgarājaḥ śatāvarī // Rcūm_8.1 //</l>\n</lg></p>\n\n<lg>\n<l>śarapuṅkhā ca maṇḍūkaparṇikā brahmadaṇḍikā /</l>\n<l>anantā kukkuṭī jaṅghā kākamācī śikhaṇḍinī // Rcūm_8.2 //</l>\n</lg>\n\n<lg>\n<l>sahadevī kapotī ca viṣṇukrāntā kuraṇṭakaḥ /</l>\n<l>mahābalā nāgabalā mūrvā rāsnā kuriṅginī // Rcūm_8.3 //</l>\n</lg>\n\n<lg>\n<l>phaṇirnīlī prapunnāṭaḥ samaṅgāmalakī tathā /</l>\n<l>jvālinī meghanādaśca gojihvā padmacāriṇī // Rcūm_8.4 //</l>\n</lg>\n\n<lg>\n<l>pāṭhā ca kokilākṣaśca tripattrā cākhukarṇikā /</l>\n<l>ekaparṇī dviparṇī ca triparṇī kṣīriṇī tathā // Rcūm_8.5 //</l>\n</lg>\n\n<lg>\n<l>tittiḍī meṣaśṛṅgī ca tulasī śyāmaparṇikā /</l>\n<l>śvetādriparṇikā ceti sarpākṣyādigaṇo mataḥ // Rcūm_8.6 //</l>\n</lg>\n\n<lg>\n<l>ṣaṭcatvāriṃśako nāma pāradasya niyāmakaḥ /</l>\n<l>ihauṣadhīnāṃ pañcāṅgī gṛhītavyā vidhānataḥ // Rcūm_8.7 //</l>\n</lg>\n\n<lg>\n<l>rasādisvedane mūṣānayane śodhane tathā /</l>\n<l>aṣṭopari yathālābhaṃ grāhyā prokteṣu karmasu // Rcūm_8.8 //</l>\n</lg>\n\n<lg>\n<l>aṣṭakādhikamādhikyaṃ guṇānāṃ kurute dhruvam /</l>\n<l>{vyāghrikādigaṇaḥ}</l>\n<l>vyāghrikā rākṣasī vahniścāṇḍālī gajakarṇikā // Rcūm_8.9 //</l>\n</lg>\n\n<lg>\n<l>ṣaṭkārī śaṅkhapuṣpī ca bṛhatī hilamocakaḥ /</l>\n<l>śṛgālajihvikā vahnirmadanī lāṅgalī tathā // Rcūm_8.10 //</l>\n</lg>\n\n<lg>\n<l>cakrikā vajriṇī vyāghrī kaṅkatī putrajīvikā /</l>\n<l>kañcukī caiva karkoṭī kumārī padmacāriṇī // Rcūm_8.11 //</l>\n</lg>\n\n<lg>\n<l>ekavīrā rudantī ca lakṣmī narakasā tathā /</l>\n<l>uccaṭā raktacitrā ca nāginī nāgavallikā // Rcūm_8.12 //</l>\n</lg>\n\n<lg>\n<l>saktukā saktuśṛṅgī ca raktasnug yajñavallikā /</l>\n<l>śākhoṭo meṣaśṛṅgī ca hemalī vyāghrapādikā // Rcūm_8.13 //</l>\n</lg>\n\n<lg>\n<l>śamī vyāghranakhī somavallarī cārkapuṣpikā /</l>\n<l>keśinī kāsamārī ca vṛkṣarājo'jamārikā // Rcūm_8.14 //</l>\n</lg>\n\n<lg>\n<l>koṭarākṣī hanūmantī narajīvāṅganāyakī /</l>\n<l>mālikā kākatuṇḍī ca meghapuṣpī ca kaṅguṇī // Rcūm_8.15 //</l>\n</lg>\n\n<lg>\n<l>anyā tuvaravallī ca jagatī haṃsapādikā /</l>\n<l>kumbhinī vahnimārī ca sūryabhaktā ca vākucī // Rcūm_8.16 //</l>\n</lg>\n\n<lg>\n<l>rasanirjīvakārī ca bhūśuṇḍī kaṭutumbikā /</l>\n<l>devadālī viśālā ca kārpāsī brahmarañjakam // Rcūm_8.17 //</l>\n</lg>\n\n<lg>\n<l>kṛṣṇākṣīvaṃ tathā kṛṣṇadhattūro vanapīlukam /</l>\n<l>śvetārko yavaciñcā ca kāravellī ca dantikā // Rcūm_8.18 //</l>\n</lg>\n\n<lg>\n<l>gojihvā kākajaṅghā ca śvetaguñjā ca śambarā /</l>\n<l>mahākālī sitāṅkolo māyūraśca paṭolikā // Rcūm_8.19 //</l>\n</lg>\n\n<lg>\n<l>vyāghrikādigaṇaḥ so'yaṃ rasabhasmakaraḥ paraḥ /</l>\n<l>atroktauṣadhibījeṣu jīryate pāradaḥ pṛthak // Rcūm_8.20 //</l>\n</lg>\n\n<lg>\n<l>{raktasnuhyādigaṇaḥ}</l>\n<l>raktasnuhī rudantī ca raktāgniḥ somavallikā /</l>\n<l>vṛddhadāru ca śākhoṭī mohinyaṅgāravallikā // Rcūm_8.21 //</l>\n</lg>\n\n<lg>\n<l>barhikā kṣīramārjārī triśūlā kṣīrakukkuṭī /</l>\n<l>jīmūtaḥ kākamācī ca nīlikā śaṅkhapuṣpikā // Rcūm_8.22 //</l>\n</lg>\n\n<lg>\n<l>nāgavallīdalākārapatrayuktālpakandinī /</l>\n<l>śrīśailotthā ca vajraghnī nāgakarṇīti sā smṛtā // Rcūm_8.23 //</l>\n</lg>\n\n<lg>\n<l>jyotiṣmatī drumajyotistṛṇajyotirathoccaṭā /</l>\n<l>udumbarī tridaṇḍī ca nīlajyotistathāparā // Rcūm_8.24 //</l>\n</lg>\n\n<lg>\n<l>hemavallarikā tāmravallarī cukra eva ca /</l>\n<l>tridaṇḍī brahmadaṇḍī ca krauñcikā sthalapadminī // Rcūm_8.25 //</l>\n</lg>\n\n<lg>\n<l>varā vartulaparṇā ca nāgakaṇṭhī ca lāṅgalī /</l>\n<l>nāgajihvārkapatrī ca kāṣṭhodumbarikā tathā // Rcūm_8.26 //</l>\n</lg>\n\n<lg>\n<l>kāladaṇḍī triparṇī ca raktasnuhyādiko gaṇaḥ /</l>\n<l>rasabandhe vadhe śuddhau vihitaḥ śambhunā svayam // Rcūm_8.27 //</l>\n</lg>\n\n<lg>\n<l>dravyaiśca sthāvarair upasparśagandharasānvitaiḥ /</l>\n<l>śodhito marditaḥ sūto mriyate badhyate sukham // Rcūm_8.28 //</l>\n</lg>\n\n<lg>\n<l>{kadalyādigaṇaḥ}</l>\n<l>kadalī sūryabhaktaśca kaṭukoṣātakī tathā /</l>\n<l>drāviṇī kākamācī ca śigrukā kṣīrakañcukī // Rcūm_8.29 //</l>\n</lg>\n\n<lg>\n<l>nīrapippalikā ceti kadalyādigaṇas tvayam /</l>\n<l>drāvaṇaḥ sarvalohānāṃ rasādīnāṃ ca niścitam // Rcūm_8.30 //</l>\n</lg>\n\n<lg>\n<l>{kākamācyādigaṇaḥ}</l>\n<l>kākamācyarkapatrī ca kāsamardaḥ kṛtāñjaliḥ /</l>\n<l>lakṣmaṇā haṃsapādī ca nāginī kṣīranālikā // Rcūm_8.31 //</l>\n</lg>\n\n<lg>\n<l>tāmbūlī vyālikā brāhmī kāravallyarjunī carā /</l>\n<l>vārāhakarṇikā meghadhvaniśca sahadevikā // Rcūm_8.32 //</l>\n</lg>\n\n<lg>\n<l>tathā kuruvakaśceti kākamācyādiko gaṇaḥ /</l>\n<l>krāmaṇāya vinirdiṣṭā dehe lohe rasasya hi // Rcūm_8.33 //</l>\n</lg>\n\n<lg>\n<l>ekavīrā mahāvīrā prayogo hemadaṇḍikā /</l>\n<l>caturbhedamidaṃ proktaṃ niścitaṃ rasabandhane // Rcūm_8.34 //</l>\n</lg>\n\n<lg>\n<l>dehalohakaraṃ sarvaṃ mahārogāpakarṣaṇam /</l>\n<l>dhanyaṃ putrapradaṃ vṛṣyaṃ darśanasparśanādibhiḥ // Rcūm_8.35 //</l>\n</lg>\n\n<lg>\n<l>{ekavīrā}</l>\n<l>śavapattrā bhavedvallī pāte caikaphalānvitā /</l>\n<l>ekavīreti sā proktā rasabandhakarī param // Rcūm_8.36 //</l>\n</lg>\n\n<lg>\n<l>{mahāvīrā}</l>\n<l>ekamekaṃ phalaṃ yasyāḥ pare patre prajāyate /</l>\n<l>pravālasadṛśīcchāyā mahāvīreti sā matā // Rcūm_8.37 //</l>\n</lg>\n\n<lg>\n<l>{prayogakanda}</l>\n<l>trikandastriśikhaścaiva vṛntalagnaphaladvayaḥ /</l>\n<l>veṇuparṇasadṛkparṇaiḥ gajavindhyācalodbhavaḥ // Rcūm_8.38 //</l>\n</lg>\n\n<lg>\n<l>tasya madhyamakando hi prayogo nāma rākṣasaḥ /</l>\n<l>tena saṃmarditaḥ sūto mriyate badhyate sukham // Rcūm_8.39 //</l>\n</lg>\n\n<lg>\n<l>{hemavallī}</l>\n<l>tāmbūlīpattravatpatrā svarṇavarṇapayasvinī /</l>\n<l>phalapuṣpādihīnā ca hemavallīti sā matā // Rcūm_8.40 //</l>\n</lg>\n\n<lg>\n<l>sambandhasevitā yena tanmūtrairbaddhapāradaḥ /</l>\n<l>saṃvatsaradhṛto vaktre pradhatte khecarāṃ gatim // Rcūm_8.41 //</l>\n</lg>\n\n<lg>\n<l>{vajradaṇḍādivarga}</l>\n<l>vajralaśunadaṇḍaśca lohadaṇḍaśca te trayaḥ /</l>\n<l>brahmaviṣṇuśivātmāno jagattritayarakṣakāḥ // Rcūm_8.42 //</l>\n</lg>\n\n<lg>\n<l>pathyā śuṇṭhī śilā muṇḍī nirguṇḍī ca viḍaṅgakam /</l>\n<l>citrakastrikaṭurhema mākṣikaṃ vimalaṃ tathā // Rcūm_8.43 //</l>\n</lg>\n\n<lg>\n<l>vajradaṇḍādivargo'yaṃ śreṣṭho'tīva rasāyane /</l>\n<l>sarvavyādhiharaḥ śreṣṭho jarāmṛtyuvināśanaḥ // Rcūm_8.44 //</l>\n</lg>\n\n<lg>\n<l>{bhūpāṭalyādivargaḥ}</l>\n<l>bhūpāṭalī paṭolī ca yogārī siṃhavallikā /</l>\n<l>śūkarī hemavallī ca nāgadhārī ca mārkavaḥ // Rcūm_8.45 //</l>\n</lg>\n\n<lg>\n<l>bhūpāṭalyādivargo'yaṃ rasabandhavidhāyakaḥ /</l>\n<l>{pañcaratnakagaṇaḥ}</l>\n<l>pāṭalendīvarī caiva mantrasiṃhāsanī tathā // Rcūm_8.46 //</l>\n</lg>\n\n<lg>\n<l>niśācarī ca kaṅkālakhecarī pañcaratnakam /</l>\n<l>dehalohakaraṃ sūtavadhabandhavidhāyakam /</l>\n<l>valīpalitavidhvaṃsi sarvavyādhiharaṃ param // Rcūm_8.47 //</l>\n</lg>\n\n<p>Rcūm, 9\n<lg>\n<l>{madhuratraya}</l>\n<l>ghṛtaṃ khaṇḍo mākṣikaṃ ca vijñeyaṃ madhuratrayam /</l>\n<l>{mūtravargaḥ}</l>\n<l>mūtrāṇi hastikarabhamahiṣīkharavājinām // Rcūm_9.1 //</l>\n</lg></p>\n\n<lg>\n<l>go'jāvīnāṃ striyaḥ puṃsāṃ puṣpaṃ bījaṃ ca yojayet /</l>\n<l>{pañcamṛttikā}</l>\n<l>iṣṭikā gairikaṃ loṇaṃ bhasma valmīkamṛttikā // Rcūm_9.2 //</l>\n</lg>\n\n<lg>\n<l>rasaprayogakuśalaiḥ kīrtitāḥ pañcamṛttikāḥ /</l>\n<l>{kṣāratraya}</l>\n<l>ṭaṅkaṇaṃ ca yavakṣāraḥ sarjikṣārastṛtīyakaḥ // Rcūm_9.3 //</l>\n</lg>\n\n<lg>\n<l>{kṣāravargaḥ}</l>\n<l>palāśakadalīśigrutilāpāmārgamokṣakāḥ /</l>\n<l>mūlakas tintiḍībodhiraktarājagiris tathā // Rcūm_9.4 //</l>\n</lg>\n\n<lg>\n<l>kambalo'parakuḍyāni kṣāraścaiṣāṃ pṛthagvidhaḥ /</l>\n<l>kṣāravarga iti proktaḥ dīpanaśca mahābalaḥ // Rcūm_9.5 //</l>\n</lg>\n\n<lg>\n<l>ratnādijāraṇaścāpi sarvalohādijāraṇaḥ /</l>\n<l>{amlavargaḥ}</l>\n<l>amlavetasajambīranimbukaṃ rājanimbukam // Rcūm_9.6 //</l>\n</lg>\n\n<lg>\n<l>badaraṃ bījapūraṃ ca tintiḍī cukrikā tathā /</l>\n<l>caṇāmlaṃ kāñjikaṃ tadvadamlikā cāmladāḍimam // Rcūm_9.7 //</l>\n</lg>\n\n<lg>\n<l>karamardaṃ ca kolāmlamamlavargo'yamucyate /</l>\n<l>rasādīnāṃ viśuddhyarthaṃ drāvaṇe jāraṇe hitaḥ // Rcūm_9.8 //</l>\n</lg>\n\n<lg>\n<l>{lavaṇavargaḥ}</l>\n<l>sāmudraṃ sindhusaṃjātaṃ kācotthaṃ viḍasaṃjñitam /</l>\n<l>sauvarcalamatho raumaṃ cullikaṃ ca gaḍādi ca // Rcūm_9.9 //</l>\n</lg>\n\n<lg>\n<l>lavaṇānāmayaṃ vargo rucyaḥ pācanadīpanaḥ /</l>\n<l>drāvaṇaḥ śodhanaḥ sarvalohānāṃ bhasmanāmapi // Rcūm_9.10 //</l>\n</lg>\n\n<lg>\n<l>{viṣavargaḥ}</l>\n<l>śṛṅgikaṃ kālakūṭaṃ ca vatsanābhaṃ ca saktukam /</l>\n<l>pītaṃ ca viṣavargo'yaṃ sa varaḥ parikīrtitaḥ // Rcūm_9.11 //</l>\n</lg>\n\n<lg>\n<l>{viṣavarga:: medic. properties}</l>\n<l>rasakarmaṇi śasto'yaṃ tadbandhanavadhe'pi ca /</l>\n<l>ayuktyā sevitaścāyaṃ mārayatyeva niścitam // Rcūm_9.12 //</l>\n</lg>\n\n<lg>\n<l>{upaviṣavargaḥ}</l>\n<l>lāṅgalī viṣamuṣṭiśca karavīraś ca jayā tathā /</l>\n<l>nīlakaḥ kanako'rkaśca vargo hyupaviṣātmakaḥ // Rcūm_9.13 //</l>\n</lg>\n\n<lg>\n<l>{upaviṣa:: medic. properties}</l>\n<l>dīpanaḥ pācano bhedī rase kvāpi ca yujyate /</l>\n<l>viṣeṣu jaṅgamādyeṣu viṣaṃ sarpasya nāparam // Rcūm_9.14 //</l>\n</lg>\n\n<lg>\n<l>{tailavargaḥ}</l>\n<l>tilātasīkusumbhānāṃ nimbasya karajasya ca /</l>\n<l>rājyāḥ siddhārthakasyāpi guñjākaṅguṇibījayoḥ // Rcūm_9.15 //</l>\n</lg>\n\n<lg>\n<l>madhūkasya ca tailaiśca tailavargo rase hitaḥ /</l>\n<l>{dugdhavargaḥ}</l>\n<l>hastyaśvavanitādhenugardabhīchāgikāvikāḥ // Rcūm_9.16 //</l>\n</lg>\n\n<lg>\n<l>uṣṭrikodumbarāśvatthabhānunyagrodhatilvakaḥ /</l>\n<l>dugdhikā snuggaṇaṃ caitattathaivottamakarṇikā // Rcūm_9.17 //</l>\n</lg>\n\n<lg>\n<l>eṣāṃ dugdhair vinirdiṣṭo dugdhavargo rasādiṣu /</l>\n<l>{pittavargaḥ}</l>\n<l>mahiṣakroḍamatsyānāṃ chāgasya ca śikhaṇḍinaḥ // Rcūm_9.18 //</l>\n</lg>\n\n<lg>\n<l>kṛṣṇāhirohitānāṃ ca mārjārasya ca māyubhiḥ /</l>\n<l>proktaḥ pittagaṇaḥ sūtavadhabandhanabhāvane // Rcūm_9.19 //</l>\n</lg>\n\n<lg>\n<l>{vasāvargaḥ}</l>\n<l>bhekakūrmavarāhāhinaramāṃsasamutthayā /</l>\n<l>vasayā ca vasāvargo rasakarmaṇi śasyate // Rcūm_9.20 //</l>\n</lg>\n\n<lg>\n<l>{viḍgaṇaḥ}</l>\n<l>pārāvatasya cāṣasya kapotasya kalāpinaḥ /</l>\n<l>gṛdhrasya kukkuṭasyāpi vinirdiṣṭo hi viḍgaṇaḥ // Rcūm_9.21 //</l>\n</lg>\n\n<lg>\n<l>śodhanaḥ sarvalohānāṃ puṭanāllepanāt khalu /</l>\n<l>{raktavargaḥ}</l>\n<l>kusumbhakhadiro lākṣā mañjiṣṭhā raktacandanam // Rcūm_9.22 //</l>\n</lg>\n\n<lg>\n<l>adrī ca bandhujīvaṃ ca tathā karpūragandhinī /</l>\n<l>mākṣikaṃ ceti vijñeyo raktavargo 'tirañjanaḥ // Rcūm_9.23 //</l>\n</lg>\n\n<lg>\n<l>{pītavargaḥ}</l>\n<l>kiṃśukaḥ karṇikāraśca haridrādvitayaṃ tathā /</l>\n<l>pītavargo'yamuddiṣṭo rasarājasya karmaṇi // Rcūm_9.24 //</l>\n</lg>\n\n<lg>\n<l>{śvetavargaḥ}</l>\n<l>tagaraḥ kuṭajaṃ kundo guñjā jīvantikā tathā /</l>\n<l>sito'mbhoruhakandaśca śvetavarga udāhṛtaḥ // Rcūm_9.25 //</l>\n</lg>\n\n<lg>\n<l>{kṛṣṇavargaḥ}</l>\n<l>kadalī krūravallī ca triphalā nīlikā nalaḥ /</l>\n<l>paṅkaḥ kāsīsabālāmraṃ kṛṣṇavarga udāhṛtaḥ // Rcūm_9.26 //</l>\n</lg>\n\n<lg>\n<l>raktavargādivargaiśca dravyaṃ yajjāraṇātmakam /</l>\n<l>bhāvanīyaṃ prayatnena tādṛgrāgāptaye khalu // Rcūm_9.27 //</l>\n</lg>\n\n<lg>\n<l>{śodhanīyagaṇaḥ}</l>\n<l>kācaṭaṅkaṇaśiprābhiḥ śodhanīyo gaṇo mataḥ /</l>\n<l>sattvānāṃ baddhasūtasya lohānāṃ malanāśanaḥ /</l>\n<l>kāpālikāgaṇadhvaṃsī rasavādibhirucyate // Rcūm_9.28 //</l>\n</lg>\n\n<lg>\n<l>{mṛdukaravargaḥ}</l>\n<l>mahiṣīmeṣaśṛṅgo'tra kaliṅgodbhavabījayuk /</l>\n<l>śaśāsthīni ca yogo'yaṃ lohakāṭhinyanāśanaḥ // Rcūm_9.29 //</l>\n</lg>\n\n<lg>\n<l>{drāvakavargaḥ}</l>\n<l>guḍagugguluguñjājyasāraghaiṣṭaṅkaṇānvitaiḥ /</l>\n<l>durdrāvākhilalohāder drāvaṇe'yaṃ gaṇo mataḥ // Rcūm_9.30 //</l>\n</lg>\n\n<lg>\n<l>kṣārāḥ sarve malaṃ hanyuramlaṃ śodhanajāraṇam /</l>\n<l>māndyaṃ viṣāṇi nighnanti snaigdhyaṃ snehāḥ prakurvate // Rcūm_9.31 //</l>\n</lg>\n\n<p>Rcūm, 10\n<lg>\n<l>{mahārasāḥ}</l>\n<l>mahārasāḥ syur ghanarājāvartavaikrāntasasyāḥ vimalādrijāte /</l>\n<l>tutthaṃ ca tāpyaṃ ca rasāyanāste sattvāni teṣām amṛtopamāni // Rcūm_10.1 //</l>\n</lg></p>\n\n<lg>\n<l>{abhraka:: medic. properties}</l>\n<l>gaurītejaḥ paramam amṛtaṃ vātapittakṣayaghnaṃ prajñodbodhi praśamitarujaṃ vṛṣyam āyuṣyam agryam /</l>\n<l>balyaṃ snigdhaṃ rucidam akaphaṃ dīpanaṃ śītavīryaṃ tattadyogaiḥ sakalagadahṛd vyoma sūtendrabandhi // Rcūm_10.2 //</l>\n</lg>\n\n<lg>\n<l>rājahastād adhastādyatsamānītaṃ ghanaṃ khaneḥ /</l>\n<l>bhavettaduktaphaladaṃ niḥsattvaṃ niṣphalaṃ param // Rcūm_10.3 //</l>\n</lg>\n\n<lg>\n<l>{abhrakabhedāḥ}</l>\n<l>pinākanāgamaṇḍūkavajram ityabhrakaṃ matam /</l>\n<l>śvetādivarṇabhedena pratyekaṃ taccaturvidham // Rcūm_10.4 //</l>\n</lg>\n\n<lg>\n<l>{abhra:: pināka}</l>\n<l>pinākaṃ pāvakottaptaṃ vimuñcati daloccayam /</l>\n<l>tatsevitaṃ malaṃ baddhvā mārayatyeva mānavam // Rcūm_10.5 //</l>\n</lg>\n\n<lg>\n<l>{abhra:: nāga}</l>\n<l>nāgābhraṃ nāgavatkuryāt dhvaniṃ pāvakasaṃsthitam /</l>\n<l>tadbhuktaṃ kurute kuṣṭhaṃ maṇḍalākhyaṃ na saṃśayaḥ // Rcūm_10.6 //</l>\n</lg>\n\n<lg>\n<l>{abhra:: maṇḍūka}</l>\n<l>utplutyotplutya maṇḍūkaṃ dhmātaṃ patati cābhrakam /</l>\n<l>tatkuryādaśmarīrogamasādhyaṃ śastrato'nyathā // Rcūm_10.7 //</l>\n</lg>\n\n<lg>\n<l>{abhra:: vajra}</l>\n<l>vajrābhraṃ vahnisaṃtaptaṃ nirmuktāśeṣavaikṛtam /</l>\n<l>dehalohakaraṃ tattu sarvarogaharaṃ param // Rcūm_10.8 //</l>\n</lg>\n\n<lg>\n<l>{abhra:: subtypes:: colour}</l>\n<l>śvetaṃ raktaṃ ca pītaṃ ca kṛṣṇamevaṃ caturvidham /</l>\n<l>śvetaṃ śvetakriyāsūktaṃ raktādyaṃ pītakarmaṇi // Rcūm_10.9 //</l>\n</lg>\n\n<lg>\n<l>caturvidhaṃ varaṃ vyoma yadyapyuktaṃ rasāyane /</l>\n<l>tathāpi kṛṣṇavarṇābhaṃ koṭikoṭiguṇādhikam // Rcūm_10.10 //</l>\n</lg>\n\n<lg>\n<l>{abhra:: phys. properties}</l>\n<l>snigdhaṃ pṛthudalaṃ vahnisahaṃ syādbhārato'dhikam /</l>\n<l>sukhanirmocyapatraṃ ca tadabhraṃ śastam īritam // Rcūm_10.11 //</l>\n</lg>\n\n<lg>\n<l>{abhra:: bad types}</l>\n<l>sacandraṃ kācakiṭṭābhaṃ vyoma na grāsayedrasam /</l>\n<l>grāsitaścenna yojyo'sau lohe caiva rasāyane // Rcūm_10.12 //</l>\n</lg>\n\n<lg>\n<l>niścandrikaṃ mṛtaṃ vyoma sevyaṃ sarvagadeṣu ca /</l>\n<l>sevitaṃ candrikāyuktaṃ mehaṃ mandānalaṃ caret // Rcūm_10.13 //</l>\n</lg>\n\n<lg>\n<l>yairuktaṃ yuktinirmuktaiḥ patrābhrakarasāyanam /</l>\n<l>tairdiṣṭaṃ kālakūṭākhyaṃ viṣaṃ jīvanahetave // Rcūm_10.14 //</l>\n</lg>\n\n<lg>\n<l>sattvārthaṃ sevanārthaṃ ca yojayecchodhitābhrakam /</l>\n<l>anyathā tvaguṇaṃ kṛtvā vikarotyeva niścitam // Rcūm_10.15 //</l>\n</lg>\n\n<lg>\n<l>{abhra:: śodhana}</l>\n<l>prataptaṃ saptavārāṇi nikṣiptaṃ kāñjike'bhrakam /</l>\n<l>nirdoṣaṃ jāyate nūnaṃ nikṣiptaṃ vāpi gojale // Rcūm_10.16 //</l>\n</lg>\n\n<lg>\n<l>triphalākvathite vāpi gavāṃ dugdhe viśeṣataḥ /</l>\n<l>{abhra:: māraṇa}</l>\n<l>tato dhānyābhrakaṃ kṛtvā piṣṭvā matsyākṣikārasaiḥ // Rcūm_10.17 //</l>\n</lg>\n\n<lg>\n<l>cakrīṃ kṛtvā viśoṣyātha puṭedardhebhake puṭe /</l>\n<l>puṭedevaṃ hi ṣaḍvāraṃ paunarnavarasaiḥ saha // Rcūm_10.18 //</l>\n</lg>\n\n<lg>\n<l>abhrāṃśaṭaṅkaṇenāpi saṃmardya kṛtacakrikam /</l>\n<l>ardhebhākhyaiḥ puṭaistadvatsaptavāraṃ puṭet khalu // Rcūm_10.19 //</l>\n</lg>\n\n<lg>\n<l>evaṃ vāsārasenāpi taṇḍulīyarasena ca /</l>\n<l>prapuṭetsaptavārāṇi pūrvaproktavidhānataḥ // Rcūm_10.20 //</l>\n</lg>\n\n<lg>\n<l>evaṃ siddhaṃ ghanaṃ sarvayogeṣu viniyojayet /</l>\n<l>{abhra:: māraṇa}</l>\n<l>pādāṃśaṭaṅkaṇopetaṃ matsyākṣīrasamarditam // Rcūm_10.21 //</l>\n</lg>\n\n<lg>\n<l>rundhyāt koṣṭhyāṃ dṛḍhaṃ dhmātaṃ sattvarūpaṃ bhaved ghanam /</l>\n<l>paṭacūrṇaṃ vidhāyātha goghṛtena pariplutam // Rcūm_10.22 //</l>\n</lg>\n\n<lg>\n<l>bharjayetsaptavārāṇi cullīsaṃsthitakharpare /</l>\n<l>agnivarṇaṃ bhavedyāvad vāraṃ vāraṃ ca cūrṇayet // Rcūm_10.23 //</l>\n</lg>\n\n<lg>\n<l>tṛṇaṃ kṣiptaṃ dahedyāvattāvadvā bharjanaṃ caret /</l>\n<l>tataḥ sagandhakaṃ piṣṭvā vaṭamūlakaṣāyataḥ // Rcūm_10.24 //</l>\n</lg>\n\n<lg>\n<l>puṭedviṃśativārāṇi vārāhena puṭena hi /</l>\n<l>punarviṃśativārāṇi triphalotthakaṣāyataḥ // Rcūm_10.25 //</l>\n</lg>\n\n<lg>\n<l>triphalāmuṇḍikābhṛṅgapathyānīlīsumūlakaiḥ /</l>\n<l>bhāvayitvā prayoktavyaṃ sarvarogeṣu mātrayā // Rcūm_10.26 //</l>\n</lg>\n\n<lg>\n<l>sattvābhrāt kiṃcid avaraṃ nirvikāraṃ guṇādhikam /</l>\n<l>evaṃ cecchatavārāṇi puṭapākena sādhitam // Rcūm_10.27 //</l>\n</lg>\n\n<lg>\n<l>guṇavajjāyate'tyarthaṃ paraṃ pācanadīpanam /</l>\n<l>kṣudhaṃ karoti cātyarthaṃ guñjārdhamiti sevayā /</l>\n<l>tattadrogaharair yogaiḥ sarvaroganikṛntanam // Rcūm_10.28 //</l>\n</lg>\n\n<lg>\n<l>{abhra:: māraṇa}</l>\n<l>dhānyābhraṃ kāsamardasya rasena parimarditam /</l>\n<l>puṭettacchatavārāṇi mriyate nātra saṃśayaḥ // Rcūm_10.29 //</l>\n</lg>\n\n<lg>\n<l>{abhra:: māraṇa}</l>\n<l>tadvanmustārasenāpi taṇḍulīyarasena ca /</l>\n<l>śivāmalakasaubhāgyapiṣṭaṃ cakrīkṛtābhrakam // Rcūm_10.30 //</l>\n</lg>\n\n<lg>\n<l>puṭettat ṣaṣṭivārāṇi sindūrābhaṃ prajāyate /</l>\n<l>kṣayādyanantarogaghnaṃ bhavedyogānupānataḥ // Rcūm_10.31 //</l>\n</lg>\n\n<lg>\n<l>{abhra:: māraṇa}</l>\n<l>vaṭamūlatvacaḥ kvāthe tāmbūlapatrasārataḥ /</l>\n<l>vāsāmatsyākṣikībhyāṃ vā matsyākṣyā sakaṭhillayā // Rcūm_10.32 //</l>\n</lg>\n\n<lg>\n<l>payasā vaṭavṛkṣasya marditaṃ puṭitaṃ ghanam /</l>\n<l>bhaved viṃśativāreṇa sindūrasadṛśaṃ ghanam // Rcūm_10.33 //</l>\n</lg>\n\n<lg>\n<l>{abhrakabhasman (6)}</l>\n<l>saṭaṅkaṇaṃ gavāṃ dugdhaiḥ piṣṭaṃ prapuṭitaṃ ghanam /</l>\n<l>niścandrikaṃ bhaved vārais triṃśadbhirguṇavattaram // Rcūm_10.34 //</l>\n</lg>\n\n<lg>\n<l>evaṃ siddhāni cābhrāṇi tālena puṭitāni cet /</l>\n<l>bhavantyatīva tīvrāṇi rasādapyadhikāni ca // Rcūm_10.35 //</l>\n</lg>\n\n<lg>\n<l>{abhra:: bhasman:: phys. properties}</l>\n<l>raukṣyaṃ saukṣmyaṃ jalaplāvaḥ śoṇavarṇasamudbhavaḥ /</l>\n<l>vicitraguṇadīptiśca jāyate bahubhiḥ puṭaiḥ // Rcūm_10.36 //</l>\n</lg>\n\n<lg>\n<l>{abhra:: sattva:: pātana}</l>\n<l>kāsamardaghanadhvanivāsānāṃ ca punarbhuvaḥ /</l>\n<l>matsyākṣyāḥ kāravellyāśca haṃsapādyā rasaiḥ pṛthak // Rcūm_10.37 //</l>\n</lg>\n\n<lg>\n<l>piṣṭvā piṣṭvā prayatnena śoṣayedgharmayogataḥ /</l>\n<l>khaliṃ godhūmacūrṇaṃ ca kṣudramatsyāṃśca ṭaṅkaṇam // Rcūm_10.38 //</l>\n</lg>\n\n<lg>\n<l>pratyekamabhrakāṃśena dattvā caiva vimardayet /</l>\n<l>mardane mardane samyak śoṣayedraviraśmibhiḥ // Rcūm_10.39 //</l>\n</lg>\n\n<lg>\n<l>pañcājaṃ pañcagavyaṃ ca pañcamāhiṣameva ca /</l>\n<l>kṣiptvā golān prakurvīta kiṃcit tindukasaṃmitān // Rcūm_10.40 //</l>\n</lg>\n\n<lg>\n<l>{pañcāṅga}</l>\n<l>payo dadhi ghṛtaṃ mūtraṃ viṭ ca pañcāṅgam ucyate /</l>\n<l>adhaḥpātanakoṣṭhyāṃ hi dhmātvā sattvaṃ nipātayet // Rcūm_10.41 //</l>\n</lg>\n\n<lg>\n<l>{abhra:: sattva:: pātana:: separating kiṭṭa and sattva}</l>\n<l>koṣṭhyāḥ kiṭṭaṃ samāhṛtya vicūrṇya ravakān haret /</l>\n<l>tatkiṭṭaṃ svalpaṭaṅkena gomayena vimardayet // Rcūm_10.42 //</l>\n</lg>\n\n<lg>\n<l>golānvidhāya saṃśoṣya dhamed bhūyo'pi pūrvavat /</l>\n<l>bhūyaḥ kiṭṭaṃ samāhṛtya mṛditvā sattvamāharet // Rcūm_10.43 //</l>\n</lg>\n\n<lg>\n<l>evameva punaḥ kiṭṭaṃ dhmātvā sattvaṃ samāharet /</l>\n<l>{abhrakasattvaśodhanam}</l>\n<l>atha sattvakaṇāṃstāṃstu kvāthayitvāmlakāñjikaiḥ // Rcūm_10.44 //</l>\n</lg>\n\n<lg>\n<l>śodhanīyagaṇopetaṃ mūṣāmadhye nirudhya ca /</l>\n<l>samyag drutaṃ samāhṛtya dvivāraṃ pradhamet punaḥ // Rcūm_10.45 //</l>\n</lg>\n\n<lg>\n<l>iti siddhaṃ bhavetsattvaṃ yojyaṃ rasarasāyane /</l>\n<l>{abhrakasattvamṛdukaraṇam}</l>\n<l>madhutailavasājyeṣu drāvitaṃ parivāpitam // Rcūm_10.46 //</l>\n</lg>\n\n<lg>\n<l>mṛdu syāddaśavāreṇa sattvaṃ lohādikaṃ kharam /</l>\n<l>{abhra:: sattva:: formulation}</l>\n<l>sattvasya golakaṃ taptaṃ sasyasaṃyuktakāñjike // Rcūm_10.47 //</l>\n</lg>\n\n<lg>\n<l>nirvāpya tatkṣaṇenaiva kaṇḍayellohapārayā /</l>\n<l>sampratāpya ghanasthūlān kaṇānkṣiptvā ca kāñjike // Rcūm_10.48 //</l>\n</lg>\n\n<lg>\n<l>tatkṣaṇena samāhṛtya khaṇḍayitvā rajaścaret /</l>\n<l>goghṛtena ca taccūrṇaṃ bharjayet pūrvavattridhā // Rcūm_10.49 //</l>\n</lg>\n\n<lg>\n<l>dhātrīphalarasais tadvaddhātrīpatrarasena vā /</l>\n<l>bharjane bharjane kāryaṃ śilāpaṭṭena peṣaṇam // Rcūm_10.50 //</l>\n</lg>\n\n<lg>\n<l>tataḥ punarnavāvāsārasaiḥ kāñjikamiśritaiḥ /</l>\n<l>prapuṭeddaśavārāṇi daśavārāṇi gandhakaiḥ // Rcūm_10.51 //</l>\n</lg>\n\n<lg>\n<l>evaṃ saṃsādhitaṃ vyomasattvaṃ sarvaguṇottaram /</l>\n<l>yatheṣṭaṃ viniyoktavyaṃ jāraṇe ca rasāyane // Rcūm_10.52 //</l>\n</lg>\n\n<lg>\n<l>vellavyoṣasamanvitaṃ ghṛtayutaṃ vallonmitaṃ sevitaṃ divyābhraṃ kṣayapāṇḍuruggrahaṇikāḥ śūlāmakoṣṭhāmayam /</l>\n<l>jūrtiṃ śvāsagadaṃ pramehamaruciṃ kāsāmayaṃ durdharaṃ mandāgniṃ jaṭharavyathāṃ vijayate yogairaśeṣāmayān // Rcūm_10.53 //</l>\n</lg>\n\n<lg>\n<l>{abhrakadrutiḥ}</l>\n<l>drutayo naiva nirdiṣṭāḥ śāstre dṛṣṭā api dhruvam /</l>\n<l>vinā śambhoḥ prasādena na sidhyanti kathañcana // Rcūm_10.54 //</l>\n</lg>\n\n<lg>\n<l>{rājāvartaḥ:: parīkṣā}</l>\n<l>rājāvartto'lparakto 'runīlimāmiśritaprabhaḥ /</l>\n<l>guruśca masṛṇaḥ śreṣṭhastadanyo madhyamaḥ smṛtaḥ // Rcūm_10.55 //</l>\n</lg>\n\n<lg>\n<l>{rājāvarta:: medic. properties}</l>\n<l>pramehakṣayadurnāmapāṇḍuśleṣmānilāpahaḥ /</l>\n<l>dīpanaḥ pācano vṛṣyo rājāvartto rasāyanaḥ // Rcūm_10.56 //</l>\n</lg>\n\n<lg>\n<l>{rājāvarta:: śodhanam}</l>\n<l>nimbudravaiḥ sagomūtraiḥ sakṣāraiḥ sveditāḥ khalu /</l>\n<l>dvitrivāreṇa śudhyanti rājāvarttādidhātavaḥ // Rcūm_10.57 //</l>\n</lg>\n\n<lg>\n<l>{rājāvarta:: māraṇa}</l>\n<l>bhṛṅgāmbho gandhakopeto rājāvartto vicūrṇitaḥ /</l>\n<l>puṭanātsaptarātreṇa rājāvartto mṛto bhavet // Rcūm_10.58 //</l>\n</lg>\n\n<p>{dhātu (gen.):: śodhana}\n<lg>\n<l>sūryāvarttakavajrakandakadalīkoṣātakīśigrukāḥ /</l>\n<l>vandhyā nīrakaṇā ghanā nṛpaśamī dhvāṃkṣī kumārī varā /</l>\n<l>āsām ekarasena sāmlapuṭanācchudhyanti dhātvādayaḥ /</l>\n<l>svedakledavadhānvrajanti ca punardhmātāśca sattvāni te // Rcūm_10.59 //</l>\n</lg></p>\n\n<p>ayaṃ yogo hi niḥśeṣadhātumalaviśodhanaḥ /\n<lg>\n<l>{rājāvarta (?):: sattvapātanam}</l>\n<l>kṣāraiśca lavaṇair gehadhūmaguñjāniśāphalaiḥ /</l>\n<l>etairyuktāḥ śilāśmānaḥ sattvaṃ muñcantyaśeṣataḥ // Rcūm_10.60 //</l>\n</lg></p>\n\n<lg>\n<l>{vaikrānta:: phys. properties}</l>\n<l>aṣṭāsraś cāṣṭaphalakaḥ ṣaṭkoṇo masṛṇo guruḥ /</l>\n<l>śuddhamiśritavarṇaiśca yukto vaikrānta ucyate // Rcūm_10.61 //</l>\n</lg>\n\n<lg>\n<l>{vaikrānta:: subtypes:: colour}</l>\n<l>śveto raktaśca pītaśca nīlaḥ pārāvatacchaviḥ /</l>\n<l>śyāmalaḥ kṛṣṇavarṇaśca karburaścāṣṭadhā hi saḥ // Rcūm_10.62 //</l>\n</lg>\n\n<lg>\n<l>{vaikrānta:: medic. properties}</l>\n<l>āyuḥpradaśca balavarṇakaro'tivṛṣyaḥ prajñāpradaḥ sakaladoṣagadāpahārī /</l>\n<l>dīptāgnikṛt pavisamānaguṇas tarasvī vaikrāntakaḥ khalu vapurbalalohakārī // Rcūm_10.63 //</l>\n</lg>\n\n<lg>\n<l>rasāyaneṣu sarveṣu pūrvagaṇyaḥ pratāpavān /</l>\n<l>vajrasthāne niyoktavyo vaikrāntaḥ sarvarogahā // Rcūm_10.64 //</l>\n</lg>\n\n<lg>\n<l>{vaikrānta:: śodhana}</l>\n<l>kulatthakvāthasaṃsvinno vaikrāntaḥ pariśudhyati /</l>\n<l>{vaikrānta:: māraṇa}</l>\n<l>mriyate'ṣṭapuṭair gandhanimbūkadravasaṃyutaḥ // Rcūm_10.65 //</l>\n</lg>\n\n<lg>\n<l>{vaikrānta:: sattvapātana}</l>\n<l>sattvapātanayogena marditaśca vaṭīkṛtaḥ /</l>\n<l>mūṣāstho ghaṭikādhmāto vaikrāntaḥ sattvamutsṛjet // Rcūm_10.66 //</l>\n</lg>\n\n<lg>\n<l>{vaikrānta:: formulation}</l>\n<l>bhasmatvaṃ samupāgato vikṛtako hemnā mṛtenānvitaḥ pādāṃśena kaṇājyavellasahito vallonmitaḥ sevitaḥ /</l>\n<l>yakṣmāṇaṃ kṣaraṇaṃ ca pāṇḍugudajaṃ śvāsaṃ ca kāsāmayaṃ duṣṭāṃ ca grahaṇīm uraḥkṣatamukhān rogāñjayeddehakṛt // Rcūm_10.67 //</l>\n</lg>\n\n<lg>\n<l>{vaikrānta:: formulation}</l>\n<l>sūtabhasmārdhasaṃyuktaṃ nīlavaikrāntabhasmakam /</l>\n<l>mṛtābhrasattvamubhayostulitaṃ parimarditam // Rcūm_10.68 //</l>\n</lg>\n\n<lg>\n<l>kṣaudrājyasaṃsṛtaṃ prātaḥ guñjāmātraṃ niṣevitam /</l>\n<l>rasāyanavidhānena jīveccandrārkatārakam // Rcūm_10.69 //</l>\n</lg>\n\n<lg>\n<l>tattadrogānupānena yavamātraṃ niṣevitam /</l>\n<l>nihanti sakalānrogāndustarānanyabheṣajaiḥ // Rcūm_10.70 //</l>\n</lg>\n\n<lg>\n<l>trisaptadivasair nḥṇāṃ gaṅgāmbha iva pātakam /</l>\n<l>{sasyaka:: myth. origin}</l>\n<l>pītvā hālāhalaṃ vāntaṃ pītāmṛtagarutmatā // Rcūm_10.71 //</l>\n</lg>\n\n<lg>\n<l>viṣeṇāmṛtayuktena girau ca marutāhvaye /</l>\n<l>tadvāntaṃ hi ghanībhūtaṃ saṃjātaṃ sasyakaṃ khalu // Rcūm_10.72 //</l>\n</lg>\n\n<lg>\n<l>{sasya:: parīkṣā:: good quality}</l>\n<l>mayūrakaṇṭhasacchāyaṃ bhārāḍhyamatiśasyate /</l>\n<l>viṣaṃ dravyayutaṃ yadvad dravyādhikaguṇaṃ bhavet /</l>\n<l>hālāhalaṃ sudhāyuktaṃ sudhādhikaguṇaṃ tathā // Rcūm_10.73 //</l>\n</lg>\n\n<lg>\n<l>{sasyaka:: medic. properties}</l>\n<l>niḥśeṣadoṣaviṣahṛd gudaśūlaśūladuṣṭāmlapittakavibandhaharaṃ hitaṃ ca /</l>\n<l>rāsāyanaṃ vamanarekakaraṃ garaghnaṃ śvitrāpahaṃ gaditamatra mayūratuttham // Rcūm_10.74 //</l>\n</lg>\n\n<p>{sasyaka/tuttha:: śodhana}\n<lg>\n<l>dolāyantreṇa susvinnaṃ sasyakaṃ praharatrayam /</l>\n<l>nṛmahiṣyajagomūtraiḥ śudhyatyevaṃ ca sasyakam // Rcūm_10.75 //</l>\n</lg></p>\n\n<lg>\n<l>{sasyaka:: māraṇa}</l>\n<l>lakucadravagandhāśmaṭaṅkaṇena samanvitam /</l>\n<l>nirudhya mūṣikāmadhye mriyate kaukkuṭaiḥ puṭaiḥ // Rcūm_10.76 //</l>\n</lg>\n\n<lg>\n<l>{sasyaka:: sattvapātana}</l>\n<l>nimbudravālpaṭaṅkābhyāṃ mūṣāmadhye nirudhya ca /</l>\n<l>tāmrarūpaṃ paridhmātaṃ sattvaṃ muñcati sasyakam // Rcūm_10.77 //</l>\n</lg>\n\n<lg>\n<l>{sasyaka:: sattvapātana}</l>\n<l>śuddhaṃ sasyaṃ śikhikrāntaṃ pūrvabheṣajasaṃyutam /</l>\n<l>nalikādhmānayogena sattvaṃ muñcati niścitam // Rcūm_10.78 //</l>\n</lg>\n\n<lg>\n<l>{sasyaka:: sattva:: ring}</l>\n<l>sattvametatsamādāya varabhūnāgasattvayuk /</l>\n<l>tanmudrikā kṛtasparśā śūlaghnī tatkṣaṇādbhavet // Rcūm_10.79 //</l>\n</lg>\n\n<lg>\n<l>carācaraṃ viṣaṃ bhūtaṃ ḍākinīṃ dṛggataṃ jayet /</l>\n<l>rāmavat somasenānī mudriketi tathākṣaram // Rcūm_10.80 //</l>\n</lg>\n\n<lg>\n<l>mudrikeyaṃ vidhātavyā dṛṣṭapratyayakārikā /</l>\n<l>himālayottare pārśve aśvakarṇo mahādrumaḥ // Rcūm_10.81 //</l>\n</lg>\n\n<lg>\n<l>tatra śūlaṃ samutpannaṃ tatraiva nidhanaṃ gataḥ /</l>\n<l>mantreṇānena mudrāmbho nipītaṃ saptamantritam // Rcūm_10.82 //</l>\n</lg>\n\n<lg>\n<l>sadyaḥ śūlaharaṃ proktam iti bhālukibhāṣitam /</l>\n<l>anayā mudrayā taptaṃ tailamagnau suniścitam // Rcūm_10.83 //</l>\n</lg>\n\n<lg>\n<l>lepitaṃ hanti vegena śūlaṃ yatra kvacidbhavam /</l>\n<l>sadyaḥ sūtikaraṃ nāryāḥ sadyo netrarujāpaham // Rcūm_10.84 //</l>\n</lg>\n\n<lg>\n<l>{vimala:: subtypes}</l>\n<l>vimalastrividhaḥ prokto hemādyastārapūrvakaḥ /</l>\n<l>tṛtīyaḥ kāṃsyavimalastattatkāntyā sa lakṣyate // Rcūm_10.85 //</l>\n</lg>\n\n<lg>\n<l>{vimala:: phys. properties}</l>\n<l>vartulaḥ koṇasaṃyuktaḥ snigdhaśca phalakānvitaḥ /</l>\n<l>{vimala:: medic. properties}</l>\n<l>marutpittaharo vṛṣyo vimalo'tirasāyanaḥ // Rcūm_10.86 //</l>\n</lg>\n\n<lg>\n<l>{vimala:: subtypes:: use}</l>\n<l>pūrvo hemakriyāsūkto dvitīyo rūpyakṛnmataḥ /</l>\n<l>tṛtīyo bheṣaje teṣu pūrvaḥ pūrvaguṇottaraḥ // Rcūm_10.87 //</l>\n</lg>\n\n<lg>\n<l>{vimala:: śodhana}</l>\n<l>āṭarūṣajalasvinno vimalo vimalo bhavet /</l>\n<l>{vimala:: māraṇa}</l>\n<l>gandhāśmalakucābhyāṃ sa mriyate daśabhiḥ puṭaiḥ // Rcūm_10.88 //</l>\n</lg>\n\n<lg>\n<l>{vimala:: sattva:: pātana}</l>\n<l>saṭaṅkalakucadrāvair meṣaśṛṅgasya bhasmanā /</l>\n<l>piṣṭo mūṣodare liptaḥ saṃśoṣya ca nirudhya ca // Rcūm_10.89 //</l>\n</lg>\n\n<lg>\n<l>ṣaṭprasthakokilair dhmāto vimalaḥ sīsasannibham /</l>\n<l>sattvaṃ muñcati tadyukto rasaḥ syāttu rasāyanaḥ // Rcūm_10.90 //</l>\n</lg>\n\n<lg>\n<l>{vimala:: sattva:: medic. use}</l>\n<l>etatsattvaṃ sūtasaṃyuktaṃ piṣṭīkṛtvā sumarditam /</l>\n<l>vilīne gandhake kṣiptvā jārayet triguṇālakam // Rcūm_10.91 //</l>\n</lg>\n\n<lg>\n<l>śilāṃ pañcaguṇāṃ cāpi nālikāyantrake khalu /</l>\n<l>tārabhasma daśāṃśena tāvadvaikrāntakaṃ mṛtam // Rcūm_10.92 //</l>\n</lg>\n\n<lg>\n<l>sarvamekatra saṃcūrṇya paṭena parigālya ca /</l>\n<l>nikṣipya kūpikāmadhye paripūrya prayatnataḥ // Rcūm_10.93 //</l>\n</lg>\n\n<lg>\n<l>līḍho vyoṣavarānvito vimalako yukto ghṛtaiḥ sevito hanyād durbhagakṛjjvarān śvayathukaṃ pāṇḍupramehārucim /</l>\n<l>mūlārtiṃ grahaṇīṃ ca śūlamatulaṃ yakṣmāmayān kāmalāṃ sarvānpittamarudgadān kimaparaṃ yogairaśeṣān gadān // Rcūm_10.94 //</l>\n</lg>\n\n<lg>\n<l>{śilājatu:: subtypes}</l>\n<l>śilādhāturdvidhā prokto gomūtrādyo rasāyanaḥ /</l>\n<l>karpūrapūrvakaścānyastatrādyo dvividhaḥ punaḥ // Rcūm_10.95 //</l>\n</lg>\n\n<lg>\n<l>sasattvaścaiva niḥsattvastayoḥ pūrvo guṇādhikaḥ /</l>\n<l>{śilājatu:: origin from heated rocks}</l>\n<l>grīṣme tīvrārkataptebhyaḥ pādebhyo himabhūbhṛtaḥ // Rcūm_10.96 //</l>\n</lg>\n\n<lg>\n<l>svarṇarūpyārkagarbhebhyaḥ śilādhātur viniḥsaret /</l>\n<l>{śilājatu:: from gold}</l>\n<l>svarṇagarbhagirerjātaṃ japāpuṣpanibhaṃ guru // Rcūm_10.97 //</l>\n</lg>\n\n<lg>\n<l>sa svalpatiktaṃ susvādu paramaṃ tadrasāyanam /</l>\n<l>{śilājatu:: from silver}</l>\n<l>rūpyagarbhagirerjātaṃ madhuraṃ pāṇḍuraṃ guru // Rcūm_10.98 //</l>\n</lg>\n\n<lg>\n<l>śilājaṃ pittarogaghnaṃ viśeṣāt pāṇḍurogahṛt /</l>\n<l>{śilājatu:: from copper}</l>\n<l>tāmragarbhagirerjātaṃ nīlavarṇaṃ ghanaṃ guru // Rcūm_10.99 //</l>\n</lg>\n\n<p>śilājaṃ kaphavātaghnaṃ tiktoṣṇaṃ kṣayaroganut /\n<lg>\n<l>{śilājatu:: testing for purity}</l>\n<l>vahnau kṣiptaṃ bhavedyattu liṅgākāraṃ hyadhūmakam /</l>\n<l>salile'tha vilīnaṃ ca tacchuddhaṃ hi śilājatu // Rcūm_10.100 //</l>\n</lg></p>\n\n<lg>\n<l>{śilājatu:: medic. properties}</l>\n<l>nūnaṃ sajvarapāṇḍuśophaśamanaṃ mehāgnimāndyāpahaṃ medaśchedakaraṃ ca yakṣmaśamanaṃ mūtrāmayonmūlanam /</l>\n<l>gulmaplīhavināśanaṃ jaṭharahṛcchūlaghnam āmāpahaṃ sarvatvaggadanāśanaṃ kimaparaṃ dehe ca lohe hitam // Rcūm_10.101 //</l>\n</lg>\n\n<lg>\n<l>{śilājatu:: possesses properties of other substances}</l>\n<l>rasoparasasūtendraratnaloheṣu ye guṇāḥ /</l>\n<l>vasanti te śilādhātau jarāmṛtyujigīṣayā // Rcūm_10.102 //</l>\n</lg>\n\n<lg>\n<l>{śilājatu:: śodhana}</l>\n<l>kṣārāmlairguggulūpetaiḥ svedanīyantramadhyagaiḥ /</l>\n<l>sveditaṃ ghaṭikāmānācchilādhātur viśudhyati // Rcūm_10.103 //</l>\n</lg>\n\n<lg>\n<l>{śilājatu:: māraṇa}</l>\n<l>śilayā gandhatālābhyāṃ mātuluṅgarasena ca /</l>\n<l>puṭitaṃ hi śilādhātur mriyate 'ṣṭagiriṇḍakaiḥ // Rcūm_10.104 //</l>\n</lg>\n\n<lg>\n<l>{śilājatu:: mṛta:: medic. use}</l>\n<l>bhasmībhūtaśilodbhavaṃ samatulaṃ kāntaṃ ca vaikrāntakaṃ yuktaśca triphalākaṭutrayaghṛtairvallena tulyaṃ bhajet /</l>\n<l>pāṇḍau yakṣmagude tathāgnisadane maheṣu mūtrāmaye gulmaplīhamahodare bahuvidhe śūle ca yonyāmaye // Rcūm_10.105 //</l>\n</lg>\n\n<lg>\n<l>seveta yadi ṣaṇmāsaṃ rasāyanavidhānataḥ /</l>\n<l>valīpalitanirmukto jīvedvarṣaśataṃ sukhī // Rcūm_10.106 //</l>\n</lg>\n\n<lg>\n<l>{śilājatu:: sattva:: pātana}</l>\n<l>piṣṭaṃ drāvaṇavargeṇa sāmlena girisambhavam /</l>\n<l>liptvā mūṣodare ruddhvā gāḍhairdhmātaṃ hi kokilaiḥ // Rcūm_10.107 //</l>\n</lg>\n\n<lg>\n<l>sattvaṃ muñcecchilādhātuḥ svakhanerlohasannibham /</l>\n<l>{karpūraśilājatu:: phys. properties}</l>\n<l>pāṇḍuraṃ sikatākāraṃ karpūrādyaṃ śilājatu // Rcūm_10.108 //</l>\n</lg>\n\n<lg>\n<l>{karpūraśilājatu:: medic. properties}</l>\n<l>mūtrakṛcchrāśmarīmehakāmalāpāṇḍunāśanam /</l>\n<l>{karpūraśilājatu:: śodhana}</l>\n<l>elātoyena saṃsvinnaṃ śuṣkaṃ śuddhimupaiti tat // Rcūm_10.109 //</l>\n</lg>\n\n<lg>\n<l>naitasya māraṇaṃ sattvapātanaṃ vihitaṃ budhaiḥ /</l>\n<l>{rasaka:: subtypes}</l>\n<l>rasako dvividhaḥ prokto darduraḥ kāravellakaḥ // Rcūm_10.110 //</l>\n</lg>\n\n<lg>\n<l>sadalo darduraḥ prokto nirdalaḥ kāravellakaḥ /</l>\n<l>sattvapāte śubhaḥ pūrvo dvitīyaścauṣadhādiṣu // Rcūm_10.111 //</l>\n</lg>\n\n<lg>\n<l>{rasaka:: medic. properties}</l>\n<l>rasakaḥ sarvamehaghnaḥ kaphapittavināśanaḥ /</l>\n<l>netrarogakṣayaghnaśca lohapāradarañjanaḥ // Rcūm_10.112 //</l>\n</lg>\n\n<lg>\n<l>{rasaka:: high quality}</l>\n<l>nāgārjunena nirdiṣṭau rasaśca rasakāvubhau /</l>\n<l>śreṣṭhau siddharasau syātāṃ dehalohakarau parau // Rcūm_10.113 //</l>\n</lg>\n\n<lg>\n<l>rasaśca rasakaścobhau yenāgnisahanau kṛtau /</l>\n<l>dehalohamayī siddhirdāsī tasya na saṃśayaḥ // Rcūm_10.114 //</l>\n</lg>\n\n<lg>\n<l>{rasaka:: śodhana}</l>\n<l>kharparaḥ parisaṃtaptaḥ saptavāraṃ nimajjitaḥ /</l>\n<l>bījapūrarasasyāntarnirmalatvaṃ samaśnute // Rcūm_10.115 //</l>\n</lg>\n\n<lg>\n<l>{rasaka:: śodhana}</l>\n<l>nṛmūtre meṣamūtre vā takre vā kāñjike tathā /</l>\n<l>pratāpya majjitaṃ samyak kharparaṃ pariśudhyati // Rcūm_10.116 //</l>\n</lg>\n\n<lg>\n<l>{rasaka:: rañjana with ~}</l>\n<l>naramūtre sthito māsaṃ rasako rañjayed dhruvam /</l>\n<l>śuddhaṃ tāmraṃ rasaṃ tāraṃ śuddhaṃ svarṇaprabhaṃ tathā // Rcūm_10.117 //</l>\n</lg>\n\n<lg>\n<l>{rasakasattvapātana (1)}</l>\n<l>haridrātriphalārālasindhudhūmaiḥ saṭaṅkaṇaiḥ /</l>\n<l>sāruṣkaraiśca pādāṃśaiḥ sāmlaiḥ saṃmardya kharparam // Rcūm_10.118 //</l>\n</lg>\n\n<lg>\n<l>liptaṃ vṛntākamūṣāyāṃ śoṣayitvā nirudhya ca /</l>\n<l>mūṣāmukhopari nyasya kharparaṃ pradhamettataḥ // Rcūm_10.119 //</l>\n</lg>\n\n<lg>\n<l>kharpare'pahṛte jvālā bhavennīlā sitā yadi /</l>\n<l>tadā sandaṃśato mūṣāṃ dhṛtvā kṛtvā hyadhomukhīm // Rcūm_10.120 //</l>\n</lg>\n\n<lg>\n<l>śanairāsphālayed bhūmau yathā nālaṃ na bhajyate /</l>\n<l>vaṅgābhaṃ patitaṃ sattvaṃ tadādāya niyojayet // Rcūm_10.121 //</l>\n</lg>\n\n<lg>\n<l>evaṃ hi tricaturvāraiḥ sarvaṃ sattvaṃ viniḥsaret /</l>\n<l>{rasakasattvapātana (2)}</l>\n<l>yadvā jalayutāṃ sthālīṃ nikhanet koṣṭhikodare // Rcūm_10.122 //</l>\n</lg>\n\n<lg>\n<l>sacchidraṃ tanmukhe mallaṃ tanmukhe'dhomukhīṃ kṣipet /</l>\n<l>mūṣopari śikhitrāṃśca prakṣipya pradhamed dṛḍham // Rcūm_10.123 //</l>\n</lg>\n\n<lg>\n<l>patitaṃ sthālikānīre sattvamādāya yojayet /</l>\n<l>{rasaka:: sattva:: māraṇam}</l>\n<l>tatsattvaṃ tālakopetaṃ nikṣipya khalu kharpare // Rcūm_10.124 //</l>\n</lg>\n\n<lg>\n<l>bharjayellohadaṇḍena bhasmībhavati niścitam /</l>\n<l>{rasaka:: sattva:: mṛta:: medic. use}</l>\n<l>tadbhasma mṛtakāntena samena saha yojitam // Rcūm_10.125 //</l>\n</lg>\n\n<lg>\n<l>aṣṭaguñjāmitaṃ cūrṇaṃ triphalākvāthasaṃyutam /</l>\n<l>kāntapātrasthitaṃ rātrau tilajaprativāpakam // Rcūm_10.126 //</l>\n</lg>\n\n<lg>\n<l>niṣevitaṃ nihantyāśu madhumehamapi dhruvam /</l>\n<l>paittaṃ kṣayaṃ ca pāṇḍuṃ ca śvayathuṃ gulmameva ca // Rcūm_10.127 //</l>\n</lg>\n\n<lg>\n<l>raktagulmaṃ ca nārīṇāṃ pradaraṃ somarogakam /</l>\n<l>yonirogānaśeṣāṃśca viṣamāṃśca jvarānapi /</l>\n<l>rajaḥśūlaṃ ca nārīṇāṃ kāsaṃ śvāsaṃ ca hidhmikām // Rcūm_10.128 //</l>\n</lg>\n\n<lg>\n<l>{mākṣika}</l>\n<l>mākṣiko dvividho hemamākṣikastāramākṣikaḥ /</l>\n<l>{svarṇamākṣika:: origin}</l>\n<l>tatrādyaṃ mākṣikaṃ kānyakubjotthaṃ svarṇasannibham // Rcūm_10.129 //</l>\n</lg>\n\n<lg>\n<l>{tāramākṣika:: origin}</l>\n<l>tapatītīrasambhūtaṃ pañcavarṇasuvarṇavat /</l>\n<l>pāṣāṇabahulaḥ proktastāpyākhyo'sau guṇālpakaḥ // Rcūm_10.130 //</l>\n</lg>\n\n<lg>\n<l>{mākṣika:: medic. properties}</l>\n<l>mākṣīkadhātuḥ sakalāmayaghnaḥ prāṇo rasendrasya paraṃ hi vṛṣyaḥ /</l>\n<l>durmelalohadvayamelakaśca guṇottaraḥ sarvarasāyanāgryaḥ // Rcūm_10.131 //</l>\n</lg>\n\n<lg>\n<l>{mākṣika:: śodhanam}</l>\n<l>eraṇḍatailaluṅgāmbusiddhe śudhyati mākṣikam /</l>\n<l>{mākṣika:: śodhana}</l>\n<l>siddhaṃ ca kadalīkandatoye ca ghaṭikādvayam // Rcūm_10.132 //</l>\n</lg>\n\n<lg>\n<l>{mākṣika:: śodhana}</l>\n<l>taptaṃ kṣiptaṃ varākvāthe śuddhimāyāti mākṣikam /</l>\n<l>{mākṣika:: māraṇa}</l>\n<l>mātuluṅgāmbugandhābhyāṃ piṣṭaṃ mūṣodare sthitam // Rcūm_10.133 //</l>\n</lg>\n\n<lg>\n<l>pañcakroḍapuṭairdagdhaṃ mriyate mākṣikaṃ khalu /</l>\n<l>{mākṣika:: māraṇa}</l>\n<l>eraṇḍatailagavyājyairmātuluṅgarasena ca // Rcūm_10.134 //</l>\n</lg>\n\n<lg>\n<l>kharparasthaṃ dṛḍhaṃ pakvaṃ jāyate dhātusannibham /</l>\n<l>evaṃ mṛtaṃ rase yojyaṃ rasāyanavidhāvapi // Rcūm_10.135 //</l>\n</lg>\n\n<lg>\n<l>{mākṣika:: sattvapātana}</l>\n<l>triṃśāṃśanāgasaṃyuktaṃ kṣārairamlaiśca vartitam /</l>\n<l>dhmātaṃ prakaṭamūṣāyāṃ sattvaṃ muñcati mākṣikam // Rcūm_10.136 //</l>\n</lg>\n\n<lg>\n<l>{mākṣika:: sattva:: śodhana}</l>\n<l>saptavāraṃ paridrāvya kṣiptaṃ nirguṇḍikārase /</l>\n<l>mākṣīkasattvasammiśraṃ nāgaṃ naśyati niścitam // Rcūm_10.137 //</l>\n</lg>\n\n<lg>\n<l>guñjābījasamacchāyaṃ drutadrāvaṃ ca sīsavat /</l>\n<l>tāpyasattvaṃ viśuddhaṃ tu dehalohakaraṃ param // Rcūm_10.138 //</l>\n</lg>\n\n<lg>\n<l>{mākṣikarasāyana (1)}</l>\n<l>mākṣīkasattvena rasasya piṣṭīṃ kṛtvā vilīne ca baliṃ nidhāya /</l>\n<l>saṃmiśrya saṃmardya ca khalvamadhye nikṣipya sattvaṃ drutamabhrakasya ca // Rcūm_10.139 //</l>\n</lg>\n\n<lg>\n<l>vidhāya golaṃ lavaṇākhyayantre paceddinārdhaṃ mṛduvahninā ca /</l>\n<l>svataḥ suśītaṃ paricūrṇya samyag vallonmitaṃ khaṇḍaviḍaṅgayuktam // Rcūm_10.140 //</l>\n</lg>\n\n<lg>\n<l>saṃsevitaṃ kṣaudrayutaṃ nihanti jarāṃ sarogām apamṛtyumeva /</l>\n<l>duḥsādhyarogānapi saptavārairnaitena tulyo'sti sudhāraso'pi // Rcūm_10.141 //</l>\n</lg>\n\n<lg>\n<l>{mākṣikarasāyana (2)}</l>\n<l>mṛtamākṣīkapāṣāṇas tadardhaṃ mṛtamabhrakam /</l>\n<l>tadardhaṃ kāntalohaṃ ca tadardhaṃ tāmrabhasmakam // Rcūm_10.142 //</l>\n</lg>\n\n<lg>\n<l>sarvamekatra saṃmelya samagandhena yojayet /</l>\n<l>nimbudraveṇa saṃmardya prapuṭeddaśavārakam // Rcūm_10.143 //</l>\n</lg>\n\n<lg>\n<l>vanotpalaśatenaiva bhāvayet paricūrṇya tat /</l>\n<l>vyoṣabāhlīkatoyena vārāṇāmekaviṃśatim // Rcūm_10.144 //</l>\n</lg>\n\n<lg>\n<l>bhaveddhi mṛtamākṣīkaṃ sarvavyādhivināśanam /</l>\n<l>kṣayaṃ pāṇḍuṃ ca kuṣṭhāni grahaṇīṃ gudajāṃ rujaḥ // Rcūm_10.145 //</l>\n</lg>\n\n<lg>\n<l>mandāgniṃ kāmalāṃ śoṣaṃ svarabhaṅgamarocakam /</l>\n<l>nānārūpān jvarān ugrān āmadoṣaṃ visūcikām // Rcūm_10.146 //</l>\n</lg>\n\n<lg>\n<l>vātapittakaphodbhūtāṃstattadrogān aśeṣataḥ /</l>\n<l>tattadaucityayogena prayuktairanupānakaiḥ /</l>\n<l>mahāraseṣu sarveṣu tāpyameva varaṃ matam // Rcūm_10.147 //</l>\n</lg>\n\n<p>Rcūm, 11\n<lg>\n<l>{uparasāḥ}</l>\n<l>gandhāśmatālatuvarīkunaṭīsauvīrakaṅkuṣṭhakhecaragairikanāmadheyāḥ /</l>\n<l>uktā budhairuparasāśca rasāyanāste tairbaddhapāradavaro na rasāyanaḥ syāt // Rcūm_11.1 //</l>\n</lg></p>\n\n<lg>\n<l>{sulfur:: subtypes}</l>\n<l>caturdhā gandhako jñeyo varṇaiḥ śvetādibhiḥ khalu /</l>\n<l>{sulfur:: white}</l>\n<l>śveto'tra khaṭikā prokto lepane lohamāraṇe // Rcūm_11.2 //</l>\n</lg>\n\n<lg>\n<l>{sulfur:: yellow}</l>\n<l>tathā cāmalasāraḥ syād yo bhavetpītavarṇavān /</l>\n<l>śukapicchaḥ sa eva syācchreṣṭho rasarasāyane // Rcūm_11.3 //</l>\n</lg>\n\n<lg>\n<l>{sulfur:: red}</l>\n<l>raktaśca śukatuṇḍākhyo dhātuvādavidhau varaḥ /</l>\n<l>{sulfur:: black}</l>\n<l>durlabhaḥ kṛṣṇavarṇaśca sa jarāmṛtyunāśanaḥ // Rcūm_11.4 //</l>\n</lg>\n\n<lg>\n<l>{sulfur:: medic. properties}</l>\n<l>gandhāśmātirasāyanaḥ samadhuraḥ pāke kaṭūṣṇānvitaḥ kaṇḍūkuṣṭhavisarpadadrudamano dīptānalaḥ pācanaḥ /</l>\n<l>āmonmocanaśoṣaṇo viṣaharaḥ sūtendravīryaprado gaurīpuṣpabhavastathā krimiharaḥ sattvātmakaḥ sūtajit // Rcūm_11.5 //</l>\n</lg>\n\n<lg>\n<l>{sulfur:: myth. origin}</l>\n<l>balinā sevitaḥ pūrvaṃ prabhūtabalahetave /</l>\n<l>vāsukiṃ karṣatastasya tanmukhajvālayā drutā // Rcūm_11.6 //</l>\n</lg>\n\n<lg>\n<l>vasā gandhakagandhāḍhyā sarvato niḥsṛtā tanoḥ /</l>\n<l>gandhakatvaṃ ca sā prāptā gandho'bhūtsaviṣastataḥ // Rcūm_11.7 //</l>\n</lg>\n\n<lg>\n<l>tasmād balivasetyukto gandhako'timanoharaḥ /</l>\n<l>{sulfur:: śodhana}</l>\n<l>payaḥsvinno ghaṭīmātraṃ vāridhauto hi gandhakaḥ // Rcūm_11.8 //</l>\n</lg>\n\n<lg>\n<l>gavyājyairvidruto vastragālitaḥ śuddhimṛcchati /</l>\n<l>evaṃ saṃśodhitaḥ so'yaṃ pāṣāṇānambare tyajet // Rcūm_11.9 //</l>\n</lg>\n\n<lg>\n<l>ghṛte viṣaṃ tuṣākāraṃ svayaṃ piṇḍatvameti ca /</l>\n<l>iti śuddho hi gandhāśmā nāgajāṃ vikṛtiṃ tyajet // Rcūm_11.10 //</l>\n</lg>\n\n<lg>\n<l>apathyādanyathā hanyāt pītaṃ hālāhalaṃ yathā /</l>\n<l>{sulfur:: śodhana}</l>\n<l>gandhako drāvito bhṛṅgarase kṣipto viśudhyati // Rcūm_11.11 //</l>\n</lg>\n\n<lg>\n<l>tadrasaiḥ saptadhā svinno gandhakaḥ pariśudhyati /</l>\n<l>{gandhakaśodhanam (3)}</l>\n<l>sthālyāṃ dugdhaṃ vinikṣipya mukhe vastraṃ nibadhya ca // Rcūm_11.12 //</l>\n</lg>\n\n<lg>\n<l>gandhakaṃ tatra nikṣipya cūrṇitaṃ sikatākṛtim /</l>\n<l>chādayet pṛthudīrgheṇa kharpareṇaiva gandhakam // Rcūm_11.13 //</l>\n</lg>\n\n<lg>\n<l>jvālayet kharparasyordhvaṃ vanacchāṇaistathopalaiḥ /</l>\n<l>dugdhe nipatito gandho galitvā pariśudhyati // Rcūm_11.14 //</l>\n</lg>\n\n<lg>\n<l>itthaṃ viśuddhas triphalājyabhṛṅgamadhvanvitaḥ śāṇamito hi līḍhaḥ /</l>\n<l>gṛdhrākṣitulyaṃ kurute'kṣiyugmaṃ karoti rogojjhitadīrghamāyuḥ // Rcūm_11.15 //</l>\n</lg>\n\n<lg>\n<l>{sulfur:: druti}</l>\n<l>kalāṃśavyoṣasaṃyuktaṃ gandhakaṃ ślakṣṇacūrṇitam /</l>\n<l>aratnimātre vastre tadviprakīrya viveṣṭya tat // Rcūm_11.16 //</l>\n</lg>\n\n<lg>\n<l>sūtreṇa veṣṭayitvātha yāmaṃ taile nimajjayet /</l>\n<l>dhṛtvā saṃdaṃśato vartiṃ sarvāṃ prajvālayettataḥ // Rcūm_11.17 //</l>\n</lg>\n\n<lg>\n<l>druto vinipatedgandho binduśaḥ kācabhājane /</l>\n<l>tāṃ drutiṃ prakṣipetpatre nāgavallyāstribindukām // Rcūm_11.18 //</l>\n</lg>\n\n<lg>\n<l>vallena pramitaṃ śuddhaṃ rasendraṃ ca pramardayet /</l>\n<l>aṅgulyātha sapatrāṃ tāṃ drutiṃ sūtaṃ ca bhakṣayet // Rcūm_11.19 //</l>\n</lg>\n\n<lg>\n<l>karoti dīpanaṃ tīvraṃ kṣayaṃ pāṇḍuṃ ca nāśayet /</l>\n<l>kāsaṃ śvāsaṃ ca śūlārtiṃ grahaṇīmatidustarām // Rcūm_11.20 //</l>\n</lg>\n\n<lg>\n<l>āmaṃ vināśayatyāśu laghutvaṃ prakaroti ca /</l>\n<l>{sulfur:: śuddha:: medic. use}</l>\n<l>ghṛtākte lohapātre tu vidrutaṃ śuddhagandhakam // Rcūm_11.21 //</l>\n</lg>\n\n<lg>\n<l>ghṛtāktadarvikākṣiptaṃ dviniṣkapramitaṃ bhajet /</l>\n<l>hanti kṣayamukhānrogānkuṣṭharogaṃ viśeṣataḥ // Rcūm_11.22 //</l>\n</lg>\n\n<lg>\n<l>kṣārāmlatailasauvīravidāhidvidalaṃ tathā /</l>\n<l>śuddhagandhakasevāyāṃ tyajedrogahitena hi // Rcūm_11.23 //</l>\n</lg>\n\n<lg>\n<l>{sulfur:: medic. use (kuṣṭha)}</l>\n<l>gandhakastulyamaricaḥ ṣaḍguṇastriphalānvitaḥ /</l>\n<l>ghṛṣṭaḥ śampākamūlena pītaścākhilakuṣṭhahā // Rcūm_11.24 //</l>\n</lg>\n\n<lg>\n<l>tanmūlaṃ salile piṣṭaṃ lepayetpratyahaṃ tanau /</l>\n<l>dṛṣṭapratyayayogo'yaṃ sarvatrāprativīryavān // Rcūm_11.25 //</l>\n</lg>\n\n<lg>\n<l>śrīmatā somadevena samyagatra prakīrtitaḥ /</l>\n<l>{sulfur:: medic. use (skin diseases)}</l>\n<l>dviniṣkapramitaṃ gandhaṃ pītvā tailena saṃyutam // Rcūm_11.26 //</l>\n</lg>\n\n<lg>\n<l>athāpāmārgatoyena satailamaricena ca /</l>\n<l>vilipya sakalaṃ dehaṃ tiṣṭhed gharme tataḥ param // Rcūm_11.27 //</l>\n</lg>\n\n<lg>\n<l>takrabhaktaṃ ca bhuñjīta tṛtīye prahare khalu /</l>\n<l>bhajedrātrau tathā vahniṃ samutthāya tataḥ prage // Rcūm_11.28 //</l>\n</lg>\n\n<lg>\n<l>mahiṣīchagaṇairliptvā snāyācchītena vāriṇā /</l>\n<l>tato'bhyajya ghṛtairdehaṃ snāyāt pathyoṣṇavāriṇā // Rcūm_11.29 //</l>\n</lg>\n\n<lg>\n<l>amunā kramayogena vinaśyatyativegataḥ /</l>\n<l>durjayā bahukālīnā pāmā kaṇḍūḥ suniścitam // Rcūm_11.30 //</l>\n</lg>\n\n<lg>\n<l>gandhakasya prayogāṇāṃ sahasraṃ tanna kīrtitam /</l>\n<l>granthavistarabhītena somadevamahībhujā // Rcūm_11.31 //</l>\n</lg>\n\n<lg>\n<l>{haritālam:: subtypes}</l>\n<l>haritālaṃ dvidhā proktaṃ patrākhyaṃ piṇḍasaṃjñitam /</l>\n<l>{pattratālaka:: phys. properties}</l>\n<l>svarṇavarṇaṃ guru snigdhaṃ tanupatraṃ ca bhāsuram // Rcūm_11.32 //</l>\n</lg>\n\n<p>tatpatratālakaṃ proktaṃ bahupatraṃ rasāyanam /\n<lg>\n<l>{piṇḍatālaka:: phys. properties}</l>\n<l>niṣpatraṃ piṇḍasadṛśaṃ svalpasattvaṃ tathā guru /</l>\n<l>strīpuṣpaharaṇaṃ tattu guṇālpaṃ piṇḍatālakam // Rcūm_11.33 //</l>\n</lg></p>\n\n<lg>\n<l>{haritāla:: medic. properties}</l>\n<l>śleṣmavātaviṣaraktabhūtanut kevalaṃ ca khalu puṣpahṛtstriyaḥ /</l>\n<l>snigdham uṣṇakaṭukaṃ ca dīpanaṃ kuṣṭhahāri haritālamucyate // Rcūm_11.34 //</l>\n</lg>\n\n<lg>\n<l>{haritāla:: śodhanam}</l>\n<l>svinnaṃ kūṣmāṇḍatoye vā tilakṣārajale'pi vā /</l>\n<l>toye vā cūrṇasaṃyukte dolāyantreṇa śudhyati // Rcūm_11.35 //</l>\n</lg>\n\n<lg>\n<l>{haritāla:: sattva:: pātana}</l>\n<l>kulatthakvāthasaubhāgyamahiṣyājyadadhiplutam /</l>\n<l>sthālyāṃ kṣiptvā pidadhyācca mallena chidrayoginā // Rcūm_11.36 //</l>\n</lg>\n\n<lg>\n<l>samyaṅnirudhya śikhinaṃ jvālayet kramavardhitam /</l>\n<l>ekapraharamātraṃ hi randhramācchādya gomayaiḥ // Rcūm_11.37 //</l>\n</lg>\n\n<lg>\n<l>yāmānte chidramudghāṭya dṛṣṭe dhūme ca pāṇḍure /</l>\n<l>śītāṃ sthālīṃ samuttārya sattvamutkṛṣya cāharet // Rcūm_11.38 //</l>\n</lg>\n\n<lg>\n<l>sarvapāṣāṇasattvānāṃ prakārāḥ santi koṭiśaḥ /</l>\n<l>granthavistārabhītyā te likhitā na mayā khalu // Rcūm_11.39 //</l>\n</lg>\n\n<lg>\n<l>sarvatra sukaraṃ yacca sulabhaṃ phaladāyakam /</l>\n<l>rasoparasaloheṣu tadevātra nigadyate // Rcūm_11.40 //</l>\n</lg>\n\n<lg>\n<l>{pattratāla:: sattva:: pātana}</l>\n<l>pattrālakaṃ raverdugdhairdinamekaṃ vimardayet /</l>\n<l>kṣiptvā ṣoḍaśikāṃ taile miśrayitvā tataḥ pacet // Rcūm_11.41 //</l>\n</lg>\n\n<lg>\n<l>anāvṛte pradeśe ca saptayāmāvadhi dhruvam /</l>\n<l>svāṅgaśītamadhaḥsthaṃ ca sattvaṃ śvetaṃ samāharet // Rcūm_11.42 //</l>\n</lg>\n\n<lg>\n<l>{haritāla:: sattva:: pātana}</l>\n<l>chāgalasyātha bālasya malena ca samanvitam /</l>\n<l>tālakaṃ divasadvandvaṃ mardayitvā prayatnataḥ // Rcūm_11.43 //</l>\n</lg>\n\n<lg>\n<l>yuktaṃ drāvaṇavargeṇa kācakūpyāṃ vinikṣipet /</l>\n<l>tridhā tāṃ ca mṛdā liptvā pariśoṣya kharātape // Rcūm_11.44 //</l>\n</lg>\n\n<lg>\n<l>tataḥ kharparakacchidre tāmardhāṃ caiva kūpikām /</l>\n<l>praveśya jvālayedagniṃ dvādaśapraharāvadhim // Rcūm_11.45 //</l>\n</lg>\n\n<lg>\n<l>kūpīkaṇṭhe sthitaṃ sattvaṃ śubhraṃ śīte samāharet /</l>\n<l>{haritāla:: sattva:: pātana}</l>\n<l>palārdhapramitaṃ tālaṃ baddhvā vastre site dṛḍhe // Rcūm_11.46 //</l>\n</lg>\n\n<lg>\n<l>balinālipya yatnena trivāraṃ pariśoṣayet /</l>\n<l>drāvite tripale tāmre kṣipettālakapoṭṭalīm // Rcūm_11.47 //</l>\n</lg>\n\n<lg>\n<l>bhasmanācchādayecchīghraṃ tāmreṇāveṣṭitaṃ sitam /</l>\n<l>mṛdulaṃ sattvamādadyāt proktaṃ rasarasāyane // Rcūm_11.48 //</l>\n</lg>\n\n<lg>\n<l>{tuvarī:: origin}</l>\n<l>saurāṣṭrakhanisambhūtā mṛtsnā yā tuvarī matā /</l>\n<l>vastreṣu lipyate yāsau mañjiṣṭhārāgabandhinī // Rcūm_11.49 //</l>\n</lg>\n\n<lg>\n<l>{tuvarī:: subtypes}</l>\n<l>phaṭikā phullikā ceti dvividhā parikīrtitā /</l>\n<l>{phaṭikā:: phys., medic. properties}</l>\n<l>īṣatpītā gurusnigdhā pītikā viṣanāśinī // Rcūm_11.50 //</l>\n</lg>\n\n<p>vraṇakuṣṭhaharā sarvakuṣṭhaghnī ca viśeṣataḥ /\n<lg>\n<l>{phullikā:: phys., medic. properties}</l>\n<l>nirbhārā śubhravarṇā ca snigdhā sāmlā parā matā /</l>\n<l>sā phullatuvarī proktā lepācchīghraṃ caredayaḥ // Rcūm_11.51 //</l>\n</lg></p>\n\n<lg>\n<l>{tuvarī:: medic. properties}</l>\n<l>kāṅkṣī kaṣāyā kaṭukāmlakaṇṭhyā keśyā vraṇaghnī viṣanāśinī ca /</l>\n<l>śvitrāpahā netrahitā tridoṣaśāntipradā pāradajāriṇī ca // Rcūm_11.52 //</l>\n</lg>\n\n<lg>\n<l>{tuvarīśodhana}</l>\n<l>tuvarī kāñjike kṣiptā tridinācchuddhim ṛcchati /</l>\n<l>{tuvarī:: sattva:: pātana}</l>\n<l>kṣārāmlairmarditā dhmātā sattvaṃ muñcati niścitam // Rcūm_11.53 //</l>\n</lg>\n\n<lg>\n<l>{manaḥśilā:: subtypes}</l>\n<l>manaḥśilā tridhā proktā śyāmāṅgī kaṇavīrikā /</l>\n<l>khaṇḍākhyā ceti tadrūpaṃ vivicya parikathyate // Rcūm_11.54 //</l>\n</lg>\n\n<lg>\n<l>{śyāmāṅgī:: phys. properties}</l>\n<l>śyāmā raktā sagaurā ca bhārāḍhyā śyāmikā matā /</l>\n<l>{kaṇavīrikā:: phys. properties}</l>\n<l>tejasvinī ca nirgaurā tāmrābhā kaṇavīrikā // Rcūm_11.55 //</l>\n</lg>\n\n<lg>\n<l>{khaṇḍa:: phys. properties}</l>\n<l>cūrṇībhūtātiraktāṅgī sabhārā khaṇḍapūrvikā /</l>\n<l>uttarottarataḥ śreṣṭhā bhūrisattvā prakīrtitā // Rcūm_11.56 //</l>\n</lg>\n\n<lg>\n<l>{manaḥśilā:: medic. properties}</l>\n<l>manaḥśilā sarvarasāyanāgryā tiktā kaṭūṣṇā kaphavātahantrī /</l>\n<l>sattvātmikā bhūtaviṣāgnimāndyakaṇḍūtikoṭhakṣayahāriṇī ca // Rcūm_11.57 //</l>\n</lg>\n\n<lg>\n<l>{manaḥśilā:: śodhana}</l>\n<l>agastyapatratoyena bhāvitā saptavārakam /</l>\n<l>śṛṅgaverarasairvāpi viśudhyati manaḥśilā // Rcūm_11.58 //</l>\n</lg>\n\n<lg>\n<l>{manaḥśilā:: sattva:: pātana}</l>\n<l>aṣṭamāṃśena kiṭṭena guḍaguggulusarpiṣā /</l>\n<l>koṣṭhyāṃ ruddhvā dṛḍhaṃ dhmātā sattvaṃ muñcenmanaḥśilā // Rcūm_11.59 //</l>\n</lg>\n\n<lg>\n<l>{manaḥśilā:: sattva:: pātana}</l>\n<l>bhūnāgadhautasaubhāgyamadanaiśca vimarditaiḥ /</l>\n<l>kāravellīdalāmbhobhirmūṣāṃ kṛtvātra nikṣipet // Rcūm_11.60 //</l>\n</lg>\n\n<lg>\n<l>śilāṃ kṣārāmlaniṣpiṣṭāṃ pradhamet tadanantaram /</l>\n<l>ghaṭikādvayamātraṃ hi dhmātā sattvaṃ tyajatyasau // Rcūm_11.61 //</l>\n</lg>\n\n<lg>\n<l>{añjana:: subtypes}</l>\n<l>sauvīram añjanaṃ proktaṃ rasāñjanamataḥ param /</l>\n<l>sroto'ñjanaṃ tadanyacca puṣpāñjanakameva ca /</l>\n<l>nīlāñjanaṃ hi teṣāṃ ca svarūpamiha varṇyate // Rcūm_11.62 //</l>\n</lg>\n\n<lg>\n<l>{sauvīra:: phys. properties}</l>\n<l>sauvīramañjanaṃ dhūmraṃ raktapittaharaṃ himam /</l>\n<l>vamihidhmākṣirogaghnaṃ vraṇaśodhanaropaṇam // Rcūm_11.63 //</l>\n</lg>\n\n<lg>\n<l>{rasāñjana:: phys., medic. properties}</l>\n<l>rasāñjanaṃ ca pītābhaṃ viṣaraktagadāpaham /</l>\n<l>śvāsahidhmāpahaṃ varṇyaṃ vātapittāsranāśanam // Rcūm_11.64 //</l>\n</lg>\n\n<lg>\n<l>{srotoñjana:: medic. properties}</l>\n<l>sroto'ñjanaṃ himaṃ snigdhaṃ kaṣāyaṃ svādu lekhanam /</l>\n<l>netryaṃ hidhmāviṣacchardikaphapittāsrakopanut // Rcūm_11.65 //</l>\n</lg>\n\n<lg>\n<l>{puṣpāñjana:: medic. properties}</l>\n<l>puṣpāñjanaṃ sitaṃ snigdhaṃ himaṃ sarvākṣiroganut /</l>\n<l>atidurdharahidhmāghnaṃ viṣajvaragadāpaham // Rcūm_11.66 //</l>\n</lg>\n\n<lg>\n<l>{nīlāñjana:: medic. properties}</l>\n<l>nīlāñjanaṃ guru snigdhaṃ netryaṃ doṣatrayāpaham /</l>\n<l>rasāyanaṃ suvarṇaghnaṃ lohamārdavakārakam // Rcūm_11.67 //</l>\n</lg>\n\n<lg>\n<l>{añjana:: śodhana}</l>\n<l>añjanāni viśudhyanti bhṛṅgarājadaladravaiḥ /</l>\n<l>{añjana:: sattva:: pātana}</l>\n<l>manohvāsattvavat sattvamañjanānāṃ samāharet // Rcūm_11.68 //</l>\n</lg>\n\n<lg>\n<l>{kaṅkuṣṭha:: place of discovery}</l>\n<l>himavatpādaśikhare kaṅkuṣṭhamupajāyate /</l>\n<l>{kaṅkuṣṭha:: subtypes}</l>\n<l>tatraikaṃ nalikākhyaṃ hi tadanyadreṇukaṃ matam // Rcūm_11.69 //</l>\n</lg>\n\n<lg>\n<l>{nalikā:: phys. properties}</l>\n<l>pītaprabhaṃ guru snigdhaṃ śreṣṭhaṃ kaṅkuṣṭhamādimam /</l>\n<l>{reṇuka:: phys. properties}</l>\n<l>śyāmaṃ pītaṃ laghu tyaktasattvaṃ neṣṭaṃ hi reṇukam // Rcūm_11.70 //</l>\n</lg>\n\n<lg>\n<l>{kaṅkuṣṭha:: origin from feces}</l>\n<l>kecidvadanti kaṅkuṣṭhaṃ sadyo jātasya dantinaḥ /</l>\n<l>varcaḥ sa śyāmapītābhaṃ recanaṃ parikathyate // Rcūm_11.71 //</l>\n</lg>\n\n<lg>\n<l>katicit tejivāhānāṃ nālaṃ kaṅkuṣṭhasaṃjñakam /</l>\n<l>vadanti śvetapītābhaṃ tadatīva virecanam // Rcūm_11.72 //</l>\n</lg>\n\n<lg>\n<l>{kaṅkuṣṭha:: medic. properties}</l>\n<l>rase rasāyane śreṣṭhaṃ niḥsattvaṃ bahuvaikṛtam /</l>\n<l>kaṅkuṣṭhaṃ tiktakaṭukaṃ vīryoṣṇaṃ cātirecanam // Rcūm_11.73 //</l>\n</lg>\n\n<lg>\n<l>vraṇodāvarttaśūlārttigulmaplīhagudārttihṛt /</l>\n<l>{kaṅkuṣṭha:: śodhana}</l>\n<l>kaṅkuṣṭhaṃ śuddhimāyāti tridhā śreṣṭhāmbubhāvitam // Rcūm_11.74 //</l>\n</lg>\n\n<lg>\n<l>{kaṅkuṣṭha:: sattva:: pātana}</l>\n<l>sattvākarṣo'sya na prokto yasmātsattvamayaṃ hi tat /</l>\n<l>{kaṅkuṣṭha:: medic. use}</l>\n<l>bhajedenaṃ virekārthaṃ grāhibhiryavamātrayā // Rcūm_11.75 //</l>\n</lg>\n\n<lg>\n<l>nāśayedāmapūrtiṃ ca viricya kṣaṇamātrataḥ /</l>\n<l>bhakṣitaḥ saha tāmbūlairvirecyāśu vināśayet // Rcūm_11.76 //</l>\n</lg>\n\n<lg>\n<l>barbūrīmūlikākvāthajīrasaubhāgyakaṃ samam /</l>\n<l>kaṅkuṣṭhaviṣanāśāya bhūyo bhūyaḥ pibennaraḥ // Rcūm_11.77 //</l>\n</lg>\n\n<p>{kāsīsa:: subtypes}\nkāsīsaṃ vālukādyekaṃ puṣpapūrvamathāparam /\n<lg>\n<l>{vālukākāsīsa:: medic. properties}</l>\n<l>kṣārāmlaṃ guru dhūmābhaṃ soṣṇavīryaṃ viṣāpaham /</l>\n<l>vālukāpūrvakāsīsaṃ śvitraghnaṃ keśarañjanam // Rcūm_11.78 //</l>\n</lg></p>\n\n<lg>\n<l>{puṣpakāsīsa:: medic. properties}</l>\n<l>puṣpādikāsīsam atiprasiddhaṃ soṣṇaṃ kaṣāyāmlamatīva netryam /</l>\n<l>viṣānilaśleṣmagadavraṇaghnaṃ śvitrakṣayaghnaṃ kacarañjanaṃ ca // Rcūm_11.79 //</l>\n</lg>\n\n<lg>\n<l>{kāsīsa:: śodhana}</l>\n<l>sakṛd bhṛṅgāmbunā klinnaṃ kāsīsaṃ nirmalaṃ bhavet /</l>\n<l>{kāsīsa:: sattva:: pātanam}</l>\n<l>tuvarīsattvavat sattvametasyāpi samāharet // Rcūm_11.80 //</l>\n</lg>\n\n<lg>\n<l>{kāsīsasevanam}</l>\n<l>balinā hatakāsīsaṃ kāntaṃ kāsīsamāritam /</l>\n<l>ubhayaṃ samabhāgaṃ hi triphalāvellasaṃyutam // Rcūm_11.81 //</l>\n</lg>\n\n<lg>\n<l>viṣamāṃśaghṛtakṣaudraplutaṃ śāṇamitaṃ prage /</l>\n<l>sevitaṃ hanti vegena śvitrapāṇḍukṣayāmayān // Rcūm_11.82 //</l>\n</lg>\n\n<lg>\n<l>gulmaplīhagadaṃ śūlaṃ mūtrarogamaśeṣataḥ /</l>\n<l>rasāyanavidhānena sevitaṃ vatsarāvadhi // Rcūm_11.83 //</l>\n</lg>\n\n<lg>\n<l>āmasaṃśoṣaṇaṃ śreṣṭhaṃ mandāgniparidīpanam /</l>\n<l>palitaṃ valibhiḥ sārdhaṃ vināśayati niścitam // Rcūm_11.84 //</l>\n</lg>\n\n<lg>\n<l>{gairika:: subtypes}</l>\n<l>pāṣāṇagairikaṃ caikaṃ dvitīyaṃ svarṇagairikam /</l>\n<l>{pāṣāṇagairika:: phys. properties}</l>\n<l>pāṣāṇagairikaṃ proktaṃ kaṭhinaṃ tāmravarṇakam // Rcūm_11.85 //</l>\n</lg>\n\n<p>{pāṣāṇagairika:: medic. properties}\n<l>svādu snigdhaṃ himaṃ netryaṃ kaṣāyaṃ raktapittanut // Rcūm_11.86 //</l></p>\n\n<lg>\n<l>{svarṇagairika:: medic. properties}</l>\n<l>hidhmāvamiviṣaghnaṃ ca raktaghnaṃ svarṇagairikam /</l>\n<l>pāṣāṇagairikaṃ cānyat pūrvasmādalpakaṃ guṇaiḥ // Rcūm_11.87 //</l>\n</lg>\n\n<lg>\n<l>{gairika:: śodhana}</l>\n<l>gairikaṃ hi gavāṃ dugdhairbhāvitaṃ śuddhim ṛcchati /</l>\n<l>{gairika:: sattva:: pātana}</l>\n<l>gairikaṃ sattvarūpaṃ hi nandinā parikīrtitam // Rcūm_11.88 //</l>\n</lg>\n\n<lg>\n<l>kairapyuktaṃ patetsattvaṃ kṣārāmlasvinnagairikāt /</l>\n<l>upatiṣṭhati sūtendram ekatvaṃ guṇavattaram // Rcūm_11.89 //</l>\n</lg>\n\n<lg>\n<l>{sādhāraṇarasāḥ}</l>\n<l>kampillaścāparo gaurīpāṣāṇo navasārakaḥ /</l>\n<l>kapardo vahnijāraśca girisindūrahiṅgulau // Rcūm_11.90 //</l>\n</lg>\n\n<lg>\n<l>boddāraśṛṅgamityaṣṭau sādhāraṇarasā matāḥ /</l>\n<l>rasasiddhikarāḥ proktā nāgārjunapuraḥsaraiḥ // Rcūm_11.91 //</l>\n</lg>\n\n<lg>\n<l>{kampilla:: phys. properties, place of discovery}</l>\n<l>iṣṭikācūrṇasaṃkāśaścandrikāḍhyo'tirecanaḥ /</l>\n<l>saurāṣṭradeśasambhūtaḥ sa hi kampillako mataḥ // Rcūm_11.92 //</l>\n</lg>\n\n<lg>\n<l>{kampilla:: medic. properties}</l>\n<l>pittavraṇādhmānavibandhanighnaḥ śleṣmodarārttikṛmigulmavairī /</l>\n<l>mūlāmaśūlajvaraśophahārī kampillako recyagadāpahārī // Rcūm_11.93 //</l>\n</lg>\n\n<lg>\n<l>{gaurīpāṣāṇa:: phys. properties}</l>\n<l>gaurīpāṣāṇakaḥ pīto vikaṭo hatacūrṇakaḥ /</l>\n<l>{gaurīpāṣāṇa:: medic. properties}</l>\n<l>rasabandhakaraḥ snigdho doṣaghno rasavīryakṛt // Rcūm_11.94 //</l>\n</lg>\n\n<lg>\n<l>{navasāra:: production}</l>\n<l>karīrapīlukāṣṭheṣu pacyamāneṣu codbhavaḥ /</l>\n<l>kṣāro'sau navasāraḥ syāccūlikālavaṇābhidhaḥ // Rcūm_11.95 //</l>\n</lg>\n\n<lg>\n<l>iṣṭikādahane jātaṃ pāṇḍuraṃ lavaṇaṃ laghu /</l>\n<l>taduktaṃ navasārākhyaṃ cūlikālavaṇaṃ ca tat // Rcūm_11.96 //</l>\n</lg>\n\n<lg>\n<l>{navasāra:: medic. properties}</l>\n<l>rasendrajāraṇaṃ lohadrāvaṇaṃ jaṭharāgnikṛt /</l>\n<l>gulmaplīhāsyaśoṣaghnaṃ bhuktamāṃsādijāraṇam /</l>\n<l>viḍākhyaṃ ca tridoṣaghnaṃ cūlikālavaṇaṃ matam // Rcūm_11.97 //</l>\n</lg>\n\n<lg>\n<l>{money cowrie:: phys. properties}</l>\n<l>pītābhā granthilā pṛṣṭhe dīrghavṛntā varāṭikā /</l>\n<l>rasavaidyairvinirdiṣṭā sā carācarasaṃjñikā // Rcūm_11.98 //</l>\n</lg>\n\n<lg>\n<l>{money cowrie:: parīkṣā}</l>\n<l>sārdhaniṣkamitā śreṣṭhā niṣkabhārā ca madhyamā /</l>\n<l>pādonaniṣkabhārā ca kaniṣṭhā parikīrtitā // Rcūm_11.99 //</l>\n</lg>\n\n<lg>\n<l>{money cowrie:: medic. properties}</l>\n<l>pariṇāmādiśūlaghnī grahaṇīkṣayanāśinī /</l>\n<l>kaṭūṣṇā dīpanī vṛṣyā netryā vātakaphāpahā // Rcūm_11.100 //</l>\n</lg>\n\n<lg>\n<l>rasendrajāraṇe proktā biḍadravyeṣu śasyate /</l>\n<l>{cowries (gen.):: medic. properties}</l>\n<l>tadanye tu varāṭāḥ syur guravaḥ śleṣmapittalāḥ // Rcūm_11.101 //</l>\n</lg>\n\n<lg>\n<l>hatvā hatvā guṇān bhūyo vikārān kurvate na hi /</l>\n<l>{money cowrie:: śodhana}</l>\n<l>varāṭāḥ kāñjike svinnā yāmācchuddhimavāpnuyuḥ // Rcūm_11.102 //</l>\n</lg>\n\n<lg>\n<l>{agnijāra:: origin}</l>\n<l>samudreṇāgninakrasya jarāyur bahirujjhitaḥ /</l>\n<l>saṃśuṣko bhānutāpena so'gnijāra iti smṛtaḥ // Rcūm_11.103 //</l>\n</lg>\n\n<p>{agnijāra:: śodhana}\ntadabdhikṣārasaṃśuddhaṃ tasmācchuddhirna hīṣyate /\n<lg>\n<l>{agnijāra:: medic. properties}</l>\n<l>agnijāras tridoṣaghno dhanurvātādivātanut /</l>\n<l>vardhano rasavīryasya dīpano jāraṇastathā // Rcūm_11.104 //</l>\n</lg></p>\n\n<lg>\n<l>{girisindūra:: origin}</l>\n<l>mahagiriṣu cālpīyaḥ pāṣāṇāntaḥ sthito rasaḥ /</l>\n<l>śuṣkaḥ śoṇaḥ sa nirdiṣṭo rasasindūrasaṃjñayā // Rcūm_11.105 //</l>\n</lg>\n\n<lg>\n<l>{girisindūra:: medic. properties}</l>\n<l>tridoṣaśamanaṃ bhedi rasabandhanamagrimam /</l>\n<l>dehalohakaraṃ netryaṃ girisindūramīritam // Rcūm_11.106 //</l>\n</lg>\n\n<lg>\n<l>{hiṅgula:: subtypes}</l>\n<l>hiṅgulaḥ śukatuṇḍākhyo haṃsapākastathāparaḥ /</l>\n<l>{śukatuṇḍa:: properties}</l>\n<l>prathamo'lpaguṇastatra carmāraḥ sa nigadyate // Rcūm_11.107 //</l>\n</lg>\n\n<lg>\n<l>{haṃsapāka:: phys. properties}</l>\n<l>śvetarekhaḥ pravālābho haṃsapākaḥ sa īritaḥ /</l>\n<l>{darada:: medic. properties}</l>\n<l>hiṅgulaḥ sarvadoṣaghno dīpano'tirasāyanaḥ // Rcūm_11.108 //</l>\n</lg>\n\n<lg>\n<l>sarvarogaharo vṛṣyo jāraṇāyātiśasyate /</l>\n<l>{hiṅgulākṛṣṭa}</l>\n<l>etasmādāhṛtaḥ sūto jīrṇagandhasamo guṇaiḥ // Rcūm_11.109 //</l>\n</lg>\n\n<lg>\n<l>{darada:: śodhana}</l>\n<l>saptakṛtvārdrakadrāvairlakucasyāmbunāpi vā /</l>\n<l>śoṣito bhāvayitvā ca nirdoṣo jāyate khalu // Rcūm_11.110 //</l>\n</lg>\n\n<lg>\n<l>{boddāraśṛṅga:: place of discovery}</l>\n<l>sadalaṃ pītavarṇaṃ ca bhavedgurjaramaṇḍale /</l>\n<l>arbudasya gireḥ pārśve jātaṃ boddāraśṛṅgakam // Rcūm_11.111 //</l>\n</lg>\n\n<lg>\n<l>{udāraśṛṅga:: medic. properties}</l>\n<l>sīsasattvaṃ marucchleṣmaśamanaṃ puṃgadāpaham /</l>\n<l>rasabandhanamutkṛṣṭaṃ keśarañjanamuttamam // Rcūm_11.112 //</l>\n</lg>\n\n<lg>\n<l>{sādhāraṇarasa:: śodhana}</l>\n<l>sādhāraṇarasāḥ sarve mātuluṅgadravāmbunā /</l>\n<l>trivāraṃ bhāvitāḥ śuṣkā bhaveyurdoṣavarjitāḥ // Rcūm_11.113 //</l>\n</lg>\n\n<lg>\n<l>{sādhāraṇarasa:: sattva:: śodhana}</l>\n<l>yāni kāni ca sattvāni tāni śudhyantyaśeṣataḥ /</l>\n<l>dhmātāni śuddhivargeṇa milanti ca parasparam // Rcūm_11.114 //</l>\n</lg>\n\n<p>Rcūm, 12\n<lg>\n<l>{jewels}</l>\n<l>māṇikyamuktāphalavidrumāṇi tārkṣyaṃ ca puṣpaṃ bhiduraṃ ca nīlam /</l>\n<l>gomedakaṃ cātha vidūrakaṃ ca krameṇa ratnāni navagrahāṇām // Rcūm_12.1 //</l>\n</lg></p>\n\n<lg>\n<l>grahānumaitryā kuruvindapuṣpapravālamuktāphalatārkṣyavajram /</l>\n<l>nīlākhyagomedavidūrakaṃ ca krameṇa mudrādhṛtamiṣṭasiddhyai // Rcūm_12.2 //</l>\n</lg>\n\n<lg>\n<l>rase rasāyane dāne dhāraṇe ca devatārcane /</l>\n<l>sulakṣmāṇi sujātīni ratnānyuktāni siddhaye // Rcūm_12.3 //</l>\n</lg>\n\n<lg>\n<l>{ruby:: subtypes}</l>\n<l>māṇikyaṃ padmarāgākhyaṃ dvitīyaṃ nīlagandhi ca /</l>\n<l>{ruby:: parīkṣā:: good quality}</l>\n<l>śītaṃ kuśeśayacchāyaṃ svacchaṃ snigdhaṃ guru sphuṭam // Rcūm_12.4 //</l>\n</lg>\n\n<p>vṛttāyattaṃ samagātraṃ māṇikyaṃ śreṣṭhamucyate /\n<lg>\n<l>{nīlagandhi:: parīkṣā}</l>\n<l>nīlaṃ gaṅgāmbusambhūtaṃ nīlagarbhāruṇacchavi /</l>\n<l>pūrvamāṇikyavacchreṣṭhaṃ māṇikyaṃ nīlagandhi tat // Rcūm_12.5 //</l>\n</lg></p>\n\n<lg>\n<l>{ruby:: parīkṣā:: bad quality}</l>\n<l>randhrakārkaśyamālinyaraukṣyavaiśadyasaṃyutam /</l>\n<l>cipiṭaṃ laghu vakraṃ ca māṇikyaṃ duṣṭam aṣṭadhā // Rcūm_12.6 //</l>\n</lg>\n\n<lg>\n<l>{ruby:: medic. properties}</l>\n<l>māṇikyaṃ dīpanaṃ vṛṣyaṃ kaphavātakṣayārtihṛt /</l>\n<l>bhūtavaitālapāpaghnaṃ karmajavyādhināśanam // Rcūm_12.7 //</l>\n</lg>\n\n<lg>\n<l>{mauktika:: parīkṣā:: good quality}</l>\n<l>hlādi śvetaṃ laghu snigdhaṃ raśmivannirmalaṃ mahat /</l>\n<l>khyātaṃ toyaprabhaṃ vṛttaṃ mauktikaṃ navadhā śubham // Rcūm_12.8 //</l>\n</lg>\n\n<lg>\n<l>{mauktika:: parīkṣā:: bad quality}</l>\n<l>rūkṣāṅgaṃ nirjalaṃ śyāmaṃ tāmrābhaṃ lavaṇopamam /</l>\n<l>ardhaśubhraṃ ca vikaṭaṃ granthilaṃ mauktikaṃ tyajet // Rcūm_12.9 //</l>\n</lg>\n\n<lg>\n<l>{pearl:: medic. properties}</l>\n<l>kaphapittakṣayadhvaṃsi kāsaśvāsāgnimāndyanut /</l>\n<l>puṣṭidaṃ vṛṣyamāyuṣyaṃ dāhaghnaṃ mauktikaṃ matam // Rcūm_12.10 //</l>\n</lg>\n\n<lg>\n<l>{coral:: parīkṣā:: good quality}</l>\n<l>pakvabimbaphalacchāyaṃ vṛttāyattam avakrakam /</l>\n<l>snigdham avraṇakaṃ sthūlaṃ pravālaṃ saptadhā matam // Rcūm_12.11 //</l>\n</lg>\n\n<lg>\n<l>{coral:: parīkṣā:: bad quality}</l>\n<l>pāṇḍuraṃ dhūsaraṃ rūkṣaṃ savraṇaṃ koṭarānvitam /</l>\n<l>nirbhāraṃ śubhravarṇaṃ ca pravālaṃ neṣyate'ṣṭadhā // Rcūm_12.12 //</l>\n</lg>\n\n<lg>\n<l>{coral:: medic. properties}</l>\n<l>kṣayapittāsrakāsaghnaṃ dīpanaṃ pācanaṃ laghu /</l>\n<l>viṣabhūtādiśamanaṃ vidrumaṃ netraroganut // Rcūm_12.13 //</l>\n</lg>\n\n<lg>\n<l>{emerald:: parīkṣā:: good quality}</l>\n<l>haridvarṇaṃ guru snigdhaṃ sphuradraśmicayaṃ śubham /</l>\n<l>masṛṇaṃ bhāsuraṃ tārkṣyaṃ gātraṃ saptaguṇaṃ matam // Rcūm_12.14 //</l>\n</lg>\n\n<lg>\n<l>{emerald:: parīkṣā:: bad quality}</l>\n<l>kapiśaṃ karkaśaṃ nīlaṃ pāṇḍu kṛṣṇaṃ salāghavam /</l>\n<l>cipiṭaṃ vikaṭaṃ kṛṣṇaṃ rūkṣaṃ tārkṣyaṃ na śasyate // Rcūm_12.15 //</l>\n</lg>\n\n<lg>\n<l>{emerald:: medic. properties}</l>\n<l>jvarachardiviṣaśvāsasannipātāgnimāndyanut /</l>\n<l>durnāmapāṇḍuśophaghnaṃ tārkṣyamojovivardhanam // Rcūm_12.16 //</l>\n</lg>\n\n<lg>\n<l>{puṣparāga:: parīkṣā:: good quality}</l>\n<l>puṣparāgaṃ guru snigdhaṃ svacchaṃ sthūlaṃ samaṃ mṛdu /</l>\n<l>karṇikāraprasūnābhaṃ masṛṇaṃ śubhamaṣṭadhā // Rcūm_12.17 //</l>\n</lg>\n\n<lg>\n<l>{puṣparāga:: parīkṣā:: bad quality}</l>\n<l>niṣprabhaṃ karkaśaṃ rūkṣaṃ pītaṃ śyāmaṃ natonnatam /</l>\n<l>kapilaṃ kapiśaṃ pāṇḍu puṣparāgaṃ parityajet // Rcūm_12.18 //</l>\n</lg>\n\n<lg>\n<l>{puṣparāga:: medic. properties}</l>\n<l>puṣparāgaṃ viṣachardikaphavātāgnimāndyanut /</l>\n<l>dāhakuṣṭhapraśamanaṃ dīpanaṃ laghu pācanam // Rcūm_12.19 //</l>\n</lg>\n\n<lg>\n<l>{vajra:: subtypes:: gender}</l>\n<l>vajraṃ ca trividhaṃ proktaṃ naro nārī napuṃsakam /</l>\n<l>pūrvaṃ pūrvaṃ mahāśreṣṭhaṃ rasavīryavipākataḥ // Rcūm_12.20 //</l>\n</lg>\n\n<lg>\n<l>{vajra:: puṃvajra}</l>\n<l>aṣṭāsraṃ cāṣṭaphalakaṃ ṣaṭkoṇam atibhāsuram /</l>\n<l>ambudendradhanurvāri naraṃ puṃvajramucyate // Rcūm_12.21 //</l>\n</lg>\n\n<lg>\n<l>{strīvajra}</l>\n<l>tadeva cipiṭākāraṃ strīvajraṃ varttulāyatam /</l>\n<l>{napuṃsaka}</l>\n<l>varttulaṃ kuṇṭhakoṇāgraṃ kiṃcidguru napuṃsakam // Rcūm_12.22 //</l>\n</lg>\n\n<lg>\n<l>strīpuṃnapuṃsakaṃ vajraṃ yojyaṃ strīpuṃnapuṃsake /</l>\n<l>vyatyāsānnaiva phaladaṃ puṃvajreṇa vinā kvacit // Rcūm_12.23 //</l>\n</lg>\n\n<lg>\n<l>{vajra:: subtypes:: colour}</l>\n<l>śvetādivarṇabhedena tadekaikaṃ caturvidham /</l>\n<l>brahmakṣatriyaviṭśūdraṃ svasvavarṇaphalapradam // Rcūm_12.24 //</l>\n</lg>\n\n<lg>\n<l>uttamottamavarṇaṃ hi nīcavarṇe phalapradam /</l>\n<l>nyāyo'yaṃ bhairaveṇoktaṃ padārtheṣvakhileṣvapi // Rcūm_12.25 //</l>\n</lg>\n\n<lg>\n<l>{vajra:: medic. properties}</l>\n<l>āyuṣpradaṃ jhaṭiti sadguṇadaṃ ca vṛṣyaṃ doṣatrayapraśamanaṃ sakalāmayaghnam /</l>\n<l>sūtendrabandhavadhasadguṇakṛt pradīpi mṛtyuṃ jayed amṛtopamayeva vajram // Rcūm_12.26 //</l>\n</lg>\n\n<lg>\n<l>{jewels:: pañcadoṣa}</l>\n<l>grāsastrāsaśca binduśca rekhā ca jalagarbhatā /</l>\n<l>sarvaratneṣvamī pañca doṣāḥ sādhāraṇā matāḥ // Rcūm_12.27 //</l>\n</lg>\n\n<lg>\n<l>kṣetratoyabhavā doṣā ratneṣu na laganti ca /</l>\n<l>bhairavastu punaḥ prāha doṣo doṣe'sti sarvathā // Rcūm_12.28 //</l>\n</lg>\n\n<lg>\n<l>{vajra:: śodhana}</l>\n<l>kulatthakvāthake svinnaṃ kodravakvathitena vā /</l>\n<l>ekayāmāvadhi svinnaṃ vajraṃ śudhyati niścitam // Rcūm_12.29 //</l>\n</lg>\n\n<lg>\n<l>{vajra:: māraṇa}</l>\n<l>vajraṃ matkuṇarakteṇa caturvāraṃ vibhāvitam /</l>\n<l>sugandhamūṣikāmāṃsair vartitaiḥ pariveṣṭya ca // Rcūm_12.30 //</l>\n</lg>\n\n<lg>\n<l>puṭet puṭairvarāhākhyaistriṃśadvāraṃ tataḥ param /</l>\n<l>dhmātvā dhmātvā śataṃ vārān kulatthakvāthake kṣipet // Rcūm_12.31 //</l>\n</lg>\n\n<lg>\n<l>anyairuktaṃ śataṃ vārān kartavyo'yaṃ vidhikramaḥ /</l>\n<l>{vajra:: māraṇa:: vāritara}</l>\n<l>kulatthakvāthasaṃyuktalakucadravapiṣṭayā // Rcūm_12.32 //</l>\n</lg>\n\n<lg>\n<l>śilayā liptamūṣāyāṃ vajraṃ kṣiptvā nirudhya ca /</l>\n<l>aṣṭavāraṃ puṭet samyagviśuṣkair vanakotpalaiḥ // Rcūm_12.33 //</l>\n</lg>\n\n<lg>\n<l>śatavāraṃ tato dhmātvā nikṣiptaṃ śuddhapārade /</l>\n<l>niścitaṃ mriyate vajraṃ bhasma vāritaraṃ bhavet // Rcūm_12.34 //</l>\n</lg>\n\n<lg>\n<l>satyavāk somasenānīr etadvajrasya māraṇam /</l>\n<l>dṛṣṭapratyayasaṃyuktamuktavān rasakautukī // Rcūm_12.35 //</l>\n</lg>\n\n<lg>\n<l>{vajra:: māraṇa}</l>\n<l>viliptaṃ matkuṇasyāsraiḥ saptavāraṃ viśoṣitam /</l>\n<l>kāsamardarasāpūrṇalohapātre niveśitam // Rcūm_12.36 //</l>\n</lg>\n\n<lg>\n<l>saptavāraṃ paridhmātaṃ vajrabhasma bhavet khalu /</l>\n<l>brahmajyotirmunīndreṇa kramo'yaṃ parikīrtitaḥ // Rcūm_12.37 //</l>\n</lg>\n\n<lg>\n<l>{vajra:: māraṇa}</l>\n<l>nīlajyotirlatākande ghṛṣṭaṃ gharme viśoṣitam /</l>\n<l>vajraṃ bhasmatvamāyāti karmavajjñānavahninā // Rcūm_12.38 //</l>\n</lg>\n\n<lg>\n<l>{vajra:: māraṇa}</l>\n<l>madanasya phalodbhūtarasena kṣoṇināgakaiḥ /</l>\n<l>kṛtakalkena saṃlipya puṭed viṃśativārakam // Rcūm_12.39 //</l>\n</lg>\n\n<l>tadvajraṃ cūrṇayitvātha kiṃciṭ ṭaṅkaṇasaṃyutam // Rcūm_12.40 //</l>\n\n<lg>\n<l>kharabhūnāgasattvena viṃśenāvartayed dhruvam /</l>\n<l>tulyasvarṇena taddhmātaṃ yojanīyaṃ rasādiṣu // Rcūm_12.41 //</l>\n</lg>\n\n<lg>\n<l>triguṇena rasenaiva vimardya guṭikīkṛtam /</l>\n<l>mukhe dhṛtaṃ karotyāśu caladantavibandhanam // Rcūm_12.42 //</l>\n</lg>\n\n<lg>\n<l>{vajra:: mṛta:: medic. use}</l>\n<l>triṃśadbhāgamitaṃ hi vajrabhasitaṃ svarṇaṃ kalābhāgikaṃ tāraṃ cāṣṭaguṇaṃ śivāmṛtavaraṃ rudrāṃśakaṃ cābhrakam /</l>\n<l>pādāṃśaṃ khalu tāpyakaṃ vasuguṇaṃ vaikrāntakaṃ ṣaḍguṇaṃ bhāgo'pyuktarasādraso'yamuditaḥ ṣāḍguṇyasaṃsiddhaye // Rcūm_12.43 //</l>\n</lg>\n\n<p>{sapphire:: subtpyes}\njalanīlendranīlaṃ ca śakranīlaṃ tayorvaram /\n<lg>\n<l>{jalanīla:: parīkṣā}</l>\n<l>śvaityagarbhitanīlābhaṃ laghu tajjalanīlakam /</l>\n<l>{indranīla:: parīkṣā}</l>\n<l>kārṣṇyagarbhitanīlābhaṃ sabhāraṃ śakranīlakam // Rcūm_12.44 //</l>\n</lg></p>\n\n<lg>\n<l>{sapphire:: parīkṣā:: good quality}</l>\n<l>ekacchāyaṃ guru snigdhaṃ svacchaṃ piṇḍitavigraham /</l>\n<l>mṛdu madhyollasajjyotiḥ saptadhā nīlamuttamam // Rcūm_12.45 //</l>\n</lg>\n\n<lg>\n<l>{jalanīla:: parīkṣā}</l>\n<l>komalaṃ vihitaṃ varṇaṃ nirbhāraṃ raktagandhi ca /</l>\n<l>cipiṭābhaṃ sarūkṣaṃ ca jalanīlaṃ ca saptadhā // Rcūm_12.46 //</l>\n</lg>\n\n<lg>\n<l>{sapphire:: medic. properties}</l>\n<l>kāsaśvāsaharaṃ vṛṣyaṃ tridoṣaghnaṃ sudīpanam /</l>\n<l>viṣamajvaradurnāmapāpaghnaṃ nīlamīritam // Rcūm_12.47 //</l>\n</lg>\n\n<p>{gomeda:: nirukti}\ngomedaḥsamarāgatvād gomedaṃ ratnamucyate /\n<lg>\n<l>{gomeda:: parīkṣā:: good quality}</l>\n<l>susvacchagojalacchāyaṃ svacchaṃ snigdhaṃ samaṃ guru /</l>\n<l>nirdalaṃ masṛṇaṃ dīptaṃ śastaṃ gomedamaṣṭadhā // Rcūm_12.48 //</l>\n</lg></p>\n\n<lg>\n<l>{gomeda:: parīkṣā:: bad quality}</l>\n<l>vicchāyaṃ laghu rūkṣāṅgaṃ cipiṭaṃ paṭalānvitam /</l>\n<l>niṣprabhaṃ pītakācābhaṃ gomedaṃ na śubhāvaham // Rcūm_12.49 //</l>\n</lg>\n\n<lg>\n<l>{gomeda:: medic. properties}</l>\n<l>gomedaṃ kaphapittaghnaṃ kṣayapāṇḍukṣayaṃkaram /</l>\n<l>dīpanaṃ pācanaṃ rucyaṃ tvacyaṃ buddhiprabodhanam // Rcūm_12.50 //</l>\n</lg>\n\n<lg>\n<l>{vaiḍūrya:: parīkṣā:: good quality}</l>\n<l>vaiḍūryaṃ śyāmaśubhrābhaṃ samaṃ svacchaṃ guru sphuṭam /</l>\n<l>bhramacchubhrottarīyeṇa garbhitaṃ śubhamīritam // Rcūm_12.51 //</l>\n</lg>\n\n<lg>\n<l>{vaiḍūrya:: parīkṣā:: bad quality}</l>\n<l>śyāmaṃ toyasamacchāyaṃ cipiṭaṃ laghu karkaśam /</l>\n<l>raktagarbhottarīyaṃ ca vaiḍūryaṃ naiva śasyate // Rcūm_12.52 //</l>\n</lg>\n\n<lg>\n<l>{vaiḍūrya:: medic. properties}</l>\n<l>vaiḍūryaṃ raktapittaghnaṃ prajñāyurbalavardhanam /</l>\n<l>pittapradhānarogaghnaṃ dīpanaṃ malamocanam // Rcūm_12.53 //</l>\n</lg>\n\n<lg>\n<l>{jewels:: śodhana}</l>\n<l>śudhyatyamlena māṇikyaṃ jayantyā mauktikaṃ tathā /</l>\n<l>vidrumaṃ kṣāravargeṇa tārkṣyaṃ godugdhatastathā // Rcūm_12.54 //</l>\n</lg>\n\n<lg>\n<l>puṣparāgaṃ ca dhānyāmlaiḥ kulatthakvāthasaṃyutaiḥ /</l>\n<l>taṇḍulīyajalairvajraṃ nīlaṃ nīlīrasena ca /</l>\n<l>rocanābhiśca gomedaṃ vaiḍūryaṃ triphalājalaiḥ // Rcūm_12.55 //</l>\n</lg>\n\n<lg>\n<l>{jewels:: māraṇa}</l>\n<l>lakucadrāvasampiṣṭaiḥ śilāgandhakatālakaiḥ /</l>\n<l>vajraṃ vinānyaratnāni mriyante'ṣṭapuṭaiḥ khalu // Rcūm_12.56 //</l>\n</lg>\n\n<lg>\n<l>{jewels:: druti}</l>\n<l>rāmaṭhaṃ pañcalavaṇaṃ kṣārāṇāṃ tritayaṃ tathā /</l>\n<l>māṃsadrāvyamlavetaśca cūlikālavaṇaṃ tathā // Rcūm_12.57 //</l>\n</lg>\n\n<lg>\n<l>sthalakumbhīphalaṃ pakvaṃ tathā jvālāmukhī śubhā /</l>\n<l>dravantī ca rudantī ca payasyā citramūlakam // Rcūm_12.58 //</l>\n</lg>\n\n<lg>\n<l>dugdhaṃ snuhyāstathārkasya sarvaṃ saṃmardyaṃ yatnataḥ /</l>\n<l>golaṃ vidhāya tanmadhye prakṣipettadanantaram // Rcūm_12.59 //</l>\n</lg>\n\n<lg>\n<l>guṇavantyeva ratnāni jātimanti śubhāni ca /</l>\n<l>bhūrje taṃ golakaṃ kṛtvā sūtreṇāveṣṭya yatnataḥ // Rcūm_12.60 //</l>\n</lg>\n\n<lg>\n<l>punarvastreṇa saṃveṣṭya dolāyantre nidhāya ca /</l>\n<l>sarvāmlayuktasaṃdhānaparipūrṇaghaṭodare // Rcūm_12.61 //</l>\n</lg>\n\n<lg>\n<l>ahorātratrayaṃ yāvatsvedayettīvravahninā /</l>\n<l>tasmādāhṛtya saṃkṣālya ratnajāṃ drutimāharet // Rcūm_12.62 //</l>\n</lg>\n\n<lg>\n<l>ratnatulyaprabhā laghvī dehalohakarī śubhā /</l>\n<l>durmelā rasarājena naikatvaṃ yāti tena sā // Rcūm_12.63 //</l>\n</lg>\n\n<lg>\n<l>rāmaṭhādikavargeṇa pramilati na saṃśayaḥ /</l>\n<l>suprasanne mahādeve drutiḥ kasya na sidhyati // Rcūm_12.64 //</l>\n</lg>\n\n<lg>\n<l>durlabhā vaiṣṇavī bhaktirdurlabhaṃ rasabandhanam /</l>\n<l>durlabhātra drutirloke svalpabhāgyavatāṃ nṛṇām // Rcūm_12.65 //</l>\n</lg>\n\n<lg>\n<l>sūryādigrahanigrahāpaharaṇaṃ dīrghāyurārogyadaṃ saubhāgyodayabhāgyavaśyavibhavotsāhapradaṃ dhairyakṛt /</l>\n<l>duḥchāyāṃcaladhūlisaṅgatibhavālakṣmīharaṃ sarvadā ratnānāṃ paridhāraṇaṃ nigaditaṃ bhūtādinirṇāśanam // Rcūm_12.66 //</l>\n</lg>\n\n<lg>\n<l>ratnānām guṇagrāmaṃ samagraṃ cāgraṇīḥ satām /</l>\n<l>suratnamabravīt somo neti yadguṇitaṃ guṇī // Rcūm_12.67 //</l>\n</lg>\n\n<lg>\n<l>varṇalakṣasaṃjātiyuktaṃ ratnaṃ phalapradam /</l>\n<l>rase rasāyane dāne dhāraṇe cānyathānyathā // Rcūm_12.68 //</l>\n</lg>\n\n<p>Rcūm, 13\n<lg>\n<l>{māṇikyarasāyana}</l>\n<l>sujātiguṇamāṇikyabhasma karṣamitaṃ śubham /</l>\n<l>kanakābhrakatāmrāṇāṃ kāntasya bhasitaṃ pṛthak // Rcūm_13.1 //</l>\n</lg></p>\n\n<lg>\n<l>triguṇatvena saṃvṛddhaṃ mardayet samagandhakaiḥ /</l>\n<l>puṭedvanagiriṇḍaiśca pañcavārāṇi yatnataḥ // Rcūm_13.2 //</l>\n</lg>\n\n<lg>\n<l>evaṃ śilālakābhyāṃ ca puṭennīlāñjanena ca /</l>\n<l>tulyagandhāśmasūtābhyāṃ vihitāṃ kajjalīṃ śubhām // Rcūm_13.3 //</l>\n</lg>\n\n<lg>\n<l>tatastāṃ kajjalīṃ yatnād gṛhītvā tadanantaram /</l>\n<l>lohapātre paridrāvya bādareṇālpavahninā // Rcūm_13.4 //</l>\n</lg>\n\n<lg>\n<l>māṇikyādīni bhasmāni kṣiptvā tatra vimiśrayet /</l>\n<l>athārdrakarasaistāṃ tu mardayitvātha kajjalīm // Rcūm_13.5 //</l>\n</lg>\n\n<lg>\n<l>samyak śuṣkaṃ vicūrṇyātha kṣipedramyakaraṇḍake /</l>\n<l>vyoṣājyasammitaṃ hyetanmāṇikyādyaṃ rasāyanam // Rcūm_13.6 //</l>\n</lg>\n\n<lg>\n<l>vyoṣājyasahitaṃ līḍhaṃ ṣaṇmāsaṃ pathyabhojinā /</l>\n<l>nihanti sakalān rogān jarāpalitasaṃyutān // Rcūm_13.7 //</l>\n</lg>\n\n<lg>\n<l>jīvedvarṣaśataṃ caiva trivārakṛtabhojanaḥ /</l>\n<l>kṣayādijān gadān sarvāṃstattadrogānupānataḥ // Rcūm_13.8 //</l>\n</lg>\n\n<lg>\n<l>{mauktikarasāyanam}</l>\n<l>jayantīrasaniṣpiṣṭaṃ śukapicchena māritam /</l>\n<l>mauktikaṃ rasamātraṃ hi dviguṇaṃ svarṇabhasmakam // Rcūm_13.9 //</l>\n</lg>\n\n<lg>\n<l>triguṇaṃ kāntajaṃ bhasma vyomasattvaṃ caturguṇam /</l>\n<l>dattvā ca gandhasaubhāgyaṃ śṛṅgavereṇa bhāvitam // Rcūm_13.10 //</l>\n</lg>\n\n<lg>\n<l>puṭed viṃśativārāṇi vidrāvya paṭagālitam /</l>\n<l>sarvatulyena balinā rasena kṛtakajjalīm // Rcūm_13.11 //</l>\n</lg>\n\n<lg>\n<l>vidrāvya pūrvavad bhasma muktādīnāṃ parikṣipet /</l>\n<l>vimiśrya nikṣipettatra kṣīraṃ chāgīsamudbhavam // Rcūm_13.12 //</l>\n</lg>\n\n<lg>\n<l>saṃśoṣitaṃ vicūrṇyātha kācakūpyāṃ vinikṣipet /</l>\n<l>pippalīmadhunā sārdhaṃ sevitaṃ vallamātrayā // Rcūm_13.13 //</l>\n</lg>\n\n<lg>\n<l>rasāyanavidhānena kurute vatsareṇa hi /</l>\n<l>valīpalitanirmuktaṃ vārdhakyena vivarjitam // Rcūm_13.14 //</l>\n</lg>\n\n<lg>\n<l>śrotradantādisampannaṃ śatāyuṣkaṃ sacakṣuṣam /</l>\n<l>mattadantibalopetaṃ vivāde vijayānvitam // Rcūm_13.15 //</l>\n</lg>\n\n<lg>\n<l>līḍhaṃ madhvājyatailaiśca kaṇopetāśvagandhayā /</l>\n<l>kṣayarogaṃ nihantyeva maṇḍalārdhena niścitam // Rcūm_13.16 //</l>\n</lg>\n\n<lg>\n<l>tattadrogānupānaiśca nihanti sakalāmayān /</l>\n<l>vandhyāputrapradaṃ hyetat sūtikāmayanāśanam // Rcūm_13.17 //</l>\n</lg>\n\n<lg>\n<l>bālānāṃ paramaṃ pathyaṃ vṛṣyamāyuṣyamuttamam /</l>\n<l>nāgodaropaviṣṭaṃ ca hanti strīṇāṃ ca vegataḥ // Rcūm_13.18 //</l>\n</lg>\n\n<lg>\n<l>haiyaṅgavīnasaṃyuktaṃ tavarājena saṃyutam /</l>\n<l>garbhiṇīsarvarogeṣu praśastaṃ parikīrtitam // Rcūm_13.19 //</l>\n</lg>\n\n<lg>\n<l>{pravālarasayana}</l>\n<l>catuṣpalaṃ pravālasya bhasmano mṛtatārakam /</l>\n<l>tatsamaṃ dviguṇaṃ tāmraṃ pravālādardhamākṣikam // Rcūm_13.20 //</l>\n</lg>\n\n<lg>\n<l>triṃśadvibhāgikaṃ vajraṃ ṣoḍaśāṃśaṃ ca nīlakam /</l>\n<l>vyomasattvaṃ samaṃ sarvaistālakaṃ sarvataḥ samam // Rcūm_13.21 //</l>\n</lg>\n\n<lg>\n<l>vimardya luṅgatoyena yāvaddinacatuṣṭayam /</l>\n<l>sarvārdhaśuddhasūtena tasmād dviguṇagandhakaiḥ // Rcūm_13.22 //</l>\n</lg>\n\n<lg>\n<l>vihitāṃ kajjalīṃ samyak drāvayitvā yathā purā /</l>\n<l>pravālādīni bhasmāni vinikṣipya vimiśrya ca // Rcūm_13.23 //</l>\n</lg>\n\n<lg>\n<l>nirvāpya goghṛte samyag dvādaśābdapurātane /</l>\n<l>śarāvasampuṭe ruddhvā ghṛtāktaṃ svedayecchanaiḥ // Rcūm_13.24 //</l>\n</lg>\n\n<lg>\n<l>vicūrṇya bhāvayedbhṛṅgarasairvārāṇi sapta ca /</l>\n<l>vyoṣājyasahitaṃ hanti jūrtirogaṃ dinaistribhiḥ // Rcūm_13.25 //</l>\n</lg>\n\n<lg>\n<l>kṣayaṃ ca maṇḍalārdhena grahaṇīṃ pāṇḍukāmale /</l>\n<l>kumbhakāmalikārogam udāvartaṃ mahodaram // Rcūm_13.26 //</l>\n</lg>\n\n<lg>\n<l>pramehaṃ medaso vṛddhiṃ vātavyādhiṃ kaphāmayam /</l>\n<l>gudarogaṃ ca mandāgniṃ mūtravātamaśeṣataḥ // Rcūm_13.27 //</l>\n</lg>\n\n<lg>\n<l>smaramandirajavyādhiṃ vandhyārogāṃs tvagāmayān /</l>\n<l>vyoṣājyacitratoyaiśca hyanupānamaśeṣataḥ // Rcūm_13.28 //</l>\n</lg>\n\n<lg>\n<l>bhūyo bhūyo visūcyartir dehino yasya jāyate /</l>\n<l>raso'yaṃ tasya dātavyo maṇḍalānāṃ trayaṃ khalu /</l>\n<l>āmaroge ca dātavyo bhiṣagbhirvatsarāvadhi // Rcūm_13.29 //</l>\n</lg>\n\n<lg>\n<l>{tārkṣyarasāyana}</l>\n<l>tārkṣyabhasma tu śāṇaikaṃ vajrabhasma tadardhakam /</l>\n<l>mṛtasvarṇārkakāntānāṃ niṣkadvayamitaṃ pṛthak // Rcūm_13.30 //</l>\n</lg>\n\n<lg>\n<l>lohabhasma mṛtaṃ sūtaṃ sarvamekatra mardayet /</l>\n<l>puṭedviṃśativārāṇi puṭaiḥ kukkuṭasaṃjñakaiḥ // Rcūm_13.31 //</l>\n</lg>\n\n<lg>\n<l>amṛtāmbusamāyuktaiḥ śilāgandhakatālakaiḥ /</l>\n<l>saptavāraṃ dravaiḥ sārdhaṃ daśabhiḥ piṣṭakaiḥ puṭet // Rcūm_13.32 //</l>\n</lg>\n\n<lg>\n<l>evaṃ siddhaṃ prabhāvāḍhyaṃ tārkṣyaṃ nāma rasāyanam /</l>\n<l>citrakārdrakarasopetaṃ pītaṃ rājikayā mitam // Rcūm_13.33 //</l>\n</lg>\n\n<lg>\n<l>tridoṣajān gadānsarvān kaphavātodbhavānapi /</l>\n<l>asādhyān sarvavaidyānāṃ bheṣajānāṃ ca koṭibhiḥ /</l>\n<l>karoti kṣudhamatyarthaṃ bhuktaṃ jarayati kṣaṇāt // Rcūm_13.34 //</l>\n</lg>\n\n<lg>\n<l>{puṣparāgarasāyana}</l>\n<l>puṣparāgodbhavaṃ bhasma palārdhapramitaṃ śubham /</l>\n<l>tadardhaṃ pītakācaṃ ca tadardhaṃ tāmrabhasmakam // Rcūm_13.35 //</l>\n</lg>\n\n<lg>\n<l>tāmrasyārdhaṃ ca rajataṃ jātarūpaṃ tadardhakam /</l>\n<l>vajrabhasma tadardhaṃ ca sarvatulyaṃ mṛtābhrakam // Rcūm_13.36 //</l>\n</lg>\n\n<lg>\n<l>tatsamaṃ sūryakāntaṃ ca māritaṃ balinā saha /</l>\n<l>tulyena balinā sārdhaṃ daśavāraṃ puṭet khalu // Rcūm_13.37 //</l>\n</lg>\n\n<lg>\n<l>nīlāñjanālatāpyānāṃ pṛthak tāni puṭāni ca /</l>\n<l>iti siddhamidaṃ proktaṃ puṣparāgarasāyanam // Rcūm_13.38 //</l>\n</lg>\n\n<lg>\n<l>kṣayādisarvarogaghnaṃ kuṣṭhavyādhiharaṃ param /</l>\n<l>gudagulmārttiśamanaṃ putrīyaṃ vṛṣyamuttamam // Rcūm_13.39 //</l>\n</lg>\n\n<lg>\n<l>rasāyanaṃ tathā caitat kṣipraṃ gulmaharaṃ striyāḥ /</l>\n<l>dīpanaṃ paramaṃ proktaṃ kāmalāpāṇḍunāśanam /</l>\n<l>bahunātra kimuktena sarvarogavināśanam // Rcūm_13.40 //</l>\n</lg>\n\n<lg>\n<l>{vajrarasāyana}</l>\n<l>ekakarṣaṃ mṛtaṃ vajraṃ tāvadbhūnāgasattvakam /</l>\n<l>tataśca dviguṇaṃ svarṇaṃ svarṇatulyaṃ khasattvakam // Rcūm_13.41 //</l>\n</lg>\n\n<lg>\n<l>tāvanmātraṃ ca kāntāyaḥ sarvaṃ vāritaraṃ kṛtam /</l>\n<l>aṣṭamāṃśaśca sūtasya sarvebhyaḥ parikīrtitaḥ // Rcūm_13.42 //</l>\n</lg>\n\n<lg>\n<l>śukapicchaḥ samaḥ sarvair mardayeccaṇakāmlakaiḥ /</l>\n<l>vidhāya golakaṃ ramyaṃ chāyāśuṣkaṃ samācaret // Rcūm_13.43 //</l>\n</lg>\n\n<lg>\n<l>tato bhūnāgasattvaṃ hi gandhakena samaṃ kṣipet /</l>\n<l>puṭitaṃ śatavārāṇi śataṃ vārāṇi tāpyakaiḥ // Rcūm_13.44 //</l>\n</lg>\n\n<lg>\n<l>sūryaparṇaiśca dugdhairvā vārāṇāṃ viṃśatiṃ tataḥ /</l>\n<l>guñjāṭaṅkaṇasikthaiśca bhūnāgasya rajovṛtam // Rcūm_13.45 //</l>\n</lg>\n\n<lg>\n<l>vartayitvā tu taṃ golaṃ kalkenānena lepayet /</l>\n<l>ardhāṅguladalenātha pariśoṣya kharātape // Rcūm_13.46 //</l>\n</lg>\n\n<lg>\n<l>nikṣiped vālukāyantre prapaceddinapañcakam /</l>\n<l>tatastrikoṇagaṇḍīradugdhairgandhakasaṃyutaiḥ // Rcūm_13.47 //</l>\n</lg>\n\n<lg>\n<l>mardayitvā tu taṃ golaṃ puṭedvārāṇi viṃśatim /</l>\n<l>paṭacūrṇaṃ tataḥ kṛtvā kṣipedantaḥkaraṇḍake // Rcūm_13.48 //</l>\n</lg>\n\n<lg>\n<l>guñjāmitaṃ bhajedenaṃ ramyaṃ vajrarasāyanam /</l>\n<l>jñātājñāteṣu sarveṣu gadeṣu vividheṣu ca // Rcūm_13.49 //</l>\n</lg>\n\n<lg>\n<l>tattadrogānupānena dātavyaṃ bhiṣajā khalu /</l>\n<l>na so'sti rogo loke'sminyo hyanena na śāmyati // Rcūm_13.50 //</l>\n</lg>\n\n<lg>\n<l>rasāyanaprakāreṇa sevito maṇḍalatrayam /</l>\n<l>dehasiddhiṃ karotyeva viśvavismayakāriṇīm /</l>\n<l>bilvamekaṃ vinā sarvaṃ pathyamatra prakīrtitam // Rcūm_13.51 //</l>\n</lg>\n\n<lg>\n<l>{nīlarasāyana}</l>\n<l>nīlaratnakṛtaṃ bhasma palamātraṃ ca hīrakam /</l>\n<l>svarṇaṃ raupyaṃ ca kāntaṃ ca tāpyakaṃ nṛpavartakam // Rcūm_13.52 //</l>\n</lg>\n\n<lg>\n<l>samāṃśaṃ sarvametat syāt sarvatulyaṃ ca śulvakam /</l>\n<l>sarvametanmṛtaṃ grāhyaṃ samagandhakasaṃyutam // Rcūm_13.53 //</l>\n</lg>\n\n<lg>\n<l>mardayet kaṅguṇītailairyāvatsyāddivasāṣṭakam /</l>\n<l>ūrdhvādho gandhakaṃ dattvā puṭedvārāṇi viṃśatim // Rcūm_13.54 //</l>\n</lg>\n\n<lg>\n<l>śvetamuṇḍīrasaiḥ paścādbhāvayet saptavārakam /</l>\n<l>iti siddhaṃ prabhāvāḍhyaṃ ramyaṃ nīlarasāyanam // Rcūm_13.55 //</l>\n</lg>\n\n<lg>\n<l>nihanti sakalānrogānguñjāmātraṃ niṣevitam /</l>\n<l>jvaraṃ pāṇḍuṃ kṣayaṃ kāsaṃ śūlamarśaśca gulmakam // Rcūm_13.56 //</l>\n</lg>\n\n<lg>\n<l>udaraṃ kuṣṭharogaṃ ca śvāsaṃ pañcavidhaṃ tathā /</l>\n<l>tattadbhaiṣajyayogena tattadroganibarhaṇam // Rcūm_13.57 //</l>\n</lg>\n\n<lg>\n<l>{gomedarasāyana}</l>\n<l>gomedaṃ gandhayogena lakucadravayoginā /</l>\n<l>puṭitvā daśavāraiśca jātaṃ bhasma palonmitam // Rcūm_13.58 //</l>\n</lg>\n\n<lg>\n<l>suvarṇaṃ rajataṃ kāntaṃ sarvamauṣadhamāritam /</l>\n<l>krāmaṇaṃ pādapādena prasitaṃ cūlikāmbunā // Rcūm_13.59 //</l>\n</lg>\n\n<lg>\n<l>tāpyaṃ gandharvatailena puṭitaṃ daśavārakam /</l>\n<l>nirutthaṃ jāyate bhasma sarvathaiva guṇādhikam // Rcūm_13.60 //</l>\n</lg>\n\n<lg>\n<l>tadardhasūtagandhābhyāṃ kṛtakajjalikādrutau /</l>\n<l>pūrvabhasmatrayaṃ kṣiptvā vimiśrya ca samāharet // Rcūm_13.61 //</l>\n</lg>\n\n<lg>\n<l>vicūrṇya muṇḍikādrāvairbhāvayet saptavārakam /</l>\n<l>paṭacūrṇaṃ vidhāyātha kṣipedantaḥkaraṇḍake // Rcūm_13.62 //</l>\n</lg>\n\n<lg>\n<l>idaṃ hi paramaṃ śreṣṭhaṃ gomedakarasāyanam /</l>\n<l>yojyaṃ sarveṣu rogeṣu tattadrogānupānataḥ // Rcūm_13.63 //</l>\n</lg>\n\n<lg>\n<l>karoti dīpanaṃ tīvraṃ sarvārhaṃ ca priyaṃkaram /</l>\n<l>dadāti paramāṃ puṣṭiṃ balaṃ bhīmabalopamam /</l>\n<l>paramaṃ vṛṣyamāyuṣyaṃ netryaṃ mukhagadāpaham // Rcūm_13.64 //</l>\n</lg>\n\n<lg>\n<l>{vaidūryarasāyana}</l>\n<l>kāntakalkena vaidūryaṃ saha gandhena māritam /</l>\n<l>tadbhasmanāṣṭaśāṇena tadardhaṃ mṛtahema ca // Rcūm_13.65 //</l>\n</lg>\n\n<lg>\n<l>tayoḥ samaṃ tīkṣṇarajo mṛtaṃ rūpyaṃ ca tatsamam /</l>\n<l>mṛtaṃ ca vimalaṃ sarvaiḥ samaṃ sarvaṃ vimarditam // Rcūm_13.66 //</l>\n</lg>\n\n<lg>\n<l>militaṃ mocasāreṇa golīkṛtya viśoṣayet /</l>\n<l>aṅgulārdhadalenaiva śilājena vimardayet // Rcūm_13.67 //</l>\n</lg>\n\n<lg>\n<l>vālukāyantramadhyasthaṃ pakṣārdhaṃ śanakaiḥ pacet /</l>\n<l>svataḥ śītaṃ samāhṛtya kumārīmūlasārataḥ // Rcūm_13.68 //</l>\n</lg>\n\n<lg>\n<l>mardayitvā viśoṣyātha pīlumūlajalaistathā /</l>\n<l>tathaiva citramūlādbhiḥ kanthārīmūlasārataḥ // Rcūm_13.69 //</l>\n</lg>\n\n<lg>\n<l>cirabilvabhavaistoyair viśoṣya ca vicūrṇya ca /</l>\n<l>mṛtasaṃjīvanaṃ hyetad vaidūryakarasāyanam // Rcūm_13.70 //</l>\n</lg>\n\n<lg>\n<l>ārdrakadravasaṃyuktaṃ guñjāmātraṃ rasāyanam /</l>\n<l>dātavyaṃ citratoyairvā sannipāte visaṃjñake // Rcūm_13.71 //</l>\n</lg>\n\n<lg>\n<l>dantabandhe tu saṃjāte vallamātramamuṃ rasam /</l>\n<l>pādayorgharṣayedyatnāt tataśceṣṭāmavāpnuyāt // Rcūm_13.72 //</l>\n</lg>\n\n<lg>\n<l>jātaceṣṭasya salilaṃ mūrdhni śītaṃ vinikṣipet /</l>\n<l>śatakumbhamitaṃ svādu tīvrā kṣujjāyate tataḥ // Rcūm_13.73 //</l>\n</lg>\n\n<lg>\n<l>yat kiṃcid yācate tasmai tattaddeyamabhīpsitam /</l>\n<l>āyuṣye vidyamāne sa sukhī jīvati mānavaḥ // Rcūm_13.74 //</l>\n</lg>\n\n<lg>\n<l>tridoṣajātarogeṣu dātavyaṃ taṇḍulonmitam /</l>\n<l>palārdhasitayā yuktamanyathā hanti rogiṇam // Rcūm_13.75 //</l>\n</lg>\n\n<lg>\n<l>ekadoṣodbhave roge saṃsargajanite tathā /</l>\n<l>na dātavyaṃ hi bhiṣajā vaidūryakarasāyanam // Rcūm_13.76 //</l>\n</lg>\n\n<lg>\n<l>dhṛtāni vā tāni samarcitāni sujātiyuktāni ca saṃstutāni /</l>\n<l>haranti ratnānyakhilaṃ duriṣṭaṃ kurvantyabhīṣṭaṃ satataṃ yatheṣṭam // Rcūm_13.77 //</l>\n</lg>\n\n<lg>\n<l>harantyalakṣmīṃ satataṃ samastān duṣkarmajātān iha sarvarogān /</l>\n<l>āyuṣyakārīṇi hitāni sarvaratnaprasūtāni rasāyanāni // Rcūm_13.78 //</l>\n</lg>\n\n<p>Rcūm, 14\n<lg>\n<l>{vargas of metals}</l>\n<l>śuddhaṃ lohaṃ kanakarajataṃ bhānulohāśmasāraṃ pūtīlohaṃ dvitayamuditaṃ nāgavaṅgābhidhānam /</l>\n<l>miśraṃ lohaṃ tritayamuditaṃ pittalaṃ kāṃsyavartaṃ dhātur lohe luha iti mataḥ so'pi kaṣārthavācī // Rcūm_14.1 //</l>\n</lg></p>\n\n<lg>\n<l>{gold:: subtypes}</l>\n<l>prākṛtaṃ sahajaṃ vahnisambhūtaṃ khanisambhavam /</l>\n<l>rasendravedhasaṃjātaṃ svarṇaṃ pañcavidhaṃ smṛtam // Rcūm_14.2 //</l>\n</lg>\n\n<lg>\n<l>{prākṛta}</l>\n<l>brahmāṇḍaṃ saṃvṛtaṃ yena rajoguṇabhuvā khalu /</l>\n<l>tatprākṛtamiti proktaṃ devānāmapi durlabham // Rcūm_14.3 //</l>\n</lg>\n\n<lg>\n<l>{sahaja}</l>\n<l>brahmā yenāvṛto jātaḥ suvarṇena jarāyuṇā /</l>\n<l>tanmerurūpatāṃ jātaṃ suvarṇaṃ sahajaṃ hi tat // Rcūm_14.4 //</l>\n</lg>\n\n<lg>\n<l>{vahnisambhava}</l>\n<l>visṛṣṭamagninā śaivaṃ tejaḥ pītaṃ suduḥsaham /</l>\n<l>abhūtsvarṇaṃ taduddiṣṭaṃ suvarṇaṃ vahnisaṃbhavam // Rcūm_14.5 //</l>\n</lg>\n\n<lg>\n<l>etat svarṇatrayaṃ divyaṃ varṇaiḥ ṣoḍaśabhiryutam /</l>\n<l>dhāraṇādeva tat kuryāccharīram ajarāmaram // Rcūm_14.6 //</l>\n</lg>\n\n<lg>\n<l>{khanija}</l>\n<l>tatra tatra girīṇāṃ hi jātaṃ khaniṣu yadbhavet /</l>\n<l>taccaturdaśavarṇāḍhyaṃ bhakṣitaṃ sarvarogahṛt // Rcūm_14.7 //</l>\n</lg>\n\n<lg>\n<l>{vedhaja}</l>\n<l>rasendravedhasambhūtaṃ tadvedhajamudāhṛtam /</l>\n<l>rasāyanaṃ mahāśreṣṭhaṃ pāpaghnaṃ vedhajaṃ hi tat // Rcūm_14.8 //</l>\n</lg>\n\n<lg>\n<l>tārārkarītītaralohakuñjaraṃ vaṅgābhrakaṃ mākṣikavaṅgapāradam /</l>\n<l>yattārajaṃ hi pravadanti rāgataḥ svarṇaṃ kalāvarṇacaturguṇaṃ hi // Rcūm_14.9 //</l>\n</lg>\n\n<lg>\n<l>{gold:: parīkṣā:: good quality}</l>\n<l>ghṛṣṭaṃ varṇe ghusṛṇasadṛśaṃ raktavarṇaṃ ca dāhe chede kiṃcit sitam akapilaṃ nirdalaṃ bhūribhāram /</l>\n<l>snigdhaṃ svarṇaṃ ravivirahitaṃ styānaraktaprabhāḍhyaṃ śreṣṭhaṃ diṣṭam atulitalasaccāruvarṇaṃ ca svarṇam // Rcūm_14.10 //</l>\n</lg>\n\n<lg>\n<l>{gold:: parīkṣā:: bad quality}</l>\n<l>rūkṣaṃ vivarṇaṃ malinaṃ kaṭhoraṃ kṛṣṇaṃ ca dāhe nikaṣe ca pāṇḍu /</l>\n<l>sthūlāṅgakaṃ nirbharakaṃ kaḍāraṃ sphuṭatsuvarṇaṃ daśadhā na śastam // Rcūm_14.11 //</l>\n</lg>\n\n<p>{miśraloha:: production}\nsvarṇarūpyādisaṃyogānmiśralohaṃ prajāyate /\n<lg>\n<l>{śodhana:: use of ~}</l>\n<l>svarṇakāryaṃ na tena syāttasmāt śuddhir vidhīyate /</l>\n<l>śodhyaṃ na kevalaṃ svarṇaṃ lohānyanyāni śodhayet // Rcūm_14.12 //</l>\n</lg></p>\n\n<lg>\n<l>{gold:: refreshing its colour (?)}</l>\n<l>karṣapramāṇaṃ tu suvarṇapatraṃ śarāvaruddhaṃ paṭudhātuyuktam /</l>\n<l>aṅgārasaṃsthaṃ praharārdhamānaṃ dhmātena tatsyānnanu pūrṇavarṇam // Rcūm_14.13 //</l>\n</lg>\n\n<lg>\n<l>{metals:: māraṇa:: types}</l>\n<l>lohānāṃ māraṇaṃ śreṣṭhaṃ sarveṣāṃ rasabhasmanā /</l>\n<l>mūlībhirmadhyamaṃ prāhurnikṛṣṭaṃ gandhakādibhiḥ // Rcūm_14.14 //</l>\n</lg>\n\n<lg>\n<l>arilohena lohasya māraṇaṃ durguṇapradam /</l>\n<l>{gold:: māraṇa}</l>\n<l>kṛtvā kaṇṭakavedhyāni svarṇapatrāṇi lepayet // Rcūm_14.15 //</l>\n</lg>\n\n<lg>\n<l>luṅgāmbubhasmasūtena mriyante daśabhiḥ puṭaiḥ /</l>\n<l>{gold:: māraṇa}</l>\n<l>drute vinikṣipet svarṇe lohamānaṃ mṛtaṃ rasam // Rcūm_14.16 //</l>\n</lg>\n\n<lg>\n<l>vicūrṇya luṅgatoyena daradena samanvitam /</l>\n<l>jāyate kuṅkumacchāyaṃ svarṇaṃ dvādaśabhiḥ puṭaiḥ // Rcūm_14.17 //</l>\n</lg>\n\n<lg>\n<l>{gold:: māraṇa:: apunarbhava}</l>\n<l>śleṣmāntakāṇḍena sakāñcanārajaṭāpuṭaiḥ kukkuṭanāmadheyaiḥ /</l>\n<l>triṃśatpramāṇair apunarbhavaṃ syānniḥśeṣayogeṣu ca yojanīyam // Rcūm_14.18 //</l>\n</lg>\n\n<lg>\n<l>{gold:: māraṇa}</l>\n<l>sūtena piṣṭikāṃ kṛtvā svarṇaṃ ruddhvā śarāvake /</l>\n<l>svalpanīlāñjanopetaṃ dagdhaṃ svalpairvanotpalaiḥ // Rcūm_14.19 //</l>\n</lg>\n\n<lg>\n<l>kuṅkumābhaṃ bhavedbhasma yojyaṃ rasarasāyane /</l>\n<l>{gold:: māraṇa}</l>\n<l>snugdugdhahiṅguhiṅgūlaśilāsindūrakāmlakaiḥ // Rcūm_14.20 //</l>\n</lg>\n\n<lg>\n<l>puṭitaṃ daśavāreṇa nirjīvaṃ hema jāyate /</l>\n<l>rase rasāyane loharañjane cātiśasyate // Rcūm_14.21 //</l>\n</lg>\n\n<lg>\n<l>{gold:: mṛta:: medic. properties}</l>\n<l>snigdhaṃ medhyaṃ viṣagaraharaṃ bṛṃhaṇaṃ vṛṣyamagryaṃ yakṣmonmādapraśamanaparaṃ deharogapramāthi /</l>\n<l>medhābuddhismṛtisukhakaraṃ sarvadoṣāmayaghnaṃ rucyaṃ dīpi praśamitajaraṃ svādupākaṃ suvarṇam // Rcūm_14.22 //</l>\n</lg>\n\n<lg>\n<l>{gold:: mṛta:: medic. use}</l>\n<l>etadbhasma suvarṇajaṃ kaṭughṛtopetaṃ dviguñjonmitaṃ līḍhaṃ hanti nṛṇāṃ kṣayāgnisadanaṃ śvāsaṃ sakāsārucim /</l>\n<l>ojodhātuvivardhanaṃ balakaraṃ pāṇḍvāmayadhvaṃsanaṃ vṛṣyaṃ sarvaviṣāpahaṃ garaharaṃ duṣṭagrahaṇyādinut // Rcūm_14.23 //</l>\n</lg>\n\n<lg>\n<l>niḥśeṣarogavidhvaṃsi bhūtapretabhayāpaham /</l>\n<l>bandhanaṃ bhāvirogāṇāṃ viṣatrayabhayāpaham // Rcūm_14.24 //</l>\n</lg>\n\n<lg>\n<l>vinā bilvaphalaṃ cātra sarvamanyat praśasyate /</l>\n<l>daśābdasevitaṃ svarṇaṃ svecchāhāravihāriṇam /</l>\n<l>na kaścidbādhate vyādhiryāvadāyurna saṃśayaḥ // Rcūm_14.25 //</l>\n</lg>\n\n<lg>\n<l>{silver:: subtypes}</l>\n<l>sahajaṃ khanisaṃjātaṃ kṛtrimaṃ ca tridhā matam /</l>\n<l>rajataṃ pūrvapūrvaṃ hi svaguṇairuttamottamam // Rcūm_14.26 //</l>\n</lg>\n\n<lg>\n<l>{silver:: sahaja}</l>\n<l>kailāsādyadrisambhūtaṃ rajataṃ sahajaṃ bhavet /</l>\n<l>tatspṛṣṭaṃ hi mahāvyādhināśanaṃ dehināṃ bhavet // Rcūm_14.27 //</l>\n</lg>\n\n<lg>\n<l>{silver:: khanija}</l>\n<l>himācalādrikūṭeṣu yad rūpyaṃ jāyate hi tat /</l>\n<l>khanijaṃ kathyate tajjñaiḥ paramaṃ hi rasāyanam // Rcūm_14.28 //</l>\n</lg>\n\n<lg>\n<l>{silver:: pādarūpya}</l>\n<l>śrīrāmapādukānyastaṃ vaṅgaṃ yadrūpyatāṃ gatam /</l>\n<l>tat pādarūpyam ityuktaṃ kṛtrimaṃ sarvaroganut // Rcūm_14.29 //</l>\n</lg>\n\n<lg>\n<l>{silver:: parīkṣā:: good quality}</l>\n<l>ghanaṃ snigdhaṃ mṛdu svacchaṃ dāhe chede sitaṃ guru /</l>\n<l>śaṅkhābhaṃ masṛṇaṃ sphoṭarahitaṃ rajataṃ śubham // Rcūm_14.30 //</l>\n</lg>\n\n<lg>\n<l>{silver:: parīkṣā:: bad quality}</l>\n<l>dāhe raktaṃ ca pītaṃ ca kṛṣṇaṃ rūkṣaṃ sphuṭaṃ laghu /</l>\n<l>sthūlāṅgaṃ karkaśāṅgaṃ ca rajataṃ tyājyam aṣṭadhā // Rcūm_14.31 //</l>\n</lg>\n\n<lg>\n<l>{silver:: śodhana}</l>\n<l>kharpare bhasmacūrṇābhyāṃ paritaḥ pālikāṃ caret /</l>\n<l>tatra rūpyaṃ vinikṣipya samasīsasamanvitam // Rcūm_14.32 //</l>\n</lg>\n\n<lg>\n<l>jātasīsakṣayaṃ yāvaddhamettāvat punaḥ punaḥ /</l>\n<l>svacchaṃ saṃśodhitaṃ rūpyaṃ yojanīyaṃ rasādiṣu // Rcūm_14.33 //</l>\n</lg>\n\n<lg>\n<l>{silver:: māraṇa}</l>\n<l>lakucadravasūtābhyāṃ tārapiṣṭīṃ prakalpayet /</l>\n<l>ūrdhvādho gandhakaṃ dattvā mūṣāgarbhe nirudhya ca // Rcūm_14.34 //</l>\n</lg>\n\n<lg>\n<l>svedayed vālukāyantre dinamekaṃ dṛḍhāgninā /</l>\n<l>svāṅgaśītāṃ ca tāṃ piṣṭīṃ sāmlatālena marditām // Rcūm_14.35 //</l>\n</lg>\n\n<lg>\n<l>puṭed dvādaśavārāṇi bhasmībhavati rūpyakam /</l>\n<l>{silver:: māraṇa}</l>\n<l>mākṣīkacūrṇaluṅgāmlamarditaṃ puṭitaṃ śanaiḥ // Rcūm_14.36 //</l>\n</lg>\n\n<p>triṃśadvāreṇa tattāraṃ bhasma saṃjāyatetarām /\n<lg>\n<l>{effect of māraṇa of a bhasman}</l>\n<l>rāgaḥ syāt sarvalohānāṃ puṭādhikye na saṃśayaḥ /</l>\n<l>rañjayanti ca raktāni dehalohobhayārthakṛt // Rcūm_14.37 //</l>\n</lg></p>\n\n<lg>\n<l>{silver:: mṛta:: medic. properties}</l>\n<l>rūpyaṃ vipākamadhuraṃ tuvarāmlasāraṃ śītaṃ saraṃ paramalekhanakaṃ ca rucyam /</l>\n<l>snigdhaṃ ca vātakaphajijjaṭharāgnidīpi balyapradaṃ sthiravayaskaraṇaṃ ca vṛṣyam // Rcūm_14.38 //</l>\n</lg>\n\n<lg>\n<l>{silver:: mṛta:: medic. use}</l>\n<l>bhasmībhūtaṃ rajatamamalaṃ tatsamau vyomabhānū sarvaistulyaṃ trikaṭukalitaṃ sāraghājyena yuktam /</l>\n<l>līḍhaṃ prātaḥ kṣapayatitarāṃ yakṣmapāṇḍūdarārśaḥ kāsaṃ śvāsaṃ nayanajarujaḥ pittarogānaśeṣān // Rcūm_14.39 //</l>\n</lg>\n\n<lg>\n<l>{copper:: subtypes}</l>\n<l>mlecchaṃ nepālakaṃ ceti tayornepālamuttamam /</l>\n<l>nepālādanyakhanyutthaṃ mlecchamityabhidhīyate // Rcūm_14.40 //</l>\n</lg>\n\n<lg>\n<l>{mlecchatāmra:: phys. properties}</l>\n<l>sitakṛṣṇāruṇacchāyaṃ vāmi bhedi kaṭhorakam /</l>\n<l>kṣālitaṃ ca punaḥ kṛṣṇametanmlecchakatāmrakam // Rcūm_14.41 //</l>\n</lg>\n\n<lg>\n<l>{nepālatāmra:: phys. properties}</l>\n<l>susnigdhaṃ mṛdulaṃ śoṇaṃ ghanāghātakṣamaṃ guru /</l>\n<l>nirvikāraṃ guṇaiḥ śreṣṭhaṃ tāmraṃ nepālamucyate // Rcūm_14.42 //</l>\n</lg>\n\n<lg>\n<l>{copper:: parīkṣā:: bad quality}</l>\n<l>pāṇḍuraṃ kṛṣṇaśoṇaṃ ca laghusphuṭanasaṃyutam /</l>\n<l>rūkṣāṅgaṃ sadalaṃ tāmraṃ neṣyate rasakarmaṇi // Rcūm_14.43 //</l>\n</lg>\n\n<lg>\n<l>{copper:: aśuddha:: doṣa}</l>\n<l>utkledamohabhramadāhabhedāstāmrasya doṣāḥ khalu durdharāste /</l>\n<l>viśodhanāt tad vigatasvadoṣaṃ sudhāmayaṃ syādrasavīryapāke // Rcūm_14.44 //</l>\n</lg>\n\n<lg>\n<l>{copper:: śodhana}</l>\n<l>tāmraṃ kṣārāmlasaṃyuktaṃ drāvitaṃ dattagairikam /</l>\n<l>nikṣiptaṃ mahiṣītakre chagaṇe saptavārakam // Rcūm_14.45 //</l>\n</lg>\n\n<lg>\n<l>pañcadoṣavinirmuktaṃ bhasmayogyaṃ ca jāyate /</l>\n<l>{tāmraśodhanam}</l>\n<l>tāmranirdalapatrāṇi viliptāni tu sindhunā // Rcūm_14.46 //</l>\n</lg>\n\n<lg>\n<l>dhmātvā sauvīrake kṣepād viśudhyantyaṣṭavārataḥ /</l>\n<l>{copper:: śodhana}</l>\n<l>nimbāmbupaṭuliptāni tāpitānyaṣṭavārakam // Rcūm_14.47 //</l>\n</lg>\n\n<lg>\n<l>viśudhyantyarkapatrāṇi nirguṇḍyā rasamajjanāt /</l>\n<l>{copper:: śodhana}</l>\n<l>tālapatrasamābhāni tāmrapatrāṇi kārayet // Rcūm_14.48 //</l>\n</lg>\n\n<lg>\n<l>niṣkvāthya kāñjike yāmaṃ bhasmanā pariśodhya ca /</l>\n<l>yāmaṃ kṣīreṇa niṣkvāthya tatraiva sthāpayeddinam // Rcūm_14.49 //</l>\n</lg>\n\n<lg>\n<l>dinaikaṃ lavaṇopetaṃ tintiḍīphalakardame /</l>\n<l>jambīranīraniṣpiṣṭapaṭunā pariveṣṭya ca // Rcūm_14.50 //</l>\n</lg>\n\n<lg>\n<l>dhmātvājāmūtramadhye tu sakṛdeva nimajjayet /</l>\n<l>tāmrasyārdhaṃ sasindhūtthaiḥ pakvanimbukavāribhiḥ // Rcūm_14.51 //</l>\n</lg>\n\n<lg>\n<l>liptvā dhmātvā kṣipettakre mahiṣīchagaṇānvite /</l>\n<l>tattāmraṃ tulyabhāgena hemamākṣikasaṃyutam // Rcūm_14.52 //</l>\n</lg>\n\n<lg>\n<l>dhamed atidṛḍhāṅgāraiś caikavāramataḥ param /</l>\n<l>vinā tāpyaistrivāraṃ ca cakrikāṃ kalpayettataḥ // Rcūm_14.53 //</l>\n</lg>\n\n<lg>\n<l>tatastrikaṭukakvāthe tridinaṃ sthāpayettataḥ /</l>\n<l>utkvāthya bhasmanā mṛjya jalaiḥ prakṣālya sāraghaiḥ // Rcūm_14.54 //</l>\n</lg>\n\n<lg>\n<l>vilipya sāraghopetasitayā ca trivārakam /</l>\n<l>puṭed vanotpalaistāmraṃ bhavet svarṇasamaṃ guṇaiḥ // Rcūm_14.55 //</l>\n</lg>\n\n<lg>\n<l>kumārīpatramadhye tu śulbapatraṃ niveśitam /</l>\n<l>puṭitaṃ doṣanirmuktaṃ pāṇḍuraṃ ca prajāyate // Rcūm_14.56 //</l>\n</lg>\n\n<lg>\n<l>itthaṃ viśodhitaṃ tāmraṃ sarvadoṣavivarjitam /</l>\n<l>bhavedrasāyane yogyaṃ dehalohakaraṃ param // Rcūm_14.57 //</l>\n</lg>\n\n<lg>\n<l>imāṃ śuddhiṃ vijānāti śivo vā nandikeśvaraḥ /</l>\n<l>sarvalokāśrayaḥ śrīmān somadevo na cāparaḥ // Rcūm_14.58 //</l>\n</lg>\n\n<lg>\n<l>{copper:: māraṇa}</l>\n<l>balinā nihataṃ tāmraṃ saptavāraṃ samutthitam /</l>\n<l>sarvadoṣavinirmuktaṃ bhavedamṛtasannibham // Rcūm_14.59 //</l>\n</lg>\n\n<lg>\n<l>vilipya lakucadrāvapiṣṭagandhāśmapaṅkataḥ /</l>\n<l>tāmrapatrāṇi saṃsthāpya sthālīmadhye nirudhya ca // Rcūm_14.60 //</l>\n</lg>\n\n<lg>\n<l>yāmamātraṃ pacet samyak mṛtānyākṛṣya cūrṇayet /</l>\n<l>{copper:: mṛta:: medic. use}</l>\n<l>tadbhasma vallamātraṃ hi tāmbūlīdalaveṣṭitam // Rcūm_14.61 //</l>\n</lg>\n\n<lg>\n<l>bhakṣitaṃ vāmayitvātha recayitvā dviyāmataḥ /</l>\n<l>jvaraṃ vināśayennḥṇāṃ śūlādhmānasamanvitam // Rcūm_14.62 //</l>\n</lg>\n\n<lg>\n<l>viṣaṃ garaṃ ca vegena vāmayatyeva niścitam /</l>\n<l>pathyamatra pradātavyaṃ gotakraṃ bhaktasaṃyutam // Rcūm_14.63 //</l>\n</lg>\n\n<lg>\n<l>atireke 'tivāntau ca santāpe cātimātrake /</l>\n<l>tattadaucityayogena kuryācchītāṃ pratikriyām // Rcūm_14.64 //</l>\n</lg>\n\n<lg>\n<l>ativāntau bhajedbhṛṣṭamikṣukhaṇḍaṃ tu śītalam /</l>\n<l>yadvā bilvabhavaṃ kvāthaṃ sitayā saha pāyayet // Rcūm_14.65 //</l>\n</lg>\n\n<lg>\n<l>barbūratvagrasaḥ peyo vireke takrasaṃyutam /</l>\n<l>{copper:: māraṇa}</l>\n<l>śulbatulyena sūtena balinā tatsamena ca // Rcūm_14.66 //</l>\n</lg>\n\n<lg>\n<l>tadardhāṃśena tālena śilayā ca tadardhayā /</l>\n<l>vidhāya kajjalīṃ ślakṣṇāṃ bhinnakajjalasannibhām // Rcūm_14.67 //</l>\n</lg>\n\n<lg>\n<l>yantrādhyāyavinirdiṣṭagarbhayantrodarāntare /</l>\n<l>kajjalīṃ tāmrapatrāṇi paryāyeṇa vinikṣipet /</l>\n<l>prapacedyāmaparyantaṃ svāṅgaśītaṃ pracūrṇayet // Rcūm_14.68 //</l>\n</lg>\n\n<lg>\n<l>{copper:: mṛta:: medic. properties}</l>\n<l>tāmraṃ tiktakaṣāyakaṃ ca madhuraṃ pāke ca vīryoṣṇakaṃ sāmlaṃ pittakaphāpahaṃ jaṭhararukkuṣṭhāmajūrttyantakṛt /</l>\n<l>ūrdhvādhaḥ pariśodhanaṃ viṣayakṛtsthaulyāpahaṃ kṣutkaraṃ durnāmakṣayapāṇḍurogaśamanaṃ netryaṃ paraṃ lekhanam // Rcūm_14.69 //</l>\n</lg>\n\n<lg>\n<l>tattadrogaharānupānasahitaṃ tāmraṃ dvivallonmitaṃ saṃlīḍhaṃ pariṇāmaśūlamudaraṃ śūlaṃ ca pāṇḍuṃ jvaram /</l>\n<l>gulmaplīhayakṛtkṣayāgnisadanaṃ mehaṃ ca mūlāmayaṃ duṣṭāṃ ca grahaṇīṃ hared dhruvamidaṃ tatsomanāthābhidham // Rcūm_14.70 //</l>\n</lg>\n\n<lg>\n<l>etattāmrasamaṃ nānyanmadhuraṃ doṣavarjitam /</l>\n<l>nānyanniḥśeṣadoṣaghnaṃ vṛṣyaṃ svasthocitaṃ nḥṇām // Rcūm_14.71 //</l>\n</lg>\n\n<lg>\n<l>{copper:: māraṇa}</l>\n<l>balinā palamātreṇa taddravye rajasaṃmitaiḥ /</l>\n<l>viṣatindvagniśamyākavatsanābhapaṭūttamaiḥ // Rcūm_14.72 //</l>\n</lg>\n\n<lg>\n<l>kalihāriśilāvyoṣatālapūgakarañjakaiḥ /</l>\n<l>kṛtvā cūrṇaṃ hi jambīradraveṇātidravīkṛtam // Rcūm_14.73 //</l>\n</lg>\n\n<lg>\n<l>tatsarvaṃ khalvake bhāṇḍe vinikṣipya tataḥ param /</l>\n<l>kṛtakaṇṭakavedhyāni palatāmradalānyatha /</l>\n<l>liptapādāṃśasūtāni tasmin kalke nigūhayet // Rcūm_14.74 //</l>\n</lg>\n\n<lg>\n<l>etat sarvaguṇāḍhyatāprabhavitaṃ śrīsomadevoditaṃ guñjāyugmamitaṃ kaṇājyasahitaṃ saṃsevitaṃ hanti vai /</l>\n<l>gulmaplīhayakṛdvibandhajaṭharaṃ śūlāgnimāndyāmayaṃ vātaśleṣmasaśoṣapāṇḍunivahaṃ jūrttyāmayaṃ bhakṣitam // Rcūm_14.75 //</l>\n</lg>\n\n<lg>\n<l>pathyaṃ rogocitaṃ deyaṃ rasamamlaṃ vivarjayet /</l>\n<l>etatsātmyīkṛtaṃ yena tena mṛtyur vinirjitaḥ // Rcūm_14.76 //</l>\n</lg>\n\n<lg>\n<l>{iron:: subtypes}</l>\n<l>muṇḍaṃ tīkṣṇaṃ ca kāntaṃ ca triḥprakāramayaḥ smṛtam /</l>\n<l>{muṇḍa:: subtypes}</l>\n<l>mṛdu kuṇṭhaṃ kaḍāraṃ ca trividhaṃ muṇḍamucyate // Rcūm_14.77 //</l>\n</lg>\n\n<p>{mṛdu:: phys. properties}\ndrutadrāvam avisphoṭaṃ cikkaṇaṃ mṛdulaṃ śubham /\n<lg>\n<l>{kuṇṭha:: phys. properties}</l>\n<l>hataṃ yatprasaredduḥkhaṃ tanmuṇḍaṃ madhyamaṃ smṛtam /</l>\n<l>{kaḍāra:: phys. properties}</l>\n<l>yanmuṇḍaṃ bhajyate bhaṅge kṛṣṇaṃ syāttatkaḍārakam // Rcūm_14.78 //</l>\n</lg></p>\n\n<lg>\n<l>{muṇḍa:: mṛdu:: medic. properties}</l>\n<l>muṇḍaṃ paraṃ mṛdulakaṃ kaphavātaśūlamūlāmamehagadakāmalapāṇḍuhāri /</l>\n<l>gulmāmavātajaṭharārttiharaṃ pradīpi śophāpahaṃ rudhirakṛt khalu koṣṭhaśodhi // Rcūm_14.79 //</l>\n</lg>\n\n<lg>\n<l>{tīkṣṇaloha:: subtypes}</l>\n<l>kharaṃ sāraṃ ca honnālaṃ tārāpaṭṭaṃ ca bhājaram /</l>\n<l>kālalohābhidhānaṃ ca ṣaḍvidhaṃ tīkṣṇamucyate // Rcūm_14.80 //</l>\n</lg>\n\n<lg>\n<l>{kharaloha:: phys. properties}</l>\n<l>paruṣaṃ pogaronmuktaṃ bhaṅge pāradasacchaviḥ /</l>\n<l>namate bhaṅguraṃ yattat kharaloham udāhṛtam // Rcūm_14.81 //</l>\n</lg>\n\n<lg>\n<l>{sāra:: phys. properties}</l>\n<l>vegabhaṅguradhāraṃ yatsāralohaṃ tadīritam /</l>\n<l>yogarābhāsakaṃ pāṇḍu bhūmikaṃ sāramīritam // Rcūm_14.82 //</l>\n</lg>\n\n<lg>\n<l>{honnāla:: phys. properties}</l>\n<l>kṛṣṇapāṇḍuvapuścañcubījatulyoruyogaram /</l>\n<l>chedane cātiparuṣaṃ honnālam iti kathyate // Rcūm_14.83 //</l>\n</lg>\n\n<lg>\n<l>{bhājara:: phys. properties}</l>\n<l>yogarair vajrasaṅkāśaiḥ sūkṣmarekhaiśca sāndrakaiḥ /</l>\n<l>nicitaṃ śyāmalāṅgaṃ ca bhājaraṃ tat prakīrtitam // Rcūm_14.84 //</l>\n</lg>\n\n<lg>\n<l>{kālaloha:: phys. properties}</l>\n<l>nīlakṛṣṇaprabhaṃ sāndraṃ masṛṇaṃ guru bhāsuram /</l>\n<l>lohāghāte'pyabhagnātmadhāraṃ kālāyasaṃ matam // Rcūm_14.85 //</l>\n</lg>\n\n<l>kharalohāt paraṃ sarvamekaikasmācchatottaram // Rcūm_14.86 //</l>\n\n<lg>\n<l>{kharaloha:: medic. properties}</l>\n<l>rūkṣaṃ syāt kharalohakaṃ sumadhuraṃ pāke ca vīrye himaṃ tiktoṣṇaṃ kaphapittakuṣṭhajaṭharaplīhāmapāṇḍvartinut /</l>\n<l>sadyaḥ śūlayakṛdgadakṣayajarāmehāmavātāpahaṃ dīptaṃ cātirasāyanaṃ balakaraṃ durnāmamedo'paham // Rcūm_14.87 //</l>\n</lg>\n\n<lg>\n<l>{kāntaloha:: subtypes}</l>\n<l>kāntalohaṃ caturdhoktaṃ romakaṃ bhrāmakaṃ tathā /</l>\n<l>cumbakaṃ drāvakaṃ ceti teṣu śreṣṭhaṃ paraṃ param // Rcūm_14.88 //</l>\n</lg>\n\n<lg>\n<l>{romaka:: origin}</l>\n<l>khanyamānād yataḥ kāntapāṣāṇānniḥsaranti hi /</l>\n<l>satejāṃsi hi romāṇi kāntaṃ tadromakaṃ matam // Rcūm_14.89 //</l>\n</lg>\n\n<lg>\n<l>{bhrāmaka:: origin}</l>\n<l>kvāpi kvāpi giriśreṣṭhe sulabho bhrāmakopalaḥ /</l>\n<l>tanmukhe kṣepaṇāllohaṃ cakravad bhramati dhruvam // Rcūm_14.90 //</l>\n</lg>\n\n<lg>\n<l>{cumbaka:: origin}</l>\n<l>vindhyādrau cumbakāśmānaścumbantyāyasakīlakam /</l>\n<l>kṣipraṃ samāharatyeva yūnāṃ cittamivāṅganā // Rcūm_14.91 //</l>\n</lg>\n\n<lg>\n<l>{drāvaka:: origin}</l>\n<l>yatspṛṣṭvā drāvayellohaṃ suvarṇādyamaśeṣataḥ /</l>\n<l>labhyate tanmahāduḥkhāttuṣāradharaparvate // Rcūm_14.92 //</l>\n</lg>\n\n<lg>\n<l>{kāntaloha:: parīkṣā}</l>\n<l>pātre yasya prasarati jale tailabindurna lipto hiṅgurgandhaṃ visṛjati nijaṃ tiktatāṃ nimbakalkaḥ /</l>\n<l>pācyaṃ dugdhaṃ bhavati śikharākārakaṃ naiti bhūmau kāntaṃ lohaṃ tadidamuditaṃ lakṣaṇoktaṃ na cānyat // Rcūm_14.93 //</l>\n</lg>\n\n<lg>\n<l>{kāntaloha:: medic. properties}</l>\n<l>kāntāyo 'tirasāyanottarataraṃ svasthe cirāyuḥpradaṃ snigdhaṃ mehaharaṃ tridoṣaśamanaṃ śūlāmamūlāpaham /</l>\n<l>gulmaplīhayakṛtkṣayāmayaharaṃ pāṇḍūdaravyādhinut tiktoṣṇaṃ himavīryakaṃ kimaparaṃ yogena sarvārtinut // Rcūm_14.94 //</l>\n</lg>\n\n<lg>\n<l>lakṣottaraguṇaṃ sarvaṃ lohaṃ syād uttarottaram /</l>\n<l>kāntaṃ koṭiguṇaṃ tatra tadapyevaṃ guṇottaram // Rcūm_14.95 //</l>\n</lg>\n\n<lg>\n<l>{iron:: śodhana}</l>\n<l>śaśakṣatajasaṃliptaṃ trivāraṃ paritāpitam /</l>\n<l>muṇḍādisakalaṃ lohaṃ sarvadoṣān vimuñcati // Rcūm_14.96 //</l>\n</lg>\n\n<lg>\n<l>{lohaśodhana (2)}</l>\n<l>sāmudralavaṇopetaṃ taptaṃ nirvāpitaṃ khalu /</l>\n<l>triphalākvathite nūnaṃ giridoṣam ayastyajet // Rcūm_14.97 //</l>\n</lg>\n\n<lg>\n<l>{lohaśodhana (3)}</l>\n<l>ciñcāphaladalakvāthādayo doṣamudasyati /</l>\n<l>{lohaśodhana (4)}</l>\n<l>yadvā phalatrayopetaṃ gomūtre kvathitaṃ kṣaṇam // Rcūm_14.98 //</l>\n</lg>\n\n<lg>\n<l>{iron:: māraṇa:: vāritara}</l>\n<l>retitaṃ ghṛtasaṃsiktaṃ kṣiptvāyaḥ kharpare pacet /</l>\n<l>cālayan lohadaṇḍena yāvat kṣiptaṃ tṛṇaṃ dahet // Rcūm_14.99 //</l>\n</lg>\n\n<lg>\n<l>piṣṭvā piṣṭvā pacedevaṃ pañcavāramataḥ param /</l>\n<l>dhātrīpatrarasairyadvā triphalākvathitodakaiḥ // Rcūm_14.100 //</l>\n</lg>\n\n<lg>\n<l>puṭellohaṃ caturvāraṃ bhavedvāritaraṃ khalu /</l>\n<l>{tīkṣṇaloha:: māraṇa}</l>\n<l>tīkṣṇalohasya patrāṇi nirdalāni dṛḍhānale // Rcūm_14.101 //</l>\n</lg>\n\n<lg>\n<l>dhmātvā kṣiptvā jale sadyaḥ pāṣāṇolūkhalodare /</l>\n<l>kaṇḍayedatinirghātaiḥ sthūlayā lohapārayā // Rcūm_14.102 //</l>\n</lg>\n\n<lg>\n<l>tanmadhyāt sthūlakhaṇḍāni ruddhvā malladvayāntare /</l>\n<l>dhmātvā siktvā jalaiḥ samyak pūrvavat kaṇḍayet khalu // Rcūm_14.103 //</l>\n</lg>\n\n<lg>\n<l>taccūrṇaṃ guḍagandhābhyāṃ puṭed viṃśativārakam /</l>\n<l>puṭe puṭe vidhātavyaṃ peṣaṇaṃ dṛḍhavattaram // Rcūm_14.104 //</l>\n</lg>\n\n<lg>\n<l>evaṃ bhasmīkṛtaṃ lohaṃ tattadrogeṣu yojayet /</l>\n<l>{tīkṣṇaloha:: māraṇa}</l>\n<l>atha pūrvoditaṃ tīkṣṇaṃ vasubhallakavāsayoḥ // Rcūm_14.105 //</l>\n</lg>\n\n<lg>\n<l>puṭitaṃ patratoyena triṃśadvārāṇi yatnataḥ /</l>\n<l>śoṇitaṃ jāyate bhasma kṛtasindūravibhramam // Rcūm_14.106 //</l>\n</lg>\n\n<lg>\n<l>{lohabhasma}</l>\n<l>yadvā tīkṣṇadalodbhūtaṃ rajas tat triphalājalaiḥ /</l>\n<l>piṣṭvā dattvaudanaṃ kiṃciccakrikāṃ pravidhāya ca // Rcūm_14.107 //</l>\n</lg>\n\n<lg>\n<l>śoṣayitvātiyatnena prapacet pañcabhiḥ puṭaiḥ /</l>\n<l>raktavarṇaṃ hi tadbhasma yojanīyaṃ yathāyatham // Rcūm_14.108 //</l>\n</lg>\n\n<lg>\n<l>{iron:: māraṇa:: niruttha}</l>\n<l>matsyākṣīgandhavāhlīkair lakucadravapeṣitaiḥ /</l>\n<l>vilipya sakalaṃ lohaṃ matsyākṣīkalkagopitam // Rcūm_14.109 //</l>\n</lg>\n\n<lg>\n<l>bhastrābhyāṃ sudṛḍhaṃ dhmātvā triśūlīnirgamāvadhi /</l>\n<l>athoddhṛtya kṣipetkvāthe triphalāgojalātmake // Rcūm_14.110 //</l>\n</lg>\n\n<lg>\n<l>tasmādāhṛtya saṃtāḍya mṛtamādāya lohakam /</l>\n<l>punaśca pūrvavad dhmātvā mārayedakhilāyasam // Rcūm_14.111 //</l>\n</lg>\n\n<lg>\n<l>kaṇḍayitvā tato gandhaguḍatriphalayā saha /</l>\n<l>puṭed viṃśativāreṇa nirutthaṃ jāyate dhruvam // Rcūm_14.112 //</l>\n</lg>\n\n<lg>\n<l>{lohabhasma}</l>\n<l>samagandham ayaścūrṇaṃ kumārīvārimarditam /</l>\n<l>puñjīkṛtaṃ kiyatkālaṃ chāyāsthaṃ mriyate hyayaḥ // Rcūm_14.113 //</l>\n</lg>\n\n<lg>\n<l>{iron:: mṛta:: medic. use}</l>\n<l>etatsyādapunarbhavaṃ hi bhasitaṃ lohasya divyāmṛtaṃ samyak siddharasāyanaṃ trikaṭukīvellājyamadhvanvitam /</l>\n<l>hanyānniṣkamitaṃ jarāṃ ca maraṇaṃ vyādhīṃśca satputradaṃ diṣṭaṃ śrīgiriśena kālayavanodbhūtyai purā tatpituḥ // Rcūm_14.114 //</l>\n</lg>\n\n<lg>\n<l>etatsaṃsevamānānāṃ na bhavantyāmayoccayāḥ /</l>\n<l>jāyate ca sutaḥ śrīmān dhīdhairyyabalasaṃyutaḥ // Rcūm_14.115 //</l>\n</lg>\n\n<lg>\n<l>{kālaloha, kāntaloha:: high quality of bhasman}</l>\n<l>kālalohena kāntena bhasmaitatparikalpayet /</l>\n<l>anyalohakṛtaṃ bhasma naitādṛśaguṇātmakam // Rcūm_14.116 //</l>\n</lg>\n\n<lg>\n<l>{iron:: māraṇa}</l>\n<l>matsyākṣīkṣīragandhāśmapiṣṭaṃ veti tadāyasam /</l>\n<l>viṃśatiḥ puṭitaṃ vārānnirutthaṃ bhasma jāyate // Rcūm_14.117 //</l>\n</lg>\n\n<lg>\n<l>{iron:: mṛta:: medic. use}</l>\n<l>tadaṣṭapalikaṃ bhasma mūtrair aṣṭaguṇair gavām /</l>\n<l>pacellohamaye pātre lohadarvyā vighaṭṭayet // Rcūm_14.118 //</l>\n</lg>\n\n<lg>\n<l>itthaṃ siddhamidaṃ lohaṃ valladvitayasaṃmitam /</l>\n<l>nihanti sakalānrogāṃstattaddoṣasamudbhavān // Rcūm_14.119 //</l>\n</lg>\n\n<lg>\n<l>kṣayaṃ pāṇḍugadaṃ gulmaṃ śūlaṃ mūlāmayaṃ tathā /</l>\n<l>mehaṃ medo'gnimāndyaṃ ca yakṛtplīhaṃ ca kāmalām // Rcūm_14.120 //</l>\n</lg>\n\n<l>śvāsaṃ kāsaṃ ca kuṣṭhaṃ ca jvaraṃ śūlānvitaṃ tathā // Rcūm_14.121 //</l>\n\n<lg>\n<l>{kāntaloha:: medic. use}</l>\n<l>kāntaṃ tulyābhrasattvaṃ caraṇaparimitaṃ hema tattulyamarkaṃ vaikrāntaṃ tāpyarūpyaṃ krimiripukaṭukais tulyabhāgaiḥ sametam /</l>\n<l>līḍhaṃ devadrutailaiḥ pravitarati nṛṇāṃ dehasiddhiṃ samṛddhāṃ pathyaṃ pūrvoktavat taddharati ca sakalaṃ rogapūgaṃ javena // Rcūm_14.122 //</l>\n</lg>\n\n<lg>\n<l>tadetatsarvarogaghnaṃ ramyaṃ kāntarasāyanam /</l>\n<l>balyaṃ vṛṣyaṃ suputrīyaṃ maṅgalyaṃ dīpanaṃ param // Rcūm_14.123 //</l>\n</lg>\n\n<lg>\n<l>{iron:: māraṇa}</l>\n<l>palārdhaṃ retitaṃ lohaṃ bālabilvaphalāmbunā /</l>\n<l>piṣṭvā piṣṭvā pacetkṣipraṃ bhasmasājjāyate khalu // Rcūm_14.124 //</l>\n</lg>\n\n<lg>\n<l>tathā liṅgīphalāmbhobhir dhātrīphalarasena ca /</l>\n<l>pūrvavanmārayellohaṃ jāyate guṇavattaram // Rcūm_14.125 //</l>\n</lg>\n\n<lg>\n<l>{iron:: mṛta:: medic. use}</l>\n<l>punarbhūsindhvapāmārgavajriṇītintiḍītvacām /</l>\n<l>kṣāraiḥ sarvāyasāṃ bhasma sevitaṃ śāṇamātrataḥ // Rcūm_14.126 //</l>\n</lg>\n\n<lg>\n<l>kvāthaṃ triphalāsaṃyuktaṃ pratimāsaṃ pibennaraḥ /</l>\n<l>{maṇḍūra}</l>\n<l>lohakiṭṭaviśuddhyarthaṃ jāyate cānyathāśmarī // Rcūm_14.127 //</l>\n</lg>\n\n<lg>\n<l>aviśodhitalohānāṃ viṣavadvamanaṃ matam /</l>\n<l>nandinā tu viśuddhyarthaṃ lohaṃ proktaṃ sudhāsamam // Rcūm_14.128 //</l>\n</lg>\n\n<lg>\n<l>{iron (?):: medic. use}</l>\n<l>rātrau kāntaśarāvake sthitavarāmitrājalaiḥ svādubhiḥ prātarmuṣṭimitaṃ khalu pratidinaṃ ṣaṇmāsam āsevitam /</l>\n<l>hanyātpittakaphāmayān bahuvidhānkuṣṭhapramehāṃstathā pāṇḍuṃ yakṣmagadaṃ ca kāmalagadaṃ mūlāmayaṃ vātajān // Rcūm_14.129 //</l>\n</lg>\n\n<lg>\n<l>{iron:: aśuddha:: medic. properties}</l>\n<l>aśodhitāyaḥ sapunarbhavaṃ tadguṇaṃ pradarśyālpamatha prakuryāt /</l>\n<l>āmāgnimāndyārucigulmaśophaviḍbhedam ālasyam urovibandham // Rcūm_14.130 //</l>\n</lg>\n\n<lg>\n<l>{tin:: subtypes}</l>\n<l>khurakaṃ miśrakaṃ ceti dvividhaṃ vaṅgamucyate /</l>\n<l>khuraṃ tatra guṇaiḥ śreṣṭhaṃ miśrakaṃ na hitaṃ matam // Rcūm_14.131 //</l>\n</lg>\n\n<lg>\n<l>{khuraka:: phys. properties}</l>\n<l>dhavalaṃ ca mṛdu snigdhaṃ drutadrāvaṃ sagauravam /</l>\n<l>{miśraka:: phys. properties}</l>\n<l>niḥśabdaṃ khuravaṅgaṃ syān miśrakaṃ śyāmaśubhrakam // Rcūm_14.132 //</l>\n</lg>\n\n<lg>\n<l>{tin:: medic. properties}</l>\n<l>vaṅgaṃ tiktoṣṇakaṃ rūkṣamīṣadvātaprakopaṇam /</l>\n<l>medaḥśleṣmāmayaghnaṃ ca krimighnaṃ mehanāśanam // Rcūm_14.133 //</l>\n</lg>\n\n<lg>\n<l>{khura:: śodhana}</l>\n<l>drāvayitvā niśāyukte kṣiptaṃ nirguṇḍikārase /</l>\n<l>viśudhyati trivāreṇa khuravaṅgaṃ na saṃśayaḥ // Rcūm_14.134 //</l>\n</lg>\n\n<lg>\n<l>{miśraka:: śodhana}</l>\n<l>amlatakraviniṣpiṣṭavarṣābhūviṣasindhubhiḥ /</l>\n<l>kaṭvalābugataṃ vaṅgaṃ dvitīyaṃ pariśudhyati // Rcūm_14.135 //</l>\n</lg>\n\n<lg>\n<l>{vaṅgamāraṇam}</l>\n<l>satālenārkadugdhena liptvā vaṅgadalānyatha /</l>\n<l>bodhiciñcātvacāṃ kṣārairdadyāllaghupuṭāni ca // Rcūm_14.136 //</l>\n</lg>\n\n<lg>\n<l>mardayitvā caredbhasma tadrasādiṣu śasyate /</l>\n<l>{vaṅgamāraṇam (2)}</l>\n<l>pradrāvya kharpare vaṅgaṃ ṣoḍaśāṃśaṃ rasaṃ kṣipet // Rcūm_14.137 //</l>\n</lg>\n\n<lg>\n<l>svalpasvalpālakaṃ dattvā bhāradvājasya kāṣṭhataḥ /</l>\n<l>mardayitvā caredbhasma tadrasādiṣu kīrtitam // Rcūm_14.138 //</l>\n</lg>\n\n<lg>\n<l>{tin:: mṛta:: medic. use}</l>\n<l>vaṅgabhasmasamaṃ kāntaṃ vyomabhasma ca tatsamam /</l>\n<l>mardayetkanyakāmbhobhir nimbapatrarasair api // Rcūm_14.139 //</l>\n</lg>\n\n<lg>\n<l>bhūpālāvartabhasmātha vinikṣipya samāṃśakam /</l>\n<l>gomūtrakaśilādhātujalaiḥ samyagvimardayet // Rcūm_14.140 //</l>\n</lg>\n\n<lg>\n<l>tato guggulutoyena mardayitvā dināṣṭakam /</l>\n<l>viśoṣya paricūrṇyātha samabhāgena yojayet // Rcūm_14.141 //</l>\n</lg>\n\n<lg>\n<l>bhṛṣṭabarbūraniryāsair vākucībījacūrṇakaiḥ /</l>\n<l>tataḥ kṣipetkaraṇḍāntarvidhāya paṭagālitam // Rcūm_14.142 //</l>\n</lg>\n\n<lg>\n<l>gotakrapiṣṭarajanīsāreṇa saha pāyayet /</l>\n<l>caturbhirvallakaistulyaṃ ramyaṃ vaṅgarasāyanam // Rcūm_14.143 //</l>\n</lg>\n\n<lg>\n<l>niścitaṃ tena naśyanti mehā viṃśatibhedakāḥ /</l>\n<l>śālayo mudgasūpaṃ ca navanītaṃ tilodbhavam /</l>\n<l>paṭolaṃ tiktatuṇḍīraṃ takraṃ pathyaṃ praśasyate // Rcūm_14.144 //</l>\n</lg>\n\n<lg>\n<l>{lead:: śuddha:: parīkṣā}</l>\n<l>drutadrāvaṃ mahābhāraṃ chede kṛṣṇaṃ samujjvalam /</l>\n<l>pūtigandhaṃ bahiḥkṛṣṇaṃ śuddhaṃ sīsamato'nyathā // Rcūm_14.145 //</l>\n</lg>\n\n<lg>\n<l>{lead:: medic. properties}</l>\n<l>atyuṣṇaṃ sīsakaṃ snigdhaṃ tiktaṃ vātāpaham /</l>\n<l>pramehatoyadoṣaghnaṃ dīpanaṃ cāmavātanut // Rcūm_14.146 //</l>\n</lg>\n\n<lg>\n<l>{sīṣaśodhana}</l>\n<l>sinduvārajaṭākvāthe haridrācūrṇakaṃ kṣipet /</l>\n<l>drutaṃ nāgaṃ ca nirguṇḍyāstrivāraṃ nikṣipedrase // Rcūm_14.147 //</l>\n</lg>\n\n<p>nāgaḥ śuddho bhavedevaṃ mūrcchāsphoṭādi nācaret /\n<lg>\n<l>{bhrāṣṭrayantra}</l>\n<l>tiryagākāracullyāṃ tu tiryagvaktraṃ ghaṭaṃ kṣipet /</l>\n<l>taṃ ca vaktraṃ vinā sarvaṃ gopayedyatnato mṛdā /</l>\n<l>bhrāṣṭrayantrābhidhaṃ caitannāgamāraṇam uttamam // Rcūm_14.148 //</l>\n</lg></p>\n\n<lg>\n<l>{sīsamāraṇam}</l>\n<l>bhrāṣṭrayantrābhidhe tasminyantre sīsaṃ vinikṣipet /</l>\n<l>palaviṃśatikaṃ nāgamadhastīvrānalaṃ kṣipet // Rcūm_14.149 //</l>\n</lg>\n\n<lg>\n<l>drute nāge kṣipetsūtaṃ śuddhaṃ karṣamitaṃ śubham /</l>\n<l>vighaṭṭya nikṣipet kṣāramekaikaṃ hi palaṃ palam // Rcūm_14.150 //</l>\n</lg>\n\n<lg>\n<l>arjunākhyasya vṛkṣasya mahārājagirerapi /</l>\n<l>dāḍimasya mayūrasya kṣiptvā kṣāraṃ pṛthak pṛthak // Rcūm_14.151 //</l>\n</lg>\n\n<lg>\n<l>evaṃ viṃśatirātrāṇi pacettīvreṇa vahninā /</l>\n<l>vighaṭṭayan dṛḍhaṃ dorbhyāṃ darvyā cātha prayatnataḥ // Rcūm_14.152 //</l>\n</lg>\n\n<lg>\n<l>raktaṃ tajjāyate bhasma kapotacchāyameva ca /</l>\n<l>nāgaṃ doṣavinirmuktaṃ jāyate tu rasāyanam // Rcūm_14.153 //</l>\n</lg>\n\n<lg>\n<l>{lead:: māraṇa:: niruttha (?)}</l>\n<l>hatamutthāpitaṃ sīsaṃ daśavāreṇa sidhyati /</l>\n<l>tanmṛtaṃ sīsakaṃ sarvadoṣamuktaṃ rasāyanam // Rcūm_14.154 //</l>\n</lg>\n\n<lg>\n<l>{lead:: mṛta:: medic. use}</l>\n<l>evaṃ nāgodbhavaṃ bhasma tāpyabhasmārdhabhāgikam /</l>\n<l>pādaṃ pādaṃ kṣipedbhasma śulbasya rajatasya ca // Rcūm_14.155 //</l>\n</lg>\n\n<lg>\n<l>kāntābhrasattvayoś cāpi sphaṭikasya pṛthak pṛthak /</l>\n<l>sarvamekatra saṃcūrṇya puṭet triphalavāriṇā // Rcūm_14.156 //</l>\n</lg>\n\n<lg>\n<l>triṃśadvanagiriṇḍaiśca triṃśadvāraṃ vicūrṇya tat /</l>\n<l>vyoṣavellakacūrṇaiśca samāṃśaiḥ saha yojayet // Rcūm_14.157 //</l>\n</lg>\n\n<lg>\n<l>madhvājyasahitaṃ hanti pralīḍhaṃ vallamātrayā /</l>\n<l>aśītiṃ vātajān rogān dhanurvātān viśeṣataḥ // Rcūm_14.158 //</l>\n</lg>\n\n<lg>\n<l>kapharogānaśeṣāṃśca mūtrarogāṃśca sarvaśaḥ /</l>\n<l>śvāsaṃ kāsaṃ kṣayaṃ pāṇḍuṃ śvayathuṃ śītakaṃ jvaram // Rcūm_14.159 //</l>\n</lg>\n\n<lg>\n<l>grahaṇīmāmadoṣaṃ ca vahnimāndyaṃ ca durjayam /</l>\n<l>sarvān gudajadoṣāṃśca tattadrogānupānataḥ // Rcūm_14.160 //</l>\n</lg>\n\n<p>{pittala}\nrītikā kākatuṇḍīti dvividhaṃ pittalaṃ bhavet /\n<lg>\n<l>{rītikā:: parīkṣā}</l>\n<l>saṃtaptā kāñjike kṣiptā tāmrābhā rītikā matā /</l>\n<l>{rājarīti:: parīkṣā}</l>\n<l>evaṃ prajāyate kṛṣṇā kākatuṇḍīti sā matā // Rcūm_14.161 //</l>\n</lg></p>\n\n<lg>\n<l>{rītikā:: parīkṣā:: good quality}</l>\n<l>gurvī mṛdvī ca pītābhā sārāṅgī tāḍanakṣamā /</l>\n<l>susnigdhā masṛṇāṅgī ca rītikā tādṛśī śubhā // Rcūm_14.162 //</l>\n</lg>\n\n<lg>\n<l>{rītikā:: parīkṣā:: bad quality}</l>\n<l>pāṇḍurābhā kharā rūkṣā barbarā ghaṭṭanākṣamā /</l>\n<l>pūtigandhā tathā laghvī rītirneṣṭā rasādiṣu // Rcūm_14.163 //</l>\n</lg>\n\n<lg>\n<l>{rītikā:: medic. properties}</l>\n<l>rītistiktarasā rūkṣā jantughnī sāsrapittanut /</l>\n<l>krimikuṣṭhaharā yogāt soṣṇavīryā ca śītalā // Rcūm_14.164 //</l>\n</lg>\n\n<lg>\n<l>{rājarīti:: medic. properties}</l>\n<l>kākatuṇḍī gatasnehā tiktoṣṇā kaphapittanut /</l>\n<l>yakṛtplīhaharā śītavīryā ca parikīrtitā // Rcūm_14.165 //</l>\n</lg>\n\n<lg>\n<l>{rītikā:: śodhana}</l>\n<l>taptā kṣiptā ca nirguṇḍīrase śyāmārajo'nvite /</l>\n<l>pañcavāreṇa saṃśuddhiṃ rītirāyāti niścitam // Rcūm_14.166 //</l>\n</lg>\n\n<lg>\n<l>{rītimāraṇam}</l>\n<l>nimbūrasaśilāgandhaveṣṭitā puṭitāṣṭadhā /</l>\n<l>rītirāyāti bhasmatvaṃ tato yojyā yathāyatham // Rcūm_14.167 //</l>\n</lg>\n\n<lg>\n<l>{rītikā:: production of druti}</l>\n<l>suvarṇarītikācūrṇaṃ bhakṣitaṃ viṣṭhitaṃ punaḥ /</l>\n<l>chāgena kṛṣṇavarṇena mattena taruṇena ca // Rcūm_14.168 //</l>\n</lg>\n\n<lg>\n<l>talliptaṃ kharpare dagdhaṃ drutiṃ muñcati śobhanām /</l>\n<l>caturdaśalasadvarṇasuvarṇasadṛśacchaviḥ // Rcūm_14.169 //</l>\n</lg>\n\n<lg>\n<l>dehalohakarī proktā yuktā rasarasāyane /</l>\n<l>{brass:: mṛta:: medic. use}</l>\n<l>mṛtārakūṭakaṃ kāntaṃ vyomasattvaṃ ca māritam // Rcūm_14.170 //</l>\n</lg>\n\n<lg>\n<l>trayaṃ samāṃśakaṃ tulyavyoṣajantughnasaṃyutam /</l>\n<l>brahmabījājamodāgnibhallātatilasaṃyutam // Rcūm_14.171 //</l>\n</lg>\n\n<lg>\n<l>sevitaṃ niṣkamātraṃ hi jantughnaṃ kuṣṭhanāśanam /</l>\n<l>viśeṣācchvetakuṣṭhaghnaṃ dīpanaṃ pācanaṃ hitam // Rcūm_14.172 //</l>\n</lg>\n\n<lg>\n<l>{bronze:: production}</l>\n<l>aṣṭabhāgena tāmreṇa dvibhāgakuṭilena ca /</l>\n<l>vidrutena bhavet kāṃsyaṃ tat saurāṣṭrabhavaṃ śubham // Rcūm_14.173 //</l>\n</lg>\n\n<lg>\n<l>{bronze:: parīkṣā:: good quality}</l>\n<l>tīkṣṇaśabdaṃ mṛdu snigdhamīṣacchyāmalaśubhrakam /</l>\n<l>nirmalaṃ dāharaktaṃ ca ṣoḍhā kāṃsyaṃ praśasyate // Rcūm_14.174 //</l>\n</lg>\n\n<lg>\n<l>{bronze:: parīkṣā:: bad quality}</l>\n<l>yatpītaṃ dahane tāmraṃ kharaṃ rūkṣaṃ ghanāsaham /</l>\n<l>mandanādaṃ gatajyotiḥ saptadhā kāṃsyamutsṛjet // Rcūm_14.175 //</l>\n</lg>\n\n<lg>\n<l>{bronze:: medic. properties}</l>\n<l>kāṃsyaṃ laghu ca tiktoṣṇaṃ lekhanaṃ dṛkprasādanam /</l>\n<l>krimikoṭiharaṃ vātapittaghnaṃ bhājane hitam // Rcūm_14.176 //</l>\n</lg>\n\n<lg>\n<l>{bronze:: suitable for vessels}</l>\n<l>ghṛtamekaṃ vinā cānyatsarvaṃ kāṃsyagataṃ nṛṇām /</l>\n<l>bhuktam ārogyasukhadaṃ hitaṃ sātmyakaraṃ tathā // Rcūm_14.177 //</l>\n</lg>\n\n<lg>\n<l>{kāṃsyaśodhanam}</l>\n<l>taptaṃ kāṃsyaṃ gavāṃ mūtre vāpitaṃ pariśudhyati /</l>\n<l>{bronze:: māraṇa:: niruttha}</l>\n<l>mriyate gandhatālābhyāṃ nirutthaṃ pañcabhiḥ puṭaiḥ // Rcūm_14.178 //</l>\n</lg>\n\n<lg>\n<l>{vartaloha:: production}</l>\n<l>kāṃsyārkarītilohāhijātaṃ tadvarttalohakam /</l>\n<l>tadeva pañcalohākhyaṃ lohavidbhirudāhṛtam // Rcūm_14.179 //</l>\n</lg>\n\n<lg>\n<l>{vartaloha:: medic. properties}</l>\n<l>himāmlakaṭukaṃ rūkṣaṃ kaphapittavināśanam /</l>\n<l>rucyaṃ tvacyaṃ krimighnaṃ ca netryaṃ malaviśodhanam // Rcūm_14.180 //</l>\n</lg>\n\n<lg>\n<l>{vartaloha:: vessels made of ~}</l>\n<l>tadbhāṇḍasādhitaṃ sarvam annavyañjanasūpakam /</l>\n<l>amlena varjitaṃ cāpi dīpanaṃ pācanaṃ śubham // Rcūm_14.181 //</l>\n</lg>\n\n<lg>\n<l>{vartalohaśodhanam}</l>\n<l>drutamaśvajale kṣiptaṃ varttalohaṃ viśudhyati /</l>\n<l>{vartalohamāraṇam}</l>\n<l>mriyate gandhatālābhyāṃ puṭitaṃ varttalohakam // Rcūm_14.182 //</l>\n</lg>\n\n<lg>\n<l>teṣu teṣviha yogeṣu yojanīyaṃ yathāvidhi /</l>\n<l>jātimadbhirviśuddhaiśca vidhinā parisādhitaiḥ /</l>\n<l>rasoparasalohādyaiḥ sūtaḥ sidhyati nānyathā // Rcūm_14.183 //</l>\n</lg>\n\n<lg>\n<l>{??}</l>\n<l>ratnāni lohāni varāṭaśuktipāṣāṇajātaṃ khuraśṛṅgaśalyam /</l>\n<l>mahārasādyeṣu kaṭhoradehaṃ bhasmīkṛtaṃ tatkhalu sūtayogyam // Rcūm_14.184 //</l>\n</lg>\n\n<lg>\n<l>{bhūnāga:: sattva:: used for drāvaṇa}</l>\n<l>vajrāṇāṃ drāvaṇārthāya sattvaṃ bhūnāgajaṃ bruve /</l>\n<l>sadeva paramaṃ tejaḥ sūtarājendravajrayoḥ // Rcūm_14.185 //</l>\n</lg>\n\n<lg>\n<l>{bhūnāga:: sattva:: pātana}</l>\n<l>dhautaṃ bhūnāgasambhūtaṃ mardayed bhṛṅgajai rasaiḥ /</l>\n<l>nimbudravaiśca nirguṇḍyāḥ svarasaistridinaṃ pṛthak // Rcūm_14.186 //</l>\n</lg>\n\n<lg>\n<l>tad drāvaṇagaṇopetaṃ saṃmardya vaṭakīkṛtam /</l>\n<l>nirudhya dṛḍhamūṣāyāṃ dvidaṇḍaṃ pradhamed dṛḍham // Rcūm_14.187 //</l>\n</lg>\n\n<lg>\n<l>svataḥ śītaṃ samāhṛtya paṭṭake viniveśya yat /</l>\n<l>ravakān rājikātulyān reṇūnapi bharānvitān // Rcūm_14.188 //</l>\n</lg>\n\n<lg>\n<l>dvādaśāṃśārkasaṃyuktān dhamitvā ravakāṃścaret /</l>\n<l>vajrādidrāvaṇaṃ tena prakurvīta yathepsitam // Rcūm_14.189 //</l>\n</lg>\n\n<lg>\n<l>kharasattvamidaṃ proktaṃ rasāyanamanuttamam /</l>\n<l>dvitrimūṣāsu caikasyāṃ sattvaṃ bhavati niścitam // Rcūm_14.190 //</l>\n</lg>\n\n<lg>\n<l>{bhūnāga:: sattva:: pātana}</l>\n<l>suvarṇarūpyatāmrāyaḥkāntasambhūtabhūmijān /</l>\n<l>bhujaṅgamān upādāya catuḥprasthasamanvitān // Rcūm_14.191 //</l>\n</lg>\n\n<lg>\n<l>prakṣālya rajanītoyaiḥ śītalaiśca jalairapi /</l>\n<l>upoṣitaṃ mayūraṃ vā śūraṃ vā caraṇāyudham // Rcūm_14.192 //</l>\n</lg>\n\n<lg>\n<l>krameṇa cārayitvātha tadviṣṭhāṃ samupāharet /</l>\n<l>kṣārāmlaiḥ saha saṃpeṣya viśoṣya ca kharātape // Rcūm_14.193 //</l>\n</lg>\n\n<lg>\n<l>tataḥ kharparake kṣiptvā bharjayitvā maṣīṃ caret /</l>\n<l>maṣīṃ drāvaṇavargeṇa saṃyuktāṃ saṃpramarditām // Rcūm_14.194 //</l>\n</lg>\n\n<lg>\n<l>nirudhya koṣṭhikāmadhye pradhamed ghaṭikādvayam /</l>\n<l>śītalībhūtamūṣāyāḥ khoṭamuddhṛtya peṣayet // Rcūm_14.195 //</l>\n</lg>\n\n<lg>\n<l>prakṣālya ravakānāśu samādāya prayatnataḥ /</l>\n<l>suvarṇamānavad dhmātvā ravaṃ kṛtvā niyojayet // Rcūm_14.196 //</l>\n</lg>\n\n<lg>\n<l>{bhūnāga:: sattva:: ring of ~}</l>\n<l>bhūnāgodbhavasattvam uttamatamaṃ śrīsomadevoditaṃ dattaṃ pādamitaṃ dviśāṇakanake kurvīta tenormikām /</l>\n<l>taddhautāmbuvilepanaṃ sthiracarodbhūtaṃ viṣaṃ netraruk śūlaṃ mūlagadaṃ ca karṇajarujo hanyāt prasūtigraham // Rcūm_14.197 //</l>\n</lg>\n\n<lg>\n<l>{aṅkolatailapātanam (1)}</l>\n<l>kathyate'ṅkolatailaṃ ca rasabhasmādinirmitau /</l>\n<l>puṇyaślokamahāmātyaiḥ śrīmadbhirdevasūnubhiḥ // Rcūm_14.198 //</l>\n</lg>\n\n<lg>\n<l>purāṇāṅkolabījānāṃ peṣaṃ kṛtvā tu durghanam /</l>\n<l>āḍhakapramitaṃ kumbhe vinidhāya nirudhya ca // Rcūm_14.199 //</l>\n</lg>\n\n<lg>\n<l>kumbhasya ca talacchidre śalākāmāyasīṃ kṣipet /</l>\n<l>sārdhahastapravistāre nimne garte sugarttake // Rcūm_14.200 //</l>\n</lg>\n\n<lg>\n<l>tatra prādeśike gartte sīsapātraṃ nidhāya ca /</l>\n<l>paṭaṃ ca paribaddhvā tu sandhibandhaṃ samācaret // Rcūm_14.201 //</l>\n</lg>\n\n<lg>\n<l>laddibhiḥ pūrayed gartaṃ kaṇṭhāvadhi tataḥ param /</l>\n<l>ṣaṇmāsāt sīsapātrasthaṃ tattailaṃ samupāharet // Rcūm_14.202 //</l>\n</lg>\n\n<lg>\n<l>{aṅkola:: oil:: (medic.) use}</l>\n<l>tena tailena saṃklinnāḥ pāṣāṇā ye bhuvartikāḥ /</l>\n<l>kūpe prakṣālitāḥ kṣiptā jvalanti niśi te ciram // Rcūm_14.203 //</l>\n</lg>\n\n<lg>\n<l>tena liptaṃ tathaivoktaṃ bījamudbhavati dhruvam /</l>\n<l>vadhyate mriyate sūtastailenānena niścitam // Rcūm_14.204 //</l>\n</lg>\n\n<lg>\n<l>tattaile māsamātraṃ hi sthitā dāliścaṇodbhavā /</l>\n<l>bhakṣitāsyāccaturthāṃśā ṣaṣṭivāraṃ virecayet // Rcūm_14.205 //</l>\n</lg>\n\n<lg>\n<l>takraṃ bhaktaṃ tataḥ pathyaṃ dātavyaṃ rekaśāntaye /</l>\n<l>pakṣānte dālikārdhena pūrvavadrecayet khalu // Rcūm_14.206 //</l>\n</lg>\n\n<lg>\n<l>tato dālī tripādena cūrṇārdhena tataḥ param /</l>\n<l>pakṣe pakṣe virekeṇa sarvaṃ kuṣṭhaṃ vinaśyati // Rcūm_14.207 //</l>\n</lg>\n\n<lg>\n<l>rekasādhyagadāḥ sarve vinaśyanti na saṃśayaḥ /</l>\n<l>rekasādhyagadāḥ sarve śvetakuṣṭhaṃ viśeṣataḥ // Rcūm_14.208 //</l>\n</lg>\n\n<lg>\n<l>{aṅkola:: oil:: medic. use}</l>\n<l>bindumātreṇa tailena śuddho guñjāmito rasaḥ /</l>\n<l>mardito'hilatāpatre patreṇa saha bhakṣitaḥ // Rcūm_14.209 //</l>\n</lg>\n\n<lg>\n<l>tatkṣaṇād eva kurute hyanalaṃ dīptamuddhatam /</l>\n<l>saṃsevinaṃ naraṃ cāpi vṛkasyevāti bhojinam // Rcūm_14.210 //</l>\n</lg>\n\n<lg>\n<l>aṅkolatailametaddhi dehalohavidhāyakam /</l>\n<l>etattailavilepena śvetakuṣṭhaṃ vinaśyati // Rcūm_14.211 //</l>\n</lg>\n\n<lg>\n<l>etadaṅkolakaṃ tailaṃ mahatsattvamudāhṛtam /</l>\n<l>ghṛtavajjāyate styānaṃ tatsarvamiti kathyate // Rcūm_14.212 //</l>\n</lg>\n\n<lg>\n<l>{aṅkolatailapātanavidhiḥ (2)}</l>\n<l>nistvacāṅkolabījāni kiṃcijjarjaritāni ca /</l>\n<l>ruddhvā vidyādhare yantre daṇḍārdhaṃ prapacecchanaiḥ // Rcūm_14.213 //</l>\n</lg>\n\n<lg>\n<l>ūrdhvasthālīgataṃ tailaṃ nāgavallīdale kṣipet /</l>\n<l>{aṅkola:: oil:: medic. use}</l>\n<l>tasminguñjāmitaṃ sūtaṃ vimardya sadalaṃ graset // Rcūm_14.214 //</l>\n</lg>\n\n<lg>\n<l>kuryād dīpanam uddhataṃ gurutaradravyādisaṃcūrṇanaṃ hanyādaṣṭavidhaṃ ca gulmam aruciṃ plīhāmayaṃ svāmayam /</l>\n<l>śvitrādyaṃ sakalaṃ ca kuṣṭhamacirātpāṇḍvāmayaṃ ca jvaraṃ śūlaṃ mūlagadaṃ tathā śvayathukaṃ śvāsaṃ ca kāsaṃ nṛṇām // Rcūm_14.215 //</l>\n</lg>\n\n<lg>\n<l>{aṅkolatailapātanavidhiḥ (3)}</l>\n<l>nirasthyaṅkolabījāni sūkṣmāṇyuṣṇena vāriṇā /</l>\n<l>goṇyāṃ nikṣipya nistvañci vidhāya tadanantaram // Rcūm_14.216 //</l>\n</lg>\n\n<lg>\n<l>bhāṇḍasthite tataḥ kṣāre prakṣipetsalile khalu /</l>\n<l>tilaparṇījaṭāṃ kṣuṇṇāṃ nikṣipettatra mātrayā // Rcūm_14.217 //</l>\n</lg>\n\n<lg>\n<l>dvirātramuṣitaṃ tatra bhājane'nye vinikṣipet /</l>\n<l>śuṣke tu nirgataṃ tailaṃ kṣipennāgakaraṇḍake // Rcūm_14.218 //</l>\n</lg>\n\n<lg>\n<l>caṇānāṃ dālayastatra sthitā māsatrayaṃ tataḥ /</l>\n<l>tatrādye pādamātraṃ hi pradadyātkuṣṭharogiṇe // Rcūm_14.219 //</l>\n</lg>\n\n<lg>\n<l>tenāśu recitastriṃśadvārāṇi tadanantaram /</l>\n<l>sasaṃbhaktaṃ tathā pathyaṃ dātavyaṃ śākavarjitam // Rcūm_14.220 //</l>\n</lg>\n\n<lg>\n<l>evaṃ virecito nūnaṃ satataṃ daśabhirdinaiḥ /</l>\n<l>sarvakuṣṭhair vimucyeta vāraiḥ ṣaṭsaptabhiḥ khalu // Rcūm_14.221 //</l>\n</lg>\n\n<lg>\n<l>pūrvaproktena tailena guṇaistulyaṃ prakīrtitam /</l>\n<l>{aṅkolatailapātanavidhiḥ (4)}</l>\n<l>mūlānyuttaravāruṇyā jarjarīkṛtya kāñjikaiḥ // Rcūm_14.222 //</l>\n</lg>\n\n<lg>\n<l>kṣipedaṅkolabījānāṃ peṣikāṃ jarjarīkṛtām /</l>\n<l>tattailaṃ ghṛtavatstyānaṃ paraṃ grāhyaṃ yathāvidhi // Rcūm_14.223 //</l>\n</lg>\n\n<lg>\n<l>{aṅkolatailapātanavidhiḥ (5)}</l>\n<l>sampiṣyottaravāruṇyā peṭakāryā dalānyatha /</l>\n<l>kāñjikena tatastena kalkena parimardayet // Rcūm_14.224 //</l>\n</lg>\n\n<lg>\n<l>rajaścāṅkolabījānāṃ tadbaddhvā viralāmbare /</l>\n<l>tadvilambyātape tīvre tasyādhaścaṣakaṃ nyaset // Rcūm_14.225 //</l>\n</lg>\n\n<lg>\n<l>tatra nipatitaṃ tailamādeyaṃ śvitranāśanam /</l>\n<l>{aṅkolatailapātanavidhiḥ (6)}</l>\n<l>aṅkolabījasambhūtaṃ cūrṇaṃ saṃmardya kāñjikaiḥ // Rcūm_14.226 //</l>\n</lg>\n\n<lg>\n<l>ekarātroṣitaṃ tattu piṇḍīkṛtya tataḥ param /</l>\n<l>svedayet kanduke yantre ghaṭikādvitayaṃ tataḥ // Rcūm_14.227 //</l>\n</lg>\n\n<lg>\n<l>tāṃ ca piṇḍīṃ dṛḍhe vastre baddhvā niṣpīḍya kāṣṭhataḥ /</l>\n<l>adhaḥ pātrasthitaṃ tailaṃ samāhṛtya niyojayet /</l>\n<l>evaṃ kandukayantreṇa sarvatailānyupāharet // Rcūm_14.228 //</l>\n</lg>\n\n<lg>\n<l>Rcūm, 15</l>\n<l>rasapāthodhibhiḥ kiṃcinniḥśeṣaṃ na prakāśitam /</l>\n<l>daśāṣṭabhiḥ kriyāṃ vakṣye rasarājasya sāmpratam // Rcūm_15.1 //</l>\n</lg>\n\n<lg>\n<l>sudhādisarvabhaiṣajyasāraḥ sūte pratiṣṭhitaḥ /</l>\n<l>amartyā bhavituṃ martyā niṣevadhvaṃ mitho yutam // Rcūm_15.2 //</l>\n</lg>\n\n<lg>\n<l>{mercury:: properties}</l>\n<l>āyurvajraṃ vitarati nṛṇām aṅgavarṇaṃ suvarṇaṃ sattvaṃ vyomno madakaribalaṃ tāmram ugrāṃ kṣudhāṃ ca /</l>\n<l>māyoḥ śāntiṃ rajatamamalaṃ kāntametatsamastaṃ śrīmān sūtaḥ sakalagadahṛd dehalohe tu siddhaḥ // Rcūm_15.3 //</l>\n</lg>\n\n<lg>\n<l>{mercury:: myth. origin}</l>\n<l>kalpādau śivayoḥ prītyā parasparajigīṣayā /</l>\n<l>sampravṛtte tu sambhoge trilokīkṣobhakāriṇi // Rcūm_15.4 //</l>\n</lg>\n\n<lg>\n<l>devaiḥ saṃpreṣito vahniḥ surataṃ vinivāritum /</l>\n<l>kāṅkṣayā tatsutodbhūter nihantuṃ tārakāsuram // Rcūm_15.5 //</l>\n</lg>\n\n<lg>\n<l>kapotarūpiṇaṃ prāptaṃ himavatkandare'nalam /</l>\n<l>apakṣibhāvasaṃkṣubdhaṃ smarasmerāvalokitam // Rcūm_15.6 //</l>\n</lg>\n\n<lg>\n<l>taṃ vīkṣya lajjitaḥ śambhurviramya suratāttadā /</l>\n<l>srutamātmagataṃ tejaḥ so'grahīdekapāṇinā // Rcūm_15.7 //</l>\n</lg>\n\n<lg>\n<l>nikṣiptaṃ vadane vahner gaṅgāyām apatacca tat /</l>\n<l>gaṅgayā ca bahiḥkṣiptaṃ nitarāṃ dahyamānayā // Rcūm_15.8 //</l>\n</lg>\n\n<lg>\n<l>ato'dhikaguṇā jātā dhātavo hi sudhāsamāḥ /</l>\n<l>śivahastacyutaṃ yattat samabhūt khalu pāradaḥ // Rcūm_15.9 //</l>\n</lg>\n\n<lg>\n<l>amartyā nirjarāstena saṃjātās tridaśottamāḥ /</l>\n<l>tattanmalena saṃjātā dhātavaścāṣṭasaṃkhyayā // Rcūm_15.10 //</l>\n</lg>\n\n<lg>\n<l>pāvakāsyāccyutaṃ yattu rasastatsamabhūt khalu /</l>\n<l>sevitaḥ sa hi nāgendrair jarāmṛtyujigīṣayā // Rcūm_15.11 //</l>\n</lg>\n\n<lg>\n<l>pīyamānaṃ tu nāgāsyātpatitaṃ gauraveṇa yat /</l>\n<l>śatayojananimne'sau nyapatatkūpake khalu // Rcūm_15.12 //</l>\n</lg>\n\n<p>īṣat pītāntaro rūkṣaḥ sa sūto dehalohakṛt /\n<lg>\n<l>{Gewinnung von Hg mit nackten Frauen}</l>\n<l>snātāmādyarajasvalāṃ hayagatāṃ prāptāṃ jighṛkṣuśca tāṃ so'pyāgacchati yojanaṃ hi paritaḥ pratyeti kūpaṃ punaḥ /</l>\n<l>tanmārge kṛtagarttake ca bahuśaḥ saṃtiṣṭhate sūtarāṭ so'yaṃ tatra nivāsibhiḥ khalu janairevaṃ samānīyate // Rcūm_15.13 //</l>\n</lg></p>\n\n<lg>\n<l>{mercury:: extraction from earth}</l>\n<l>nīyamānastu gaṅgāyā vāyunā gauravena yat /</l>\n<l>apatad dūradeśe vai sa deśaḥ pāradaḥ smṛtaḥ // Rcūm_15.14 //</l>\n</lg>\n\n<lg>\n<l>tattato mṛdgataḥ sūtaḥ pātanāvidhinā khalu /</l>\n<l>ānīyate sa vijñeyaḥ pārado gadapāradaḥ // Rcūm_15.15 //</l>\n</lg>\n\n<lg>\n<l>evaṃ caturvidhaṃ jātaṃ śaṃkaraṃ śāṅkaraṃ mahaḥ /</l>\n<l>itthaṃ sūtodbhavaṃ jñātvā na rogair bādhyate naraḥ // Rcūm_15.16 //</l>\n</lg>\n\n<lg>\n<l>rasendraśca rasaścaiva syātāṃ siddharasāvubhau /</l>\n<l>sādhyāvanyau cirājjātau bhūmyāder deśayogataḥ // Rcūm_15.17 //</l>\n</lg>\n\n<lg>\n<l>{mercury:: nirukti}</l>\n<l>jarāpamṛtyudaurgatyavyādhīnāṃ rasanādrasaḥ /</l>\n<l>rasāsvādana ityasya dhātorarthatayā khalu // Rcūm_15.18 //</l>\n</lg>\n\n<lg>\n<l>dehalohamayīṃ siddhiṃ sūte sūtastato mataḥ /</l>\n<l>rogābdhiṃ pārayedyasmāttasmāt pārada ucyate // Rcūm_15.19 //</l>\n</lg>\n\n<lg>\n<l>pātanaiḥ śodhyamānasya yasya pādo'vaśiṣyate /</l>\n<l>tripādī ca kṣayaṃ yāti tena pādarasaḥ smṛtaḥ // Rcūm_15.20 //</l>\n</lg>\n\n<lg>\n<l>{mercury:: doṣa:: myth. origin}</l>\n<l>itthaṃ bhūtasya sūtasya martyamṛtyugadacchidaḥ /</l>\n<l>prabhāvānmānuṣān dṛṣṭvā devatulyabalāyuṣaḥ // Rcūm_15.21 //</l>\n</lg>\n\n<lg>\n<l>indreṇābhyarthito rudro rasaṃ dvādaśadūṣaṇaiḥ /</l>\n<l>yojayāmāsa taṃ pūrvaṃ vinā śuddhyāpi siddhidam // Rcūm_15.22 //</l>\n</lg>\n\n<lg>\n<l>{pāradadoṣāḥ}</l>\n<l>doṣo malo viṣaṃ vahnir mado darpaśca tatphalam /</l>\n<l>mūrcchā mṛtyuḥ sadādāho visphoṭaśca śirobhramaḥ // Rcūm_15.23 //</l>\n</lg>\n\n<lg>\n<l>{mercury:: kañcukāḥ}</l>\n<l>bhūśailajalatāmrāyonāgavaṅgasamudbhavāḥ /</l>\n<l>kañcukāḥ sapta sūtasya tābhiḥ sūto viṣopamaḥ // Rcūm_15.24 //</l>\n</lg>\n\n<lg>\n<l>kuṣṭhaṃ jāḍyaṃ ca vātārtiṃ dāhaṃ cāvṛtakaṇṭhatām /</l>\n<l>unmādaṃ ca mahāśūlaṃ kramātkurvanti kañcukāḥ // Rcūm_15.25 //</l>\n</lg>\n\n<lg>\n<l>etān sūtagatān doṣān pañca sapta ca kañcukāḥ /</l>\n<l>anapākṛtya yo dadyāt sa vaidyo brahmahā bhavet // Rcūm_15.26 //</l>\n</lg>\n\n<lg>\n<l>dvādaśaitān mahādoṣān apanīya rasaṃ dadet /</l>\n<l>sa labheta mahatpuṇyam agaṇyaṃ ca mahadyaśaḥ // Rcūm_15.27 //</l>\n</lg>\n\n<lg>\n<l>{18 saṃskāras}</l>\n<l>sūte 'ṣṭādaśasaṃskriyā nigaditāḥ syuḥ svedanaṃ mardanaṃ mūrcchotthāpanapātarodhaniyamāḥ proddīpanaṃ grāsajam /</l>\n<l>mānaṃ cāraṇagarbhabāhyajanitadrutiśca tajjāraṇā rāgaḥ sāraṇakaṃ parikramavidhir vedhastataḥ sevanam // Rcūm_15.28 //</l>\n</lg>\n\n<lg>\n<l>atha nandipradiṣṭena vidhānena prakāśyate /</l>\n<l>doṣāṇāṃ kañcukānāṃ ca yathāvatpariśodhanam // Rcūm_15.29 //</l>\n</lg>\n\n<lg>\n<l>sūtaḥ pañcapalānnyūnaḥ śodhito 'lpaphalo bhavet /</l>\n<l>ūrdhvaṃ daśapalāṃśena śuddhimāpnotyaśeṣataḥ // Rcūm_15.30 //</l>\n</lg>\n\n<lg>\n<l>{mercury:: śodhana}</l>\n<l>svedamardanamūrcchābhiḥ saptavārordhvapātanaiḥ /</l>\n<l>sarvadoṣavinirmukto rasarājaḥ prajāyate // Rcūm_15.31 //</l>\n</lg>\n\n<lg>\n<l>svedanaṃ mardanaṃ tadvatsaptavārān vimūrcchanam /</l>\n<l>sa hi siddhikaraṃ prāha guṇakāri ca bhāskaraḥ // Rcūm_15.32 //</l>\n</lg>\n\n<lg>\n<l>mardanasvedasaṃnyāsaiḥ śudhyatīti dineśvaraḥ /</l>\n<l>ūrdhvādhaḥpātanābhyāṃ hi viśuddhirbhālukermatā // Rcūm_15.33 //</l>\n</lg>\n\n<lg>\n<l>svedanaṃ mardanaṃ mūrcchā pratyutthānaṃ ca pātanam /</l>\n<l>nirodho niyamaśceti śuciḥ saptavidhā matā /</l>\n<l>govindabhagavān pūjyaiḥ sūtarājasya niścitā // Rcūm_15.34 //</l>\n</lg>\n\n<lg>\n<l>atha śrīnandinā proktaprakāreṇa viśodhanam /</l>\n<l>rasarājasya niḥśeṣadoṣaghnaṃ parikīrtyate // Rcūm_15.35 //</l>\n</lg>\n\n<lg>\n<l>{1. svedanasaṃskāra}</l>\n<l>mūlakāgnipaṭurājikārdrakaiḥ vyoṣakaiśca rasaṣoḍaśāṃśakaiḥ /</l>\n<l>sveditastridivasaṃ hi dolayā kāñjikena malamuktaye rasaḥ // Rcūm_15.36 //</l>\n</lg>\n\n<lg>\n<l>{2. mardanasaṃskāra}</l>\n<l>dagdhorṇāgṛhadhūmābjasarṣapaiḥ saguḍeṣṭakaiḥ /</l>\n<l>mardyo rasaḥ ṣoḍaśāṃśais tryahaṃ tadvahniśāntaye // Rcūm_15.37 //</l>\n</lg>\n\n<lg>\n<l>jīrṇe jīrṇe sadāgrāse mardanīyo rasaḥ khalu /</l>\n<l>etairevauṣadhairyasmādrāgān gṛhṇāti nirmalaḥ // Rcūm_15.38 //</l>\n</lg>\n\n<lg>\n<l>{3. mūrchana}</l>\n<l>vyoṣasaubhāgyasaṃyuktalakucadrāvamardanāt /</l>\n<l>mūrchitastridinaṃ sūto madaṃ muñcati durdharam // Rcūm_15.39 //</l>\n</lg>\n\n<lg>\n<l>{removal of viṣadoṣa}</l>\n<l>saubhāgyatriphalāśyāmāṭaṅkaṇaiḥ saha kāñjikaiḥ /</l>\n<l>tridinaṃ saṃsthitaḥ sūto viṣaṃ saṃtyajati svakam // Rcūm_15.40 //</l>\n</lg>\n\n<lg>\n<l>{removal of darpadoṣa}</l>\n<l>sarpākṣikākamāvyoṣarasair utkvathitotthitaḥ /</l>\n<l>darpaṃ muñcati ca kṣipramiti doṣaviśodhanam // Rcūm_15.41 //</l>\n</lg>\n\n<lg>\n<l>kṣārāmlaiḥ soṣṇatoyena nivātasthānasaṃsthitaḥ /</l>\n<l>rasasya kurute vīryaśaityaṃ tadvīryanāśanam // Rcūm_15.42 //</l>\n</lg>\n\n<lg>\n<l>{removal of bhūkañcuka}</l>\n<l>kāṃkṣīkāsīsaluṅgāmbumarditaḥ pārado dinam /</l>\n<l>kṣālitaḥ kāñjikaiḥ piṣṭastyajati kṣoṇikañcukam // Rcūm_15.43 //</l>\n</lg>\n\n<lg>\n<l>{adrikañcuka}</l>\n<l>girikarṇyā jayantyāśca svarasairbhāvito rasaḥ /</l>\n<l>tribhirvāraistyajatyeva girijām ātmakañcukām // Rcūm_15.44 //</l>\n</lg>\n\n<lg>\n<l>{jalakañcuka}</l>\n<l>guḍaguggulunimbānāṃ kvāthena kvathitastryaham /</l>\n<l>tyajatyambubhavāṃ sūtaḥ kañcukāṃ bahudoṣadām // Rcūm_15.45 //</l>\n</lg>\n\n<lg>\n<l>{tāmrakañcuka}</l>\n<l>sitāsārdrakatakraiśca mardayitvā tathotthitaḥ /</l>\n<l>dhautaścoṣṇair gavāṃ mūtraistyajettāmrajakañcukam // Rcūm_15.46 //</l>\n</lg>\n\n<lg>\n<l>{ayaḥkañcuka}</l>\n<l>kāravellyāśca karkoṭyā rasaiḥ saṃmardito rasaḥ /</l>\n<l>kañcukāmāyasīṃ muñceccapalaḥ sauhṛdaṃ yathā // Rcūm_15.47 //</l>\n</lg>\n\n<lg>\n<l>{nāga-, vaṅgakañcuka}</l>\n<l>tāmrapiṣṭīkṛtaḥ sūtaḥ pātanāyantrapātitaḥ /</l>\n<l>muñcet kañculikāṃ śīghraṃ nāgavaṅgasamudbhavām // Rcūm_15.48 //</l>\n</lg>\n\n<lg>\n<l>{vaṅgakañcuka}</l>\n<l>sūtaṃ varāgnipaṭuśigrukarājikāñjanaiḥ piṣṭairvilipya paripātanakordhvabhāge /</l>\n<l>bhāṇḍodare bhṛtajale parito vimuñcenmṛdvagninā tyajati kañculikāṃ hi vāṅgīm // Rcūm_15.49 //</l>\n</lg>\n\n<lg>\n<l>itthaṃ nipātitaḥ sūtaś caladvidyullatāprabhaḥ /</l>\n<l>nāgavaṅgavinirmuktaḥ tataścaitat prajāyate // Rcūm_15.50 //</l>\n</lg>\n\n<lg>\n<l>yadā yadā bhavetsūto grāsājīrṇena bādhitaḥ /</l>\n<l>anenaiva prakāreṇa pātanīyastadā tadā // Rcūm_15.51 //</l>\n</lg>\n\n<lg>\n<l>{mercury:: āpyāyana}</l>\n<l>svedanādyaiḥ pātanānte śodhanaiḥ sa kadarthitaḥ /</l>\n<l>mandavīryo bhavetsūtastasmādāpyāyanaṃ caret // Rcūm_15.52 //</l>\n</lg>\n\n<lg>\n<l>sodake saindhave sūtaḥ sthitas tridivasāvadhiḥ /</l>\n<l>punar āpyāyanaṃ prāpya na syāt ṣaṇḍho bhavedbalī // Rcūm_15.53 //</l>\n</lg>\n\n<lg>\n<l>{svedanavidhi}</l>\n<l>bhālukiḥ svedasaṃnyāsau diṣṭavānniyamāt param /</l>\n<l>bhakṣituṃ sarvalohāni mukhaṃ kartuṃ viniścitam // Rcūm_15.54 //</l>\n</lg>\n\n<lg>\n<l>aṅgārasthāpite pātre rasaṃ kṣiptvā prajārayet /</l>\n<l>ṣoḍaśāṃśena citrāṃ tu tadatra svedanaṃ matam // Rcūm_15.55 //</l>\n</lg>\n\n<lg>\n<l>sarvarogān haredeva śaktiyukto guṇādhikaḥ /</l>\n<l>vegena phaladāyitvaṃ jāyate nātra saṃśayaḥ // Rcūm_15.56 //</l>\n</lg>\n\n<lg>\n<l>{saṃnyāsavidhi}</l>\n<l>kṣārāmlalavaṇaiḥ sārddhaṃ saṃnyāsājjāyate tathā /</l>\n<l>caturthādhyāyanirdiṣṭaprakāreṇa rase khalu // Rcūm_15.57 //</l>\n</lg>\n\n<lg>\n<l>bubhukṣā vyāpakatvaṃ ca tīvratā vegakāritā /</l>\n<l>sarvavyādhiharatvaṃ ca tyaktadoṣatvameva ca // Rcūm_15.58 //</l>\n</lg>\n\n<lg>\n<l>{dīpanasaṃskāra}</l>\n<l>maricābjāsurī caiva śigrubhūkhagaṭaṅkaṇaiḥ /</l>\n<l>sasaṃdhānais tryahaṃ svedād bhavetsūtasya dīpanam // Rcūm_15.59 //</l>\n</lg>\n\n<lg>\n<l>navamādhyāyanirdiṣṭadīpanīyagaṇena ca /</l>\n<l>rasasya dīpanaṃ kuryāt tad atyantaguṇāvaham // Rcūm_15.60 //</l>\n</lg>\n\n<lg>\n<l>{mukhakaraṇa}</l>\n<l>svedito'ṣṭādaśāṃśena hemayukto hi pāradaḥ /</l>\n<l>kṣārairamlairadoṣaiśca bhoktumāsyaṃ prajāyate // Rcūm_15.61 //</l>\n</lg>\n\n<lg>\n<l>{rākṣasavaktra}</l>\n<l>kalāṃśatāpyasattvena svarṇena dviguṇena ca /</l>\n<l>yuktaṃ yuktaṃ hi cukreṇa cūlikālavaṇena ca // Rcūm_15.62 //</l>\n</lg>\n\n<lg>\n<l>caṇakakṣāratoyena rājanimbukavāriṇā /</l>\n<l>mardayet taptakhalvāntarbalena mahatā khalu // Rcūm_15.63 //</l>\n</lg>\n\n<lg>\n<l>ekaviṃśatyaho yāvadyāmaṃ yāmaṃ dine dine /</l>\n<l>evaṃ rākṣasavaktraḥ syātsarvāśī ca na saṃśayaḥ // Rcūm_15.64 //</l>\n</lg>\n\n<lg>\n<l>aṣṭādaśakriyā nṛṇāṃ na sidhyanti rasasya hi /</l>\n<l>vinā bhāgyena tapasā prasādeneśvarasya ca // Rcūm_15.65 //</l>\n</lg>\n\n<lg>\n<l>sarvairyuktā vividhavidhibhiḥ saṃskṛtībhiḥ suramyaiḥ sūto muñcatyakhilavikṛtīn śvitrarogapramāthī /</l>\n<l>tāvacchuddhiṃ kṛtabahuguṇāṃ nandinoktāṃ susādhyāṃ pathyāyuktāṃ puravarapatiḥ somadevo'bhidhatte // Rcūm_15.66 //</l>\n</lg>\n\n<lg>\n<l>{removing doṣas}</l>\n<l>trikṣāraiḥ paṭupañcakāmlasahitaiḥ saṃkhalvasūtastryahaṃ bāhlīkāsuriviśvapiṇḍajaṭhare ruddhvātha saṃveśayet /</l>\n<l>sandhāne tridinaṃ hi mandaśikhinā dolākhyayantre paceddoṣonmuktarasaḥ sudhārasasamaḥ pathyair vinā siddhidaḥ // Rcūm_15.67 //</l>\n</lg>\n\n<lg>\n<l>kiṃtvatra rājikā viśvahiṅgūnāṃ mānasaṃsthitiḥ /</l>\n<l>gurūpadeśato neyā nānyathā phalavāhinī // Rcūm_15.68 //</l>\n</lg>\n\n<lg>\n<l>{nāga, vaṅga:: removal}</l>\n<l>nāgavaṅgau mahādoṣau durjayau śuddhakoṭibhiḥ /</l>\n<l>pātanā śodhayedyasmānmahāśuddharaso mataḥ // Rcūm_15.69 //</l>\n</lg>\n\n<lg>\n<l>daśabhiḥ pātanābhiśca nāgavaṅgasamudbhavaḥ /</l>\n<l>gandho vināśamāyāti rasaḥ syānnaiva durguṇaḥ // Rcūm_15.70 //</l>\n</lg>\n\n<lg>\n<l>daśavārāt paraṃ nārvāk śatavāraṃ ca pātanāḥ /</l>\n<l>mahāguṇakarāḥ proktāḥ yathāvidhi kṛtā rase // Rcūm_15.71 //</l>\n</lg>\n\n<lg>\n<l>mahāguṇatvaṃ śikhinaḥ sakhitvaṃ svalpeṣu rogeṣu ca tulyavīryam /</l>\n<l>rasāyanatvaṃ ca mahāprabhāvo bhavedrasendrasya ca pātanābhiḥ // Rcūm_15.72 //</l>\n</lg>\n\n<lg>\n<l>Rcūm, 16</l>\n<l>athāto jāraṇā puṇyā rasasiddhividhāyinī /</l>\n<l>sukarā sulabhadravyā kṛtapūrvā nigadyate // Rcūm_16.1 //</l>\n</lg>\n\n<lg>\n<l>{abhra:: jāraṇā}</l>\n<l>iha niṣpattrakagrāsaṃ yo rasāya prayacchati /</l>\n<l>toṣitastena gaurīśo jagattritayadānataḥ // Rcūm_16.2 //</l>\n</lg>\n\n<lg>\n<l>{pakṣaccheda =&gt; bandhana}</l>\n<l>pakṣacchedamakṛtvā yo rasabandhaṃ samīhate /</l>\n<l>bījaiḥ sa viṣayāsaktyā muktimicchati duṣṭadhīḥ // Rcūm_16.3 //</l>\n</lg>\n\n<lg>\n<l>{abhra:: sattva:: for pakṣaccheda}</l>\n<l>ghanasattvaṃ vinā nānyatsūtapakṣanikṛntanam /</l>\n<l>kṛttapakṣo niruddhādhvā rajyate badhyate rasaḥ // Rcūm_16.4 //</l>\n</lg>\n\n<lg>\n<l>niścandramapi patrābhraṃ jāritaṃ khalu pārade /</l>\n<l>taccaretsaptadhā bhinnaṃ cīrṇaṃ cāpi samudgiret // Rcūm_16.5 //</l>\n</lg>\n\n<lg>\n<l>jīrṇapādāṃśasattvo'pi tattadyogeṣu yojitaḥ /</l>\n<l>tattadroge phalaṃ śīghraṃ raso dhatte'dhikaṃ yataḥ // Rcūm_16.6 //</l>\n</lg>\n\n<lg>\n<l>yatra sattvaṃ drutaṃ bījaṃ rasajāraṇakarmaṇi /</l>\n<l>utkṛṣṭaṃ cāpi taddiṣṭaṃ guṇairaṣṭaguṇaṃ tathā // Rcūm_16.7 //</l>\n</lg>\n\n<lg>\n<l>śivayoścaramo dhāturabhrakaṃ pāradastathā /</l>\n<l>etayor melanān nḥṇāṃ kva mṛtyuḥ kva daridratā // Rcūm_16.8 //</l>\n</lg>\n\n<lg>\n<l>{mercury:: verzehrt kein reines abhrasattva}</l>\n<l>kevalābhrakasattvaṃ hi grasatyeva na pāradaḥ /</l>\n<l>grastamapyatiduḥkhena sarvāṅgavyāpi no bhavet // Rcūm_16.9 //</l>\n</lg>\n\n<lg>\n<l>tasmāllohāntaropetaṃ yuktaṃ ca dhātusattvakaiḥ /</l>\n<l>abhrakakṣārayoḥ siddhaḥ kevalaṃ vapuḥsiddhidaḥ // Rcūm_16.10 //</l>\n</lg>\n\n<l>abhreṇaikatvakaraṇaṃ lohānāṃ parikathyate // Rcūm_16.11 //</l>\n\n<lg>\n<l>{dvandvamelāpaka for metals}</l>\n<l>kāntasya lākṣāguḍasarjarasaiḥ sadhātakīgugguluṭaṅkaṇaiśca /</l>\n<l>strīstanyapiṣṭaiḥ samabhāgikaiśca durmelalohānyapi melayanti // Rcūm_16.12 //</l>\n</lg>\n\n<lg>\n<l>{dvandvamelāpaka for metals}</l>\n<l>tāpyacūrṇasamāyuktaṃ lohadvandvaṃ mileddhruvam /</l>\n<l>dvitrivāraṃ paridhmānātkṣīre'kṣīramiva dhruvam // Rcūm_16.13 //</l>\n</lg>\n\n<lg>\n<l>{preparation of abhrasattva for jāraṇa}</l>\n<l>abhrasattvaṃ hi tulyāṃśatāpyasattvasamanvitam /</l>\n<l>abhraśeṣaṃ kṛtaṃ dhmānādbhavetsukarajāraṇam // Rcūm_16.14 //</l>\n</lg>\n\n<lg>\n<l>{preparation of abhrasattva for jāraṇa}</l>\n<l>yadvā dviguṇitaṃ tāpyaṃ nirvyūḍhaṃ ghanasattvake /</l>\n<l>tadantarjāritaṃ śīghraṃ rasasiddhividhāyakam // Rcūm_16.15 //</l>\n</lg>\n\n<lg>\n<l>{preparation of abhrasattva for cāraṇa with lead and tin}</l>\n<l>evaṃ vaṅgena nāgena ghanasattvaṃ caredrasaḥ /</l>\n<l>tatsattvaṃ dhātuvādāryaṃ dehasiddhau vininditam // Rcūm_16.16 //</l>\n</lg>\n\n<lg>\n<l>etau pūtī mahādoṣau nāgavaṅgau niruttamau /</l>\n<l>rogāṃśca tanutaḥ śīghraṃ sevyamānau paraṃ khalu // Rcūm_16.17 //</l>\n</lg>\n\n<lg>\n<l>{garbhadruti}</l>\n<l>tatsattvaṃ gālayitvā ca vāsasā ravakānvitam /</l>\n<l>daśāṃśatāmrapātrastharaseśvaravimarditam // Rcūm_16.18 //</l>\n</lg>\n\n<lg>\n<l>taccatuḥṣaṣṭibhāgena sametaṃ śuddhapāradam /</l>\n<l>kṣārāmlalavaṇopetaṃ taptaṃ khalve dinatrayam // Rcūm_16.19 //</l>\n</lg>\n\n<lg>\n<l>kṣālayitvoṣṇasandhānaiḥ kṣiptvā kācakaraṇḍake /</l>\n<l>tadūrdhvādho viḍaṃ dattvā rasasyāṣṭamabhāgataḥ // Rcūm_16.20 //</l>\n</lg>\n\n<lg>\n<l>tanmukhe bhūrjamādhāya veṣṭayedekasūtrataḥ /</l>\n<l>karaṇḍaṃ vāsasāveṣṭya dolāyantravidhānataḥ // Rcūm_16.21 //</l>\n</lg>\n\n<lg>\n<l>sarvāmlagojalopetakāñjikaiḥ svedayettryaham /</l>\n<l>tato nikṣipya lohāśmakambūnāmeva bhājane // Rcūm_16.22 //</l>\n</lg>\n\n<lg>\n<l>kṣālayitvoṣṇasandhānairvastreṇoddhṛtya taṃ dravam /</l>\n<l>viśoṣya lagnaṃ hastena mardayitvā kṣaṇaṃ rasam // Rcūm_16.23 //</l>\n</lg>\n\n<lg>\n<l>vastre caturguṇe kṣiptvā gāḍhaniṣpīḍanādrasaḥ /</l>\n<l>sarvo'pi yadi nirgacched garbhe grāsastathā drutaḥ // Rcūm_16.24 //</l>\n</lg>\n\n<lg>\n<l>{garbhadruti:: failure:: repetition}</l>\n<l>sāvaśeṣe punargrāse saviḍaṃ svedayetpunaḥ /</l>\n<l>evaṃ grāsatrayaṃ bhūyaḥ sampradāya prayatnataḥ // Rcūm_16.25 //</l>\n</lg>\n\n<lg>\n<l>ṣaṣṭigrāseṣu śeṣeṣu garbhadrāvaṇataḥ param /</l>\n<l>pañcamādhyāyanirdiṣṭe yantre kacchapasaṃjñake // Rcūm_16.26 //</l>\n</lg>\n\n<lg>\n<l>viḍena saṃyutaṃ sūtaṃ puṭenmṛdvagninopalaiḥ /</l>\n<l>yantrāduddhṛtya bhūyo'pi kṣālayitvoṣṇakāñjikaiḥ // Rcūm_16.27 //</l>\n</lg>\n\n<lg>\n<l>mardanoktavidhānena yāmamātraṃ vimardayet /</l>\n<l>nirmalatvavidhānāya rāgān gṛhṇāti nirmalaḥ // Rcūm_16.28 //</l>\n</lg>\n\n<lg>\n<l>tasmānmardyo raso yatnād grāsaṃ grāse puṭe puṭe /</l>\n<l>saṃmardito bhavedvāpi roganāśanaśaktimān // Rcūm_16.29 //</l>\n</lg>\n\n<lg>\n<l>{mercury:: cāraṇa}</l>\n<l>bhūsarjikālavaṇavargasametakāñcīsaṃyuktakāñjikayutaṃ paricāryavastu /</l>\n<l>{mercury:: cāraṇa}</l>\n<l>sattvopalādisakalaṃ varatāmrapatrairjuṣṭaṃ ca hyamlamuditaṃ rasacāraṇāya // Rcūm_16.30 //</l>\n</lg>\n\n<lg>\n<l>{jāraṇa}</l>\n<l>rambhāpaṭutriphalalāṅgalikāniśārdhaśobhāñjanāṅghrikharamañjarikāṅghrisaṃkhyaiḥ /</l>\n<l>saptāhakaṃ parivibhāvitakāñjiko'sau klinnaṃ hi lohanivahaṃ grasatīha sūtaḥ // Rcūm_16.31 //</l>\n</lg>\n\n<lg>\n<l>{biḍa for garbhadruti}</l>\n<l>kṣāraiścaturbhir lavaṇaiśca ṣaḍbhir dravāmlamiśrair daśadhā vibhāvitaiḥ /</l>\n<l>svarṇādilohābhrakasattvagarbhadrutiprahītyai biḍa eṣa diṣṭaḥ // Rcūm_16.32 //</l>\n</lg>\n\n<lg>\n<l>{daṇḍadhārī}</l>\n<l>vīthītulye gatamalarasaḥ pañcaśāṇapramāṇaṃ bhuktvā sattvaṃ gaganajanitaṃ ṣaṣṭikākṣāravahnau /</l>\n<l>tattvaṃ hyetad vrajati sa javātsāradhūmāyanāni tattulyo'sau munibhirudito daṇḍadhārī ca nāmnā // Rcūm_16.33 //</l>\n</lg>\n\n<lg>\n<l>{daṇḍadhārin:: test for ~}</l>\n<l>garbhadrutiyute sūte tṛṇaṃ kṣiptaṃ pratiṣṭhate /</l>\n<l>ūrdhvadaṇḍadharaḥ so'yaṃ daṇḍadhārī raso mataḥ // Rcūm_16.34 //</l>\n</lg>\n\n<lg>\n<l>{mercury:: abhrajīrṇa:: medic. use}</l>\n<l>yadi bhajati hi martyastulyajīrṇābhrasūtaṃ pratidinamiha guñjāmātrayā māsamātram /</l>\n<l>śaśadharaparipāṭyā grāsayogena sa syāt sasukhahitaśatāyurmuktavārdhakyadoṣaḥ // Rcūm_16.35 //</l>\n</lg>\n\n<l>valipalitavihīnaḥ so'pi rogādvihīnaḥ // Rcūm_16.36 //</l>\n\n<lg>\n<l>tena tena hi yogena yojanīyo mahārasaḥ /</l>\n<l>{abhra:: sattva:: medic. properties}</l>\n<l>khasattvaḥ kurute tīvrāṃ kṣudhaṃ rogagaṇaṃ haret // Rcūm_16.37 //</l>\n</lg>\n\n<lg>\n<l>{dvitīyo grāsaḥ = mercury:: dviguṇābhrajīrṇa~}</l>\n<l>aṣṭamāṃśaprakāreṇa deyaṃ grāsaṃ dvitīyakam /</l>\n<l>cāraṇaṃ drāvaṇaṃ caivaṃ yathāpūrvaṃ prakalpyate // Rcūm_16.38 //</l>\n</lg>\n\n<lg>\n<l>jāraṇaṃ cāpi kartavyaṃ kūrmanāmani yantrake /</l>\n<l>pañcamādhyāyamadhye ca nirdiṣṭaṃ kūrmayantrakam // Rcūm_16.39 //</l>\n</lg>\n\n<lg>\n<l>{??}</l>\n<l>ghanodbhūtaṃ sattvaṃ palaparimitaṃ viṃśatipuṭe rase catvāriṃśat parikalitacāraṃ ca jaritam /</l>\n<l>payaḥpaṅkaprāyaṃ dviguṇajaritābhre vararase yadā tadvikṣiptaṃ rasitarasarūpaṃ saninadam // Rcūm_16.40 //</l>\n</lg>\n\n<lg>\n<l>{mercury:: dviguṇābhrajīrṇa:: medic. properties}</l>\n<l>dviguṇagaganajīrṇaḥ sevitaḥ sūtarājaḥ pratidinamiha guñjāmātrayā varṣamātram /</l>\n<l>vidadhati varakalpaṃ sindhukandarpatulyaṃ daśaśatamitavarṣaprāptadīrghāyuṣaṃ ca // Rcūm_16.41 //</l>\n</lg>\n\n<lg>\n<l>guñjāmātro rasendro'yam arkavāriniṣevitam /</l>\n<l>kṣayādyān akhilān rogān duḥsādhyānapi sādhayet // Rcūm_16.42 //</l>\n</lg>\n\n<lg>\n<l>{mercury:: triguṇābhrajīrṇa~}</l>\n<l>amunā kramayogena grāso deyastṛtīyakaḥ /</l>\n<l>pañcamādhyāyanirdiṣṭe yantre caivāntarālike /</l>\n<l>nirudhya jāraṇāṃ kuryāt dravyasya vārttikaḥ // Rcūm_16.43 //</l>\n</lg>\n\n<lg>\n<l>{3. grāsa =&gt; jalaukā(bandha?) =&gt; ūrdhvapātana =&gt; pakṣaccheda}</l>\n<l>pariphalaghanayuktas triṃśatā tulyavārair grasati yadi rasendro yo jalaukākṛtiḥ saḥ /</l>\n<l>nikhilanihitamūrtiḥ niṣpatedudgato'sau punarapi nijapātre chinnapakṣaḥ sa sūtaḥ // Rcūm_16.44 //</l>\n</lg>\n\n<lg>\n<l>{mercury:: triguṇābhrajīrṇa~:: medic. use}</l>\n<l>jātaḥ sūtas triguṇagaganagrāsasaṃpuṣṭamūrtir bhasmībhūtaṃ yavaparimitaṃ vajrabhasmādiyuktam /</l>\n<l>taṃ cenmartyo bhajati hi sadā jāyate divyadeho jīvet kalpatridaśaśatikān vatsarāṇāṃ prakāmam // Rcūm_16.45 //</l>\n</lg>\n\n<lg>\n<l>siddhārthadvayamānena mūrchitas tāpyabhasmanā /</l>\n<l>hinasti sakalān rogān saptavāreṇa rogiṇam // Rcūm_16.46 //</l>\n</lg>\n\n<lg>\n<l>{caturtho grāsaḥ}</l>\n<l>baddho vā bhasmatāṃ nītaḥ siddhārthapramito naraiḥ /</l>\n<l>vyoṣavellamadhūpetaḥ caturmāsaniṣevitaḥ // Rcūm_16.47 //</l>\n</lg>\n\n<lg>\n<l>valīpalitanirmuktaṃ manuṣyaṃ kurute dhruvam /</l>\n<l>pramattadvipadarpāḍhyaṃ kandarpa iva rūpiṇam // Rcūm_16.48 //</l>\n</lg>\n\n<lg>\n<l>kandarpadarpajidrūpe pāpasantāpavarjitaḥ /</l>\n<l>jīvet triṃśacchatānyaṣṭānīha varṣāṇi mānavaḥ /</l>\n<l>sevanādramate cāsāvaṅganānāṃ śataṃ tathā // Rcūm_16.49 //</l>\n</lg>\n\n<lg>\n<l>varāṃ lohasamāṃ sthūlāṃ sparśamātreṇa līlayā /</l>\n<l>raso'sau bandhamāyāto modayatyeva niścitam // Rcūm_16.50 //</l>\n</lg>\n\n<lg>\n<l>mṛtamutthāpayenmartyaścakṣuṣoḥ kṣepamātrataḥ /</l>\n<l>nihanti sakalānrogānghrātaḥ śīghraṃ na saṃśayaḥ // Rcūm_16.51 //</l>\n</lg>\n\n<lg>\n<l>{pañcamo grāsaḥ}</l>\n<l>evaṃ ca pañcamo grāsaḥ pradātavyo'ṣṭamāṃśataḥ /</l>\n<l>sa pātrastho'gnisaṃtapto na gacchati kathañcana // Rcūm_16.52 //</l>\n</lg>\n\n<lg>\n<l>sa pakṣacchinna ityuktaḥ sa mukto'khiladurguṇaiḥ /</l>\n<l>so'yaṃ niṣevitaḥ sūtastrimāsaṃ rājikāmitaḥ // Rcūm_16.53 //</l>\n</lg>\n\n<lg>\n<l>viḍaṅgatriphalākṣaudraiḥ khe devaiḥ saha saṅgamam /</l>\n<l>ghrāṇamātreṇa sūtendraḥ sarvaroganikṛntanaḥ // Rcūm_16.54 //</l>\n</lg>\n\n<lg>\n<l>guṇā ete vinirdiṣṭā rasasya rasavādibhiḥ /</l>\n<l>sakalāste guṇāḥ satyā bhairaveṇa prakīrtitāḥ // Rcūm_16.55 //</l>\n</lg>\n\n<lg>\n<l>{ṣaṣṭho grāsaḥ}</l>\n<l>palaiścaturbhirdātavyo grāsaḥ ṣaṣṭho'pi pūrvavat /</l>\n<l>ṣaḍguṇābhrakajīrṇo'sau sudhātulyo guṇodayaḥ // Rcūm_16.56 //</l>\n</lg>\n\n<lg>\n<l>sarṣapapramito māsaṃ khaṇḍopalakasaṃyuktaḥ /</l>\n<l>māsena kurute dehaṃ tacchatāyuṣajīvinam // Rcūm_16.57 //</l>\n</lg>\n\n<lg>\n<l>baddho'yaṃ kurute caiva mukhasthaḥ khecarīṃ gatim /</l>\n<l>vārayatyapi śastrāṇi divyānyapi sahasraśaḥ // Rcūm_16.58 //</l>\n</lg>\n\n<lg>\n<l>daśadantibalaḥ śrīmān sarvalokeṣu pūjitaḥ /</l>\n<l>rañjitaḥ sāritaḥ samyak krāmaṇena samanvitaḥ /</l>\n<l>koṭivedhī bhavatyeva abaddhaḥ kuntavedhakaḥ // Rcūm_16.59 //</l>\n</lg>\n\n<lg>\n<l>samartho na rasasyāsya guṇān vaktuṃ mahītale /</l>\n<l>ko'pi śrīsomadevo vā prabhāvaṃ vetti śaṅkaraḥ // Rcūm_16.60 //</l>\n</lg>\n\n<lg>\n<l>{saptamo grāsaḥ}</l>\n<l>grāsastu saptamo deyo vāradvitayayogataḥ /</l>\n<l>drāvaṇaṃ jāraṇaṃ tasya yathāpūrvaṃ prakalpayet // Rcūm_16.61 //</l>\n</lg>\n\n<lg>\n<l>ayaṃ bhasmīkṛtaḥ sūto likṣāmātreṇa sevitaḥ /</l>\n<l>triphalāmallakhaṇḍābhyāṃ māsasyārdhena mānavam // Rcūm_16.62 //</l>\n</lg>\n\n<lg>\n<l>koṭikandarparūpāḍhyaṃ śakratulyaparākramam /</l>\n<l>pūjitaṃ sarvadevaiśca vedakalpayugāyuṣam // Rcūm_16.63 //</l>\n</lg>\n\n<lg>\n<l>vijñānavantaṃ kālaṃ ca trikālajñānasaṃyutam /</l>\n<l>śāpānugrahaṇe śaktaṃ divyastrīśatarañjanam /</l>\n<l>kurute nātra sandeho nandino vacanaṃ yataḥ // Rcūm_16.64 //</l>\n</lg>\n\n<lg>\n<l>rañjitaḥ sāritaḥ so'yaṃ krāmaṇena samanvitaḥ /</l>\n<l>dhūmavedhī bhavennūnaṃ nātra kāryā vicāraṇā // Rcūm_16.65 //</l>\n</lg>\n\n<lg>\n<l>{aṣṭamo grāsaḥ}</l>\n<l>tataścaivāṣṭamo grāso dātavyaḥ samabhāgataḥ /</l>\n<l>jīrṇāṣṭaguṇasattvābhro rasendro bhastrikāśataiḥ // Rcūm_16.66 //</l>\n</lg>\n\n<lg>\n<l>pradhmāto'pi na yātyeva naiva kiṃcitprahīyate /</l>\n<l>so'yamagnisaho nāmnā saṃkhyātītaguṇodayaḥ // Rcūm_16.67 //</l>\n</lg>\n\n<lg>\n<l>saṃkhyātītaprabhāḍhyaśca citravīryo mahābalaḥ /</l>\n<l>likṣāmātro rasendro'yaṃ sevitaḥ sitayā saha // Rcūm_16.68 //</l>\n</lg>\n\n<lg>\n<l>prakarotyekavāreṇa naraṃ sarvāṅgasundaram /</l>\n<l>rudratulyaṃ mahaiśvaryaṃ viṣṇutulyaṃ parākramam // Rcūm_16.69 //</l>\n</lg>\n\n<lg>\n<l>śaśāṅkatulyaṃ satkāntiṃ sūryatulyapratāpinam /</l>\n<l>caturmukhasamāyuṣyaṃ netre tārkṣyadṛśāviva // Rcūm_16.70 //</l>\n</lg>\n\n<lg>\n<l>rañjitaḥ sāritaḥ samyak krāmaṇena samanvitaḥ /</l>\n<l>śabdavedhī bhavetso'yaṃ śivavat sarvatomukhaḥ // Rcūm_16.71 //</l>\n</lg>\n\n<lg>\n<l>manthānabhairavādyaiśca śatakoṭipravistaraiḥ /</l>\n<l>koṭibhiścāpi kārtsnyena rasasyāsya mahāguṇaiḥ /</l>\n<l>śakyaṃ tenaiva saṃstotuṃ taraṅgā iva sāgare // Rcūm_16.72 //</l>\n</lg>\n\n<lg>\n<l>sādhakasyālpabhāvena śaṅkarasyāprasādataḥ /</l>\n<l>yathāvadauṣadhājñānād ayathāhṛtabhaiṣajaiḥ // Rcūm_16.73 //</l>\n</lg>\n\n<lg>\n<l>gandhavatyaparijñānādayathāvacca sādhanāt /</l>\n<l>na sidhyati kalau sūtaḥ saṃśayena prakurvatām // Rcūm_16.74 //</l>\n</lg>\n\n<lg>\n<l>{chinnapakṣalakṣaṇa}</l>\n<l>ūrdhvādhaḥpatane'śakto niruddhādhvā na kuchaviḥ /</l>\n<l>jīrṇābhrako bhavetsūtaḥ chinnapakṣaḥ sa ucyate // Rcūm_16.75 //</l>\n</lg>\n\n<lg>\n<l>{mercury:: 'age' according to abhra}</l>\n<l>samābhrajīrṇe bālaḥ syāt kiśoro dviguṇābhrakaḥ /</l>\n<l>yuvā caturguṇābhrāśī ṣaḍguṇābhrakajīrṇavān // Rcūm_16.76 //</l>\n</lg>\n\n<lg>\n<l>vṛddhaścaivātivṛddhaśca bhavedaṣṭaguṇābhrakaḥ /</l>\n<l>bālastu kalpanīyena dehalohavidhāyakaḥ // Rcūm_16.77 //</l>\n</lg>\n\n<lg>\n<l>kumāraḥ piṣṭatāṃ prāpto dehalohakaro bhavet /</l>\n<l>svarṇena sāritasūto yuvā siddhividhāyakaḥ // Rcūm_16.78 //</l>\n</lg>\n\n<lg>\n<l>dehalohakaro vṛddho bhavedbhasmatvamāgataḥ /</l>\n<l>ativṛddho raso vṛddho vaktrasthaḥ sarvasiddhidaḥ // Rcūm_16.79 //</l>\n</lg>\n\n<lg>\n<l>tatra bālaḥ kumāraśca neṣyate tu rasāyane /</l>\n<l>taruṇo roganāśārthaṃ deharakṣākarastathā // Rcūm_16.80 //</l>\n</lg>\n\n<lg>\n<l>vṛddhaścaivātivṛddhaśca dehalohakarāvubhau /</l>\n<l>{mercury:: influence of jīrṇābhra on phys. properties}</l>\n<l>kiṃcid agnisahasābho bhavettulyābhrajāritaḥ // Rcūm_16.81 //</l>\n</lg>\n\n<lg>\n<l>dviguṇābhrakajīrṇastu dhūmatvaṃ naiva gacchati /</l>\n<l>dadhivadbandhamāyāti sūtendraḥ triguṇābhrakaḥ // Rcūm_16.82 //</l>\n</lg>\n\n<lg>\n<l>dehasiddhikaraḥ sūto vyomni jīrṇe caturguṇe /</l>\n<l>jīrṇaṣaṣṭhaguṇābhrastu brahmāyuṣyaprado rasaḥ // Rcūm_16.83 //</l>\n</lg>\n\n<lg>\n<l>jīrṇasaptaguṇābhrastu dadyādāyuḥ savikramaḥ /</l>\n<l>pradatte śaṅkarāyuṣyaṃ jārite'ṣṭaguṇe'bhrake /</l>\n<l>{measures against grāsājīrṇa}</l>\n<l>grāsājīrṇarasaṃ pātya punaḥ saṃdīpya jārayet // Rcūm_16.84 //</l>\n</lg>\n\n<lg>\n<l>tataḥ śulbasya tīkṣṇasya kāntasya rajatasya ca /</l>\n<l>suvarṇasya ca bījāni vidhāya parijārayet // Rcūm_16.85 //</l>\n</lg>\n\n<lg>\n<l>{mercury:: jāraṇa:: with copper}</l>\n<l>abhrakoktaprakāreṇa drāvaṇaṃ jāraṇaṃ tathā /</l>\n<l>rasasya rañjanī proktā tīkṣṇakāntārkajāraṇā // Rcūm_16.86 //</l>\n</lg>\n\n<lg>\n<l>tattatkṣārāmlakasvedair yatnato vihitaścaret /</l>\n<l>śatadhā daradavyūḍhaṃ tāmraṃ hi triguṇaṃ rase // Rcūm_16.87 //</l>\n</lg>\n\n<lg>\n<l>jāraṇājjāyate tena drutamāṇikyasannibhaḥ /</l>\n<l>tāmreṇa balavānsūtaḥ sūryatulyaparākramaḥ // Rcūm_16.88 //</l>\n</lg>\n\n<lg>\n<l>tridoṣaiḥ kṛtaniḥśeṣaṃ raso'yaṃ jīvayatyalam /</l>\n<l>sevito'yaṃ raso māsaṃ guñjayā tulito'nvaham /</l>\n<l>kuryādbhīmasamaṃ martyaṃ mukte ca bhuji vikramam // Rcūm_16.89 //</l>\n</lg>\n\n<lg>\n<l>{mercury:: jāraṇa:: with tīkṣṇaloha}</l>\n<l>krāmaṇaṃ jāraṇaṃ vedho rañjanaṃ vegakāritā /</l>\n<l>hiṅgulaśatanirvyūḍhāt tīkṣṇagrāsād rase bhavet // Rcūm_16.90 //</l>\n</lg>\n\n<lg>\n<l>samāṃśato jāritatīkṣṇasūto niṣevitaḥ pādamito dvimāsam /</l>\n<l>karoti martyaṃ gatamṛtyubhītiṃ mahābalaṃ dhvastarujaṃ suputram // Rcūm_16.91 //</l>\n</lg>\n\n<lg>\n<l>sūto dvitricatuḥpañcaguṇastīkṣṇena jāritaḥ /</l>\n<l>uttarottaratastasya guṇaḥ keneha varṇyate /</l>\n<l>{mercury:: jāraṇa:: with kāntaloha}</l>\n<l>kāntajīrṇarasaś caivaṃ guṇaiḥ koṭiguṇaṃ bhavet // Rcūm_16.92 //</l>\n</lg>\n\n<lg>\n<l>dviguṇajaritakānto vyādhibādhāṃ hinasti harati ca rasa uccairvyādhivakraṃ kṣaṇena /</l>\n<l>valipalitavikāraṃ duḥkhadāridryamṛtyuṃ janayati varaputraṃ saccaritraṃ rasendraḥ // Rcūm_16.93 //</l>\n</lg>\n\n<lg>\n<l>{mercury:: jāraṇa:: with gold}</l>\n<l>pādāṃśenārdhabhāgena tripādena samāṃśataḥ /</l>\n<l>dviguṇatriguṇāṃśābhyāṃ tathā pañcaguṇāṃśataḥ // Rcūm_16.94 //</l>\n</lg>\n\n<lg>\n<l>śatanirvyūḍhamākṣīkasvarṇajīrṇo mahārasaḥ /</l>\n<l>jāyate trijagatpūjyaś cintāmaṇisamodayaḥ // Rcūm_16.95 //</l>\n</lg>\n\n<lg>\n<l>{viḍa:: for jāraṇa of mercury with gold}</l>\n<l>pañcāṅgamūlakakṣārakṣiptakṣālitagojalaiḥ /</l>\n<l>śatabhāvitagandhāśma biḍaṃ hemādijāraṇam // Rcūm_16.96 //</l>\n</lg>\n\n<lg>\n<l>{mercury:: samasvarṇajīrṇa:: medic. properties}</l>\n<l>samajaritasuvarṇaṃ sarvaśaktyātipūjyā dinakaradinamātraṃ sevito māṣamātram /</l>\n<l>bahuvidhagadamuktaṃ hanti vārdhakyamuccaiḥ vṛkajaṭharadṛḍhāśauddāmam agniṃ ca kuryāt // Rcūm_16.97 //</l>\n</lg>\n\n<lg>\n<l>vandhyarogam asādhyatvaṃ puruṣasya samantataḥ /</l>\n<l>vinihanti na sandehaḥ kuryācchatadhanaṃ naram // Rcūm_16.98 //</l>\n</lg>\n\n  </body>\n\n"
}