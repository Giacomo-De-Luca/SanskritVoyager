{
  "title": "sa_namaskāraikaviṃśatistotra",
  "body": "<body xmlns='http://www.tei-c.org/ns/1.0'>\n\n<p>Ekaviṃśatistotra</p>\n\n<lg>\n<l>namas tāre ture vīre kṣaṇadyutinibhekṣaṇe /</l>\n<l>trailokyanāthavaktrābjavikasatkesarodbhave // Nevs_1</l>\n</lg>\n<lg>\n<l>namas śāntasaraccandrasaṃpūrṇapaṭalānane /</l>\n<l>tāre sahasravikalpaprahasatkiraṇojjvale // Nevs_2</l>\n</lg>\n<lg>\n<l>namaḥ kanakanīlābjapāṇipadmavibhūṣite /</l>\n<l>dānavīryatapaḥkṣāntititikṣādhyānagocare // Nevs_3</l>\n</lg>\n<lg>\n<l>namas tathāgatoṣṇīṣavijayānantacāriṇi /</l>\n<l>aśeṣapāramitāprāptajinaputraniṣevite // Nevs_4</l>\n</lg>\n<lg>\n<l>namas tuttārahūṃkārapūritāśādigantare /</l>\n<l>saptalokakramākrāntā aśeṣākarṣaṇakṣaṇe // Nevs_5</l>\n</lg>\n<lg>\n<l>namaḥ śakranarabrahmamarudviśveśvarārcite /</l>\n<l>bhūtavetālagandharvagaṇapuraskṛte // Nevs_6</l>\n</lg>\n<lg>\n<l>namas tratritriphaṭkāre paramantrapramardani /</l>\n<l>pratyālīḍhapādanyāse śikhijvālākulojjvale // Nevs_7</l>\n</lg>\n<lg>\n<l>namas ture mahāghore māravīravināśani /</l>\n<l>bhṛkuṭīkṛtavaktrābjasarvaduṣṭanisūdani // Nevs_8</l>\n</lg>\n<lg>\n<l>namas triratnamudrāṅke hṛdyāṅgulivibhūṣite /</l>\n<l>bhūṣitāśeṣadikcakranikare sukulākule // Nevs_9</l>\n</lg>\n<lg>\n<l>namaḥ pramuditāṭopamukuṭākṣiptasāriṇi /</l>\n<l>hasatprahasattuttāre māralokabhayaṃkari // Nevs_10</l>\n</lg>\n<lg>\n<l>namaḥ samantabhūpālāpātālākarṣaṇakṣaṇe /</l>\n<l>bhṛkuṭikṛtahūṃkāre sarvāpadavimocani // Nevs_11</l>\n</lg>\n<lg>\n<l>namaḥ śikhaṇḍakhaṇḍendumukuṭābharaṇojjvale /</l>\n<l>amitābhatathābhāre bhāsvare kiraṇadhruve // Nevs_12</l>\n</lg>\n<lg>\n<l>namaḥ karatalāghātacaraṇāhatabhūtale /</l>\n<l>bhṛkuṭikṛtahūṃkārasaptapātālanāśini // Nevs_13</l>\n</lg>\n<lg>\n<l>namaḥ kalpāntahutabhugjvālāmālāntare sthite /</l>\n<l>ālīḍhamuditābaddharipucakravināśini // Nevs_14</l>\n</lg>\n<lg>\n<l>namaḥ śive śubhe śānte śāntanirvāṇagocare /</l>\n<l>svāhā praṇamya saṃyukte mahāpātakanāśini // Nevs_15</l>\n</lg>\n<lg>\n<l>namaḥ pramuditābaddharipugātraprabhedani /</l>\n<l>daśākṣarapādanyāse vidyāhuṃkāradīpite // Nevs_16</l>\n</lg>\n<lg>\n<l>namas ture pādāghāte huṃkārakārajīvite /</l>\n<l>merumaṇḍalakailāśabhūvanatrayacāraṇi // Nevs_17</l>\n</lg>\n<lg>\n<l>namaḥ surāsarākārahariṇīkakare sthite /</l>\n<l>haradviruktaphaṭkāra aśeṣaviśanāśini // Nevs_18</l>\n</lg>\n<lg>\n<l>namaḥ suragaṇayakṣāsurakinnarasevite /</l>\n<l>ābaddhamuditābhogakari duḥsvapnanāśini // Nevs_19</l>\n</lg>\n<lg>\n<l>namaś candrārkasaṃpūrṇa nayanadyutisvabhāsvare /</l>\n<l>tāra dviruktottāre viṣamajvalanāśini // Nevs_20</l>\n</lg>\n<lg>\n<l>namas tritalavinyāse śivaśaktisamanvite /</l>\n<l>grahavetālayakṣādyanāśani pravare ture // Nevs_21</l>\n</lg>\n\n<lg>\n<l>mantramūlam idaṃ stotraṃ namaskāraikaviṃśati /</l>\n<l>yaḥ paṭhet prāyaśo dhīmān devyā bhaktisamanvitaḥ // 1</l>\n</lg>\n<lg>\n<l>so 'yaṃ vā prātar utthāya smaret sarvābhayapradaṃ /</l>\n<l>sarvapāpapraśamanaṃ sarvadurgatināśanam // 2</l>\n</lg>\n<lg>\n<l>abhiṣiktobhaya tūrṇaṃ asmin mahattām āsādya /</l>\n<l>viṣaṃ tasya mahāghoraṃ smaraṇāt pralayaṃ yānti // 3</l>\n</lg>\n<lg>\n<l>grahajvalaviṣārtānām anyeṣāṃ caiva satvānām /</l>\n<l>putrakāmo labhet putraṃ sarvakāmān avāpnoti // 4</l>\n</lg>\n<lg>\n<l>saptābhir jinakoṭibhiḥ so 'nte bauddhapadaṃ vrajet /</l>\n<l>sthāvaraṃ vātha jaṅgamaṃ sāḍ idaṃ pīḍam eva ca // 5</l>\n</lg>\n<lg>\n<l>paramārtivināśanaṃ dvitrisaptābhivartinām /</l>\n<l>dhanakāmo labhed dhanaṃ na vighnaiḥ pratihanyate // 6</l>\n</lg>\n\n<p>iti śrīsaṃyaksaṃbuddhavairocanabhāṣitaṃ bhagavatyāryatāradevyā namaskāraikaviṃśatistotraṃ saṃpūrṇaṃ samāptaṃ // śubham //</p>\n\n  </body>\n\n"
}