{
  "title": "sa_ānandavardhana-dhvanyāloka-comm",
  "body": "<body xmlns='http://www.tei-c.org/ns/1.0'>\n<div>\n\n\n\n\n\n\n\n\n<p>śrīmadānandavardhanācāryapraṇīto-\ndhvanyālokaḥ /\n---- prathama uddyotaḥ /</p>\n\n<p>śrīmadānandavardhanācāryapraṇīto- dhvanyālokaḥ /\n<lg>\n<l>--- śrīsahṛdayatilakarāmaśārakakṛtayā bālapriyākhyaṭīkayodbhāsitayā gosvāmiśrīdāmodaraśāstrinirmitayā viṣamasthaladarśanyā viṣamasthaladarśinyā divyāñjanākhyaṭippanyoktayā ca śrīmadācāryābhinavaguptaviracitayā locanākhyayā vyākhyayānugataḥ /</l>\n<l>prathama uddyotaḥ /</l>\n<l>--- śrīmadācāryābhinavaguptakṛtaṃ locanam śrībhāratyai namaḥ apūrvaṃ yadvastu prathayati vinā kāraṇakalāṃ- jagadbhāvaprakhyaṃ nijarasabharātsārayati ca /</l>\n<l>kramātprakhyopākhyāprasarasubhagaṃ bhāsayati ta- tsarasvatyāstattvaṃ kavisahṛdayākhyaṃ vijayate //</l>\n</lg></p>\n\n<lg>\n<l>śrīsahṛdayatilakarāmaśārakakṛtabālapriy.ā śrīgurave namaḥ śrīgurūnpūrṇavedeśaṃ saṅgameśañca mādhavam /</l>\n<l>śivaṃ śivāñca namraṇāṃ kāmadhenummuhurnumaḥ //</l>\n</lg>\n\n<lg>\n<l>kāvyāloko locanañca dve grāhyagrāhake satām /</l>\n<l>tadganthakārāvācāryau rasikāgresarau stumaḥ //</l>\n</lg>\n\n<lg>\n<l>locanasyādimoddyotamātrasyātra purā kṛtā /</l>\n<l>vivṛtirlabhyate tattāṃ dṛṣṭvā granthāntarāṇi ca //</l>\n</lg>\n\n<lg>\n<l>pāṭhānkeralavikhyātānālambya ca yathāmati /</l>\n<l>kurmo bālapriyāṃ prāyaḥ prauḍhalocanaṭippanīm //</l>\n</lg>\n\n<lg>\n<l>atha tatrabhavantaḥ śrīmadācāryābhinavaguptapādāḥ kāvyālokavyākhyānañcikīrṣavastasya nirvighnaparisamāptaye vihitaṃ samuciteṣṭadevatānamaskārātmakammaṅgalaṃ śiṣyaśiṅkṣāyai granthatonibadhnantyapūrvamityādi /</l>\n<l>yatukamalamanambhasi kamaletyādikāvyātmakaṃ sarasvatītattvam, kāraṇakalāṃ vi- locanam bhaṭṭendurājacaraṇābjakṛtādhivāsa- hṛdyaśruto 'bhinavaguptapadābhidho 'ham /</l>\n<l>yatkiñcidapyanuraṇansphuṭayāmi kāvyā- lokaṃ svalocananiyojanayā janasya //</l>\n</lg>\n\n<p>bālapriyā nā-tattatkāryaṃ prati prasiddhaṃ yadyadupādānādikāraṇantasya kalā leśaḥ tāṃ vinā antareṇaiva apūrvaṃulokaprasiddhavastuvijātīyamadbhutañca vastunirupākhyaśaśaśṛṅgādivilakṣaṇamanambho 'dhikaraṇakakamalādikaṃ padārtham prathayati sṛṣṭvā vistārayati, kiñca yad grāvaprakhyaṃupāṣāṇatulyaṃ nisargato nīrasaṃ jagatusarvaṃ vastu nijaḥ svīyaḥ kāvyāsambandhī yo rasaḥ śṛṅgarādiḥ tasya bharādatiśayāt sārayati sāraṃ karoti vibhāvāditvayojanena rasavyañjakaṃ karotīti yāvad, vākyābhyāmābhyāṃ kāvyātmakasarasvatītattvasya viśvakartuḥ prajāpaterutkarṣarūpavyatireko vyañcitaḥ; tameva sthirīkartumāha--kramādityādi /\nyajjagaditi cānuṣajyate, prakhyākaveḥ pratibhā; upākhyā vacanaṃ prathamaṃ prakhyā paścādupākhyeti tayoryaḥ kramātprasaraḥ tena subhagaṃ hṛdyaṃ sad, bhāsayati nisargeṇāramaṇīyamapi sarvaṃ vastu rasavyañjakatvasampadanena rasaṇīyaṃ satprakāśayatītyarthaḥ, cakārasyātra sambandhaḥ, atra prakhyopākhyāprasarasyāpūrvavastunirmāṇe sarasatvakaraṇe ca hetutvamārthikaṃ bodhyam, atrādyena vākyenāpūrvavastuno nirmāṇandvitīyena pūrvaṃ sato vastunassarasatvakaraṇaṃ tṛtīyena dvayorapi hṛdyatayā prakāśanañjoktamityapa vyācikṣate, tatutathāvidhamapūrvavastuprathayitṛtvādidharmaviśiṣṭam, taddharmasampattyarthamāha-kavīti /\nkavisahṛdayāvityākhyā yasya tat, kavisahṛdayaśabdāvatra nirmāṇarūpakavivyāpāravicārātmakasahṛdayavyāpāraviṣayakāvyaparau, yadvā kavisahṛdayairākhyāyataucyate iti tadākhyam, atha vā kavisahṛdayayorākhyā abhīkṣṇyena khyānaṃ sphuraṇaṃ yasya tat kāvyātmakamityarthaḥ, tattvamāropitaṃ bodhyam, sarasvatyāḥuśabdaprapañcābhimāninyādevatāyāḥ, tattvaṃupāramārthikaṃ rūpam, vijayate sarvasmādupari vartate, enena tannamaskāro granthakarturgamyate; atha ca sarasvatyāstattvaṃ dhvanikāvyam, vijayate; apūrvamityādyarthaḥ pūrvavadbodhya iti pratipādyārtho 'pyāsūtrita iti dik /\nathauddhatyaṃ paraharannātmano vyākhyānanaipuṇī darśayan kīrttya nuvṛttaye nāmanirdeśaṅkurvaṃśca pratijānīte-bhaṭṭetyādi /\nbhaṭṭendurājasyautannāmakasya guroḥ caraṇābjayoḥupajhatulyayoḥ pādayoḥ tatsannidhāviti yāvad yo 'dhivāsastena caraṇābjaśuśrūṣayeti yāvad; hṛdyāni svahṛdayasthāni; atha ca śrotṛjanahṛdayapriyāṇi śrutāni śāstrāṇi yasya saḥ, yathā padmena surabhīkaraṇe vastuno hṛdyatvaṃ tathetyupamātra dhvanyate, yatkiñcatusvalpam, apirevārthe, yadvānuraṇannapīti yojanā, apiśabdaḥ svalpābhidhānena saha sphuṭīkaraṇasyāpātato virodhaṃ dyotayati, locanam svayamavyucchinnaparameśvaranamaskārasampatticaritārtho 'pi vyākhyātṛśrotṝṇāmavighnenābhīṣṭavyākhyāśravaṇalakṣaṇaphalasampattaye bālapriyā anuraṇanubruvan ghaṇṭā'dinādasthānīyasya mūlakṛdvacanasyānuraṇanasthānīyaṃ vyākhyānarūpaṃ svavacanamityanena prakāśyate, sveti /\nlojyate dṛśyate 'neneti locanaṃ svasya locanaṃmanaḥ tasya nitarāṃ yojanayā manaḥpraṇidhānenetyarthaḥ, kāvyālokaṃ janasya sphuṭayāmi visadīkaromi, yadvā svasya locanaṃ jñānaṃ tasya niyojanayā vyākhyānarūpānuraṇanadvārā samarpaṇena sphuṭayāmi prakāśayāmi, yathā netrayojanena tathetyupamādhvaniratrāpi bodhyaḥ /\nvṛttikārakṛtasya svecchetyādipadyasya tātparyārthamavatārikayā darśayati-svayamityādi /\n<lg>\n<l>svayamiti vṛttikārasya nirdeśaḥ, avyucchinnaḥumadhye vicchedena rahitaḥ parameśvarasyautattallīlāvigrahamavalambamānasya paramātmanaḥ; namaskāraḥ tasya sampattiḥuprakarṣaḥ tayā caritaḥulabdhaḥ arthaḥuvighnanivṛttyādirūpasākṣātprayojanaṃ yasya saḥ, tathābhūtasya maṅgalācaraṇa āpātato virodhamapiśabdo dyotayati, vyākhyātṛśrotṝṇāmiti phalasampattaya ityādinā sambandhaḥ, avighnenauvidhnadhvaṃsena, abhīṣṭeti /</l>\n<l>vyākhyātṝṇāṃ vyākhyānaṃ śrotṝṇāṃ śravaṇañcabhīṣṭaṃ divyāñajanākhyā ṭippanī śrīśrīgaurakṛṣṇaḥ śaraṇam /</l>\n<l>gaurakṛṣṇagurūnnatvā dhvanyālokasya locanam /</l>\n<l>anajmi divyāñjanato durdarśārthamavekṣitum //</l>\n</lg></p>\n\n<lg>\n<l>ath.a dhvaniprasthāpakācāryaśrīmadānandavardhanaviracitaṃ dhvanyālokanibandhanaṃ vyākhyātavato bharatadarśanasūtrabhāṣyakārapradhānasyācāryyaśrīmadabhinavaguptasya locanākhye vyākhyāne viṣamasthalāni mukhyatvena viśadayitukāmasya divyāñjananāmikeyaṃ ṭippanī; prāsaṅgikī tvaparatrāpīti na pratiśrutiviroda udbhāvanīyaḥ /</l>\n<l>yattvatrottarapadāvyavahitapūrvatvaviśiṣṭavidyāyonyanyatarasambandhavācakardantapadoddeśyakānaṅvidhāyakānaṅṛto dvandva iti śāstreṇa vidyādvārakaikayajñārvijyasambandhena vidyāsambandhivācakahotāpotṛvadihāpi vidyādvārakaikapratipādyaviṣayakajñānānukūlavyāpāravattvasambandhena sambandhivācakayorvyākhyātṛpadaśrotṛpadayordvandve 'pi vyākhyātāśrotṝṇāmityucitamiti kaścidākṣipati tanmandam-- 'ṛto vidyāyonisambandhebhyaḥ' pūrṇaitatsūtrānuvṛttita ṛtpadānuvṛttyaiva nirvāhe prakṛtasūtre punā ṛdgrahaṇamānaṅvidhyu ddeśyatāvacchedakakoṭipraviṣṭasamasyamānayāvatpadānāmṛdantatvasyāpekṣāṃ darśayad vidyayonyanyataravācitvamapi tadavacchedakakukṣau samāviveśayiṣyatīti vyākyātṛśabdasya kathaṃ cittadanyataravācitve 'pi śrītṛśabde tadvācitvaniyamādarśanād viśeṣaṇābhāvaprayuktaviśiṣṭābhāvamudrayoddeśyatāvacchedakatvānākrāntatvādānaḍo 'pravṛtteḥ sādhveva vyākhyātṛśrotṝṇāmiti /</l>\n<l>śrīnṛharaye namaḥ svecchākesariṇaḥ svacchasvacchāyāyāsitendavaḥ /</l>\n<l>trāyantāṃ vo madhuripoḥ prapannārticchido nakhāḥ //</l>\n</lg>\n\n<p>locanam samucitāśīḥprakaṭanadvāreṇa parameśvarasāṃmukhyaṃ karoti vṛttikāraḥ--sveccheti /\nmadhuripornakhāḥ vo yuṣmānvyākhyātṛśrotṝṃstrāyantām, teṣāmeva sambodhanayogyatvāt; sambodhanasāro hi yuṣmadarthaḥ, trāṇaṃ cābhīṣṭalābhaṃ prati sāhāyakācaraṇaṃ, tacca tatpratidvandvivighnāpasāraṇādinā bhavatīti, iyadatra trāṇaṃ vivikṣitam, nityodyoginaśca bhagavato 'sammohādyavasāyayogitvenotsāhapratītervīraraso bālapriyā vaṇañcābhīṣṭaṃ phalaṃ tasya sampattaye niṣpattaye, tadubhayasampattau tadubhayahetukagranthapratiṣcaṭārūpaṃ phalaṃ granthakārasya ca siddhyatīti bhāvaḥ, samucitaṃugranthārambhe yogyaṃ yadāśiṣaḥ prakaṭanaṃuvacanantaddvāreṇa, parameśvarasya sāmmukhyaṃuvyākhyātṛśrotṝn pratyābimukhyaṃ trāṇecchārūpam, karoti sampādayati, tatrrāṇasya parameśvarasāmmukhyāyattatvātrrāṇāṅgabhūtaṃ tatsāmmukhyamāśīrvādena sampādayatītyarthaḥ, yadvā samucitāyā āśiṣaḥ prakaṭanaṃugranthato nibandhanaṃ taddvāreṇa, parameśvare viṣaye sāmmukhyaṃuvyākyātṛśrotṝṇāmābhimukhyamanusandhānātmakam karotyutpādayati, vṛttikāra ityanena svecchetyādikaṃ na kārikārūpasūtrādyapadyamiti darśitam, va ityasya vyākhyātṛśrotṝniti vyākhyāne hetumāha-teṣāmiti /\nkuto 'tra sambodhanaprasaṅga ityata āha-sambodhaneti /\nsambodhanaṃ sāraḥuprāṇo yuṣmadarthatvaprayojakoṃ'śo yasya saḥ, na hyasambodhyo yuṣmadā vyapadiśyate, trāyantāmityanenātra vivakṣitaṃ vyācaṣṭe-trāṇañceci /\nabhīṣṭeti vyākhyānaśravaṇarūpetyarthaḥ, sahāyasya karma sāhāyakaṃ tatpratidvandvīta; abhīṣṭalābhapratibandhaketyarthaḥ, apasaraṇaṃunivartanam, ādipadenārthatattvamanīṣāsamunmeṣādeḥ parigrahaḥ, iyaditi /\nuktarūpamityarthaḥ, atha dhvaniṃ kāvyātmānaṃ ṭippanī vṛttikāra iti /\nsvakṛtānāmeva mūlarūpāṇāṃ kārikāṇāṃ vyākhyā'tmakavṛtteḥ karttetyarthaḥ, ata eva viśiṣṭasyevāripsitatvena mūle maṅgalākaroṇe 'pi nācāravirodhaḥ /\nke cittu mūle 'pi 'kāvyasyātme' tiprathamakārikāyāmādyapadasya kāvyetyasyānyaparatve 'pi parārthopanītodakumbhadarśanavat śravaṇamātreṇāpi; 'kāvyālāpāśca ye ke cid gītakāntakhilāni ca /\nśabdamūrttidharasyaite viṣṇoraṃśā mahātmana'-- ityādipramāṇato bhagavatsphorakatvena vastunirddeśarūpamaṅgalaṃ jātamevetyāpi vadanti, kārikākṛdvṛttikṛtorabhedastvagre darśayiṣyate /\nsambodhanasāro hīti /\nsvajanyabodhāśrayatvena vaktrabhiprāyaviṣayatvāvacchinnasya locanam dhvanyate, nakhānāṃ praharaṇatvena graharaṇena ca rakṣaṇe kartavye nakhānāmavyatiriktatvena karaṇatvātsātiśayaśaktitā kartṛtvena sūcitā, dhvanitaśca parameśvarasya vyātiriktakalaṇāpekṣāvirahaḥ, madhuriporityane tasya sadaiva jagatrrāsāpasāraṇodyama uktaḥ, kīddaśasya madhuripoḥ? svecchayā kesariṇaḥ, ma tu karmapāratantryeṇa, bālapriyā pratipādayiṣyatā granthakṛtā kṛtasyāsya prathamapadyasya kāvyarūpatvādasminnapi dhvaniryojanīya iti manvāno rasādibhedena trividheṣu dhvaniṣu pradhānabhūtaṃ rasadhvanimādau yojayati-nityetyādi /\ncaśabdaḥ samuccaye dhvanyate ceti sambandhaḥ; na vācyārthamātramanenocyate kintu raso dhvanyate cetyarthaḥ, nityodyogina iti /\nudyogo nāmaubāhyasaṃnāhātmakodyamanakriyārūpa darśitam, yathoktaṃ bharatena 'uttamaprakṛtirutsāhātmako vīra iti' asaṃmohenausammoharāhityena yo 'dhyavasāyaḥ etadevaṃ kartuṃ śakyamiti vastutattvaniścayaḥ tadyogitveneti utsāhahetukathanam, asaṃmohaścadhyavasāyaśca tadyogitveneti ke cit, utsāhapratīteriti /\nsvecchākesariṇo madhuripoḥ prasannārticchida iti padairhiraṇyakaśipuprabhṛtinivarhaṇādiviṣayakotsāhasya vyañjanayā sahṛdayānāṃ pratīterityarthaḥ, matyādivyabhicāripratīterupalakṣaṇamidam, vastudhvaniṃ darśayati-nakhānāmityādi /\npraharaṇatveneti karaṇatve hetuḥ siṃhādīnāmāyudhatvenetyarthaḥ, praharaṇatva iti pāṭhe nimitte saptamī, nanu nakhānāṃ praharaṇatve 'pi kathaṃ trāṇakriyāṃ prati karaṇatvamityatastatsambhāvanāndarśayati-praharaṇeneti /\n<lg>\n<l>praharaṇaṃ hi svasyānyasya vā rakṣāṃ kartumupādīyata iti bhāvaḥ, avyatiriktatvena karaṇatvāditi, avyatiriktatvamapṛthagbhūtatvamābhyantaratvamiti yāvat tadviśiṣṭakaraṇatvādityarthaḥ, karaṇaṃ dvividhaṃ bāhyamābhyantarañca, bāhyaṃ khaṅgādi; ābhyantaraṃhastādi, karaṇatvāt kartṛtveneti samabandhaḥ, karaṇatvamanuktvā kartṛtvoktyetyarthaḥ, madhuripurnakhaistrāyatāmiti vaktavyamanuktvā madhuripornakhāstrāyantāmityuktyeti yāvat, sātiśayā ṭippanī svasambodhyasya yuṣmatpadārthatayānyatra vyavasthāpitatvādityāśayaḥ /</l>\n<l>utsāhapratīteriti /</l>\n<l>vibhāvādīnāṃ mitho nāntarīyakatvena 'sadbhāvaśced vibhāvāderdvayorekasya vā bhaved /</l>\n<l>ūṭityanyasamākṣepe tadā doṣo na vidyate' //</l>\n</lg></p>\n\n<p>ityuktadiś.ā prakṛte sapatnamadhvādyasurālambanena yogyatayā'kṣiptānāṃ tadīyanirbhīkatvādijñānādyudīpanatadviṣayāvahelā'dyanubhāvagarvādisaṃcāriṇāṃ pānakarasanyāyena yogād utsāhaiya pratīterityarthaḥ /\nlocanam nāpyanyadīyecchayā, api tu viśiṣṭadānavahananocitatathāvidhecchāparigrahaucityādeva svīkṛtasiṃharūpasyetyarthaḥ, kīddaśā nakhāḥ? prapannānāmārti ye chindanti; nakhānāṃ hi chedakatvamucitam; ārteḥ punaśchedyatvaṃ nakhānparatyasambhāvanīyamapi tadīyānāṃ nakhānāṃsvecchānirmāṇaucityātsambhāvyata eveti bhāvaḥ, atha vā trijagatkaṇṭako hiraṇyakaśipurviśvasyotkleśakara iti sa eva vastutaḥ prapannānāṃ bhagavadekaśaraṇānāṃ janānāmārtikāritvānmūrtaivārtistaṃ vināśayadbhirārtirevocchinnā bhavatīti parameśvarasya tasyāmapyavasthāyāṃparamakāruṇikatvamuktaṃ, kiṃ ca te nakhāḥ svacchena svacchatāguṇena nairmalyena; svacchamṛdugrabhṛtayo bālapriyā śaktiḥusāmarthyaṃ yeṣāṃ teṣāṃ bhāvastattā, śaktateti ca pāṭhaḥ; vyaṅgyāntaramapyāhadhvanitaśceti, uktavyaṅgakyeneti śeṣaḥ, vyatiriktakaraṇeti /\nbāhyakhaḍgādityarthaḥ, jagatrrāseti /\ntattaddurjanebhyo jagato yastrāsaḥ tadapasāraṇe ya udyamaḥ sa ityarthaḥ, ukta iti /\nvyañjita ityarthaḥ, imamarthaṃ manasikṛtya pūrvaṃ nityodyogina ityuktamiti bodhyam, na tu karmapāratantryeṇetyādeḥ svīkṛtetyatra sambandhaḥ, ādyamicchāpadena dvitīyaṃ svapadena ca gamyamiti bodhyam, viśiṣṭeti viśiṣṭaṃudānavāntarahananāpekṣayā viśeṣavat, dānavasyauhiraṇyakaśiporhananaṃ yadvā viśiṣṭaḥusuranaratiryagādyavadhyatvarūpaviśeṣavān yo dānavastasya hananaṃ tasminnucito yastathāvidhāyāḥunaraharivigrahāvalambanaviṣayikāyā icchāyāḥ parigrahaḥ, ucitetīcchāviśeṣaṇaṃ vā tasmin yadaucityāmarthāt svasya tasmāddhetorityarthaḥ, svīkṛtasiṃharūpasyeti /\nsiṃharūpasya nararahapamiśratvaṃ prasiddamato noktam, ye cchindantīti /\ntaiti śeṣaḥ, chedakatvāmiti /\nchedanakriyākartṛtvamityarthaḥ, chadyatvaṃuchedanakarmatvamasya sambhāvyata ityanena sambandhaḥ, asambhāvanīyamiti /\nārteramūrtatvāditi bhāvaḥ, tadīyānāṃunaraharisambandhinām, sveccheti /\nsvecchayā bhagavata icchayā yannirmāṇaṃunakhānāṃnarmāṇaṃ tena hetunā; aucityādimūrtasyāpi vastunaśchedane sāmarthyāt, yadvā svecchayāsvātantryeṇa nirmāṇenamūrtacchedanādeḥ karaṇe nakānāmaucityādityarthaḥ, sambhāvyata evauniścīyata eva, lokaddaṣṭyanurodenāha-atha veti /\nasmin pakṣe ātiṃśabda ātiṅkāraṇaṃlakṣayati tasyāvyabhiṭacāreṇa nikhilārtikāritvañca dhvanatīti bodhyam, vināśayadbhiriti /\nnaśairiti śeṣaḥ, ārtirevalocchinnā bhavatīti /\ntathāvidhasya hiraṇyakaśipoḥ hananamārterevocchedanaṃ na tu kasya citprāṇina iti bhagavadbuddhiriti bhāvaḥ, tasyāmapyavasthāyāṃuhananāvasthāyāmapi, uktamiti /\nvyañjitamityarthaḥ, ārtimeva chinatti na tu kañjitprāṇinamityarthapratītyeti bhāvaḥ, atra prapannetyādiviśeṣaṇaṃ trāṇāśīravādahetugarbhasvacchetyādipraśaṃsāparaṃpraśasyamānā hi devatā praseduṣī prepsitaṃ prayacchati, tatra svacchasvacchāyetyatra karmadhārayabhramaṃ vārayanvyācaṣṭe-svacchenetyādi /\nsvacchatāguṇenetyāsyaiva vivaraṇaṃ nairmalyeneti, bhāvavṛttayaḥusvacchatā'didharmavācakāḥ, chāyayetyasya vyākhyānaṃ vakretyādi, atra vastudhvanimāhārtheti /\nlocanam hi mukhyātayā bhāvavṛttaya eva; svacchāyayā ca vakrahṛdyarūpayā'kṛtyā'yāsitiḥ-khedita induryaiḥ, atrārthaśaktimūlena dhvaninā bālacandratvaṃ dhvanyate, āyāsanena tatsannidhau candrasya vicchāyatvapratītirahṛdyatvapratītiśca dhvanyate, āyāsakāritvaṃ ca nakhānāṃ suprasiddham; naraharinakhānāṃ tacca lokottareṇa rūpema pratipāditam kiṃ ca tadīyāṃ svacchatāṃ kuṭilimānaṃ cāvalokya bālacandraḥ svātmani khedamanubhavati; tulye 'pi svacchakuṭilākārayoge 'mī prapannārtinivāramakuśalāḥ; na tvahamiti vyatirekālaṅkāro 'pi dhvanitaḥ, kiñcāhaṃpūrvameka evasādhāraṇavaiśadyahṛdyākārayogātsamastajanābhilaṣaṇīyatābhājanamabhavam, adya bālapriyā vakrahṛdyarūpākṛtyāyāsitatvasya bālacandra eva sambhavāttadarthasāmarthyamūlenetyarthaḥ, bālacandratvaṃ dhvanyata iti /\nindupadārthasya candrasya bālatvaṃ dhvanyata ityarthaḥ, āyāsita ityasāya khedita ityartho lakṣaṇayā; tatphalamāhāyāsanenetyādi /\ntatsannidhau nakhasannidhau, vicchāyatveti niśśobhatvetyarthaḥ, dhvanyata iti /\ndhvanivyāpāreṇa jāyataityarthaḥ, suprasiddhamiti /\npraharaṇarūpatvāditi bhāvaḥ, taccauāyāsakāritvañca, lokottareṇeti svacchatvādipūrvoktarūpeṇetyarthaḥ, pratipāditamita /\ntadhā ca vidāraṇādinā'yākasakāribhyo lokikanakhebhyo naraharinakānāṃ vāyatireko vyajyata iti bhāvaḥ, prapannārticchida iti viśeṣaṇasahakāreṇa vyātirekāntarasyālaṅkārāntarasya ca dhvanindarśayati kitrcetyādi /\ntadīyāṃunakhasambandhinīm, kuṭilimānamityatra tadīyamiti vipariṇāmena sambandhaḥ, svātmanīti /\npareṣāmaviditamityarthaḥ, anubhavaprakāramāha-tulye'pītyādi /\nna tvahamitīti /\nitiśabdasyānubhavatītyanena vyatirekālaṅkāra ityanena ca sambandho vodhyaḥ, dhvanita ity uktarthapratītyā sahṛdayānāṃ vyatirekavyaktirityarthaḥ, iti vyatirekālaṅkāro 'pi dhvanita iti pāṭhaḥ, apiśabdena pūrvoktavyatirekasya samuccayaḥ, evaṃvidhā iti /\nvaiśadyahṛdyākārayuktā ityarthaḥ, santāpārticchedakusalāśceti /\nātmano hi santāpasyaiva cchedane kuśalatvaṃ na sarvāsāmārtīnāmiti bhāvaḥ, bālendubahumāneneti /\nete nakhāḥ na kintu bālendava iti bahumatyetyarthaḥ, āyāsamita /\nayaśohetukaṃ duḥkhamityarthaḥ, anubhavatīveti /\nivaśabdarahitaśca pāṭhaḥ, utprekṣāpahnutidhvaniriti utparekṣārthāpahnutirutprekṣāpahnutiḥ tasyāḥ dhvaniḥ pahnutyutprekṣayoraṅgāṅgitayā sthitatvāttatsaṅkaradhvaniriti yāvat, ṭippanī atrorthaśaktīti /\nprakāratāvacchedakatāvacchedakatā'pannasya śakyasya svapadārthasya madhuripunakhasya śaktiḥ padaparivṛttisahatvarūpasāmarthyaṃ mūlaṃ prayojakaṃ yasya tāddaśena svataḥsambhavinā vyañjanāvyāpāreṇa /\nvālacandratvamiti /\nvakrimahṛdyatvanibandhanakamanīyatvakaraṇakamadhuripunakhakarttṛkāyāsakarmatvaṃ yogyatāvaśāttāddasacandra eva paryavasyatīti bhāvaḥ /\nāyāsaneneti /\natrāpyāyāsapadārthīyatāddaśaśaktiprayuktavyañjanena vicchāyatvādikaṃ vastu bālacandragataṃ vyajyate /\nlocanam punarevaṃvidhā nakhā daśa bālacandrākārāḥsantāpārticchedakuśalāśceti tāneva loko bālendubahumānena paśyati, na tu māmityākalayanbālenduraviratamāyāsamanubhavatīvetyutprekṣāpahnutidhvanirapi, evaṃ vastvalaṅkārarasabhedena tridhā dhvaniratra śloke 'smadgurubhirvyākyātaḥ /\nbālapriyā bālenduraviratamāyāsamanubhavatīvetyutprekṣāyāṃ hi pūrvoktaṃ tāneva lokobālenduṃ bahumānena paśyati na tu māmityākalanaṃ nimittaṃ tatra ca spaṣṭāpahnutiḥ; na nakhā ete kintu bālendava iti lokasya pratīteḥ; tathā cātrotprekṣā nakhaviṣayakanakhatvaniṣedhapūrvakabālendutvāroparūpalokapratītiviṣayakabālacandragatapratītinibandhanetyāto 'pahnutibalādtmānaṃ labhata ityaṅgāṅgibhāvo bodhyaḥ, nigamayatyevamityādi /\natra vīrarasadhvaniraṅgī; utsāhasya prādhānyena pratīyamānatvāditi dhyeyam, nanvatra granthakāragatabhagavadviṣayakaratervyaṅgyatvasya vaktavyatayā bhāvadhvanirevāṅgitvena vācyaḥ, rasastu tadaṅgatayeti cedatrāhuḥ-pratipannabhagavattanmayībhāvasya grandhakarturāśīḥ-kartṛtayā vāsyamidaṃ na bhāvaparaṃ bhaktasya bhedena bhajanīyadevatāviṣayakaratervyaṅgyāyāḥ khalubhāvatvam, granthakarturbhagavattanmayībhāvaśaca svayaṃ sūtrakṛdavasthāyāṃ maṅgalākaramādapūrvaprasthāvakartṛtvācca siddhaḥ, ṭippanī utprekṣāpahnutidhvanirapīti /\nbālacandrakarttṛkāyāsānubhavasyotprekṣā hi nakhatvapratiṣedhapurassarabālacandratvavidhānapratyayalakṣaṇaviṣayāpahnavamātmanīnamavalambate 'to 'ṅgāṅgibhāvaḥ saṅkaro 'nayoriti bhāvaḥ /\nyattvāyāsitarūpaikapadavyañjakānupraviṣṭyorenayorekavyañjakānupraveśātmā so 'treti kaścit, tanmandam-mitho 'napekṣatvarūpapṛthagvyavasthitatva eva dhvanigate yogyatāstyekavyañjakānupraveśātmanaḥ saṅkarasya, prakṛte coktadiśotprekṣāpanhutyoḥ sāpekṣataivamitho 'sti, na ca nairapekṣye saṃsṛṣṭeḥ prasaṅga iti saṅkyam? padarūpaviṣayabhedaviśiṣṭānapekṣatvasya saṃsṛṣṭau vivakṣitatvād, ekavyañjakānupraveśe ca viśeṣyasattve 'pi viśeṣaṇābhāvānna saṃsṛṣṭilakṣaṇātivyāptirityākūtam /\nevaṃ vastvalaṅkāraraseti /\nyadyapi sarvameva vastu tathāpīha rasālaṅkārabhinnaṃ vastupadena vivakṣitam, alaṅkāratvaṃ ca rasādipratiyogikabhedavadvyaṅgyapratiyogikabhedaviśiṣṭaśabdārthānyataraniṣṭaviṣayitāsambandhāvacchinnacamatkṛtijanakatāvacchedakatāvacchedakatvam ramaśca bhagrāvaraṇacidviśiṣṭaḥ sthāyī /\ntridhā dhvaniratreti /\nyadyapi prakārāntarema dhvanīnāṃbāhuvidhye 'pi dhvanyamānaviṣayabhedanibandhanadhvanivibhāgajanakatvaprakārakācāryyatātparyaviṣayībhūtadharmāṇāṃ vaividhyena dhvanitridhātvamapyaviruddhamiti bhāvaḥ /</p>\n\n\n</div>\n<div>\n\n\n<lg>\n<l>kāvyasyātmā dhvanir iti budhair yaḥ samāmnāta-pūrvas tasyābhāvaṃ jagadur apare bhāktam āhus tam anye /</l>\n<l>kecid vācām sthitam aviṣaye tattvam ūcus tadīyaṃ tena brūmaḥ sahṛdaya-manaḥ-prītaye tat-svarūpam // DhvK_1.1 //</l>\n</lg>\n\n\n</div>\n<div>\n\n\n<lg>\n<l>kāvyasyātmā dhvaniriti budhairyaḥ samāmnātapūrvastasyābhāvaṃ jagadurapare bhāktamāhustamanye /</l>\n<l>ke cidvācāṃ sthitamaviṣaye tattvamūcustadīyaṃ tena brūmaḥ sahṛdayamanaḥprītaye tatsvarūpam // 1 //</l>\n</lg>\n\n\n\n<p>locanam atha prādhānyenābhidheyasvarūpamabhidadhadapradhānatayā prayojanaprayojanaṃ tatsambaddhaṃ prayojanaṃ ca sāmarthyātprakaṭayannādivākyamāha-kāvyasyātmeti /\nkāvyātmaśabdasaṃnidhānādbudhasabdo 'tra kāvyātmāvabodhanimittaka ityabhiprāyeṇa vivṛṇoti-kāvyatattvavidbhiriti /\nbālapriyā athetyārambhārthaḥ /\nabhidheyasvarūpamiti /\ndhvanisvarūpamityarthaḥ /\nprayojaneti /\nprayojanasya dhvanirūpābhideyajñānasya prayojanaṃ prītirūpam, abhidadhadityasyātrānuṣaṅgaḥ /\nābhidheyasvarūpasya tatsvarūpaṃ brūma iti vākyārthatvaṃ; prayojanaprayojanasya prītaya iti padārtatvamatastadabhidhānayoḥ prādhānyāprādānye /\ntatsambaddhamiti /\ntena prayojanaprayojanena sambaddhamityarthaḥ /\nprayojanamabhidheyajñānarūpam /\nsāmarthyāt arthasāmarthyadākṣepata iti yāvat /\nprakaṭayan bodhayan /\ndhvanisvarūpavacanasya hi prayojanaṃ dhvanisvarūpajñānaṃ sahṛdayānām /\ntasya hi prayojanaṃ manaḥprītiḥ /\nevañja tayorhetuhetumadbhāvena prayojanaprayojanarūpāyāḥ prīterabhidhānāttaddhetubhūtasya dhvanisvarūpajñānasya prakaṭanaṃ siddhyatīti bhāvaḥ /\nnanu budhaśabdasya sāmānyato jñātṛvācitvāt vṛttau 'kāvyatattvavidbhiri'ti kuto vyākhyātamityatastadavatārayati-kāvyeti /\nkāvyātmabodhaḥ nimittaṃ prayoganimittaṃ yasya saḥ /\nyadvā nimittaṃ pravṛttinimittam /\ntacca tatpadajanyabodhe prakāratayā bhāsamāno dharmaḥ /\nnanu ṭippanī prādhānyeneti /\npratipipādayiṣitatvānmukhyatvena /\nabhidheyeti /\n'tena brūma' iti pratijñātatvāddhvanyātmakaviṣayam /\nprayojanaprayojanamiti /\ndhvanisvarūpābhidhānasya dhvanisvarūpajñānaṃ prayojanam, asya ca sahṛdayamanaḥprītistaditi bhavati tadabhidhānasya tāddaśaprītistathā prayojanam /\nprayojanaprayojanatāvacchedakakukṣau manaḥpadopādānaṃ ca bharatadarśanādhvanīnānāṃ prakriyāṃśe bhūmnā vyākaramadarśanānusāritvasphoraṇāya, idamīye hi darśane sukhādiviśeṣaguṇānāṃ manoniṣṭatvamevābhimataṃ nātmaniṣṭatvam /\nbudhaśabdo 'treti /\nsāmānyaparaśabdānāṃ viśeṣaparatve lakṣaṇaivāśrayaṇīyānyathā śābdaviṣayatvānupapattireva syāt /\nbudhaiḥ kāvyatattvavidbhaḥ, kāvyasyātmā dhvaniriti saṃjñitaḥ, paramparayā yaḥ samāmnātapūrvaḥ samyak āsamantād mnātaḥ prakaṭitaḥ, tasya sahṛdayajanamanaḥprakāśamānasyāpyabhāvamanye locanam ātmaśabdasya tattvaśabdenārthaṃ vivṛṇvānaḥ sāratvamaparaśābdavailakṣamyakāritvaṃ ca darśayati /\nitiśabdaḥ svarūpaparatvaṃ dhvalaniśabdasyācaṣṭe, tadarthasya vivādāspadībhītatayā niścayābhāvenārthattvāyogāt /\netadvivṛṇoti-saṃjñita iti /\nvastutastu na tatsaṃjñāmātreṇoktam, api tvastyeva dhvaniśabdavācyaṃ pratyuta samastasārabhūtam /\nna hyanyathā budhāstaddaśamāmaneyurityabhiprāyeṇa vivṛṇoti-tasya sahṛdayenyādinā /\nbālapriyā kāvyātmavidbhirityeva kuto noktamityata āha-ātmeti /\ntattvaśabdena abādhitasvarūpavācinā tattvaśabdena /\napareti /\naparebhyaḥśābdebhyaḥlaukikavaidikaśabdapratipādyebhyaḥ svasya yadvailakṣaṇyaṃ sahṛdayaślādhyatvādinā tatkāritvam, darśayati vyañjayati, tadarthasyeti śeṣaḥ /\nātmevātmetyātmaśabdo 'tra gauṇaḥ; tena cābādhitasvarūpatvarūpātmasāmyena dhvanirūpārtho lakṣyata iti jñāpanāya tattvaśabdena tadarthaviviraṇaṃ, tena tasya sāratvādikaṃ vyaṅgyamiti bhāvaḥ /\nitiśabda iti /\ndhvaniritītyatreciśabda ityarthaḥ /\nācaṣṭe grāhayati, sarvaśabdānāṃ sabdasvarūpaparatvaṃ tattatsaṅketitārtaparatvañjāsti /\ntatretiśabdaprayoge śabdasvarūpaparatvaṃ, prakṛte dhvanipadottaramitiśabdakaraṇāddhvaniśabdo 'yaṃ saṃjñārūpadhvaniśabdasya pratipādaka ityarthaḥ /\ntatsaṃjñāprakāreṇa saṃjñino bhānañjākṣepādinā bhavati yathā jātisaktipakṣe vyakterbhānam /\nyadvā dhvanipadasya lakṣaṇayā dhvanisaṃjñita ityartha iti bhāvaḥ /\nuktārthe hetumāha-tadarthasyetyādi /\ntadarthasya dhvaniśabdābhideyasya dhvanyamānatvaviśiṣṭasya, vivādāspadībhūtatayā dhvanirasti nāstīti vipratipattiviṣayatayā /\nniścayābhāveneti /\nniścayābhāva iti pāṭhe nimitte saptamī /\ndhvanyamānatvaprakāreṇa taddharmiṇo madhyasthānāṃ niścayābhāvādityarthaḥ /\nyadvā tadarthasyetyasya niścayābhāvenetyanena sambandhaḥ /\narthatvāyogāditi dhvanyamānatvaviśiṣṭarūpārthavattvāsambhavādityarthaḥ /\ndhvanisabdasyetyasyānuṣaṅgaḥ /\netaditi dvaniśabdasya svarūpaparatvamityarthaḥ /\nnanvevaṃ dhvaniśabdasya dhvanisaṃjñita ityarthakathane sati tasya 'sahṛdayamanaḥprakāśamānasyāpī'ti samanantaragranthavirodhaḥ, sahṛdayamanaḥprakāśamānasyetyanena dhvanyamānatvaviśiṣṭārthasya sahṛdayapratītiviṣayatvābhidhānādityāśaṅgaṃ parihartuṃ tadgranthābhiprāyamāha- vastutastvityādi /\ntaditi /\ndhvanipadamityarthaḥ /\nyadvā dhvanirūpaṃ vastvityarthaḥ /\nsaṃjñāmātreṇoti /\nmātrapadeva dhvanyamānatvarūpapravṛttinimittasya vyavacchedaḥ /\ndhvaniśabdavācyaṃ dhvaniyamānatvaviśiṣṭam /\nastyevetyatra hetumāha-na hyanyathetyādi /\nvivṛṇotīti-kārikāsthaṃ tasyeti padaṃ vyācaṣṭa ityarthaḥ /\nsahṛdayetyādineti /\nsahṛdayamanaḥprakāśamānasyetyanenetyarthaḥ /\nlocanam evaṃ tu yuktataram--itiśabdo bhinnakramo vākyārthaparāmarśakaḥ, dhvanilakṣaṇo 'rthaḥ kāvyasyātmeti yaḥ samāmnāta iti /\nśabdapadārthakatve hi dhvanisaṃjñito 'rtha iti kā saṅgatiḥ? evaṃ hi dhvaniśabdaḥ kāvyasyātmetyuktaṃ bhaved, gavityayamāheti yathā /\nna ca vipratipattisthānamasadeva, pratyuta satyeva dharmiṇi dharmamātrakṛtā vipratipattirityalamaprastutena bhūyasā sahṛdayajanodvejanena /\nbudhasyaikasya prāmādikamapi tathābhidānaṃ syāt, na tu bhūyasāṃ tadyuktam /\ntena budhairiti vahuvacanam /\ntadeva vyācaṣṭe--paramparayeti /\navicchinnena pravāheṇa tairetaduktaṃ vināpi viśiṣṭapustakeṣu viniveśanādityabhiprāyaḥ /\nna ca budhā bhūyāṃso 'nādaraṇāyaṃ bālapriyā yādidaṃ saṃjñāprakāreṇa dhvanilakṣaṇaṃ vastu kāvyātmatvenābhihitaṃ tadaśraddhopahanyamānamānasajanabuddhyanurodhenaiva /\ndhvanyamānatvaviśiṣṭārthasya sahṛdayapratītisiddhatayā tadbuddhyanurodhena ca samanantaragrantha iti bhāvaḥ /\nyadvā nanvevaṃ dhvanipadasya dhvanisaṃjñita ityarthakatve kathamabhāvādivādipratyutthānam, teṣāṃ dhvanyamānatva eva vivādena dvanisaṃjñāyāṃ vivādābhāvādityata āha-vastutastvityādi /\nvivṛṇotīti /\nvivicya vadatītyarthaḥ /\nsahṛdayetyādineti /\nādipadena sahṛdayamanaḥprakāśamānasyāpyabhāvamanye jagadurityādessaṅgrahaḥ /\ndhvaniritīti yojanena vṛttikṛdvviraṇamupalakṣaṇamityabhiprāyeṇāha-evaṃ tvitāyādi /\nevaṃ vakṣyamāṇaṃ yocajanaṃ vyākyānaṃ veti śeṣaḥ /\nyuktataramiti /\ntarapā pūrvavyākhyānasya yuktatvamastīti jñāpyate /\nbhinnakrama iti /\nyasmādanantaraṃ śrūyate tato 'nyatra yojanīya ityarthaḥ /\nkāvyasyātmeti samāmnātapūrva iti yojaneti bhāvaḥ /\nvākyārthaparāmarśaka iti /\nsamāmnāne kā vyāsyātmeti vākyārthapratipādakatvaṃ bodhayatītyarthaḥ, na tu tadvākyābhedamiti bhāvaḥ /\nvākyamatra padasamudāyaḥ /\nyojanāṃ darśayati-dhvanītyādi /\ndhvanirityasya vivaraṇaṃ-dhvanilakṣaṇo 'rtha iti /\ndhvanyamānatvaviśiṣṭa ityarthaḥ /\nevañcāsyaivārthasya tasyeti tatpadena parāmarśaḥ /\ndhvaniritīti yojanāpakṣe dhvanipadasya kevalasaṃjñāparatve doṣamāha-śabdetyādi /\nśabdapadārthakatve dhvanipadasya dhvaniriti saṃjñāmātrārthakatve sati /\nkāsaṅgatiriti /\nasaṅgataṃ syādityārthaḥ /\natra hetumāha-evaṃ hītyādi /\ndhvanipadasya prāguktarītyār'thaparatvāsaṅgatiśaṅkāṃ pariharati- na cetyādi /\nvipratipattisthānaṃ vipratipattiviṣayo dharmī /\ndharmamātrakṛtetyādi /\nyathā śabdādau satyeva dharmiṇi nityatvānityatvādidharmakṛtā vipratipattiḥ, prakṛte ca dhvanisaṃjñite dharmiṇi guṇālaṅkārāntarbhūtatvabhāktatvādidharmakṛtā vipratipattirit bhāvaḥ /\nbudhairiti bahuvacanārthaṃ vyācaṣṭe-budhasyetyādi /\ntathābhidhānaṃ kāvyātmatvenābhidhānam /\ntat prāmādikābhidhānam /\nteneti /\ntadabhidhānasya prāmāṇikatvenopādeyatvadyotanārthamityarthaḥ /\ntadeveti /\nuktaprayojanakaṃ bahuvacanamevetyarthaḥ /\nparamparayetyasya vivaraṇamavicchinnenetyādi /\netaditi /\ndhvaneḥ kāvyātmatvamityarthaḥ /\nviśiṣṭeti /\nviśiṣṭapustakeṣu viniveśanaṃ lekhanena sthāpanaṃ, tasmādvināpyuktamiti sambandhaḥ /\nsākṣādupadeśasiddho 'yamartha iti bhāvaḥ /\njagaduḥ /\ntadabhāvādināṃ cāmī locanam vastvādareṇopadiśeyuḥ; etattvādareṇopadiṣṭam /\ntadāha--samyagāmnātapūrva iti /\npūrvagrahaṇenedamprathamatā nātra sambhāvyata ityāha, vyācaṣṭe ca --samyagāsamantād mnātaḥ prakaṭita ityanena /\ntasyeti /\nyasyādhigamāya pratyuta yatanīyaṃ, kā tatrābhāvasambhāvanā /\nataḥ kiṃ kurmaḥ, apāraṃ maurkhyamabhāvavādināmiti bhāvaḥ /\nna cāsmābhirabhāvavādināṃ vikalpāḥ śrutāḥ, kuṃ tu sambhāvya dūṣayiṣyante, ataḥ parokṣatvam /\nna ca bhaviṣyadvastu dūṣayituṃ yuktam, anutpannatvādeva /\ntadapi buddhyāropitaṃ dūṣyata iti cet; buddhyāropitatvādeva bhaviṣyattvahāniḥ /\nato bhūtakālonmeṣāt pārokṣyādviśiṣṭādyatanatvapratibhānābhāvācca liṭā prayogaḥ kṛtaḥ-jagaduriti /\ntahyākhyānāyeva sambhāvya dūṣaṇaṃ prakaṭayiṣyati /\nsambhāvanāpineyamasambhavato yuktā, api tu sambhavata eva, anyathā sambhāvanānāmaparyavasānaṃ bālapriyā ityabhiprāya iti /\nparamparayeti vacane vṛttikārābhiprāya ityarthaḥ /\nsamāmnātapūrva ityatra saṃśabdārthaṃ darśayitumāha-na cetyādi /\npūrvagrahaṇasya phalamāha-pūrveti /\natra ākhyāne /\nityāha iti vyañjayati /\nvyācaṣṭe ceti /\nuktamarthaṃ vyācaṣṭe cetyarthaḥ /\nsamyagityādinā pūrvaśabdārtho 'pi vyākhyāta iti bhāvaḥ /\nbudhasamāmnātatvoktyā labdhasya vivaraṇaṃ sahadayamanaḥprakāśamānasyāpīti /\ntena gamyamarthandarśayati-yasyetyādinā /\njagaduriti liṭaḥ prayogasyopapattiṃ vṛttau vyācakṣīrannityādestadvivaraṇarūpatvādikañca darśayitumāha-na cetyādi /\nasmābhiḥ dhvanivādibhiḥ, viruddhāḥ kalpā vikalpā vikalpitārthāḥ /\nyadi na śrutāḥ kathantarhi dūṣayiṣyanta ityata āha-sambhāvyeti /\nke cidācakṣīrannityādinā sambhāvanā /\nyatrārthaśaśabdo vetyatra vyākhyāne 'yadapyukta'mityānuvādapūrvakaṃ'tadapyayukta'mityādinā dūṣaṇañceti bodhyam /\nata iti /\naśrutatvādityarthaḥ /\nbhūtatvaṃ sādhayitumāha-na ceti /\nanutpannatvādeveti /\nevakāraḥ paunarvacanikaḥ, pūrvoktādbhaviṃṣyatvādevetyarthaḥ /\nśaṅkate-tadapīti /\ntat bhaviṣyadvastu, buddhāvāropitaṃ buddhyāropitaṃ buddhiviṣayīkṛtam /\nsamādhattebuddhīti /\nāropaṇaṃ karaṇam /\nupasaṃharati-ata iti /\nvāstavabhūtatvasyāsambhavamamipretya unmeṣādityuktam /\nprātibhāsiśaṃ bhūtakālāvacchinnatvaṃ liṭprayogāvalambanamiti bhāvaḥ /\nviśaśiṣṭeti /\nkālaviśeṣarūpetyarthaḥ /\nevaṃ liṭaḥ prayogaṃ prasādhyācakṣīrannityādiliṅprayogān prakṛtasaṅgatān darśayati-tahyākhyānāyaiveti /\nliṭo vyākhyānāyaivetyarthaḥ, na tu svatantratayetyevakārārthaḥ. vyākhyānāyetyasya sambhāvyetyanena sambandhaḥ /\nnanvacakṣīrannityādibhireva jagadurityasya vāyakhyāne sambhavati kiṃ madhye tadabhāvavādināñjāmī ityādigranthenetyaśāṅkāvāraṇāyāvatārayati-sambhāvanāpīti /\niyaṃ liṭsamarthakatvenopāttā /\nasambhavataḥ kathañjidapyapratītasya /\naparyavasānaṃ syāditi /\nparyavasānasthānālābhāditi bhāvaḥ /\nvikalpāḥ saṃbhavanti /\nlocanam syāt dūṣaṇānāṃ ca /\nataḥ sambhāvanāmabhidhāyiṣyamāṇāṃ samarthayituṃ pūrvaṃ sambhavantītyāha /\nsambhāvyanta iti tūjyamānaṃ punaruktārthameva syāt /\nna ca sambhavasyāpi sambhāvanā, api tu vartamānataiva sphuṭeti vartamānenaiva nirdeśaḥ /\nnanu cāsambhavadvastumūlayā sambhāvanayā yatsambhāvitaṃ taddūṣayitumaśakyamityāśaṅkyāha--vikalpā iti /\n<lg>\n<l>na tu vastu sambhavati tāddak yata iyaṃ sambhāvanā, api tu vikalpā eva /</l>\n<l>te ca tattvāvabodhavandhtatayā sphureyurapi, ata eva 'ācakṣīran' ityādayo 'tra sambhāvanāviṣayā liṅprayogā atītaparamārthe paryavasyanti /</l>\n<l>yathā-- yadi nāmāsya kāyasya yadntastadbahirbhavet /</l>\n<l>daṇḍamādāya loko 'yaṃ śunaḥ kākāṃśca vārayet //</l>\n</lg></p>\n\n<p>bālapriy.ā abhidhāyiṣyamāṇām ācakṣīrannityādinā vakṣyamāṇām /\nsamarthayitumiti /\nyatsambhavati tatsambhāvyata iti vyāptyā sādhayitumityarthaḥ /\nsambhavantītyāheti /\n'tadabhāvavādinām' ityādi'sambhavantī'tyāntamāhetyarthaḥ /\nnanu sambhavantītyasya sthāne sambhāvyanta ityucyatāṃ tadāpratijñā cādau kṛtā syādityatrāha-sambhāvyanta itīti /\npunaruktārthamiti /\nliṅbhirityarthaḥ /\nnanu sambhāvanāmūlabhūtassambhavo 'pi kiṃ sambhāvanīyaḥ? netyāha-na ceti /\nvartamāneneti /\nlaṭetyarthaḥ /\nvikalpā ityuktamavatārayati-nanu ceti /\nsambhavadvastumūlamāśrayo yasyāstayā, sambhāvitaṃviṣayīkṛtamutpāditaṃ vā /\nvikalpā ityuktyā kathaṃ parihāra ityatastatprakāraṃ vyācaṣṭe-na tvityādi /\ntāddaksambhāvanā sambhāvitaṃ vastu paramārthasanna sambhavati /\natra heturyata iti /\niyamiti /\nkāramabhūtetyarthaḥ /\ntarhi kimālambanā sambhāvanetyata āha-api tvityādi /\npramāṇayuktyābhāsābhyāmadhiṣṭānabhūte kāvyātmani dhvanisvarūpe viruddhatayā kalpyanta iti vikalpāḥ pakṣāḥ /\nnanu bhāve kathamabhāvakalpanetyata āha-te ceti /\ntattveti /\ndhvanisvarūpakāvyātmasaṃvittivirahemetyarthaḥ /\nsphureyurapi sphurantyeva /\nata eveti /\nyata iṃme pakṣā bhrāntikalpitāḥ, tata evetyārthaḥ. atīteti /\natīto bhūtaḥ paramārthastātparyārtho yeṣāṃ te /\nparamārthatva iti ca pāṭhaḥ /\nparyavasyantīti mūle jagaduriti liṭyoga iva vṛttāvācakṣīrannityādisambhāvanārthakaliṅprayogo 'pi kriyāyāḥ sambhāvanārūpabuddhyāropitatvanimittkabhūtatve paryavasyatīrtthaḥ /\nuktārthe dṛṣṭāntamāha-yatheti /\nyadi nāmeti /\nvastutattvanivedanamukhena vairāgyajananārthamidaṃ vacanam /\nkāyasya śarīrasya /\nyaditi /\nmāṃsādītyarthaḥ /\nśunaḥ kākāṃśceti bhakṣaṇāya pravṛttānityārthāt siddhyati /\nityatreti /\nbhūtaprāṇataiveti sambandhaḥ /\nevamiti /\nbahirbhūtāntargatamāṃsādikatvenetyarthaḥ /\nlocanam ityatra /\nyadyevaṃ kāyasya dṛṣṭatā syāttadaivamavalokyeteti bhūtaprāṇataiva /\nyadi na syāttataḥ kiṃ syādityatrāpi, kiṃ vṛttaṃ yadi pūrvavanna bhavanasya sambhāvanetyayamevārtha ityalamaprakṛtena bahunā /\ntatra samayāpekṣamena śabdo 'rthapratipādaka iti kṛtvā vācyavyātiriktaṃ nāsti vyaṅgyam, sadapi vā tadabhidhāvṛttyākṣiptaṃ śabdāvagatārthabalākṛṣṭatvādbhāktam, tadanākṣiptamapi vā na vaktuṃ śakyaṃ kumārīṣviva bhartṛsukamatadvitsu iti traya evaite pradhānavipratipattiprakārāḥ /\ntatrābāvavikalpasya trayaḥ prakārāḥ-śabdarthaguṇālaṅkārāṇāmeva śabdorthaśobhākāritvāllokaśāstrātiriktasundaraśabdārthamayasya bālapriyā kāyasya śarīrasya /\nevamiti /\nnivāryamāṇaśvakākatvena loka ityarthaḥ /\nvākyābhyāṃ ślokasya sārārtho darśitaḥ /\nbhūtaprāṇataiveti /\natītaparamārthataivetyarthaḥ /\nsambhāvanāviṣayatadbahirbhavanādikriyāyāḥ bhūtakālāvacchinnatvameva pratīyata iti yāvat /\nvidhāviva niṣedhasthale 'pyevameveti darśayitumāha-yadītyādi /\nyadi nāmetyādipadyasya śeṣabhūtamidamekapādātmakaṃ vākyam-yadi na syāditi /\nkāyasyāntaryattdbahirna syādyadītyarthaḥ /\nkintu yathāyathameva vyāvasthitāntarbahirbhāga evāyaṃ kāyassyāditi bhāvaḥ /\ntataḥ kiṃ syāditi /\ntadāpi kiṃ phalaṃ syādityarthaḥ. tadāpyatijugupsito 'yaṃ koyo niṣphala eva phalgutaraviṣayopabhogamātropayogitvāditi bhāvaḥ /\nityatrāpītyasya ayamevārtha ityanena sambandhaḥ /\nuktaṃ vākyaṃ khayaṃ vyācaṣṭe-kiṃ vṛttamityādi /\nyadi na bhavanasya sambhāvanā kiṃ vṛttamiti yojanā /\ntataḥ kiṃ syādi tyāsya vivaraṇaṃ-kiṃ vṛttamiti /\ntadāpi kiṃ phalaṃ jātaṃ na kiñcidityarthaḥ /\nyadi na syādityasya vivaraṇaṃ yadi na bhavanasya sambhāvaneti /\npūrvavaditi vaidharmyeṇa dṛṣṭāntakathanaṃ, yadi nāmetyādau yathā bhavanasya sambhāvaneti /\nayamevārtha iti niṣedhasthale 'pi liṅassambhāvanaivārtha iti bhāvaḥ /\nathādau pratipattisaukaryāya tātparyaṃ darśayati-tatretyādinā /\ntatra dhvaniviṣaye /\nsamayāpekṣeṇona saṅketasahakāreṇa /\niti kṛtvā ityato hetoḥ, śabdasya saṅketitārthabodhakatvāditi yāvat /\nvācyavyatiriktaṃ saṃṅketitārthavyatiriktam /\nvyaṅgyaṃ tattvenābhimatam, nāsti kāvye nāsti, vyaṅgyatvenābhimataṅkāvyapratipādyaṃ na bhavati kāvyaśabtadasaṅketitatvādityarthaḥ /\nsadapīti /\ntadvācyavyatiriktaṃ vyaṅgyaṃ sadapi bhāktamiti sambandhaḥ /\natra hetuḥ-abhidhāvṛttyākṣiptamiti /\nabhidāvṛttyā abhidhāpucchabhūtayā vṛttyā lakṣaṇayā, ākṣiptaṃ bodhitam /\natra hetuḥ-śabdeti /\nbalaṃ sahakāri /\ntadanākṣiptaṃ abhidhāvṛttyanākṣiptam /\ntatsadityanayoranuṣaṅgaḥ, sadapīti yojanā /\nvaktum asādhāraṇadharmaprakāreṇa pratipādayitum /\nna śakyaṃ śaktirnāsti budheṣviti śeṣaḥ /\natra dṛṣṭāntaḥ-kumārīṣviveti /\nvacanaśaktyadhikaraṇatvavivakṣayā saptamī /\natadvitsu bhartṛsukhamajānatīṣu /\npradhānavipratipattīti /\nkārikoktatvādeṣāṃ /\nprādānyam /\ntāneva prakārānāha-śabdetyādi /\nśabdārthayorye guṇāḥ, alaṅkārāścateṣāmeva /\nte hyubhayavādisiddhaśobhāhetubhāvāḥ /\nśabdeti /\nkāvyaśobhākāritvādityarthaḥ /\nheturayaṃ vakṣyamāṇe sarvatra bodhyaḥ--yatra yatra kāvyaśobhākāritvaṃ tatra kāvyaśobhākāritvaṃ tatra tatraśabdārthaguṇādyanyatamatvamiti locanam kāvyasya na śobhāhetuḥ kaścidanyo 'sti yo 'smābhirna gaṇita ityekaḥ prakāraḥ, yo vā na gaṇitaḥ sa śobhāhetuḥ kaścidanyo 'sti yo 'smābhirna gaṇita ityekaḥ prakāraḥ, yo vā na gaṇitaḥ sa śobhākāryeva na bhavatīti dvitīyaḥ, atha śobhākārī bhavati tarhyasmadukta eva guṇe vālaṅkāre vāntarbhavati, nāmāntarakaraṇe tu kiyadidaṃ pāṇḍityam /\nathāpyukteṣu gumeṣvalaṅkāreṣu vā nāntarbhāvaḥ, tathāpi kiñcidviśeṣaleśamāśritya nāmāntarakaraṇamupamāvicchittiprakārāṇāmasaṃkhyatvāt /\ntathāpi guṇālaṅkāravyatiriktatvābhāva eva /\ntāvanmātreṇa ca kiṃ kṛtam? anyasyāpi vaicitryasya śakyotprekṣatvāt /\ncirantanairhi bharatamuniprabhṛtibhiryamakopame eva śabdārthālaṅkāratveneṣṭe, tatprapañcadikpradarśanaṃ tvanyairalaṅkārakāraiḥ kṛtam /\ntadyayā-'karmaṇyaṇ' ityatra kumbhakārādyudāharamaṃ śrutvā svayaṃ nagarakārādiśabdā utparekṣyante, tāvatā ka ātmani bahumānaḥ /\nevaṃprakṛte 'pīti bālapriyā vyāptiranena darśitā /\nloketi /\nlokaśāstraśabdau lokikavaidikaśabdaparau /\nanyaḥ guṇālaṅkārebhyo 'nyaḥ, kaścinnāstīti sambandhaḥ /\nguṇādyatiriktaḥ kāvyaśobhāhetuḥ kaścinnāstīti pratijñā, pramāṇābhāvāditi heturatra bodhyaḥ /\nnanviyaṃ pratijñā na yuktā, guṇādyatiriktasya śobhāhetossiddhau tanniṣedhāyogādasiddhau niṣedhasyāśakyatvāccetyata āha-yo 'smābhirityādi /\nbhavatāmabhimata iti cārthātsiddhyati, tathā ca paramate pratiyogiprasiddhyā tanniṣedha iti bhāvaḥ /\nnanu labdharūpe kva cidityādyuktanītyādharmisvarūpasiddhyupajīvanena dharmaviśeṣaviṣayatayaiva niṣedhasyānujñeyatvādvyaṅgyasvarūpasattāniṣedho na sambhavatītyato dvitīyaṃ prakāramāha-yo vetyādi /\nna gaṇita iti /\nguṇālaṅkāravyatiriktatvenetyarthāt /\nsa iti asamābhiragaṇito vyaṅgyatvena bhavadabhimataścetyarthaḥ /\nnanu vyaṅgyasya śobhākāritvaṃ svasaṃvedasākṣikaṃ kathamapahnūyata ityataḥ prakārāntaramāha- athetyādi /\nsa ityanuṣajyate /\natha yadi /\nantarbhavatīti /\nvyaṅgyatvenābhimataṃ guṇālaṅkārānyataradeva bhavitumarhati kāvyaśobhakāritvādityarthaḥ /\nnanu dhvanyādisamākhyāvaśāttadbhedasiddhirityata āha-nāmāntareti /\nnanu na kevalaṃ nāmāntarakaraṇameva, tannimittañcāstyato na guṇādyantarbhāva ityāśaṅkagamabhyupagacchati-athāpītyādi /\nnāntarbhāva iti /\nkāvyajīvitatvādiviśeṣāditi bhāvaḥ /\npariharati-tathāpītyādi /\nnāmāntarakaraṇamiti /\nasmaduktānāṃ gumādīnāṃ kāvyajīvitatvādiviśeṣamāśritya dhvanyādināmāntaraṃ bhavadbhiḥ kriyata ityarthaḥ /\natra hetumāha-upameti /\nvicchittiḥ vaicitryam /\nupametyalaṅkārāntarāṇāṃ guṇānāñcepalakṣaṇam /\nphalitamāha-tathāpītyādi /\ntathāpi tathā ca /\ntataḥ kimiti tadāha-tāvaditi /\ntāvanmātreṇa kiñcidviśeṣaleśamāśritya nāmāntarakaraṇamātreṇa /\nkiṃ kṛtamiti /\nna kiñcidapi pāṇḍityaṃ sampāditamityarthaḥ /\natra heturanyasyeti /\ntadevopapādayati-cirantanairityādi /\nuktamarthaṃ sopahāsaddaṣṭāntaṃ nigamayati-tadityādi /\ntat tasmāt /\ntatreti vā pāṭhaḥ /\ntathā satītyarthaḥ /\ntatra kecidācakṣīran--śabdārthaśarīrantāvatkāvyam /\ntatra ca śabdagatāścārutvahetavo 'nuprāsādayaḥ locanam tṛtīyaḥ prakāraḥ /\nevamekastridhā vikalpaḥ, anyau ca dvauviti pañca vikalpā iti tātparyarthaḥ /\ntāneva krameṇāha-śabdārthaśarīraṃ tāvadityādinā /\ntāvadgrahaṇena kasyāpyatra na vipratipattiriti darśayati /\ntatra śabdārthau na tāvaddhvaniḥ, yataḥ saṃjñāmātreṇa hi ko guṇaḥ? atha śabdārthayoścārutvaṃ sa dhvaniḥ /\ntathāpi dvividhaṃ cārutvam--svarūpamātraniṣṭaṃ saṃghaṭanāśritaṃ ca /\ntatra śabdānāṃ svarūpamātrakṛtaṃ cārutvaṃ śabdālaṅkārebhyaḥ, saṃghaṭanāśritaṃ tu śabdaguṇebhyaḥ /\nevamarthānāṃ cārutvaṃ svarūpamātraniṣṭamupamādibhyaḥ /\nsaṃghaṭanāparyavasitaṃ tvarthaguṇebhya iti na guṇālaṅkāravyatirikto dhvaniḥ kaścit /\nsaṃghaṭanādharmā iti /\nśabdārthayoriti śeṣaḥ /\nyadguṇālaṅkāravyatiriktaṃ taccārutvakāri na bhavati, nityānityādoṣā asādhuduḥśravādaya iva /\ncārutvahetuśca dhvaniḥ, tanna tadvyatiriktaiti vyatirekī hetuḥ /\nnanu vṛttayorītayaśca yathā guṇālaṅkāravyatiriktāścārutvahetavaśca, prasiddhā eva /\narthagatāścopamādayaḥ /\nvarṇasaṃghaṭanādharmāśca ye mādhuryādayaste 'pi pratīyante /\ntadanatiriktavṛttayo vṛttayo 'pi locanam tathā dhvanirapi tadvyatiriktaśca cārutvahetuśca bhaviṣyatītyasiddho vyatireka ityanenābhiprāyeṇāha--tadanatiriktavṛttaya iti /\nnaiva vattirītīnāṃ tahyatiriktatvaṃ siddham /\ntathā hyanuprāsānāmeva dīptamasṛṇamadhyamavarṇanīyopayogitayā paruṣatvalalitatvamadhyamatvasvarūpavivecanāya vargatrrayasampādanārthaṃ tistro 'nuprāsajātayo vṛttaya ityuktāḥ, vartante 'nuprāsabhedā āsviti /\nyadāha-- sarūpavyañjananyāsaṃ tisṛṣvetāsu vṛttiṣu /\nbālapriyā rekītyartha iti kecit /\n'śabdārthaśarīram' ityādeḥ 'pratīyanta' ityantasya vṛttigranthasya sārārthaṃ vyākhyāyottaragranthaṃ prakṛtopayogaṃ darsayannavatārayati-nanvityādi /\nasiddhovyatireka iti /\nyat guṇālaṅkāravyātiriktaṃ, taccārutvakāri neti vyatirekavyāpterguṇālaṅkāravyatiriktāsu cārutvahetutyā sampratipannāsu vṛttirītiṣu vyabhicārādasiddhirityarthaḥ /\nityabhiprāyeṇeti /\nitiśaṅkāyāmuttarābhiprāyeṇetyarthaḥ /\ntadabhiprāyaṃ viśadayati--naivetyādi /\ntahyatiriktatvaṃ guṇālaṅkāravyatiriktatvam /\nvṛttīnāntāvadanuprāsālaṅkārāntarbhāvaṃ darśayitumāha--tathā hyanuprāsānāmevetyādi /\nanuprāsānāmevetyasya vargatrayasampādanārthamityanena sambandhaḥ /\ntadapi kimarthamityātrāha--paruṣatvetyādi /\nparuṣatvādisvarūpāṇāṃ viśiṣya pradarśanārthamityarthaḥ /\ntasyāpi phalamāha--dīpteti /\ndīptaṃ raudrādaurase, masṛṇaṃ madhuraṃ śṛṅgarādau, madhyamaṃ hāsyādau, tathāvidhaṃ yadvarṇanīyaṃ vibhāvādi, tadupayogityā varṇanīyaviśeṣopayogitvenānuprasaviśeṣopādeyatāsiddhyarthamityarthaḥ /\nanuprāsajātaya iti /\nanuprāsānāmāśrayabhūtā jātaya ityārthaḥ /\nvivariṣyate cedamupari. vṛttaya ityuktāḥ vṛttaya iti vyavahṛtāḥ /\ntatra vyutpattimāha--vartanta iti /\nanuprāsabhedāḥ anuprāsaviśeṣāḥ /\nāsviti /\nvṛttirityatra vṛtidhātoradhikaraṇe ktinniti bhāvaḥ /\n<lg>\n<l>yadāheti /</l>\n<l>bhaṭṭodbhaṭa iti śeṣaḥ /</l>\n<l>sarūpeti /</l>\n<l>etāsu locanam pṛthakpṛthaganuprāsamuśanti kavayaḥ sadā //</l>\n</lg></p>\n\n<p>iti /\n. /\npṛtakpṛthagiti /\nparuṣānuprāsā nāgarikā /\nmasṛmānuprāsā upanāgarikā, lalitā /\nnāgarikayā vidagdhayā upamiteti kṛtvā /\nmadhyamamakomalaparuṣamityarthaḥ /\nata eva vaidagdhyavihīnasvabhāvasukumārāparuṣagrābhyavanitāsāddaśyādiyaṃ vṛttirgrāmyeti /\ntatra tṛtīyaḥ komalānuprāsa iti vṛttayo 'nuprāsajātaya eva /\nna ceha vaiśoṣikavadvṛttirvivakṣitā, yena bālapriyā tisṛṣu vṛttiṣu paruṣādiṣu /\npṛthakpṛthak sarūpāṇāṃ sajātīyānāṃ vyañjanānāṃ nyāsaḥ upanibandhaḥ tam /\nanuprāsamuśanti icchanti /\n'śaṣāmyāmi' tyādikārikātrayema paruṣadivṛttīnāṃ svarūpamuktantadbhanthe draṣṭavyam /\npṛthak vṛtāgityaṃśaṃ vyācaṣṭe-paruṣetyādi /\nparuṣavarṇārabdhatvalātparuṣo 'nuprāso yasyāṃ vṛttau sā /\nparuṣāyā eva nāgariketi saṃjñā /\nmasṛṇeti /\nmadhuravarṇārabdhatvānmasṛṇo 'nuprāso yasyāṃ sā /\nasyā nāmadvayamāha--upanāgarikā laliteti /\nupamitā nāgarikayā upanāgariketyanvar thā saṃjñetyāha--nāgarikayeti /\nparuṣānuprāsaḥ masṛṇānuprāsa iti pāṭhastu anuprāsavṛtyoraikyābhiprāyeṇa yojyaḥ /\nvakṣyamāṇagrāmyavṛttāvanuprāsasya madhyamatvaṃ darśayitummadhyamaśabdārthamāha-madhyamamakomalaparuṣamiti /\nmadhuravarṇabhinnaṃ paruṣavarṇabhinnañcetyarthaḥ /\ntadārabdho 'nuprāso madhyamānuprāsa ityartha /\ntadanuprāsāyā vṛtteḥ grāmyasaṃjñāmupādanapūrvakamāha--ata evetyādi /\nata eva mādhuryapāruśyarāhityādeva /\nvaidagdhyetyādi /\nvaidagdhyavihīnā svabhāvataḥ asukumārā amadhurā, aparuṣā anudbaṇasvabhāvā ca yā grāmyavanitā, tatsādṛśyādityarthaḥ /\ntatra tṛt īyaḥ komalānuprāsa iti /\nukteṣvanuprāseṣu madhyamānuprāsaḥ komalānuprāsasaṃjñakaścetyarthaḥ /\nanena grāmyāyā vṛtteḥ rūḍhā komalasaṃjñā ca bhaṭṭodbhaṭoktā darśitā /\nupasaṃharati-vṛttaya ityādi /\nyāḥ kaiścidupanāgarikādyāḥ prakāśitāḥ, tā api gatāḥ śravaṇagocaram /\nlocanam jātau jātimato vartamānatvaṃ na syāt, tadanugraha eva hi tatra vartamānatvam /\nyathāha kaścit-- lokottare hi gāmbhīrye vartante pṛthivībhujaḥ /\niti /\ntasmādvṛttayo 'nuprāsādibhyo 'natiriktavṛttayo nābhyadhikavyāpārāḥ /\nata eva vyāpārabhedābhāvānna pṛthaganumeyasvarūpā apīti vṛttiśabdasya vyāpāravācino 'bhiprāyaḥ /\nanatiriktatvādeva vṛttivyavahāro bhāmahādibhirna kṛtaḥ /\nudbhaṭādibhiḥ prayukte 'pi tasminnārthaḥ kaścodadhiko hṛdayapathamavatīrṇa ityabhiprāyeṇāha--gatāḥ avaṇagocaramiti /\nbālapriyā śaṣāditattadvarṇaracanārūpāḥ paruṣādyā vṛttayo vastuto 'nuprāseṣu vartante /\nyathā-pṛthivībhuji gāmbhīryaṃ, tāḥ paruṣatvādiviśiṣṭānuprāsādibhirabhivyajyante ca /\nyathā--gotvādijātayā gavādibiḥ. ataśca svāśrayābhivyaṅgyatvasāmyādvṛttīnāṃ jātitvopacāra iti bhāvaḥ /\nnanuvṛttirūpajātau tajjātimato 'nuprāsasya vartanamuktamayuktaṃ, vaiśeṣikamataviruddhatvādityata āha--na cetyādi /\niha asmanmate /\nvaiśoṣikavat vaiśeṣikamata iva /\nvṛttirna vivakṣiteti /\nvartanamādheyatnarūpanna vivakṣitamityārthaḥ /\ntarhi tatra vartanaṃ kinnāmetyata āha--tadanugraha eveti /\nvṛttirūpajātikartṛkānugraha evetyartha. sa ca tatkartṛkaṃ bhedakadharmasamarpaṇaṃ rasābhivyañjanasāmarthyādhānaṃ vā /\nuktārthe dṛṣṭāntamāha-lokottara iti /\ngambhīrye vartanta iti /\ngāmbhīryānugṛhītā bhavantītyarthaḥ /\ngāmbhīryakartṛkānugrahaśca sakalakāryanirvahaṇasāmarthyadānādirūpaḥ /\nvṛttau 'tadanatiriktavṛttaya' ityatra tatpadārthandarśayannupasaṃharati--tasmādanuprāsādibhya ityādi /\nnāstyatiriktā vṛttirvyāpāro yāsāṃ tā ityārthakatayā vyācaṣṭe-nābhyadhiketi /\nanuprāsānāṃ yo vyāpāro rasavyañjanaviṣayaḥ, sa eva vṛttīnāmapīti bhāvaḥ. tadanatiriktā ityanuktvā evamukteḥ phalandaśayati-ata evetyādi /\nataḥ uktāt vyāpārabhedābhāvādeveti yojanā /\nna pṛthaganumeyasvarūpā iti /\npṛthaganuprāsāvagamaṃ vinā nānumeyasvarūpāḥ, kintu vṛttivyāñjakavarṇaviśeṣarūpānuprāsaliṅgagamyā iti bhāvaḥ /\nna pṛthagabhideyasvarūpā iti ca pāṭhaḥ /\nanuprāsābhyadhikavyāpārasattve tu vṛttīnāṃ svarūpaṃ pṛthagabhidheyaṃ syāditi tadbhāvaḥ /\nuktārthe vṛddhasammatimāha--anatīti /\nanuprāsānananūdbhaṭādibhiḥ kṛta evetyatrāha-udbhaṭādibhiriti /\nprayukte kṛte /\ntasmin vṛttivyavahāre /\nnārtha iti /\narthaḥ vṛttiśabdārthaḥ /\nadhikaḥ anuprāsarūpārthādadhikaḥ /\nrītayaśca vaidarbhīprabhṛtayaḥ /\ntahyatiriktaḥ ko 'yaṃ dhvanirnāmeti /\nlocanam rītayaśceti /\ntadanatiriktavṛttayo 'pi gatāḥ śravaṇagocaramiti sambandhaḥ /\ntacchabdenātra mādhuryādayo guṇāḥ, teṣāṃ ca samucitavṛttyarpaṇe yadanyonyamelanakṣamatvena pānaka iva guḍamaricādirasānāṃ saṅghātarūpatāgamanaṃ dīptalalitamadhyamavarṇanīyaviṣayaṃ gauḍīyavaidarbhapāñcāladeśahevākaprācuryaddaśā tadeva trividhaṃ rītirityuktam /\njātirjātimato nānyā, samudāyaśca bālapriyā ityābheprāyeṇeti /\n'gatā' ityādigrantha uktārthapara ityarthaḥ /\n'rītayaśce'tyatra samucitapadānuṣañjanena pūrayannāha--tadityādi /\ntacchabdo 'tra guṇaparāmarśaka ityāha-tacchabdaneti /\npratyavamṛśyanta iti śeṣaḥ /\ntathā pāṭhaśca /\nkathannāma rītīnāṃ guṇānatiriktatvamiti tadupapādayati--teṣāñcetyādi /\nteṣāṃ guṇānām /\nsamuciteti /\nsamucitādīptādivarṇanīyaucityavatī yā vṛttiḥ viśiṣṭā varṇaracanā, tasyāṃ yadguṇānāmarpaṇaṃ tasminnityarthaḥ /\nsamucitā tattadrasavyañjanocitā yā vṛttiḥ vyāpāraḥ, tadarpaṇe nimitte iti kecit /\nanyonyeti /\nprarasparasaṃśleṣayogyatvena hetunetyarthaḥ /\ntraividhyopapādakaṃ-dīptetyādi /\ndvandvagarbhakarmadhārayasya viṣayapadena bahuvrīhiḥ /\nsaṅghāteti /\nsamūhībhāvena rūpāntaraprāptiriti yāvat /\nsaṅghātaparūpatvena hṛdyatve dṛṣṭantaḥ-pānaka iveti /\ntathā ca mādhuryādiguṇānāṃ pratyekaṃ prātisvalikarūpeṇa rītiśabdavācyatvaṃ nāsti, parantu viśiṣṭasaṅghātadharmavattayeti bhāvaḥ /\nnanu kenaitaduktamiti śaṅkāyāṃ vaidarbhyādiśabdapravṛttinimittandarśayannuttaramāha-gauḍīyetyādi /\ngauḍavidarbhapāñcālasambāndhano gauḍīyādayo ye desāsteṣāṃ tatratyākavīnāmiti yāvat /\nviśiṣṭavarṇanaviṣaye yohevākaḥ svabhāvaḥ svācchandyaṃ vā, taṃ prācuryeṇa paśyatīti tena /\nvāmaneneti bhāvaḥ /\nhevākaprācuryasya dṛśā darśanena hetunetatyārtho vā /\nvidarbhādiṣu dṛṣṭatvāttatatsamākhyeti bhāvaḥ /\ntrividhamityanena rītigatamapi gauḍīyā vaidarbhī pāñjālīti trevidhyaṃ sūcitam /\nyathoktaṃ vāmanena--'rītirātmā kāvyasya /\nviśiṣṭā pādaracanā rītiḥ /\nviśeṣo guṇātmā /\nsā tredhā--vaidarbhī gauḍīyā pāñcālī ca /\nvaidarbhīdiṣu dṛṣṭatvāttatsamākhyā samagraguṇā vaidarbhī /\nojaḥkāntimatī gauḍīyā /\nmādhuryasaukumāryopapannā pāñcālī' iti /\nnanuktarītyā vṛtyanuprāsayorjātijātimadbhānādrītiguṇayossamudāyasamudāyibhāvācca kathamaikyamata āha-jātirityādi /\nsamudāyaḥ avayavī /\nsamudāyinaḥ avayavāt /\nanye brūyuḥ--nāstyeva dhvaniḥ /\nprasiddhaprasthānavyatirekiṇaḥ kāvyaprakārasya kāvyatvahāneḥ locanam samudāyino nānya iti vṛttirītayo na gumālaṅkāravyatiriktā iti sthita evāsau vyatirekī hetuḥ /\ntadāha--tadvyatiriktaḥ ko 'yaṃ dhvaniriti /\nnaiṣa cārutvasthānaṃ śabdārtharūpatvābhāvāt /\nnāpi cārutvahetuḥ, guṇālaṅkāravyatiriktatvāditi /\ntenākhaṇḍabuddhisamāsvādyamapi kāvyamapoddārabuddhyā yadi vibhajyate, tathāpyatra dhvaniśabdavācyo na kaścidatirikto 'rtho labhyata iti nāmaśabdenāha /\nnanu mā bhūdasau śabdārthasvābhāvaḥ, mā ca bhūttaccārutvahetuḥ, tena guṇālaṅkāravyatirikto 'sau syādityāśaṅkya dvitīyamabhāvavādaprakāramāha--anya iti /\nbhavatvevam; tathāpi nāstyeva dhvaniryāddaśastava lilakṣayiṣitaḥ /\nkāvyasya hyasau kaścidvaktavyaḥ /\nna bālapriyā nānya iti /\ntayostādātmyasyaivāṅgīkārāditi bhāvaḥ /\nprakṛtamupasaṃharati--itīti /\nsthita eva upapanna eva /\n'tadvyatirikta' ityādigranthaḥ uktānumānasya nigamanarūpa ityabhiprāyeṇāvatārayati-tadityādi /\ntadāha tasmādāha /\n'tadvyatirikta' iti hetugarbatacchabdena śabdārthau tadguṇālaṅkārāśca parāmṛśyante /\n'ko 'yami' tyatra kiśabdaḥ kimeṣa cārutvasthānamuta cārutvaheturiti vikalpaniṣedhaparaścetyāśayena vivṛṇoti-naiṣa ityādinā /\nśabdārthatadguṇālaṅkāravyatiriktaḥ kāvyacārutāhetutvaviśiṣṭo dhvanirnāstīti viśeṣṭadhvanisattāniṣedhaścānenārthātsiddhyatīti bodhyam /\neṣa iti /\ndhvanitvenābhimata ityarthaḥ /\nitītyasyānantaraṃ kiṃśabdanāheti śeṣo bodhyaḥ /\nkiṃśabde naivoktārthe labdhe ki nāmaśabdenetyata āha--tenetyādi /\napoddhārabuddhyeti /\nvibhāgabuddhyetyārthaḥ /\nnāmaśabdenāheti /\nnāmaśabdo 'tyantāsatvadyotaka iti bhāvaḥ /\netāvatā śabdārthatadgumālaṅkāravyatiriktasya kāvyaśobhāhetutvaviśiṣṭasya dhvanerabhāva eva siddhaḥ, na tu svarūpeṇa dhvanerabhāva iti tatsiddhye pakṣāntaropakṣepa ityāśayenāvatārayati-nanvityādi /\nasau dhvaniḥ /\nteneti tathāpītyārthaḥ /\nyadvā cārutvahetutvābāvenetyarthaḥ /\ncārutvahetutvāddhi guṇādyantarbhāva āpāditaḥ, tadanahgīkāre tu tadvyatiriktadhvanisadbhāvassambhāvanārha evetyārthaḥ /\nguṇālaṅkāreti śabdārthayorupalakṣaṇam /\nityāsaṅkyeti /\niti dhvanivādiśaṅkāmmanasikṛtyetyarthaḥ /\nbhavatvevamityabhyupagame /\ntarhijitamasmābhirityatrāha-tathāpītyādi /\nnanūktameva tadastitvamityata āha--yādṛśa ityādi /\ntāddasa iti pūrvema sambandhaḥ /\nyādṛśo lilakṣayipitaḥ kāvyasambandhitayā labhaṇayuktaṃ kartumabhilaṣitaḥ /\nimamarthandarśayannāha-kāvyasya hītyādi /\nsamuditasya sahṛdayahṛdayāhlādiśabdārthamayatvameva kāvyalakṣaṇam /\nna coktaprasthānātirekiṇo mārgasya tatsambhavati /\nna ca tatsamayāntaḥpātinaḥ locanam cāsau nṛttagītavādyādisthānīyaḥ kāvyasya kaścit /\nkavanīyaṃ kāvyaṃ, tasya bhāvaśca kāvyatvam /\nna ca nṛttagītādi kavanīyamityucyate /\nprasiddheti /\nprasiddhaṃ prasthānaṃ śabdārthau tadguṇālaṅkārāśceti, pratiṣṭante paramparayā vyavaharanti yena mārgeṇa tatprasthānam /\nkāvyaprakārasyeti /\nkāvyaprakāratvena tava sa mārgo 'bhipretaḥ, 'kāvyasyātmā' ityuktatvāt /\nnanu kasmāttatkāvyaṃ na bhavatītyāha--yahṛdayeti /\nmārgasyeti /\nvṛttagītākṣinikocanādiprayasyetyarthaḥ /\ntaditi /\nsahṛdayetyādikāvyalakṣaṇamityarthaḥ /\nnanu ye tāddaśamapūrvaṃ kāvayarūpatayā jānanti, ta eva sahṛdayāḥ /\nbālapriyā kāvyasya samudāyitayā sambandhitvena hyasau vaktavyaḥ /\nna ca guṇādibhyo vyatireke sati kāvyasambandhitvamasya śacakyopapādaṃ, nṛttgītādivat /\ntadayaṃ prayogaḥ--vivādādhyāsito dhvaniḥ, na kāvyaṃ, śabdārthātiriktatvāt; na ca kāvyasambandhī, tadguṇālaṅkārātiriktatvāt, nṛttagītādivaditi /\nna ca sādhyavikalo dṛṣṭāntaḥ, teṣāmakavanīyatvena kāvyatvābhāvasya tatsambanditvābhāvasya ca prasiddhatvādityarthaḥ /\nnṛttagītādernāṭyasthale śobhākāritvarūpaviśeṣaṃ manasikṛtya dṛṣṭāntatayā kathanam /\nsvoktārthaparatayā prasiddhetyādigranthaṃ vyācaṣṭe--prasiddhamityādi /\npratiṣṭanta ityasya vyākhyā--paramparayetyādi /\nparamparayā avicchinnapravāheṇa /\nvyavaharanti kāvyavyavahāraṃ kurvanti /\nyena mārgoṇa mārgatulyena yena /\ndhvaneḥ kāvyaprakāratvoktirdhvanyabhāvavādano vyāhitetyāśaṅkya paraprasiddhyupajīvinī taduktirityāha--kāvyetyādi /\nkāvyaprakāratvena kāvyabhedatvena /\ntatvenābhimata iti tadartha iti bhāvaḥ /\nvṛttau 'prasiddhe'tyādinā pūrvokto heturdarśitaḥ /\nkāvyatvahānerityanena sādhyaśceti bodhyam /\nityāheti /\nityāśaṅkāyāmāhetyarthaḥ /\nmārgapadena prṛte vivakṣitaṃ vyācaṣṭe-nṛtteti /\nakṣinikocanādītyādipadenākṣisambhavināṃ vikārāntarāṇāṃ parigrahaḥ /\nprāyaśabdastulyārthakaḥ /\nsahṛdayetyāditi /\nsahṛdayahṛdayāhlādiśabdārthamayatvamityarthaḥ /\n'sahṛdayahṛdayāhlādī'tyanena guṇālaṅkārasundaratvamuktam /\n'na ca tatsamaye'tyādivṛttigrantha eka eva śaṅkottarātmakaḥ /\ntatra śaṅkābhāgaṃ vivṛṇoti-nanvityādi /\ntādṛśamiti /\nyattatra bhavadbhirnṛttagītādiprāyamiti sopahāsamuktaṃ dhvanisvarūpantadityarathaḥ /\napūrvaṃ pūrvamanunmīlitam /\njānantītyanena 'tatsamayāntaḥ pātinaḥ sahṛdayān kāṃścidi'ti sahṛdayān kāṃścitparikalpya tatprasidyā dhvanau kāvyavyapadeśaḥ pravartito 'pi sakalavidvanmanogrāhitāmavalambate /\nlocanam tadabhimatatvaṃ ca nāma kāvyalakṣaṇamuktaprasthānātirekiṇa eva bhaviṣyatītyāśaṅkyāha--na ceti /\nyathā hi khaṅgalakṣaṇaṃ karomītyukatvā ātānavitānātmā prāvriyamāṇaḥ sakaladehācchādakaḥ sukumāraścitratantuviracitaḥ saṃvartanavivartanasahiṣṇuracchedakaḥ succhedya utkṛṣṭaḥ khaṅga iti bruvāṇāḥ, paraiḥ paṭaḥ khalvevaṃvidho bhavati na khaṅga ityayuktatāya paryanuyujyamāna evaṃ brūyārt--iddaśā eva khaṅkāṃ sakalaśabdena nirākaroti /\nbālapriyā vṛtyartho vivṛtaḥ /\ntatsamayaḥ dhvanipadasaṅketaḥ /\n'tatprasiddhye'tyādyaṃśaṃ vyācaṣṭe-tadabhīti /\nnāmaśabdena tadabhimatatvasyeva kāvyalakṣaṇatvamiti sūcayati-ityāśaṅkyāheti /\nityekāṃśena dhvanivādiśaṅkāmanūdya parihāramāhetyartha /\n'sakale'tyādi parahāragranthasyābhiprāyaṃ saddaṣṭāntaṃ spaṣṭayannāha---yathāhītyādi /\nkhaṅgalakṣaṇaṃ khaṅgasvarūpam /\nkaromīti /\nkarotiratra vacanakriyāvācī /\nata eva iti bruvāṇa iti vakṣyate /\nātāneti /\nātānaḥ āyāmo vistāraḥ /\nvitānaḥ tiryāgvistāraḥ /\nātmā svabhāvo yasya saḥ /\npravriyamāṇaḥ prāvaraṇīkriyamāṇaḥ /\nprāvaraṇasvarūpa iti ca pāṭhaḥ /\nsaṃvartaneti /\nsaṃvartanaṃ saṅkocanam /\nvivartanaṃ vikāsanam /\nte sahiṣṇuḥ tadyogyaḥ /\niti bruvāṇa iti /\nātānādiviśiṣṭaḥ padārthaḥ utkṛṣṭakhaṅga iti vadannityarthaḥ /\nparyanuyujyamānaḥ ākṣipyamāṇaḥ san /\nkathaṃ būyādityatrāhar--idṛśa ityādir /\niddaśaḥ padārtha eva mama khaṅgatvenābhipreta ityartaḥ /\netaditi /\nsahṛdayāntarakalpanayoktaṃ kāvyalakṣaṇamityarthaḥ /\nnanvamuyā sopahāsoktyā kiṃ jātam? na naḥ kiñcicchinnamityata āha--prasiddhamiti /\nlakṣyaṃ lakṣaṇena nirūpaṇīyam. na kalpitamiti /\nlakṣyaṃ bhavatītyanuṣajyate /\ntadāha uktādbhāvādāha /\nuktābhiprāyaṃ vacanamāhetyarthaḥ /\nvidvanmanasāmucita viṣaya eva pravṛttisambhavādvidvatpadena uktābiprāyassūcita iti bhāvaḥ /\n'sakale'tyukteḥ phalamāha--vidvāṃso 'pīti /\ntatsamayajñāḥ dhvanisamayajñāḥ /\nnanu mābhūtsakalavidvanmanogrāhitā, pūnarapare tasyābhāvamanyathā kathayeyuḥ--na sambhavatyeva dhvanirnāmāpūrvaḥ kaścit /\nkāmanīyakamanativartamānasya tasyokteṣveva cārutvahetuṣvantarbhāvāt /\nlocanam evaṃ hi kṛte 'pi na kiñcitkṛtaṃ syādunmattatā paraṃ prakaṭiteti bhāvaḥ /\nyastvatrābhiprāyaṃ vyācaṣṭe--jīvitabhūto dhvanistāvattavābhimataḥ, jīvitaṃ ca nāma prasiddhaprasthānātiriktamalaṅkārakārairanuktatvāttacca na kāvyamiti loke prasiddhamita /\ntasyedaṃ sarvaṃ svavacanaviruddham /\nyadi hi tatkāvyasyanuprāṇakaṃ tenāṅgīkṛtaṃ pūrvapakṣavādinā taccirantanairanuktamiti pratyuta lakṣaṇārhameva bhavati /\ntasmātprāktana evātrābhiprāyaḥ /\nnanu bhavatvasau cārutvahetuḥ śabdārthaguṇālaṅkārāntarbhūtaśca, tathāpi dhvanirityamuyā bhāṣayā jīvitamityasau na kenacidukta ityabhiprāyamāśaṅkya tṛtīyamabhāvavādamupanyasyati punarapara iti /\nkāmanīyakamiti kamanīyasya karma /\ncārutvadhīhetuteti yāvat /\nbālapriyā ko doṣa ityata āha--evaṃ hītyādi /\nabhinavaparikalpitasahṛdayahṛdayāhlādakāritvātmakalakṣaṇe kṛte, kiñcillakṣaṇaṃ kṛtanna syāt, parantu unmattataiva prakāśitā syānna tu vidvattetyarthaḥ /\nvyākhyānāntaramanuvadati--yastvityādi /\nabhiprāyaṃ dvitīyābhāvavādyabhiprāyam /\njīviteti /\ndhvanirjīvitabhūto 'bhimata iti sambandhaḥ /\ntacceti /\ndhvanyātmakaṃ jīvitañcetyarthaḥ /\nna kāvyamiti /\njīvitabhūto dhvanirna kāvyamalaṅkārairanuktatvāditi prayogaḥ /\ntaddūṣayati--tasyetyādi /\nsvavacanavirodhamupapādayati--yadi hītyādi /\ntat tarhi /\nanuktamiti /\nanuktatvāddhetoḥ /\nlakṣaṇārhameveti /\nlakṣayitavyamevetyarthaḥ /\nna niṣedhārhamiti bhāvaḥ /\nprāktanaḥ pūrvoktaḥ /\nabhiprāyaḥ abhāvavādyabhiprāyaḥ /\ntṛtīyamavatārayati--nanvityādi /\nyadyevaṃ kiṃ bhavataḥ prayāsenetyata āha-tathāpīti /\nevamapyasau dhvanirityamuyā bhāṣayā jīvitamiti na kenaciduktaḥ dhvaniḥ kāvyātmeti kenāpi lakṣaṇakāreṇa noktamityarthaḥ /\nato lakṣaṇapurassarantadvaktumasmatprayāsa iti bhāvaḥ /\nityabhiprāyaṃ dhvanivādyabhiprāyam /\nāśaṅkyetyanantaraṃ pravartitamiti śeṣaḥ /\nvuño bhāvarthatve cārutvahetvantarbhāvoktiranupapannā syādato vyacaṣṭe-kamanīyasya karmeti /\nphalitamāha-cārutveti /\nkāvyasyetyarthāt /\nvṛttau 'tasye'tyasya dhvanerityarthaḥ /\n'cārutvahetuṣvi'tyasya guṇālaṅkāreṣvityarthaḥ /\nteṣāmanyatamasyaiva vā apūrvasamākhyāmātrakaraṇe yatkiñcana kathanaṃ syāt /\nkiñca vāgvikalpānāmānantyātsambhavatyapi vā kasmiṃścitkāvyalakṣamavidhāyibhiḥ prasiddhairapradarśate prakāraleśe dhvanirdhviniriti yadetadalīkasahṛdayatvabhāvanāmukulitalocanairnṛtyate, locanam nanu vicchittīnāmasaṃkyatvātkacittāddaśī vicchittirasmābhirddaṣṭā, yā nānuprasādau, nāpi mādhuryādāvuktalakṣaṇe 'ntarbhavedityāśaṅkyābhyupagamapūrvakaṃ pariharati---vāgvikalpānāmiti /\nvaktīti vāk śabdaḥ /\nucyata iti vāgarthaḥ /\nucyate 'nayeti vāgabhidhāvyāpāraḥ /\ntatra śabdārthavaicivyaprakārau'nantaḥ /\nabhidhāvaicitryaprakāro 'pyasaṃkhyeyaḥ /\nprakāraleśa iti /\nsa hi cārutvaheturguṇo vālaṅkāro vā /\nsa ca sāmānyalakṣaṇena saṃgṛhīta eva /\nyadāhuḥ--'kāvyasobhāyāḥ kartāro dharmā guṇāḥ, tadatiśayahetavastvalaṅkārāḥ' iti /\ntathā 'vakrābhidheyaśabdoktiriṣṭā vācāmalaṅkṛtiḥ' iti /\ndhvanirdhvanirit vīpsayā sambhramaṃ sūcayannādaraṃ darśayati--nṛtyata iti /\ntallakṣaṇakṛdbhistadyuktakāvyavidhāyibhistacchravaṇodbhūtacamatkāraiśca bālapriyā 'kiñca vāgvikalpānām' ityādigranthaṃ vyākhyāsyamānaṃ manasikṛtyāvatārayati locanenanviti /\nvacchittīnāmiti /\nvividhaṃ chidyanta iti vicchittayaḥ vaicitryāṇi, tāsām /\nanuprāsādāvityādipadenopamādeḥ prarigrahaḥ /\nuktalakṣaṇa iti dvayorviśeṣaṇam /\nbhavaduktalakṣaṇa ityarthaḥ /\nabhyupagamapūrvakamiti /\nkitrcetyanenābhyupagamo darśitaḥ /\n'vāgvikalpānām' ityatra vākpadaṃ nānārthakaṃ vikalpapadaṃ vecitryārthakamiti vyācaṣṭe-vaktītyādi /\nabhidhāvecitryeti /\netattu kuntakādimatābhiprāyeṇoktam /\nbhāvārthaṃ vivṛṇoti-sa hītyādi /\nsaḥ prakāraleśaḥ /\nsa ca cārutvahetuśca /\nvāmanoktantallakṣaṇamāha-kāvyaśobhāyā ityādi /\ntadatiśayeti /\nkāvyaśobhātiśayetyarthaḥ /\nbhāmahoktañcāha-tathā vakrā vicitrā camatkārakāriṇī /\nabhidheyaśabdayoḥ vāṭacyavācakayoruktirabhidhā /\nevañca yadyadvaicitryāntaramullikhyate tasya tasya kathitaguṇālaṅkārasāmānyalakṣaṇasaṅgṛhītatvāttatkartraddaṣṭatvamasambhāvyamiti bhāvaḥ /\nvīpsayeti dvirvacanenetyarthaḥ /\nsaṃmbhramamiti /\ndhvanivādino dhvaniprasthānasthāpane tvarāmityarthaḥ /\nsūcayanniti /\nsambhrame dyotye dvirvacanamatreti bhāvaḥ /\nādaramiti /\ndhvanivādino dhvanāvādaramityarthaḥ /\n'nṛtyata' ityatra kartṛpadamaucityātpūrayati--tadityādi /\ntatpadaṃ dhvanyarthakam /\nkeciddhvanilakṣaṇakṛtaḥ, kecittadyuktakāvyavidhāyinaḥ, kecittatkāvyaśravaṇodbhūtacamatkārāḥ tatra hetuṃ na vidmaḥ /\nsahastraśo hi mahātmabhiranyairalaṅkāraprakārāḥ prakāśitāḥ prakāśyante ca /\nna ca teṣāmeṣā daśā śrūyate /\ntasmātpravādamātraṃ dhvaniḥ /\nna tvasya kṣodakṣamaṃ tattvaṃ kiñcidapi prakāśayituṃ śakyam /\ntathā cānyena kṛta evātra ślokaḥ--- yasminnasti na vastu kiñcina manaḥprahlādi sālaṅkṛti locanam pratipattṛbhiriti śeṣaḥ /\ndhvaniśabde ko 'tyādara iti bhāvaḥ /\neṣā darśati /\nsvayaṃ darpaḥ paraiśca stūyamānatetyarthaḥ. vāgvikalpāḥ vākpravṛttihetupratibhāvyāpāraprakārā iti vā /\ntasmātpravādamātramiti /\nsarveṣāma bhāvavādināṃ sādhāraṇa upasaṃhāraḥ /\nyataḥ śobhāhetutve guṇālaṅkārebhyo na vyatirikta, yataśca vyatiriktatve na śobhāhetuḥ, yataśca śobāhetutve 'pi nādarāspadaṃ tasmādityarthaḥ. na ceyamabhāvasambhāvanā nirmūlaiva dūṣitetyāha--tathā cānyeneti /\ngranthakṛtsamānakālabhāvinā bālapriyā pratipattāraḥ, taistribhirityarthaḥ /\nkecittu--anādarandarśayatīti, atadyuktakāvyeti, atacchravaṇeti ca paṭhanti /\ntatpakṣe anādaramityasyābhāvavādināṃ dhvanāvanādaramityarthaḥ /\natadyuktetyādi tallakṣaṇakṛddhirityasya vaktumaśakyatvāddhvaniśabdamātraviṣayakaḥ paryavasyati /\nsa copahāsahetureva sampadyata iti bhāvaḥ /\nparairiti /\ndhvaniyuktakāvyavidhāyibhirityarthaḥ /\nsiṃhāvalokananyāyena 'vāgvikalpānāmānatyādi'tyātra vāgvikalpapadamanyathā vyācaṣṭe--vāgityādi /\nabhāvavādasyānyonyasambaddhatayā upanyāsādaikyasiddherupasaṃhāreṇāpi tadanurupeṇa bhāvyamityāśayenāha--sarveṣāmiti /\nsādhāraṇyaṃ spaṣṭayati--yata ityādi /\nnādarāspadamiti /\ngumālaṅkāreṣvevāntarbhāvena śabdamātrasyaivāpūrvatvāditi bhāvaḥ /\n'tathāce'tyādigranthaḥ pūrvoktābhāvavādasambhāvanāmūlapradarśanapara ityāśayena tadgranthamavatārayati--na cetyādi /\niyamabhāvasambāvanā pūrvopadarśatā abhāvivādasambhāvanā /\nnirmūlaiva satī na dūpitā, kintu samūlaiveti bhāvaḥ /\nkariṣyamāṇasyāpyabāvavādadūṣaṇasya buddhisthatvena kṛtaprāyatvāddūṣiteti bhūtanirdeśaḥ /\nityāheti /\nityāśayenāhetyarthaḥ /\n<lg>\n<l>na cāsya 'yasminni'tyādiślokasya śrutatvena 'jagadu'riti liṅbodhyasya pārokṣyasya samarthanāya 'na cāsmābhirabhāvavādināṃ vikalpāḥ śrutāḥ' iti prāguktaṃ kathaṃ saṅgacchata iti vācyam /</l>\n<l>yathāśrutārthakasyāsya ślokasya śrutatve 'pi pūrvopadarśitānāṃ bahūnāmabhāvavādaprakārāṇāṃ viśiṣyāśrutatvena tadvacanasya tatparatvāt /</l>\n<l>granthakṛdityādinā matsaraṃ tadukterhetutvena vyutpannai racitaṃ ca naiva vacanairvakroktiśūnyaṃ ca yat /</l>\n<l>kāvyaṃ taddhvaninā samanvitamiti prītyā praśaṃsañjaḍo no vidmo 'bhidadhāti kiṃ sumatinā pṛṣṭaḥ svarūpaṃ dhvaneḥ //</l>\n</lg></p>\n\n<p>locana.m manorathanāmnā kavinā /\nyato na sālaṅkṛti, ato na manaḥprahlādi /\nanenārthālaṅkārāṇāmabhāva uktaḥ /\nvyutpannai racitaṃ ca naiva vacanairiti śabdālaṅkārāṇām /\nvakroktiḥ utkṛṣṭā saṃghaṭanā, tacchūnyamiti śabdarthaguṇānām /\nvakroktiśūnyaśabdena sāmānyalakṣaṇābhāvena sarvālaṅkārābhāvaukta iti kecit /\ntaiḥ punaruktatvaṃ na parihṛtamevetyalam /\nprītyeti /\ngatānugatikānurāgeṇetyarthaḥ /\nsumatineti /\njaḍena pṛṣṭo bhrūbhaṅgakaṭākṣādibhirevottaraṃ dadattatsvarūpaṃ kāmamācakṣīteti bhāvaḥ /\nevamete 'bhāvavikalpāḥ śṛṅkhalākramemāgatāḥ, na tvanyonyāsambaddhā eva /\ntathā hi tṛtīyābhāvaprakāranirūpaṇopakrame punaḥśabdasyāyamevābiprāyaḥ, upasaṃhāraikyaṃ ca saṅgacchate /\nabhāvavādasya sambhāvanāprāmatvena bhūtatvamuktam /\nbhāktavādastvavicchinnaḥ bālapriyā sūcayati--'yasminni'ti /\n'yasmin' kāvye /\n'sālaṅkṛti' ata eva 'manaḥprahlādi' /\n'kiñcana vastu' varṇyamānaḥ kaścidartho 'nāsti' /\n'vyutpannai'riti /\nnaiveti pāṭhe yadityāsyāpakarṣaḥ /\nyanneti ca pāṭhaḥ /\n'yat' kāvyam /\nvyutpannaiḥ anuprāsādiyogādvicitratayotpannaiḥ 'vacanaiḥ' śabdaiḥ /\n'naiva racitañca', tathā yat 'vakroktiśūnyañja' bhavati, tat tathāvidhamarthālaṅkārādiśūnyaṃ 'kāvyaṃ dhvaninā samanvitamiti prītyā praśaṃsan jaḍaḥ dhvalanessvarūpaṃ sumatinā pṛṣṭassan kimabhidadhāti /\nvayaṃ no vijha' ityanvayaḥ /\nbhāvārtha vyācaṣṭe--yata ityādi /\naneneti /\nprathamavākyenetyarthaḥ /\nukta iti /\nkāvya iti śeṣaḥ /\nabhāva ukta ityasya śabdālaṅkārāṇāṃ śabdārthaguṇānāmityanayorapi sambandho bodhyaḥ /\nsaṅghaṭaneti /\nśabdārthayoriti śeṣaḥ /\nvyākhyānāntaramanuvadati-vakroktītyādi /\nvakroktissundarataroktiḥ saundaryañca vaicitryameva /\ntatkhalu sāmānyalakṣaṇamalaṅkārāṇāmiti sarvālaṅkārābhāva ukto bhavatītyarthaḥ /\ndūṣayati-tairiti /\ngateti /\ngatasyānugatiḥ gatānugatikā /\nkutsāyāṃ kaḥ /\ntasyāmanurāgeṇa /\nyadvā-gate anyagamane gatamanugamanaṃ gatānugataṃ tadeṣāmastīti gatānukatikāḥ /\nsvayaṃ vicāramakṛtvā paroktimevānusaranta iti yāvat /\nteṣāṃ sambhavatānurāgeṇa /\n'sumatine'ti padasya prayojanaṃ vyācaṣṭe-jaḍenettyādi /\nkimityete vikalpāḥ prarasparasambaddhā vyākhyātā iti śaṅkāyāṃ vṛttigranthānuguṇyādityāha--evamityādi /\nśṛṅkhalākramemāgatāḥ parasparasambaddhāḥ /\nkuta ityatrāha--tathāhīti /\npunaśśabdasyāyamevābhiprāya iti /\n'punarapara' ityatra punaśśabdaḥ bhāktamāhustamanye /\nanye taṃ dhvanisaṃjñitaṃ kāvyātmānaṃ guṇavṛttirityāhuḥ /\n<lg>\n<l>locanam pustakeṣvityabhiprāyema bhāktamāhuriti nityāpravṛttavartamānāpekṣayābhidhānam /</l>\n<l>bhajyate sevyate tadārthena prasiddhatayotprekṣyata iti bhaktirdharmo 'bhidheyena sāmīpyādiḥ, tata āgato bhākto lākṣaṇiko 'rthaḥ /</l>\n<l>yadāhuḥ-- abhidheyena sāmīpyātsārūpyātsamavāyataḥ /</l>\n<l>vaiparītyātkriyāyogāllakṣaṇā pañcadhā matā //</l>\n</lg></p>\n\n<p>iti //</p>\n\n<p>bālapriyā uktabhiprāyaka evetyarthaḥ /\nyadi punaśaśabdasya viśeṣārthakatvaṃ, tadā apare punariti vaktavyaṃ, tadapahāya punaśśabdasyādau pāṭhaḥ /\npraguktaprakārāpekṣamuttarasyānantaryandarśayan sambandhamavagamayatīti bhāvaḥ /\nsambandhaścāvatārikayā darśitapūrvaḥ /\njñāpakāntararañcāha-upeti /\nanyonyāsambaddhatve sati upasaṃhārabhedena bhāvyamiti bhāvaḥ /\n'jagadurityāhu'riti ca prayuktaṃ tadbhāvamāha-abhāvetyādi /\nuktamiti /\njagadurityaneneti śeṣaḥ /\npustakeṣu alaṅkāragrantheṣu /\nnityetir iśvaro 'stītyādivadatra nityapravṛtte vartamāne laḍityarthaḥ /\n'nityapravṛtta' iti bhojasūtram /\nbhāktaśabdasyarthaṃ vyākhyātumbhaktiśabdasya karmavyutpattyārtamāha--bhajyata ityādi /\nbhañjavyāvṛttaye 'rthamāha--sevyata iti /\nkenetyatrāha--padārtheneti /\ngaṅgādipadalakṣyatīrādyarthenetyarthaḥ. nanvatra padārthakartṛkaṃ sevanannāma kimityata āha-utprekṣyata iti /\npadārthena pratīkṣyata ityarthaḥ /\nsvabodhanimittatvenāśrīyata iti yāvat /\natra hetuḥ--prasiddhatayeti /\nsāmīpyādernimittatvena prasiddhyetyarthaḥ /\nyadvā-padārthena sevyata ityupacāreṇoktam /\ntena ca vaktuḥ pratipatturvā tīrādergaṅgadipadena pratipādane sāmīpyādernimittatvena paryālocanarūpaṃ yadutprekṣaṇantadatra vivakṣitamityāha-prasiddhatayotprekṣyata iti /\nvaktrā pratipatrā veti śeṣaḥ /\nabhidheyena sāmīpyādirdharma iti sambandhaḥ /\ntata āgataḥ sāmīpyādinimittātpratītaḥ /\nsa ka ityatrāha--lākṣaṇika iti /\nlakṣya ityarthaḥ /\natra saṃvādamāha-yadāhurabhidheyena sāmīpyādityādi /\nasyārthaḥ svayameva vakṣyate /\nlocanam guṇasamudāyavṛtteḥ śabdasyārthabhāgastaikṣṇyādirbhaktiḥ, tata āgato gauṇo 'rtho bhāktaḥ /\nbhaktiḥ pratipādye sāmīpyataikṣṇyādau śraddhātisayaḥ, tāṃ prayojanatvenoddiśya tata bālapriyā gauṇārthasyāpyuktarītyaiva lābhe 'pi tallābhaḥ prakārāntareṇāpi vaktavya ityāśayenāhaguṇeti /\nguṇasamudāye vṛttiryasya, tasya guṇasamudāyaṃ pratipādayata ityarthaḥ /\nśabdasyeti /\nsiṃhādiśabdasyetyarthaḥ /\nsiṃhādiśabdā hi siṃhatvādijātiṃ tadviśiṣṭavyakti vā abhidadhānā api svārthāvinābhūtān śauryādiguṇānapyākṣepātpratipādayantīti bhāvaḥ /\narthabhāgaḥ guṇasamudāyātmakārthaikadeśaḥ /\ntaikṣṇyādiḥ śauryādiḥ /\nsiṃho māṇavakaityādau śauryāderguṇaikadeśasyaiva pratītiriti bhāvaḥ /\nkecittu-guṇasamudāyavṛtterityāsya guṇādvārā samudāye guṇini māmavakādau vṛttiryasya tasyetyarthamāhuḥ /\ntata iti /\ntaikṣṇyāderityarthaḥ /\nsārūpyānnimitatāditi yāvat /\natha bhaktiśabdasya bhāvavyutpattyāpyarthamāha-bhaktirityādi /\npratipādye bodhanīye /\nsāmīpyataikṣṇyādāviti /\nnanu gaṅgāyāṃ ghoṣa ityādistale lakṣyatīrādau gaṅgāgatapāvanatvādikameva pratipādyaṃ, na tu sāmīpyādi /\nevaṃ siṃho māṇavaka ityādau māṇavakādau siṃhāditādrūpyaṃ parākramātiśayādikaṃ vā /\nspaṣṭamidaṃ kāvyaprakāśādau /\nvakṣyate caivamupari locane /\ntathā ca sāmīpyataikṣaṇyādāvityuktiḥ kathaṃ saṅgacchata iti cet; atra kecit-pāṭho 'yaṃ lekhakapramādāgataḥ pāvanatvādāvityeva paṭhanīyamiti /\npare tu-sāmīpyādeḥ paramparayā prayojanasādhanatvatsāmīpyapadena pāvanatvādikaṃ taikṣṇyapadena siṃhatādrūpyādikañca lakṣaṇayāvivakṣitamato nāsaṅgatirityāhuḥ /\naddhātiśaya iti /\nśraddhā vakturmanasā bhajanamanusandhānātmakaṃ, tasyā atiśaya ityarthaḥ /\ntāmiti /\ntadviṣayabhūtaṃ pāvanatvādikamityārthaḥ /\nyadvā-addhātiśayaḥ pratipattuḥ pratītiviśeṣaḥ /\ntāmiti /\nśraddhātiśayarūpabhakterityarthaḥ /\nāgataḥ prayuktaḥ /\nlākṣaṇikaśceti /\nśabda iti śeṣaḥ /\nvyutpatterabhede 'pi prakṛtibhedenārthāntaramāha mukhyasya ceti /\nbhaṅgo bhaktiriti /\nbhañjidātoḥ ktinniti bhāvaḥ /\nitītyanantaraṃ tata āgato bhākta ityānuṣaṅgaḥ /\nāgataḥ pratītaḥ /\nkathitavyākhyāprakārasya phalamāha-evamityādi /\nlocanam āgato bhākta iti gauṇo lākṣaṇikaśca /\nmukhyasya cārthasya bhaṅgo bhaktirityevaṃ mukhyārthabādhā, nimittaṃ, prayojanamiti trayasadbhāva upacārabījamityuktaṃ bhavati /\nkāvyātmānaṃ guṇavṛttiriti /\nsāmānādhikaraṇyasyāyaṃ bhāvaḥ--yadyapyavivakṣitavācye dhvanibhede 'niḥśvāsāndha ivādarśaḥ'ityādāvupacāro 'sti, tathāpi na tātmaiva dhvaniḥ, tahyatirekeṇāpi bhāvat, vivakṣitānyaparavācyaprabhedādau avivakṣitavācye 'pyupacāra eva, na dhvaniriti vakṣyāmaḥ /\ntathā ca vakṣyati--</p>\n\n\n\n\n\n<p>bhaktyā bibharti naikatvaṃ rūpabhedādayaṃ dhvaniḥ /</p>\n\n<p>ativyāpterathāvyāpterna cāsau lakṣyate tathā //</p>\n\n<p>iti /\n. /\nkasyaciddhvanibhedasya sā tu syādupalakṣaṇam /\niti ca /\nbālapriyā bhaṅgarthavyākhyānasya mukhyārthabādhārūpabījasiddhiḥ, sevanarūpārthavyākhyānasya nimittasiddhiḥ, śraddhātiśayārthavyākhyānasya prayojanasiddhiśca phalamiti bhāvaḥ /\ntrayaśabdena sambhūyaiva bījatvamiti darśayati-upacārabījamiti /\nupacāro nāma lakṣaṇā gauṇī ca /\nlakṣaṇayā gauṇyā ca vyavahāraḥ /\nlakṣyagauṇārthabodho vā /\nupacāro nāmānyatra anyāvāpa iti kecit /\nnanu dhvanirnāma guṇavṛttivyātirekī nāstīti vaktavye sāmānādhikaraṇyena nirdeśasya ko 'bhiprāya ityata āha-sāmānādhikaraṇyasyeti /\n'taṃ bhāktam' iti mūle 'dhvanisaṃjñitam' ityādinā vṛttau ca sāmānādhikaraṇyena nirdeśasyetyarthaḥ /\nasmin pakṣe kāvyātmānamityādipratīkadhāraṇanneti bodhyam /\npadayossāmānādhikaraṇyannāmaikadharmibodhakatvam /\nayaṃ bhāva iti /\ndhvaniguṇavṛttyostādātmayameva dhvanivādibhirnnirasanīyaṃ, na tu dhvanerasarvathopacārasparśitvamapītyamumarthandyotayituṃ siddhāntaviruddhatādātmyapakṣopakṣepārtho 'yaṃ sāmānādikaraṇyena nirdeśa iti bhāva ityarthaḥ /\ntameva bhāvaṃ vivṛṇoti-yadyapītyādi /\nupacāra iti /\nguṇavṛttirityarthaḥ /\ntadātmā upacārātmā /\ntadvyatirekeṇāpi upacāraṃ vināpi /\nbhāvāt dhvanessatvāt /\nkutretyata āha-vivakṣitānyapara vācyaprabhedādāviti /\navivakṣitavācya iti /\navivakṣitavācyadhvanāvityarthaḥ /\nvakṣyāma iti /\nrāmo 'smītyādāviti bhāvaḥ /\nvakṣyatīti /\nmūlakāra iti śeṣaḥ. vṛttau 'gumavṛttiri'ti bhāktaśabdasya vyākhyānaṃ tatpadena prakṛte vivakṣitānarthānvivṛṇoti--guṇā ityādinā /\nupāyaiḥ nimittaiḥ /\nyadyapi ca dhvaniśabdasaṃkīrtanena kāvyalakṣaṇavidhāyibhirguṇavṛttiranyo vā na kaścitprakāraḥ prakāśitaḥ, tathāpi amukhyavṛttyā kāvyeṣu vyāvahāraṃ locanam guṇāḥ sāmīpyādayo dharmāstaikṣṇyādayaśca /\ntairupāyairvṛttirarthontare yasya, tairupāyervṛttirvā śabdasya yatra sa guṇavṛtti- śabdo 'rtho vā /\ngumadvārema vā vartanaṃ guṇavṛttiramukhyo 'bhidāvyāpāraḥ /\netaduktaṃ bhavati--dhvanatīti vā, dhvanyata iti vā, dhvananamiti vā yadi dhvaniḥ, tathāpyupacaritaśabdārthavyāpārātirikto nāsau kaścit /\nmukhyārthe hyabhidhaiveti pāriśeṣyādamukhya eva dhvanaḥ, tṛtīyarāśyabhāvāt /\nnanu kenaitaduktaṃ dvanirguṇavṛttirityāsaṅkyāha--yadyapi ceti /\nanyo veti /\nbālapriyā arthāntare tīrādau māṇavakādau ca /\nyasya gaṅgādisiṃhādiśabdasya /\nyatreti /\ntīrādyarthe ityarthaḥ /\nguṇadvāreṇā sāmīpyataikṣṇyādidvāreṇa /\nvartanamiti vṛttiśabdārthavivaraṇam /\nparyavasitamāha--amukhya iti /\namukhya ityanena lakṣaṇāgauṇyardvayorgrahaṇam /\nkiṃ tata ityata āha--etadityādi /\nupacariteti /\nguṇavṛttiśabdapratipādyebhyaḥ śabdārthavyāpārebhyo 'tirikta ityarthaḥ /\nasau kaścit dhvanirnāma kaścit /\nnanu yadi dhvanyabhāvābhiprāyeṇa dhvanerguṇavṛtyabhedaḥ sādhyate, tarhyabhidhāyā abhedo 'pi sādhyatāmityātrāha-mukhyārtha iti /\nevakāreṇa nātra dhvananasya sambhāvanāpīti darśayati /\nphalitamāha-itīti /\npāriśeṣyāditi /\nśiṣyamāṇe saṃpratyayaḥ pariśeṣaḥ, sa eva pāriśeṣyam, tasmādityarthaḥ /\namukhya eva guṇavṛttireva /\natra hetuḥ-tṛtīyeti /\nvācakavācyābhidhārūpaḥ prathamo rāśiḥ, lakṣakalakṣyalakṣaṇārūpo dvitīyaḥ, vyañjakavyaṅgyavyañjānarūpastṛtīyo bhavadabhimataḥ, tasyābhāvādityarthaḥ /\ntathā ca dhvanirnāma guṇavṛttireva, amukhyatvāditi phalitam /\nnanvityādi /\niti śabdasyobhayatra sambandhaḥ /\niti kenoktaṃ ityāśaṅkyāheti /\n'yadyapī'tyādinā śaṅkāṃ kṛtvā 'tatāpī'tyādinā samādhānamāha ityarthaḥ /\nvṛttau 'anyo ve'tyātra guṇavṛtternyo mukhya ityarthabhramaḥ syādato vyācaṣṭa-guṇoti /\nvāśabdo dṛṣṭāntārthaḥ /\nyathā abhāvavādibhirdhvanirguṇālaṅkāraprakāra iti noktaṃ, tathā bhāktavādibhiripi dhvanirguṇavṛttiriti kaṇṭhato noktamityarthaḥ /\ndarśayatā dhvanimārgau manākspṛṣṭo 'pi na lakṣita iti pariklpyaivamuktam-'bhāktamāhustamanye' iti /\nlocanam guṇālaṅkāraprakāra iti yāvat /\ndarśayateti /\nbhaṭṭoṭbhaṭavāmanādinā /\nbhāmahenoktaṃ--'śabdāśchandobhidānārthāḥ' iti abhidhānasya śabdādbhedaṃ vyākhyātuṃ bhaṭṭodbhaṭo babhāṣe--'śabdānābhidhānamabhidhāvyāpāro mukhyo guṇavṛtiśca' iti /\nvāmano 'pi 'sāddaśyāllakṣaṇā vakroktiḥ' iti /\nmanākspṛṣṭa iti /\ntaistāvaddhvanidigunmīlitā, yathāliśitapāṭhakaistu bālapriyā darśayate'ti manāk sparśe hetuḥ /\natraikavacanaṃ sāmānyāmiprāyakam /\nanena kāvyalakṣaṇavidhāyina eva vivakṣitā ityāśayena pūrayati-bhaṭṭetyādi /\nkrameṇa tadvacane darśayati-bhāmahenetyādi 'itihāsāśrayāḥ kathāḥ /\nlokoyuktiḥ kalāśceti mantavyāḥ kāvyahetavaḥ' iti śiṣṭaṃ pādatrayam /\nityuktamityanvayaḥ /\ntataḥ kimityata āha-abhidhānasyeti /\natreti śeṣaḥ /\nvāmano 'pīti babhāṣe ityānuṣaṅgaḥ /\nsādṛśyāditi /\nvakroktiḥ tannāmālaṅkāraḥ /\ntathā cā'bhidhānam' iti vacanena bhāmaho 'guṇavṛtti'riti vacanena bhaṭṭoṭbhaṭo 'lakṣaṇe'ti vacanena vāmanaśca kāvyeṣu guṇavṛtyā vyavahāraṃ darśitavanta iti phalitārthaḥ /\n'dhvanimārgo manāk spṛṣṭo 'pi na lakṣitaḥ 'ityamuṃ bhāgaṃ pūrvaṃpakṣopakṣepānuguṇyena vyācaṣṭe-taistāvadityādi /\nsampratipattau tāvacchabdaḥ /\n'dhvanimārgo manākspṛṣṭa' ityasya vivaraṇaṃ-dhvanidigunmīliteti /\nguṇavṛtteḥ prayojanāvinābhāvātprayojanasya ca vakṣyamāṇavidhayā vyañjanavyāpāraikagocaratvacca guṇavṛtyā vyacavahāraṃ darśayadbhireva bhāmahabhaṭṭodbhaṭādibhiḥ dhvanergamakaṃ pradarśitamityarthaḥ /\ntairdhvanimārgasya sparśe 'pi lakṣaṇakaraṇena pṛthak tatsvarūpasyānirūpaṇādguṇavṛttireva dhvaniḥ, na tadatirikta iti taduktimarthasiddhāmupajīvyedaṃ bhāktavādaprasthānaṃ pravṛttamityāha- yathālikhitetyādi /\ntu śabdaḥ parantvityarthe . na lakṣita ityāsya vyākhyānam--tatsvarūpaviveko na kṛta iti /\nkecitpunarlakṣaṇakaraṇaśālīnabuddhayo dhvanestattvaṃ girāmagocaraṃ sahṛdayahṛdayasaṃvedyameva samākyātavantaḥ /\ntenevaṃvidhāsu vimatiṣu sthitāsu sahṛdayamanaḥprītaye locanam svarūpavivekaṃ kartumaśaknuvadbhistatsvarūpaviveko na kṛtaḥ, pratyutopālabhyate, abhagranārikelavat yathāśrutatadgranthodgrahaṇamātreṇeti /\nata evāha--parikalpyaivamuktamiti /\nyadyevaṃ na yojyate tadā dhvanimārgaḥ spṛṣṭa iti pūrvapakṣābhidhānaṃ virudhyate /\nśālīnabuddhaya iti /\napragalbhamataya ityarthaḥ /\nete ca traya uttarottaraṃ bhavyabuddhayaḥ /\nbālapriyā atra hetuḥ-svarūpavivekaṃ kartumasaknuvadbhiriti /\ntairityanuṣaṅgaḥ /\naśaktau heturyarthatyādi /\nlekhanānatikrameṇa lakṣyabhūtāni dhvanikāvyayāni paṭhitavadbhirityarthaḥ /\nyadvā-yathetyupamāyāṃ likhitapāṭhakairivetyarthaḥ /\naviśeṣajñairita yāvat /\nna kevalaṃ dhvanisvarūpavivekākaraṇameva, vivecanarhatatsvarūpāpalāpaścetyāha-pratyutetyādi /\nupālabhyate pratikṣipyate /\ntairityanuṣaṅgaḥ /\ndhvaniriti śeṣaḥ /\nupālambho 'yaṃ bhāmahādīnāmanumeyo, bhaṭṭoṭabhagranthaṭīkākārādīnāṃ tu pratyakṣaḥ /\nabhagnānārikelavaditi /\nṣaṣṭyantādvatiḥ /\nudgrahaṇamityanenāsya sambandhaḥ /\nupālambhe hetuṃ darśayati-yathāśruteti /\nyathāśrutaṃ vicāraṃ vinā yattadgranthānāṃ lakṣyabhūtānāṃ dhniyuktakāvyagranthānāmudgrahaṇaṃ dhāraṇaṃ tanmātreṇetyarthaḥ /\n'abhagnanārikelakalpayathāśrute'ti ca pāṭhaḥ /\nata eveti /\nuktārthābhiprāyādevetyarthaḥ /\nvṛttau 'itī'ti hetau /\n'iti parikalpye'tyāderayamarthaḥ--yato bhaṭṭoṭbhaṭādibhirdhvanimārgasparśamātraṃ kṛtaṃ, na tu dhvanisvarūpavivecanaṃ, pratyuta tadupālambhaśca, tato hetorbhaktireva dhvanirna tadatirikta iti tadabhiprāyamuktiparyantaṃ kalpayitvā 'bhāktamāhustamanye' ityuktamiti /\nnanu 'dhvanamārga' ityādigranthaḥ kimarthamevaṃ vyākhyātaḥ? dhvanermārgaḥ-mṛgyate 'nviṣyate vicāryate iti mārgaḥ avivakṣitavācyalakṣaṇo bhedaḥ spṛṣṭaḥ jñāta iti kuto na vyākhyāta ityata āha--yadyevamityādi /\nvirudhyata iti /\ndhvanyavāntarabhedasya jñāne sati guṇavṛttireva dhvanirna tadatirikta iti vacanamasaṅgataṃ bhavedityarthaḥ /\nyadvā-nanu 'na lakṣita' iti grantho na dṛṣṭa iti yathāśrutārthaparatayā kuto na vyākhyāta ityata āha--yadyevamityādi /\n'na lakṣita' iti grantha iti śeṣaḥ /\nvirudhyata iti /\ndhvaneḥ spṛṣṭatvasyāddaṣṭatvasya ca vacanaṃ viruddhaṃ syādityarthaḥ /\nvipratipattiprakārāṇāmeṣāmuktau kramo vivakṣita ityāha--eta ityādi /\nabhāvavāditrayamekīkṛtya traya ityuktiḥ /\nbhavyabuddhayaḥ sadbuddhayaḥ /\nbhavyabuddhitvaṃ vivicya darśayati--prācyā ityādi /\npracyāḥ abhāvavādinaḥ /\nsarvathā prakāratrayeṇāpi /\ntatsvarūpaṃ brūmaḥ /\nlocanam prācyā hi viparyastā eva sarvathā /\nmadhyamāstu tadrūpaṃ jānānā api sandahenāpahnuvate /\nantyāstvanapahnuvānā api lakṣayituṃ na jānata iti krameṇa viṣaryāsasandehājñānāprādhānyameteṣām /\nteneti /\nekaiko 'pyayaṃ vipratipattirūpo vākyārtho nirūpaṇe hetutvaṃ pratipadyata ityekavacanam /\nevaṃvidhāsu vimatiṣviti nirdhāraṇe saptamī /\nāsu madhye eko 'pi yo vimatiprakārastenaiva hetunātatsvarūpaṃbrūma iti, dhvanisvarūpamabhidheyam, abhidānābhidheyalakṣaṇo bālapriyā viparyastāḥ dehātmavādicārvākā iva viparyayajñānayuktāḥ /\nmadhyamāḥ bhāktavādinaḥ /\ntuśabdaḥ pūrvebhyo viśeṣaṃ dyotayati, tamāha--tadrūpaṃ jānānā apīti /\nsammugdhatayā yatkiñjidasti vācyātiriktamiti tadrūpaṃ jānanto 'pītyarthaḥ /\nsandahena mukhyaguṇavṛttivyatiriktavyāpārasya astitvanāstitvābhyāṃ sandehena apahnuvate /\n'nihnuvata' iti ca pāṭhaḥ /\nanapahnuvānā iti /\ntadrūpamityanuṣaṅgaḥ /\n'anihnuvānā' iti ca pāṭhaḥ /\nlakṣayitumiti /\ndhvanimiti śeṣaḥ /\nphalitamāha--itīti /\nviparyāsasyā dhvanisvarūpajijñāsāṃ prati pratibandhakatvaṃ, sandehasya tvanukūlatvalamatastadvatoḥ pūrvāpekṣayottarasyotkarṣaḥ /\nantyasya tu lakṣaṇakaraṇamātraviṣayakājñānam /\ntasya sukhocchedyatvādubhayāpekṣayāpyutkarṣa iti bhāvaḥ /\nekaiko 'pīti /\nkimuta traya ityapiśabdārthaḥ /\nityekavacanamiti /\n'tene'tyatra tatpadena pūrvavākyatrayārthāḥ parāmṛśyante /\ntṛtīyayā teṣāṃ dhvanisvarūpavacane hetutvamucyate /\nekavacanena tu teṣāṃ pratyekaṃ hetutvamastīti bodhyata iti bhāvaḥ /\nuktarthānuguṇaṃ vṛttiṃ vivṛṇāti-evamityādi /\nnirdhāraṇe saptamīti /\nna tu bhāvalakṣaṇe saptamīti bhāvaḥ /\nnirdhāraṇaṃ prakaṭayannāha-āsvityādi /\nvṛttau 'tene'tyasya vyākhyānaṃ 'evam' ityādi 'sthitāsvi'tyantam /\ntatra ekenāpīti pūraṇīyamityāśayenāha-eko 'pītyādi /\n'tasyābhāvaṃ jagaduḥ' 'tena tatsvarūpaṃ brūmaḥ 'bhāktamāhuḥ' tasyahi dhvaneḥ svarūpaṃ sakalasatkavikāvyopaniṣadbhūtamatiramaṇīyamaṇīyasībhirapi cirantanakāvyalakṣaṇavidhāyināṃ buddhibhiranunmīlitapūrvam, locanam dhvaniśāstrayorvaktṛśrotrorvyutpādyavyutpādakabhāvaḥ sambandhaḥ, vimitinivṛttyā tatsvarūpajñānaṃ prayojanam, śāstraprayojanayoḥ sādhyasādhanabhāvassambandha ityuktam /\natha śrotṛgataprayojanaprayojanapratipādakaṃ 'sahṛdayamanaḥprītaye' iti bhāgaṃ vyākhyātumāha-tasya hīti /\nvimatipadapatitasyetyarthaḥ /\ndhvaneḥ svarūpaṃ lakṣayatāṃ sambandhini bālapriyā 'tena brūmaḥ' 'kecidūcuḥ' tena brūmaḥ' iti pṛthak pṛtak yojanā labhyata iti bhāvaḥ /\navatārikoktarītyā 'tena tatsvarūpaṃ brūma' ityanena pradarśitamabhidheyādikaṃ śrotṛpravṛttyaṅgaṃ prasaṅgāddarśayati-dhvanisvarūpamityādi /\nabhidhānābhidheyalakṣaṇa iti /\nabhidhāyakābhidheyabhāvasvarūpa ityārthaḥ /\natra vyutkramema nirdeśaḥ /\nevamuparyapi bodhyam /\npratipādyapratipādakabhāva it yāvat /\nsambandha ityanenānvayaḥ /\nvyutpādyeti /\nvyutpādakavyutpādyabhāva ityarthaḥ /\nvimatinivṛttyeti /\ndhvanisvarūpaviṣayakavimatinivṛttyā sahitamityarthaḥ /\nvipratipattyupanyāsapūrvakaṃ 'tena brūma' ityuktyā vimatinivṛtteḥ prayojanatvaṃ labhyata iti bhāvaḥ /\nprayojanamiti /\ntatsvarūpavacanasya prayojanamityarthaḥ /\nsādhyeti /\nsādhanasādyabāva ityarthaḥ /\nityuktamiti /\ntena 'tatsvarūpaṃ brūma' ityanenoktārthāḥ pradarśitā ityārthaḥ /\nathetyādi /\notṛgateti /\nśrotṛgataṃ prayojanaṃ pūrvektaṃ vimatinivṛttyā saha dhvanisvarūpajñānaṃ. tasya yatprayojanaṃ prītirūpaṃ tatpratipādakamityarthaḥ /\n'lakṣayatā'mityādibhāgasyaiva 'sahṛdaye'tyādyaṃśavyākhyārūpatvādavaśiṣṭasya taccheṣatvācca vyākhyātumāhe tyuktaṃ, na tu vyācaṣṭa iti /\ntacchabdasya prakaraṇasiddhamarthamāha-vimatīti /\nvyavahitatvenānvayaṃ darśayan vyācaṣṭe-dhvanerityādi /\nvṛttau 'ānanda' iti prītipadārthakathanam /\nlocanam manasi ānando nirvṛtyātmā camatkārāparaparyāyaḥ, pratiṣṭāṃ parairviparyāsādyupahatairanunmūlyamānatvena sthemānaṃ, labhatāmiti prayojanaṃ sampādayituṃ tatsvarūpaṃ prakāśyata iti bālapriyā tenātra vivakṣitamāha--nirvṛttyātmeti /\nnanu hetvantaraprāpitāpratiṣṭatva eva 'pratiṣṭāṃ labhatām' ityukteḥ prasaktirityata āha-parairityādi /\nparaiḥ abhāvavādyādibhiḥ /\nviparyāsādītyādipadena sandehalakṣaṇakaraṇājñānayoḥ saṅgrahaḥ /\nanunmalyamānatvena anucchidyamānatvena /\nyathā parairucchidyamāno na bhavati tathetyarthaḥ /\npratiṣṭāpadavivaraṇam--sthemānamiti /\nsthiratayā vartamānamityarthaḥ /\n'labhatāmitī'ti vṛttisthenetipadena gamyamānamarthamāga--iti prayojanaṃ sampādayitumiti /\nkārikāyāṃ 'prītaye' ityatraprītiṃ sampādayitumityarthe 'kriyārthe' tyādisūtreṇa caturthīti bhāvaḥ /\n'dhvaneḥ svarūpa'mityasya 'lakṣayatā'mityetatkarmatayā, 'prakāśyata' ityatra prathamāntatayā tadanuṣaṅgaṃ darśayannāha--tatsvarūpamiti /\nsaṅgatiriti /\nsambandha ityarthaḥ /\natra 'tena tattvarūpaṃ brūma' ityuktyā vimitinivṛttestatsvarūpavacanaprayojanatvaṃ yadyapi labhyate, tathāpi tasyāḥ na mukhyaprayojanatvam, kintu prītereva /\nsā tu prīteraṅgamityetatpara'stene'tyādicaturthapāda locanam saṅgatiḥ /\nprayojanaṃ ca nāma tatsampādakavastuprayoktṛtāpārāṇatayaiva tathā bhavatītyāśayena 'prītaye tatsvarūpaṃ brūma' ityekavākyatayā vyākhyeyam /\ntatsvarūpaśabdaṃ vyācakṣāṇaḥ saṃkṣepeṇa tāvatpūrvodīritavikalpapañcakoddharaṇaṃ sūcayati-sakaletyādinā /\nsakalaśabdena satkaviśabdena ca prakāralese kasmiṃściditi nirākaroti /\natiramaṇīyamiti bhāktādvyatirekamāha /\nna hi 'siṃho baṭuḥ' 'gaṅgāyāṃ ghoṣaḥ' ityatra ramyatā kācit /\nupaniṣadbhūtaśabdena tu apūrvasamākhyāmātrakaraṇa ityādi nirākṛtam /\naṇīyasībhirityādinā guṇālaṅkārānantarbhūtatvaṃ sūcayati /\natha cetyādinā 'tatsamayāntaḥpātina' bālapriyā ityamumartha prayojanapadārthanirvacanapūrvakaṃ pradarśayati-prayojanañcetyādi /\ntaditi /\ntasya prayojanasya sampādakaṃ yadvastu tasya, tatpratīti yāvat /\nyā prayoktṛtā prayojakatā, sā prāṇo yasya tadbhāvenaiva tatprerakatvasvabhāvaśālitayaiveti yāvat /\ntathā prayojanam /\nbhavatīti /\n'bhātī'ti ca pāṭhaḥ /\nnāmeti prasiddhau /\nanena prayuṅkte prerayatīti prayojanapadavyutpattirdarśitā /\nityāśayeneti /\natra vimatinivṛtteḥ na dhvanisvarūpavacanaprayojakatā, tajjñānavattasyāḥ svayamapuruṣārthatvāt /\nkintu prītereveti saiva tasya mukhyaṃ prayojanam /\nvimatinivṛttistu tadaṅgamevetyabhiprāyeṇetyarthaḥ /\nityekavakyatayeti /\nityevaṃvidhaviśiṣṭaikārthapratipādakatayetyarthaḥ /\nvyākhyeyamiti /\nvyākhyātavyamityarthaḥ /\n<lg>\n<l>atastathā tanmūlaṃ vṛttikṛtā vyākhyātamiti vimatinivṛtterapi mukhyaprayojanatvasambhave 'tena tatsvarūpaṃ brūmaḥ' 'sahṛdayamanaḥprītaye tatatsvarūpaṃ mūḥ' iti ca vyākhyeyatayā vākyabhedaḥ syāditi ca bhāvaḥ /</l>\n<l>yadvā-vyākhyeyamityatra vyākhyā iyamiti chedaḥ /</l>\n<l>iyaṃ vyākhyā vṛttikṛto vyākhyā /</l>\n<l>ityekavākyatayā ityasya yā ekavākyatā tatpradarśiketyarthaḥ //</l>\n</lg></p>\n\n<p>'sakale'tyādidhvanisvarūpaviśeṣaṇaprayojana.ṃ darśayati--tatsvarūpaśabdamityādinā /\nsaṃkṣepeṇeti /\nuttaratra vistareṇa kariṣyati /\nsaṃkṣepeṇa vistareṇa ca pratikṣepam /\niti nirākarotīti /\nyataḥ sakalaśabdena nikhilaviṣayavyāptatvaṃ satkaviśabdena pramāṇasiddhatvātprādhānyaṃ coktaṃ, tasmādakhilakāvyaviṣayavyāptyamāvakṛtamaprādhānyakṛtaṃ vā prakāraleśatvaṃ nirākṛtamityartha /\nvyatirekaṃ vailakṣaṇyam /\nnahīti /\nparākramātiśayādivyaṅgyasadbhāve 'pi tayorvākyayorguṇālaṅkāropaskṛtaśabdārthatmakakāvyatvābhāvānnātyantaramaṇīyatetyarthaḥ /\nupaniṣadbhūteti /\nkāvyatattvānabhijñairdurjñeyatvādatirahasyabhūtetyarthaḥ /\nanena sarvotkṛṣṭatvapradarśanātsamākhyāmātratvasya nirāsaḥ sūcita ityaha--upaniṣadityādi /\nsūcayatīti /\n<lg>\n<l>vṛttau 'aṇīyasībhirapī'ti /</l>\n<l>sūkṣmatarābhiratiniśitābhirapītyarthaḥ /</l>\n<l>tāddaśībhirbuddhibhiraprakāśitapūrvasya kathaṃ sthūlabuddhisaṃvedyaguṇādyantarbhūtatvamiti bhāvaḥ /</l>\n<l>atha ca rāmāyaṇamahābhārataprabhṛtini lakṣye sarvatra prasiddhavyavahāraṃ lakṣayatāṃ sahṛdayānāmānando manasi labhatāṃ pratiṣṭhāmiti prakāśyate // DhvA_1.1 //</l>\n</lg></p>\n\n<p>locanam ityādinā yassāmayikatvaṃ śaṅkitaṃ tanniravakāśīkaroti /\nrāmāyaṇamahābhārataśabdenādikaveḥ prabhṛti sarvaireva sūribhirasyādaraḥ kṛta iti darśayati /\nlakṣayatāmityanena vācāṃ sthitamaviṣaya iti parāsyati /\nlakṣyate 'neneti lakṣo lakṣaṇam /\nlakṣema virūpayanti lakṣayanti, teṣāṃ lakṣaṇadvāreṇa nirūpayatāmitayarthaḥ /\n<lg>\n<l>sahṛdayānāmiti /</l>\n<l>yeṣāṃ kāvyānuśīlanābhyāsavaśādviśadībhūte manomukure varṇanīyatanmayībhavanayogyatā te svahṛdayasaṃvādabhājaḥ bālapriyā anenādyābhāvavādo nirākṛtaḥ /</l>\n<l>iti parāsyatīti /</l>\n<l>'tatsvarūpaṃ brūma' ityasya lakṣaṇapradarśanena dhvanisvarūpaṃ prakāśayāma iti svalvarthaḥ //</l>\n</lg></p>\n\n<p>tataśceha pradarśitalakṣaṇadvārā sahṛdayānāṃ dhvanernirūpaṇaṃ bhavati /\nevaṃ coktanirāsaḥ sidhyatīti bhāvaḥ /\nnirvacanapūrvakamuktabhūpapādayati-lakṣyata ityādi /\niti lakṣo lakṣaṇamiti /\nlakṣaśabdaḥ karaṇaghañanta iti bhāvaḥ /\nlakṣeṇeti /\nlakṣaśabdāt 'prātipadikāddhātvartha' ityanena nirūpaṇārthe ṇijiti bhāvaḥ /\naprasiddhārthakatvātsahṛdayapadaṃ vyācaṣṭe-yeṣāmityādi /\nkāvyānāmunuśīlanaṃ śabdapāṭho 'rthānusandhānaṃ ca /\ntasya abhyāsaḥ paunaḥpunyaṃ tadvaśāt /\nviśādīti /\nviśadībhāvo rasāveśainmukhyam /\nmanasau mukurarūpaṇena svato vaiśadye 'pi saṃskāravaśādatirekaḥ prakāśyate /\nvarṇanīyeti /\nvarṇanīyaṃ nāyakādivibhāvādi /\ntanmayībhavanasya tattādātmyāpattirūpasya yogyatā sāmarthyamityarathaḥ /\n'te sahṛdayā' iti sambandhaḥ /\nucyanta iti śeṣaḥ /\nanena rūḍhirdarsitā /\nyogamapyāha-sveti /\nsvahṛdayameva saṃvādaḥ saṃvādakapramāṇaṃ, tadbhājaḥ vimalatareṇa hṛdayena sahavartanta ityavayavārthaḥ /\nyadvā-svasmin kavihṛdayaṃ saṃvādakatvena bhajantīti tathā /\n<lg>\n<l>asman pakṣe samānaṃ hṛdayaṃ yeṣāmiti bahuvrīhiriti bhāvaḥ /</l>\n<l>locanam sahṛdayāḥ /</l>\n<l>yathoktam-- yo 'rtho hṛdayasaṃvādī tasya bhāvo rasodbhavaḥ /</l>\n<l>śarīraṃ vyāpyate tena śuṣkaṃ kāṣṭamivāgrinā //</l>\n</lg></p>\n\n<p>iti //</p>\n\n<lg>\n<l>ānanda iti /</l>\n<l>rasacarvaṇātmanaḥ prādhānyaṃ darsayan rasadhvanereva sarvatra mukhyabhūtamātmatvamiti darśayati /</l>\n<l>tena yaduktam--- dhanirnāmāparo yo 'pi vyāpāro vyañjanātmakaḥ /</l>\n<l>tasya siddhe 'pi bhede syātkarvye 'śatevaṃ na rūpatā //</l>\n</lg>\n\n<p>it.i padapahastitaṃ bhavati /\ntathā hyabhidhābhāvanārasacarvaṇātmake 'pi tryaṃśe kāvye rasacarvaṇā tāvajjīvitabhūteti bhavato 'pyavivādo 'sti /\nyathoktaṃ tvayaiva-- kāvye rasayitā sarvo na boddhā na niyogabhākt /\niti /\nbālapriyā uktārthe pramāṇamāha-yathoktamiti /\nyo 'rtha iti /\nyaḥ hṛdayasaṃvādī svahṛdayena tanmayībhavanalakṣaṇasaṃvādaśīlaḥ, tadviṣayaḥ sahṛdayaślādhyo vibhāvādilakṣaṇo 'rthaḥ /\ntasya bhāvaḥ /\nbhāvanā nirantaracarvaṇā /\nrasodbhavaḥ carvaṇāprāṇasya rakasyābhivyaktihetuḥ /\nśarīramityādi /\ntenārthena hṛdayavyāptipūrvakaṃ sahṛdayaśarīramapi vyāpyate /\nata eva pulakādyāvirbhāvaḥ /\nśuṣkaṃ kāṣṭaṃ na śilādi /\nanena dṛṣṭāntena dārṣṭāntike ratyādivāsanāsatvamapyāsūtritam /\nśuṣkamityanena kāvyānuśīlanakṛtamanovaiśadyañca /\nānandapadopādānaphalamāha-rasetyādi /\nrasacarvaṇaivātmā svarūpaṃ yasya sa ānandaḥ tasya /\nprādhānyaṃ vastvalaṅkāradhvanibhyāṃ pradhānyam /\ndarsayatīti /\nvastvalaṅkāraraseṣu rasadhvanereva prādhānyamitarayostu tatparyavasāyitayā gaiṃṇamiti darśayitumetaduktamityarthaḥ /\netatparadarśanena parapakṣo 'pi nirākṛta ityāha-tenetyādi /\ntena rasadhvanermukhyatvapradarśanena /\nyaduktamiti /\nbhaṭṭanāyakeneti śeṣaḥ /\ntadapahastitaṃ nirākṛtamiti sambandhaḥ /\ndhvaniriti /\nnāmetyanena pārokṣyaṃ darśayan svānabhimatatvaṃ sūcayati /\naparaḥ abhidhābhāvanābhyāṃ bhinnaḥ /\nyo 'pīti /\nayuktasyāṅgīkāradyetako 'piśabdaḥ /\ntasyeti /\ntasya abhidhābhāvanābhyāṃ bhede siddhe 'pi /\nvastuto nirūpyamāṇe bhedo na sidhyatīti bhāvaḥ /\nsyāditi /\ntasya kāvye aṃśatvaṃ syāt rūpatā ātmatvarūpamaṃśitvam /\nna syādityarthaḥ /\ndhvaniḥ kāvyāṃśabhūtaḥ śabdavāyāpāratvādabhidhāvaditi prayogaḥ /\nrasadhvanerātmatvapradarśanamātrema kaścametadapahasti tamityata upapādayati-tathāhītyādi /\nabhidhā mukhyā amukhyā ca /\nbhāvanā bhāvakatvam /\nrasacarvaṇā bhogakṛtvam /\netadupari vakṣyate /\ntryaṃśe 'pītyanvayaḥ /\ntvayeti bhaṭṭanāyakenetyarthaḥ /\nkāvya iti /\nrasayitā rasacarvaṇāśīlaḥ /\nsarvaḥ kāvye adhikārīti śeṣaḥ /\nna boddhā itihāsādāviva boddhā sarvo na, tathā na niyogabhāk vedādāviva niyojyaḥ locanam tadvastvalaṅkāradhvanyabhiprāyeṇāṃśamātratvamiti siddhasādhanam /\nrasadhvanyabhiprāyeṇa tu svābhyupagamaprasiddhisaṃvedanaviruddhamiti /\n<lg>\n<l>tatra kavestāvatkīrtyāpi prītireva sampādyā /</l>\n<l>yadāha-'kīrti svargaphalāmāhuḥ' ityādi /</l>\n<l>śrotṝṇāṃ ca vyutpattiprītī yadyapi staḥ,yathoktam-- dharmārthakāmamokṣeṣu vaicakṣaṇyaṃ kalāsu ca /</l>\n<l>karoti kīrti prītiṃ ca sādhukāvyaniṣevaṇam //</l>\n</lg></p>\n\n<p>it.i //</p>\n\n<p>tathāpi tatra prītireva pradhānam /\nanyathā prabhusaṃmitebhyo vedādibhyo mittrasaṃmitebhyaścetihāsādibhyo vyutpattihetubhya- ko 'sya kāvyarūpasya vyutpattihetorjāyāsaṃmititvalakṣaṇo bālapriyā sarvaḥ na adhikārīti śeṣaḥ /\nkintu rasayitaivetyarthaḥ /\nanena rasacarvaṇāyā adhikārasampādakatvavacanena tasyāḥ prādhānyema jīvitatvamuktameveti bhāvaḥ /\nkecittu kāvyesarvaḥ sarvo vyāpāraḥ /\nrasayitā kānteva rasacarvaṇāhṛt /\nna boddhā bandhuriva na bodhayitā /\nna niyogabhāk prabhuriva na niyogakartetyartha iti vyācakṣate /\ntaditi /\ntasmādityarthaḥ /\nyadvā-tvaduktamityarthaḥ /\naṃśamātratvamityetadvastvalaṅkāradhvanyabhiprāyeṇa cettadā siddhasādhanam /\nrasadhvanerevāṃśitvenetaradhvanyoraṃśatvasya dhvanivādinaḥ siddhasya sādhanamityarthaḥ /\nraseti /\naṃśamātratvamitītyanuṣajyate /\nsvābhyupagameti /\nsvasiddhāntalakṣyaprasiddhisahṛdayānubhavairviruddhamityarthaḥ /\nnanu kīrtyādiphalāntarāṇāmapi sattvāt 'sahṛdayamanaḥprītaye' ityasyopalakṣaṇatvamabhyupetya tānyapi kuto noktānītyatrāha--tetretyādi /\ntatra iti prādhānyenānanda evokta iti sambandhaḥ /\ntatra kāvye /\nsvargeti /\nsvargaḥ niratiśayānandaḥ phalaṃ yasyāstām /\nśaṅkate-śrotṝṇāmiti /\nvyutpattim /\nkāvyaniṣevaṇamiti 'nibandhanam' iti ca pāṭhaḥ /\nsamādhattetathāpi tatreti /\ntatra vyutpattiprītyormadhye /\npradhānaṃ pradhānaphalam /\nvipakṣe bādhakapradarśananenoktaṃ draḍhayati--anyathetyādi /\nanyathā prītirūpradhānaphalakatvābhāve /\nasya kāvyarūpasya vedādibhyaḥ itihāsādibhyaśca ko viśeṣaḥ? vyutpattihetutvasya samānatvena viśeṣo va syādityarthaḥ /\nvyutpattihetutvaṃ triṣvapi sādhāraṇamiti darśayitumubhayatroktiḥ /\nlocanam veśeṣaḥ iti prādhānyenānanda evoktaḥ /\ncaturvargavyutpatterapi cānanda eva pāryantikaṃ mukhyaṃ phalam /\n<lg>\n<l>ānanda iti ca granthṛto nāma /</l>\n<l>tena sa ānandavardhanācārya etacchāstradvārema sahṛdayahṛdayeṣu pratiṣṭāṃ devatāyatanādivadanaśvarīṃ sthitiṃ gacchatviti bhāvaḥ /</l>\n<l>yathoktam- upeyuṣāmapi divaṃ sannibandhavidhāyināma /</l>\n<l>āsta eva nirātaṅkaṃ kāntaṃ kāvyamayaṃ vapuḥ //</l>\n</lg></p>\n\n<p>it.i //</p>\n\n<p>yathā manasi pratiṣṭā evaṃvidhamasya manaḥ, sahṛdayacakravartī khatvayaṃ granthakṛditi yāvat /\nyathā--'yuddhe pratiṣṭā paramārjunasya' iti /\nsvanāmaprakajīkaraṇaṃ śrotṝṇāṃ pravṛttyaṅgameva bālapriyā vadādiprabhṛtīnāṃ prabhvadisammitatvaṃ kāvyapradīpādau vivṛtam /\nukta iti /\nkārikāyāṃ phalatvenokta ityarthaḥ /\nbhāmahavanacanaṃ tu dharmādivyutpatteḥ kīrteścāṅgatayā phalatvābhiprāyakaṃ, na tu mukhyatayetyāha-caturvargeti /\ncaturvargavyutpatterapi ca pāryantikaṃ phalamānanda eveti sambandhaḥ /\napi cetyanena kīrteḥ samuccayaḥ /\n'sahṛdayānāmānanda' ityadigranthamanyathāpi vyācaṣṭe-ānanda iti /\n'nāma ce'ti sambandhaḥ /\nyathā bhīmasenādeḥ bhīmādināma, tatheti bhāvaḥ /\nteneti /\nnāmatvena hetunetyarthaḥ /\niti bhāva ityanenāsya sambandhaḥ /\nsaḥ mūlagranthakāraḥ /\netacchāstraṃ dhvanigranthaḥ /\nhitaśāsanarūpatvādetasya śāstratvam /\npratiṣṭāśabdo hi devatānāṃ tatsamucitāyatane sthitau prasiddha ityato devatetyādiddaṣṭāntakathanam /\ndevatāyatanādivat devaḥ devatāyatanādiṣviva /\nādipadena bhaktajanahṛdayaparigrahaḥ /\n'pratiṣṭāṃ labhatā'mityasya vivaraṇam-anaśvarīṃ sthitiṃ gacchatviti /\nśāstradvāreṇa vartanaṃ nāma śāstrasyaiva vartanamityabhiprāyeṇa bhāmahavacanaṃ saṃvādayati-yathoktamiti /\nanaśvarīṃ sthitiṃ gacchatviti prārthitā sthitiravaśyaṃbhāvinītyabhiprāyeṇāha-yatheti /\nyathā manasi sahṛdayamanasi pratiṣṭā bhavati, evaṃvidhaṃ tathāvidham /\nasya ācāryasya manaḥ vaiduṣyametacchāstraṃ vā /\nuktamupapādayati-sahṛdayeti /\nkhalviti prasiddhau /\nyāvadityavadhāraṇe /\nprārthite 'sminnarthe na saṃśaya ityarthaḥ /\nanena granthakṛto 'pi kīrtidvārā prītirūpaṃ phalaṃ bhavatīti darśatam /\npratiṣṭāśabdasyoktārthakatve prayogaṃ saṃvādayati--yatheti /\npratiṣṭā bahumānātmikā sthitiḥ /\ntatra dhvanereva lakṣayitumārabdhasya bhūmikāṃ racayitumidamucyate--</p>\n\n\n\n</div>\n<div>\n\n\n<p>yo 'rthaḥ sahṛdaya-ślāghyaḥ kāvyātmeti vyavasthitaḥ /</p>\n\n<p>(DhvK_1.2a)</p>\n\n\n</div>\n<div>\n\n\n<p>yo 'rthaḥ sahṛdayaślādhyaḥ kāvyātmeti vyavasthitaḥ /</p>\n\n<lg>\n<l>locanam sambhāvanāpratyayotpādanamukheneti granthānte vakṣyāmaḥ /</l>\n<l>evaṃ granthakṛtaḥ kaveḥ śrotuśca mukhyaṃ prayojanamuktam // 1 //</l>\n</lg>\n\n<p>nanu 'dhvanisvarūpaṃ brūma' iti pratijñāya vācyapratīyamānākhyau dvau bhedāvarthasyeti vācyābhidhāne kā saṅgatiḥ kārakāyā ityāśaṅkya saṅgatiṃ kartumavataraṇikāṃ karoti--tatreti /\nevaṃvidhe 'bhidheye prayojane ca sthita ityarthaḥ /\nbhūmiriva bhūmikā /\nyathā apūrvanirmāṇe cikīrṣite pūrvaṃ bhūmirviracyate, tathā dhvanisvarūpe pratīyamānākhye nirūpayitavye nirvivādasiddhavācyābhidhānaṃ bhūmiḥ /\ntatpṛṣṭe 'dhikapratīyamānāṃśolliṅganāt /\nvācyena bālapriyā kimarthamevaṃ svanāmaprakaṭīkaraṇatvena vyākhyānamityata āha--sveti /\npravṛttyaṅgameveti /\nna khyātyādilābhāyetyevakārārthaḥ /\nsambhāvanāpratyayotpādanamukheneti /\nsambhāvanā bahumānaḥ, pratyayaḥ taddheturāptatvabuddhiḥ, tadubhayotpādanadvāreṇetyarthaḥ /\nkimetat granthakārābhipretamityatrāha-itīti /\ngranthānte vakṣyāmaḥ 'ānandavardhana iti prathitābhidhāna' ityasya vyākhyāvasare prakāśayiṣyāmaḥ /\n<lg>\n<l>upasaṃharati--evamiti /</l>\n<l>granthakṛtaḥ dhvanigranthakṛtaḥ /</l>\n<l>mukhyaṃ prayojanaṃ prītirūpam /</l>\n<l>mukhyam' ityanena dhanādīnyavāntaraprayojanāni darśatānītyalam // 1 //</l>\n</lg></p>\n\n<p>'tatra dhvanereva lakṣayitum' ityādigranthamavatārayati-ninvityādi /\nvācyābhidhāne kā saṅgatiriti /\naprakṛtatvāttabhidhānamasaṅgatamityarthaḥ /\n'tatre'ti bhāvalakṣaṇasaptamīdvivacanāntāttral /\ntatpadenābhidheyaprayojanayoḥ pūrvoktayoḥ parāmarśaḥ /\nsthitayoriti śeṣaścetyāśayena vyācaṣṭe-evaṃbhūta ityādi /\n'evaṃvidha' iti ca pāṭhaḥ /\ndhvanisvarūpe prītirūpe ceti tadarthaḥ /\nyadvā-abhidheyamātraviśeṣaṇamidam /\nvimatipadapatita iti tadarthaḥ /\nbhūmiriva bhūmiketi /\navataraṇamivāvataraṇikā, pīṭhamiva pīṭhikā /\nimāni padāni 'ivepratikṛtāvi'ti kanpratyayāntāni /\nyathāpūrveti /\napūrvaṃ yannirmīyata iti apūrvanirmāṇaṃ prāsādādi tasmin /\nnirvivādasiddheti /\ndhvanivādināṃ tatpratikṣepakāṇāṃ ca sampratipannetyarthaḥ /\nbhūmiḥ adhiṣṭānaṃ upāya iti yāvat /\nvācyasya bhūmitve tadabhidhānasyāpi bhūmitvam, vācyapratīyamānārthayoradhiṣṭānādhiṣṭeyabhāvena pratīteḥ /\npratīyamānārthepayogitayā iha vācyārthābhidhānaṃ saṅgatameveti bhāvaḥ /\nkathaṃ tasya bhūmisāddaśyamityata āha--taditi /\ntasya vācyasya pṛṣṭe paścāt /\nvācyapratītyuttarakāla iti yāvat /\nadhikasyadha</p>\n\n</div>\n<div>\n\n\n<l>vācya-pratīyamānākhyau tasya bhedāv ubhau smṛtau // DhvK_1.2 //</l>\n\n\n</div>\n<div>\n\n<l>vācyapratīyamānākhyau tasya bhedāvubhau smṛtau // 2 //</l>\n\n<p>locanam samaśīrṣikayā gaṇanaṃ tasyāpyanapahnavanīyatvaṃ pratipādayitum /\nsmṛtāvityanena 'yaḥ samāmnātapūrva' iti draḍhayati /\n'śabdarthaśarīraṃ kāvyam' iti yaduktaṃ, tatra śarīragrahamādeva kenacidātmanā tadanuprāṇakena bhāvyameva /\ntatra śabdastāvaccharīrabhāga eva sanniviśate sarvajanasaṃvedyadharmatvātsthūlakṛsādivat /\narthaḥ punaḥ sakalajanasaṃvedyo na bhavati /\nna bālapriyā vācyavyatiriktasya /\npratīyamānasya vyaṅgyasya /\nalliṅganādullekhanāt /\n'tatpṛṣṭotthite'ti paṭhitvā, tatpṛṣṭe pakṣabhūte tasminnutthitatayā vyatiriktatayā pratīyamānāṃśasya ulliṅganādanumānāditi kecit /\nsamaśīrṣikayā samapradhānatayā /\ngaṇanaṃ 'vācyapratīyamānākyāvi'ti nirdeśaḥ /\ntasyāpi pratīyamānasyāpi /\napirdṛṣṭāntārthaḥ /\nanena pratīyamānamasti arthāṃśatvāt, vācyavaditi pramāṇamari sūcitamityuktam, pramāṇoktyaivāna pahnavanīyatvasiddheḥ /\nsthitāviti vaktavye 'smutā'vityukteḥ phalaṃ vyācaṣṭe-smṛtāvitītyādi /\nyadbudhaiḥ samāmnātaṃ tat smṛtirūpaṃ ca, yathā manvādibhirdharmādisamāmnānaṃ tacca pramāṇāntaramūlaṃ, tadvadidamapīti draḍhayituṃ smṛtāvityuktamiti bhāvaḥ /\n'yo 'rthaḥ sahṛdayaślādhyaḥ kāvyātmeti vyavasthita' ityanena kārikāpūrvārdhenoktaṃ sahṛdayaślādhyatvaviśiṣṭārthasya kāvyātmatvaṃ sopapattikaṃ darsayan vṛttyanusārema tadardhaṃ vivṛṇoti--śabdatyādinā /\nśabdārthāveva śarīraṃ yasya tat /\nuktamiti /\npūrvapakṣavādibhiruktamityartha /\ntatra śarīragrahaṇādeva śabdārthayoḥ kāvyaśarīratvakhīkārādeva /\nyadvā--tatra tasminnukte sati /\nśarīreti /\nkāvyasya śarīrakhīkārādevetyarthaḥ /\nevakāreṇa pramāṇāntarānapekṣtvaṃ sūcitam /\nkenacit śabdārthayoranyatareṇa /\nkimarthamiti cedāha--taditi /\ntat kāvyamanuprāṇayati jīvayati sahṛdayāhlādakaṃ karotīti tadanuprāṇavaṃ, tena /\nbhāvyamevetyevakāreṇānyathāśarīrābhāsatvaprasaktiṃ darśayati /\nvimataṃ śarīramātmavat, śarīratvādasmadādśarīravaditi prayogaḥ /\ntatretyādi /\ntatra ātmāvaśyaṃbhāvitve sati /\nyadvā-śabdārthayormadhye śarīrabhāga evetyevakāreṇa ātmakojiniveśe yogyatā nirasyate /\nsarvoti /\nsarvajanasaṃvedyā dharmāḥ tīvratvamandatvādayo madhuratvaparuṣatvādayo vā yasya tattvāt /\nddaṣṭānte tu sthūlatvādayo dharmāḥ tīvratvamandatvādayo madhuratvaparuṣatvādayo vā yasya tattvāt /\nddaṣṭānte tu sthūlatvādayo dharmāḥ /\nyadvā--saṃvedyaśabdo bhāvavacanaḥ sarvajanasaṃvedyatvarūpadharmakatvādityarthaḥ /\nvimataśśabdo nātmā, sarvajanasaṃvedyadharmatvāt, sthūlādiśarīravaditi prayogaḥ /\nsarvetyādinā bāhyendriyagrāhyatvarūpo heturdarśita iti kecit /\ntarhyarthasyātmatvamastvata āha-arthaḥ punarityādi /\npunaśśabdo 'rthasyātmatvayogyatārūpaviśeṣadyotakaḥ /\nsakaleti /\nkāvyārthasya sahṛdayaikavedyatvāttaditaravākyārthasya vyutpannajanamātravedyatvāccārthatvāvacchinnassarvajanavedyo na bhavatītyarthaḥ /\nlocanam hyarthamātreṇa kāvyavyapadeśaḥ, laukikavaidikavākyeṣu tadabhāvāt /\ntadāha-sahṛdayaślādhya iti /\nsa eka evārtho dviśākhatayā vivekibhirvibhāgabuddhyā vibhajyate /\ntathāhi-tulye 'rtharūpatve kimiti kasmaicideva sahṛdayāḥ ślāghante /\ntadbhavitavyaṃ tatra kenacidviśeṣeṇa /\nyo viśeṣaḥ, sa pratīyamānabhāgo vivekibhirviśeṣahetutvādātmeti vyavasthāpyate /\nbālapriyā anena śabdasyānātmatvasādhakaṃ yaduktaṃ, tadatra nāstīti darśitam /\ntarhi kimarthasāmānyasya kāvyātmatvam? netyāha--na hītyādi /\narthamātreṇa vyutpannajanavedyena kṛtsnenārthena vyavahāraṃ prati vyavahartavyasya hetutvābhiprāyeṇa, hetau tṛtīyā /\nkāvyavyapadeśaḥ kāvyavyavahāraḥ /\nvākyeṣviti /\nvākyaviṣayaka ityarthaḥ /\ntadabhāvāt kāvyavyapadeśābhāvāt /\nanyathā tadvākyeṣvapi kāvyavyapadeśaḥ syāditi bhāvaḥ /\ntadāhetyādi /\nśabdasya kāvyetaravākyārthasya ca kāvyātmatvābhāvāttahyāvṛtyarthaṃ 'arthassahṛdayaślādhya' ityāhetyarthaḥ /\natha sahṛdayaślādhyatvarūpaviśeṣaṇagamyārthapradarśanena kāvyārthasyātmatvamupapādayannuttarārdhasya bhāvaṃ vivṛṇoti--sa eka ityādi /\neka eva ekatvenaiva bhāsamānaḥ /\nsaḥ arthaḥ sahṛdayaślādhyo 'rthaḥ /\ndviśākhatayā dvyaṃśatvena /\nvivekibhiḥ vivecanaśīlaiḥ /\nvibhāgabuddhyā viruddhāvanyonyavyāvṛttadharmāṇau bhāgāvaṃśāvasyeti vibhāgaḥ, tadbuddhyā hetunā /\nuktamupapādayati---tathāhītyādi /\ntulye 'rtharūpatva iti /\nkāvyārthasya laukikādyarthasya cārtharūpatve tulye satītyarthaḥ /\ndvayorarthayorarathatvena sāmye 'pīti yāvat /\nkimiti /\nkasmāt kāraṇāt /\nasmadvivakṣitānnānyasmāditi bhāvaḥ /\nkasmaicideva kāvyārthāyaiva /\ntat tasmāt /\ntatra kāvyārthe /\nviśeṣeṇa ślāghāhetubhūtena viśeṣeṇa /\natiśayādhāyako dharmo viśeṣaḥ /\nkāvyārtho viśeṣavān, sahṛdayaślādhyatvāt, yannaivaṃ tannaivam, yathā laukikādivākyārtha iti prayogaḥ /\nya ityādi /\nviśeṣaḥ viśeṣādhāyakaḥ /\nsa pratīyamānabhāga iti /\nityucyata iti śeṣaḥ /\nanenānyo bhāgo vācya iti darśitam /\nvivekibhirityādi /\nsa ityanuṣajyate /\nyathā hyātmā svasānnidhyaviśeṣamātreṇa jaḍātmakaghaṭādivilakṣaṇatayā saśiraskadehapiṇḍe svacaitanyāropaṇamukhenātmabhāvapratītihetuḥ, ata eva tacchlādhyatāsampādakaśca, tathā pratīyamānabhāgo 'pi itaravākyārthāpekṣayā sahṛdayaślāghālakṣaṇaṃ kamapyatiśayaṃ kāvyārthaṃ sampādayatīti tasya viśeṣahetutvarūpātmaguṇayogādātmatvaṃ kāvyasya hi lalitocitasanniveśacāruṇaḥ śarīrasyevātmā sārarūpatayā locanam vācyasaṃvalanāvimohitahṛdayaistu tatpṛthagbhāve vipratipadyate, cārvākairivātmapṛthagbhāve /\nata eva artha ityekatayopakrasya sahṛdayaślādhya iti viśeṣaṇadvārā hetumabhidhāyāpoddhāraddaśā tasya dvau bhedāvaṃśāvityuktam, na tu dvāvapyātmānau kāvyasyeti /\nkārikābhāgagataṃ kāvyaśabdaṃ vyākartumāha---kāvyasya hīti /\nlalitaśabdena guṇālaṅkārānugrahamāha /\nacitaśabdena rasaviṣayamevaucityaṃ bhavatīti darśayan rasadhvanerjīvitatvaṃ sūcayati /\ntadabhāve hi kimapekṣayedamaucityaṃ nāma sarvatrauddhoṣyata iti bhāvaḥ /\nbālapriyā vivekibhirupapattyā nirdhāryata ityarthaḥ /\nkutastarhi sarvoṣāṃ tathā na pratītiḥ, pratyuta vimatiścetyata āha--vācyetyādi /\npratīyamānasya yā vācyasavalanā vācyārthamiśramā, tayā nirūḍhanibiḍataratādrūpyabhāvanāvāsanādhirūḍhayā vimohitaṃ vivekasāmarthyarahitaṃ kṛtaṃ hṛdayaṃ yoṣā- taiḥ /\ntatpṛthagbhāve tasya pratīyamānasya vācyāccharīrabhūtātpṛthagbhāve /\nddaṣṭāntamāha--cārvākairiti /\nśarīrāditi śeṣaḥ /\nvyākhyātamarthaṃ kārikārūḍhaṃ karoti--ata evetyādi kāvyasyetyanetana /\nata eva yato dehātmanyāyena vācyavyaṅgyayoravasthānaṃ vivecakāvivecakaddaṣṭidvayānurodhinī catatpṛthagbhāvāpṛthagbhāvaparicchittistata eva /\nekatayeti /\nekavacanāntatayetyarthaḥ /\nupakramya vacanopakramaṃ kṛtvā /\navivecakaddaṣṭyanurodhyavibhāgabuddhyopasthāpitaṃ yadvācyavyaṅgyayorarthayorekatvaṃ, tadbodhakaikavacanāntatvenārtha ityanuvādabhāge nirdiśyetyarthaḥ /\nviśeṣaṇadvārā viśeṣaṇanukhena /\nhetumiti /\nsahṛdayaślāghāhetubhūto dvyaṃśatvasādhakaśca yo 'rthaviśeṣastamityārthaḥ /\ntadbhavitavyaṃ tatra kenacidviseṣeṇetyuktaṃ prāk /\nabhidhāyeti /\npradarśyetyarthaḥ /\napoddhāradṛśā vibhāgabuddhyā /\nbhedāvityasya vyākhyānaṃ--aṃśāviti /\nślāghanakriyāyāḥ karmabhūta ekoṃ /\nāśo vācyo yastasyā hetubhūtaḥ, sa pratīyamānāṃśa ityarthaḥ /\nna tvityādi /\nkintu pratīyamāna evātmā, vācyastvaṃśaḥ śarīrabhūta iti bhāvaḥ /\natrāvibhāgabuddhigamyākāreṇārthasya pūrvārdhe kāvyātmatvanirdeśaḥ, uttarārdhe tu vibhāgabuddhigamyākāreṇa dvyaṃśatvavidhānamiti sārārthaḥ /\n'arthassahṛdayaślādhyaḥ kāvyātmā yo vyavasthita' iti ca kārikāpāṭhaḥ /\nkāvyaśabdamiti /\n'kāvyātme'tyatra kāvyaśabdamityarthaḥ /\n'lalitocita' śabdābhyāṃ kāvyasambandhinassarve saṅgṛhītā ityāha-lalitetyādi /\nguṇālaṅkārānugrahamāheti /\nguṇālaṅkārakartṛkamanugrahaṃ sāhāyakaṃ cārutvakaraṇamiti yāvat /\nrasaviṣayameveti /\nitivṛttādīnāmupādeyānāṃ rasaśeṣatvāttadviṣayamapi rasaviṣayameveti bhāvaḥ /\nsūcayatīti /\nsthitaḥ sahṛdayaślādhyo yo 'rthastasya vācyaḥ pratīyamānaśceti dvau bhedau /\nlocanam yo 'rtha iti yadānuvadan pareṇāpyetattāvadabhyupagatamiti darśayati /\ntasyetyādinā tadabhyupagama eva dvyaṃśatve satyupapadyata iti darśayati /\ntena yaduktam-'cārutvahetutvādgumālaṅkāravyatirikto na dhvaniḥ' iti, tatra dhvanerātmasvarūpatvāddheturasiddha iti darśitam /\nna hyātmā cārutvaheturdehasyeti bhavati /\nathāpyevaṃ syāttathāpi vācye 'naikāntiko bālapriyā rasaviṣayamaucityaṃ rasasya prādhānyaṃ vinā na ghaṭate, tasmiṃśca sati tasyātmatvaṃ siddhamiti bhāvaḥ /\netadeva vipakṣe bādhakamukhena sādhayati-tadabhāva ityādi /\ntasya jīvitabhūtasya rasasyābhāve /\nuddhāpyata iti /\nabāvavādibhirapīti śeṣaḥ /\nvṛttau 'sanniveśe' tyasya śabdārthayoḥ saṃsthānetyarthaḥ /\n'ya' ityādinirdeśasya phalamāha--yo 'rtha ityādi /\nyadā yacchabdena /\nyacchabda vaṭitavākyeneti yāvat /\npareṇāpi pūrvapakṣiṇāpi /\netat pratīyamānaṃ vastu /\ntāvat ādau saṃpratipattau vā /\nabhyupagatamiti /\npratīyamānasya kāvyārthāntarbhāvāditi bhāvaḥ /\ntadityādi /\ntadabhyupagamaḥ pratīyamānābhyupagamaḥ /\nhyaṃśatve sati upapadyata eveti sambandhaḥ /\nekāṃśāṅgīkāre aṃśāntarasyāvāraṇīyatvāditi bhāvaḥ /\ntadabhyupagama evopapadyate, nānabhyupagama iti vā /\nyadvā--etat kāvyārthasya sahṛdayaślādhyatvam /\ntadabhyupagamaḥ sahṛdyaślādhyatvābhyupagama iti /\nevañca pūrvapakṣoktānumānamapi parāstamityāha--tenetyādi /\ntena uktabhaṅgyā dhvanerātmatvapratipādanena /\niti darśitamityanenānvayaḥ /\ntatreti /\ntadanumāna ityarthaḥ /\nasiddha iti /\nsvarūpāsiddha ityarthaḥ /\nnanu dhvanerātmatve 'pi cārutvahetutvaṃ kiṃ na syādatyato dṛṣṭāntagarbhaṃmāha-na hīti /\n'iti na bhavati hī'ti sambandhaḥ /\nloka iti śeṣaḥ /\nnanu pratīyamānasya vācyārthaślāghālakṣaṇātiśayahetutvena cārutvahetutvamastyeveti kathamasiddhaḥ /\nloke 'pyātmā cārutvahetuḥ, śavaśarīre sarvābharaṇabhūṣite 'pi cārutvādarśanādityatrāha--athāpyevamiti /\nathāpi yadyapi /\nevamiti /\nātmanaścārutvahetutvamityarthaḥ /\nsyādityabhyupagame /\ntathāpīti /\ntathāpīha doṣo 'stītyarthaḥ /\ntamāha--vācya iti /\nanaikāntikaḥ vyabhicārī /\npratīyamānasaṃvalanopādhikasya cārutvahetutvasya vācyārte 'pi sattvāttasya guṇālaṅkāravyatiriktatvacca tatra vyabhicāra ityarthaḥ /</p>\n\n\n\n</div>\n<div>\n\n\n<lg>\n<l>tatra vācyaḥ prasiddho yaḥ prakārair upamādibhiḥ /</l>\n<l>bahudhā vyākṛtaḥ so 'nyaiḥ kāvyalakṣma-vidhāyibhiḥ // DhvK_1.3 //</l>\n</lg>\n\n\n</div>\n<div>\n\n\n<lg>\n<l>tatra vācyaḥ prasiddho yaḥ prakārairupamādibhiḥ /</l>\n<l>bahudhā vyākṛtaḥ so 'nyaiḥ kāvyalakṣmavidhāyibhiḥ // 3 //</l>\n</lg>\n\n<l>tato neha pratanyate // 3 //</l>\n\n<l>kevalamanūdyate punaryathopayogamiti // 3 //</l>\n\n<lg>\n<l>locanam hetuḥ /</l>\n<l>na hyalaṅkārya evālaṅkāraḥ, guṇī eva guṇaḥ /</l>\n<l>etadarthamapi vācyāṃśopakṣepaḥ /</l>\n<l>ata eva vakṣyati--'vācyaḥ prasiddhaḥ' iti // 2 //</l>\n</lg>\n\n<p>tatreti /\nhyaṃśatve satyapītyarthaḥ /\nprasiddha iti /\nvanitāvadanodyānendūdayādarlaukika evetyarthaḥ /\n'upamādibhiḥ prakāraiḥ sa vyākṛto bahudhe'ti saṅgatiḥ /\nanyairiti kārikābhāgaṃ kāvyetyādinā vyācaṣṭe /\n'tato neha pratanyata' iti viśeṣapratiṣedhena śeṣābhyanujñeti darśayati--kevalamityādinā // .3 // // .//</p>\n\n<p>bālapriyā tahyatiriktatvaṃ darśayati-na hītyādinā /\netadarthamapīti /\nna kevalaṃ bhūmikārtham, anaikāntikatvapradarśanārthamapītyarthaḥ /\nuttarakārikāyāṃ vācyasya prasiddhatvakathanamapyetadabhiprāyakamityāha--ata eveti /\nprasiddhe hi vastuni vyabhicārodbhāvanam // .2 // // .//</p>\n\n<p>kārikāyāṃ tatreti bhāvalakṣaṇasaptamī /\ntatpadena vācyapratīyamānayoḥ parāmarśaḥ /\ndvivacanāntāttral /\napiśabdaścādhyāhārya ityāśayena vyācaṣṭe--dvyaṃśatve satyapīti /\narthasyeti śeṣaḥ /\ndvayorbhedayoḥ satorapītyarthaḥ /\napiśabdenaikasyaiva bahudhā vyākaraṇe virodhaṃ darśayatānyeṣāmapāraṃ maurkhyaṃ dyotyate /\nprasiddhapadaṃ vyācaṣṭe--vanitetyādi /\n<lg>\n<l>viditaḥ /</l>\n<l>'kāvyalakṣmavidhāyibhi'rityasya kārikācaturtapādatvaśaṅkāṃ parihartumāha---anyairityādi /</l>\n<l>iti viśeṣapratiṣedhenetyādi /</l>\n<l>ajñātajñāpanalakṣaṇaṃ pratipādanaṃ hi pratananaṃ, tasya viśeṣarūpasya pratiṣedhena tatpratidvandvitayā pariśiṣṭamanuvadanaṃ gamyata iti bhāvaḥ // 3 //</l>\n</lg></p>\n\n\n\n</div>\n<div>\n\n\n<p>pratīyamānaṃ punar anyad eva vastv asti vāṇīṣu mahā-kavīnām /</p>\n\n<p>(DhvK_1.4a)</p>\n\n\n</div>\n<div>\n\n\n<p>pratīyamānaṃ punaranyadeva vastvasti vāṇīṣu mahākavinām /</p>\n\n<p>locanam anyadeva vastviti /\npunśśabdo vācyādviśeṣadyotakaḥ /\ntadvyatiriktaṃ sārabhūtaṃ cetyarthaḥ /\nmahākavīnāmiti bahuvacanamaśeṣaviṣayavyāpakatvamāha /\netadabhidhāsyamānapratīyamānānuprāṇitakāvyanirmāṇanipuṇapratibhābhājanatvenaiva mahākavivyapadeśe bhavatīti bhāvaḥ /\nyadevaṃvidhamasti tadbhāti /\nnahyatyantāsato bhānamupapannam; rajatādyapi nātyantamasadbhāti /\nanena satvaprayuktaṃ tāvadbhānamiti bhānātsatvamavagamyate /\ntena yadbhāti tadasti tathetyuktaṃ bhavati /\ntenāyaṃ prayogārthaḥ--prasiddhaṃ vācyaṃ dharmi, bālapriyā 'pratīyamānam' ityādikārikāvyākhyānenaiva 'sahyartha' ityataḥ prāktano vṛttigrantho 'pi vyākhyāto bhavatītyāśayena kārikāṃ vyācaṣṭe--punaśśabda ityādi /\nvācyāditi /\n'vācyāṃśādi'ti ca pāṭhaḥ /\nanyapadaṃ vyācaṣṭe---taditi /\nvācyavyatiriktamityarthaḥ /\nvastupadaṃ vyācaṣṭe--sāreti /\niti bahuvacanamiti /\n'viṇīṣvi'ti bahuvacanasyāpyupalakṣaṇamidam /\naśeṣaviṣayavyāpakatvamiti /\npratīyamānasyeti śeṣaḥ /\netaditi /\netasminnetadgranthe abhidhāsyamānena pratīyamānena /\netaditi pratīyamānaviśeṣaṇaṃ vā /\niti bhāva iti /\n'mahākavīnām' iti prakṛtyaṃśenāyamartho gamyataityarthaḥ /\nkārikāyāḥ pratīyamānasattvasādhakānumānaparatāṃ darśayitumupakramate--yadityādi /\nyat yasmāt /\nevaṃvidhaṃ vyatiriktaṃ sārabhūtaṃ ca pratīyamānam asti /\ntat tasmāt /\nbhātīti /\nhetuhetumadbhāvo 'yamārthiko bodhyaḥ /\nanena sattvabhāsamānatvayorhetuhetumadbhāvarūpānukūlatarkaśca prakāśitaḥ /\nnyāyamatānusāreṇāha--na hīti /\nbhānaṃ pratītiḥ /\nupapannaṃ yuktisiddham /\nrajatādyapīti /\natyantamasanna bhāti, kintu āpaṇādau sadeva rajatādi śuktikādau bhātīti bhāvaḥ /\naneneti /\natyantāsato 'bhānenetyarthaḥ /\nyadvā--'asti' vibhātī'tikārikābhāgenetyarthaḥ /\nasmin pakṣe ityuktaṃ bhavatītyanenāsya sambandhaḥ /\ntāvaditi sampratipattau /\nyaditi /\nyadyadityarthaḥ /\nbhātīti /\nyatheti śeṣaḥ /\nityuktamiti /\niti vyāptiḥ kārikāyāṃ vṛtto ca pradarśitetyarthaḥ /\nteneti /\nbhānasatvayoḥ vyāptidarśanenetyarthaḥ /\nayaṃ vakṣyamāṇaḥ prayujyata iti prayogastadrūpārthaḥ /\nparārthānumānarūpanyāyaprayoga iti yāvat /</p>\n\n\n</div>\n<div>\n\n<l>yat tat prasiddhāvayavātiriktaṃ vibhāti lāvaṇyam ivāṅganāsu // DhvK_1.4b //</l>\n\n\n</div>\n<div>\n\n\n<l>yattatprasiddhāvayavātiriktaṃ vibhāti lāvaṇyamivāṅganāsu // 4 //</l>\n\n<p>pratīyamānaṃ punaranyadeva vācyādvastvasti vāṇīṣu mahākavīnām /\nyattatsahṛdayasuprasiddhaṃ prasiddhebhyo 'laṅkṛtebhyaḥ pratītebhyo vāvayavebhyo vyatiriktatvena prakāśate lāvaṇyabhivāṅganāsu /\nyathā hyaṅganāsu lāvaṇye pṛthaṅnirvarṇyamānaṃ nikhilāvayavavyatireki kimapyanyadeva sahṛdayalocanāmṛtaṃ tattvāntaraṃ tadvadeva so 'rthaḥ /\nlocanam pratīyamānena vyatiriktena tadvat, tathā bhāsamānatvāt lāvaṇyopetāṅganāṅgavat /\nprasiddhaśabdasya sarvapratītatvamalaṅkakṛtatvaṃ cārthaḥ /\nyattaditi sarvanāmasamudāyaścamatkārasāratāprakaṭīkaraṇārthamavyapadeśyatvamanyonyasaṃvalanākṛtaṃ cāvyatirekabhramaṃ dṛṣṭāntadārṣṭāntikayordarśayati /\netacca kimapītyādinā vyācaṣṭe /\nlāvaṇyaṃ hi nāmānayavasaṃsthānābhivyaṅgyamavayavavyatiriktaṃ dharmāntarameva /\nbālapriyā prasiddhamityādi dharmītyantena pakṣanirdeśaḥ /\n'siddhaṃ dharmiṇamuddiśya sādhyadharme 'bhidhīyata' iti vacanānurodhena prasiddhaṃ dharmīti coktaṃ, na tvanayoḥ pakṣakoṭipraveśaḥ /\npratīyamānena vyatiriktena tadvaditi sādhyanirdeśaḥ /\nsvavyatiriktapratīyamānasambaddhamityarthaḥ /\nvācyasyaiva pratīyamānatvamabhyupagacchatāṃ mate svātmakapratīyamānavatvaṃ siddhamiti siddhasādhanavāraṇāya svavyatiriktatvaniveśaḥ /\ntathā bhāsamānatvāditi hetunirdeśaḥ /\nsvavyatiriktapratīyamānavatvena pramīyamāṇatvādityarthaḥ /\natra dṛṣṭāntaḥ--aṅganāṅgavaditi /\natra svavyatiriktapratīyamānapadārthatvena lāvaṇyaṃ grāhyamiti pradarśayituṃ lāvaṇyopetetyuktam /\naṅgvadityantaraṃ itīti śeṣaḥ /\nvṛttau 'alaṅkṛtebhyaḥ pratītebhyo vā' ityatra vāśabdaḥ samuccayārthaka iti pradarśayituṃ vyācaṣṭe--prasiddhaśabdasyetyādi /\nlāvaṇyasya bhūṣaṇaśobhāto vyatirekaṃ darśayitumalaṅkṛtatvarūpārthasyāpi kathanam /\nkārikāyāṃ 'yattadi'tyatra yacchabdaḥ pūrvoktapratīyamānavastuvācī /\n'tadi' ti tacchabdastu prasiddhārthaka ityāśayena 'sahṛdayasuprasiddham' iti vṛttau vyākhyātam, ābhyāṃ gamyamānamarthaṃ vyācaṣṭe--yattadityādi /\nsamudāya iti /\nyacchabdasahitastacchabda ityarthaḥ /\ncamatkāraḥ sāraḥ prāṇo yatra tat /\ncamatkārasāraṃ pratīyamānaṃ lāvaṇyaṃ ca tasya bhāvastattā tasyāḥ /\nprakaṭīkaraṇārthaṃ dyotanārtham /\navyapadaśyatvaṃ vyapadeṣṭumaśakyatvam /\nrasadhvanyabhiprāyeṇa cedamuktam /\nanyonyeti /\nvācyavyaṅgyayoraṅgalāvaṇyayoścetyarthātsidhyati /\n'avyatirekabhramaṃ ce'ti yojanā /\ndṛṣṭāntetyādi /\nyattadityasya dṛṣṭānte 'pi sambandho 'stīti bhāvaḥ /\ndarśayati sa hyartho vācyasāmarthyākṣiptaṃ vastumātramalaṅkārāḥrasādayaścetyanekaprabhedaprabhinno darśayiṣyate /\nsarvoṣu ca teṣu prakāreṣu tasya vācyādanyatvam /\nlocanam na cāvayavānāmeva nirdeṣatā vā bhūṣaṇayego vā lāvaṇyam, pṛthaṅnirvarṇyamānakāṇādidoṣaśūnyaśarīrāvayavayoginyāmapyalaṅkṛtāyāmapi lāvaṇyaśūnyeyamiti, atathābhūtāyāmapi kasyāñcillāvaṇyāmṛtacandrikeyamiti sahṛdayānāṃ vyavahārāt /\nnanu lāvaṇyaṃ tāvadvyatiriktaṃ prathitam /\npratīyamānaṃ kiṃ tadityeva na jānīmaḥ, dūre tu vyatirekapratheti /\ntathā bhāsamānatvamasiddho heturityāśaṅkya sa hyartha ityādinā svarūpaṃ tasyābhidhatte /\nsarveṣu cetyādinā ca vyatirekaprathāṃ sādhāyiṣyati /\ntatra pratīyamānasya tāvaddvau bhedau--laukikaḥ, kāvyavyāpāraikagocaraśceti /\nlaukiko yaḥ svaśabdavācyatāṃ kadācidadhiśete, sa ca vidhiniṣedhādyanekaprakāro vastuśabdenocyate /\nso 'pidvividhaḥ--yaḥ pūrvaṃ kvāpi vākyārthe 'laṅkārabhāvamupamādirūpatayānvabhūt, idānīṃ tvanalaṅkārarūpa bālapriyā sūcayati /\nkimapītyādinā vyācaṣṭa iti /\nvṛttau 'kimapī'tyādeḥ dārṣṭāntike 'pi sambandho bodhya iti bhāvaḥ /\nddaṣṭāntasya sādhyavaikalyaśaṅkāṃ parihartumāha-lāvaṇyaṃ hītyādi /\ndharmāntaraṃ dharmaviśeṣaḥ /\nuktamupapādayati--na ceti /\npṛthagiti /\npṛthaṅnirvarṇyamānā dṛśyamānāḥ kāṇādidoṣaśūnyāśca ye śarīrākyavāstadyoginyāmapi /\nkāṇaśabdaḥ kāṇatvaparaḥ /\natathābhūtāyāmiti /\nkāṇatvādidoṣasahitāyāmanalaṅkṛtāyāṃ cetyarthaḥ /\ncandriketyāropeṇoktiḥ /\nvṛttau 'pṛthagi'tyādi /\npṛthaṅnirvaṇyamānebhyo nikhilāvayavebhyo vyatirekītyarthaḥ /\n'sa hyartha' ityādivṛttigranthamavatārayati-nanvityādi /\ntaditi /\nbhavaducyamānamityarthaḥ /\n'kimityeva na jānīma' ityevakārasūcitaṃ kaimutikanyāyaṃ spaṣṭīkaroti-dūra iti /\ntasyeti śeṣaḥ /\nvyatirekasya vācyādbhedasya, prathā prasiddhaḥ /\ndharmasiddheḥ dharmisidhyadhīnatvāt pratīyamānasyāsiddhau tatra vācyabhedasyāpyasiddhirityarthaḥ /\nitīti hetau /\ntathetyādi /\ntathābhāsamānatvarūpo hetuḥ hetvaprasiddhirūpadoṣaviśiṣṭa ityarthaḥ /\n'vastumātra' mityādivṛtyuktamupapādayati-tatra pratīyamānasyetyādi /\ntatra pratīyamānasya astitve sati /\ntāvadādau /\nlaukikaḥ lokaviditaḥ /\nkāvyeti /\nkāvyaṃ śabdārthamayaṃ tasya śabdasyārthasya ca yo vyāpāraḥ vyañjanārūpaḥ tadaikagocaraḥ nānyagocaraḥ /\ntataścālaukika iti bhāvaḥ /\nlaukiko ya iti /\nsa iti śeṣaḥ /\nkadācit /\nvācyatvāvasthāyām /\nvastuśabdeneti /\nvastudhvaniśabdenetyarthaḥ /\nvastuśabdaṃ vyākhyāya 'vastumātra' miti mātraśabdavyākhyāsaukaryāyādāvalaṅkāradhvaniṃ vyākhyātumāha---so 'pītyādi /\npūrva vācyatvāvasthāyām /\nidānīṃ vyaṅgyatvāvasthāyām /\nanyatra vācyārthe yo locanam evānyatra guṇībhāvābhāvāt, sa pūrvapratyabhijñānavalādalaṅkāradhvaniriti vyapadiśyate brāhmaṇaśramaṇanyāyena /\ntadrūpatābhāvena tūpalakṣitaṃ vastumātramucyate /\nmātragrahaṇena hi rūpāntaraṃ nirākṛtam /\nyastu svapne 'pi na svaśbdavācyo na laukikavyavahārapatitaḥ, kiṃ tu śabdasamarpyamāṇahṛdayasaṃvādasundaravibhāvānubhāvasamucitaprāgviniviṣṭaratyādivāsanānurāgasukumārasvasaṃvidānandacarvaṇāvyāpārarasanīyarūpo rasaḥ, sa kāvyavyāpāraikagocaro bālapriyā guṇībhāvaḥ tasyābhāvāt /\nnanvanalaṅkārasvarūpatve kathamalaṅkāra dhvaniriti vyavahāra ityata ahā--pūrveti /\n'nyāyena vyapadiśyata' iti sambandhaḥ /\nśramaṇaḥ ārhatasamayapraviṣṭaḥ /\ntadrūpatābhāvena alaṅkārarūpatvābhāvena /\nmātragrahaṇeneti /\n'vastumātram' iti vṛttisthamātraśabdenetyarthaḥ /\nrūpāntaraṃ alaṅkārarūpatvam /\nsvapne 'pīti /\nsvapne hyaghaṭamānamapi ghaṭate /\nna laukikavyavahārapatita iti /\nna putrajanmādiharṣatulyarūpa iti bhāvaḥ /\nśabdeti /\nśabdaiḥ guṇālaṅkārasundarakāvyaśabdaiḥ /\nsamarpyamāṇāḥ samyaktayā rasābhivyañjanasamucitatayā arpyamāṇāḥ sahṛdayahṛdayamukurodare saṃkrāmitāḥ /\nanena vibhāvādervāstavasatvamaprayojakamiti darsitam /\nsvaṣṭamidaṃ daśarūpakādau /\nata eva śakuntalādīnāmiva mālatyādīnāmapi vibhāvatvādikamupapannam /\nna kevalaṃ kāvyaśabdasamarpamakṛtameva vibhāvatvādikaṃ, kintu sahṛdayahṛdayasaṃvādakṛtamapītyāha--hṛdayeti /\nśabdasamarpyamāṇāḥ hṛdayasaṃvādasundarāśca ye vibhāvānubhāvāḥ teṣāṃ samucitāḥ prākjanmanaḥ ārabhya 'na hyetaccittavṛttiśūnyaḥ prāṇī bhavatī'tyuktadiśā ātmani viśeṣato niviṣṭāḥ yāḥ ratyadīnāṃ vāsanāḥ sūkṣmarūpāḥ, tāsāmanurāgeṇa udbodhadvārakeṇa rūṣaṇena /\nsukumārā rasacarvaṇayogyatāṃ gatā yā svasya carvayituḥ sahṛdayasya saṃvit samyagvettyanayeti saṃvinmanaḥ, tasyā ya ānandamayaḥ carvaṇārūpo vyāpāraḥ tena, rasanīyamāsvādanīyaṃ rūpaṃ yasya saḥ /\nyathoktaṃ muninā--'āsvādayanti manase'tyādi /\nyadvā--sukumāraḥ nityamanoharaḥ /\nsvasaṃvit svānubhavasiddhaḥ, ānandamayaśca yaḥ carvaṇāvyāpāraḥ tenetyarthaḥ /\nrasadhvaniritītyanantaramucyata iti śeṣaḥ /\n<lg>\n<l>tathā hyādyastāvatprabhedo vācyāddūraṃ vibhedavān /</l>\n<l>sa hi kadācidvācye vidhirūpe pratiṣedharūpaḥ /</l>\n<l>yathā-- bhama dhammia vīsattho so suṇao ajja mārio deṇa /</l>\n<l>golāṇaikacchakuḍaṅgavāsiṇā dariasīheṇa //</l>\n</lg></p>\n\n<p>locana.m rasadhvaniriti, sa ca dhvanireveti, sa eva mukhyatayātmeti /\nyadūce bhaṭṭanāyakena--'aṃśatvaṃ na rūpatā' iti, tadvastvalaṅkāradhvanyoreva yadi nāmopālambhaḥ, rasadhvanistu tenaivātmatayāṅgīkṛtaḥ, rasacarvaṇātmanastṛtīyasyāṃśasyābhidhābhāvanāṃśadvayottīrṇatvena nirṇayāt, vastvalaṅkāradhvanyo rasadhvaniparyantatvameveti vayameva vakṣyāmastatra tatretyāstāṃ tāvat /\nvācyasāmarthyākṣiptamiti bhedatrayavyāpakaṃ bālapriyā vastvādidhvanito viśeṣamāha---sa ceti /\ncastvarthe /\ndhvanireva vyaṅghya eva, na vācya ityevakārārthaḥ /\nitīti hetau /\nsa eva rasadhvanireva /\nevakāreṇa vastvādidhvanervyavacchedaḥ /\nmukhyatayā ātmeti /\nvastvādidhvaneraupacārikamevātmatvaṃ, na mukhyamiti bhāvaḥ /\nitītyanantaramucyata iti śeṣaḥ /\ntaditi /\ntadvacanamityarthaḥ /\nyadi nāmeti niścaye satyaniścayavacanam /\nupālaṃbhaḥ pratikṣepaḥ, ātmatvaniṣedha iti yāvat /\nbhavediti śeṣaḥ /\ntadvacanaṃ vastvalaṅkāradhvanyorevātmatvapratiṣedharūpaṃ syānna rasadhvanerityarthaḥ /\nkuta ityatrāha--raseti /\nkathamidamavagatamityatrāha--rasacarvaṇetyādi nirṇayādityantam /\nvastvalaṅkāradhvanyorātmatvapratiṣedho 'smadabhimata eveti tat siddhasādhanamityāha--vastviti /\nrasadhvaniparyantatvameveti /\nvācyayorvastvalaṅkārayoriva dhvanyamānayorapi tayoḥ vibhāvādirūpatvena kasyacidrasasya vyañjakatayā paryavasānādrasadhvaniviśrāntatvamevetyarthaḥ /\nviśrāntadhāmatvakṛtaṃ hi mukhyamātmatvaṃ, tacca rasadhvanereva /\nvastvalaṅkāradhvanyostu dhvanyamānatvakṛto vācyādutkarṣa ityamukhyamātmatvam /\ntadapekṣayā ca 'dhvaniḥ kāvyātme'ti sāmānyenoktiriti bhāvaḥ /\n'vācyasāmarthyakṣiptam' iti klībaikavacanāntatvena nirdeśādvastumātramityasyaiva viśeṣaṇamiti bhramaḥ sthādatastannivṛttaye vyācaṣṭe---vāyyasāmarthyakṣiptamiti /\nbhedatrayeti /\nvācyasāmarthyākṣiptamityasya liṅgavacanayorvipariṇāmemanālaṅkārā locanam sāmānyalakṣaṇam /\nyadyapi hi dhvananaṃ śabdasyaiva vyāpāraḥ, tathāpyarthasāmarthyasya sahakāriṇaḥ sarvatrānapāyādvācyasāmarthyakṣiptatvam /\nśabdaśaktimūlānuraṇanavyaṅgye 'pyarthasāmarthyadeva pratīyamānāvagatiḥ, śabdasaktiḥ kevalamavāntarasahakāriṇīti vakṣyāmaḥ /\n<lg>\n<l>dūraṃ vibhedavāniti /</l>\n<l>vidhiniṣedhau viruddhāviti na kasyacidapi vimatiḥ /</l>\n<l>etadarthaṃ prathamaṃ tāvevodāharati--- 'bhrama dhārmika visrabdhaḥ sa śunako 'dya māritastena /</l>\n<l>godāvarīnadīkūlalatāgahanavāsinā dṛptasaṃhena //</l>\n</lg></p>\n\n<p>bālapriy.ā rasādaya ityanayorapi yojanā kārtheti bhāvaḥ /\n'vācyasāmarthyakṣipta' iti paṭhi tu artha ityasya viśeṣaṇam /\nsāmānyalakṣaṇamiti /\nvācyasāmarthyākṣiptatvaṃ vastudhvanyādibhedatrayānugato dharma ityarthaḥ /\nnanvabhidhādivyāpāravat dhvananavyāpārasya śabdāśrayatvādvastvādidhvaneruktalakṣaṇamasambhavīti śaṅkate--yadyapīti /\nsamādhatte--tathāpītyādi /\nnanu śabdaśaktimūle dhvanau śabdaśaktireva sahakāriṇī netaretya āha--śabdetyādi /\ntarhi mā bhūcchabdaśaktirityatrāha--śabdaśaktiriti /\navāntarasahakāriṇī arthasāmarthyopakāriṇī /\nvakṣyāma iti /\nśabdaśaktimūlaprabhedanirūpaṇa iti śeṣaḥ /\nvṛttau 'ādyaḥprabheda' iti /\nvidhiniṣedhādirūpavastumātrarūpo bheda ityarthaḥ /\ndūraṃ vibhedavāniti /\natyarthaṃ bhinna ityarthaḥ /\nātyantikaṃ bhedamupapādayati locane--vidhītyādi /\nvidhiniṣedhau ekasyāḥ kriyāyāḥ vidhirniṣedhaśca /\nviruddhāviti /\nvirodho nāma yugapadekatra vṛttitvābhāvo, bhinnatvaṃ vā /\nitīti prakāre, ityatretyarthaḥ /\nviparītā matirvimatiḥ /\netadarthe avimatyartham /\nvimatyabhāvāddhetoriti yāvat /\nyadvā--etadarthe ātyantikabhedapradarśanārtham /\ntāveva vācyavyaṅgyabhūtau vidhiniṣedhāveva /\nyathetyasya vyākhyānaṃ-udāharatīti /\nanyata uddhṛtya tatpratipādakavākyāni āharati prabandhamimaṃ prāpayatītyarthaḥ /\nchāyāṃ paṭhati--bhrametyādi /\nvastabdhamiti ca pāṭhaḥ /\n'godānadīkacchanikuñjavāsine'ti chāyā /\ntatra godāpadasya godāvarīti, kacchādipadayoḥ kūlalatāgahaneti ca vivaraṇam locanam kasyāścitsaṅketasthānaṃ jīvitasarvasvāyamānaṃ dharmikasañcaraṇāntarāyadoṣāttadavalupyamānapallavakusumādivicchāyīkaraṇācca paritrātumiyamuktiḥ /\ntatra svataḥsiddhamapi bhramaṇaṃśvabhayenāpoditamiti pratiprasavātmako niṣedhābhāvarūpaḥ, na tu niyogaḥ praiṣādirūpo 'tra vidhiḥ; atisargaprāptakālayorhyayaṃ loṭ /\ntatra bhāvatadabhāvayorvirodhāddvayostāvanna yugapadvācyatā, bālapriyā vaktṛviśeṣānuktau vyaṅgyapratītyanudayamāśaṅkyāvatārikāmāha---kasyāścidityādi /\nparitrāṇe hetuḥ--jīvitasarvasvāyamānamiti /\natipriyātvāditi bhāvaḥ /\nsañcaraṇena yo 'ntarāyaḥ cauryasuratasya khalpakālavicchedarūpo vighnaḥ tadrūpo dāṣastasmāt /\ndoṣāntaramapyāha---tadaveti /\ntena dhārmikeṇa avalupyamānamapahliyamāṇaṃ pallavakusumādi, tena yadvicchāyīkaraṇaṃ niśśebhatāpādanaṃ, tasmāt /\ntatreti /\ntathā satītyarthaḥ /\nsvata ityādi /\natra bhramamarūpe vākyārthe 'vidhirniṣedhābhāvarūpaḥ na tu praiṣādirūpo niyoga' iti sambandhaḥ /\nnanu kimiti mukhya eva na syādityatrāha--pratiprasavātmaka iti /\natra hetumāha--svata ityādi /\nśvabhayena kartrā /\napoditaṃ pratiṣiddham /\nitīti hetau /\nyathoktaṃ 'prāpte tu pratiṣedhe hi pratiprasavayogitā' iti /\nniṣedhābhāvarūpo vidhirityatra hetutvena loḍarthamāha--atisargeti /\nayamarthaḥ--svatassiddhaṃ bhramaṇaṃ śvabhītirniṣedhati sma /\npratiṣiddhasya bhramaṇasya pratiṣedhakābhāvaḥ samprati kathyate /\nato 'yaṃ pratiprasavaḥ /\npratiṣedhanivartanaṃ hi saḥ /\nato bhramaṇasyedānīṃ na kaścit pratibandha iti niṣedhābhāvo 'tra vidheḥ, natu niyogaḥ /\nna khalveṣā svairiṇī rājeva bhramaṇavidhiṃ karoti, śvabhayamiva bhramaṇaniṣedhaṃ vā /\nkiṃ tarhi? bhramaṇapratiṣedhakābhāvaṃ kathayati /\ntato bhramaṇaṃ vidhīyamānatākoṭiṃ niviśate /\ntasmādayaṃ loṭ kāmacārabhyanujñārūpātisarge, prāptakālārthaścāyaṃ loḍiti /\natha bhramaṇaniṣedhasya vyaṅgyatvaṃ vyavasthāpayiṣyan vācyatvādikaṃ nirākaroti--tetretyādinā /\ntatra tathāvidhavacane /\ndvayoḥ bhrama, mā bhramīriti vidhiniṣedharūpayorarthayoḥ /\nyugapat ekadā /\nlocanam na krameṇa, viramya vyāpārabhāvāt /\n'viśeṣyaṃ nābhidhā gacchet' ityādinābhidhāvyāpārasya viramya vyapārāsaṃbhavābhidhānāt /\nnanu tātparyaśaktiraparyavasitā vivakṣayā dṛptadhārmikatadādipadārthānanvayarūpamukhyārthabādhabalena virodhanimittayā viparītalakṣaṇayā ca vākyārthībhūtaniṣedhapratītimabhihitānvayaddaśā karotīti śabdaśaktimūla eva so 'rthaḥ /\nevamanenoktamiti hi vyavahāraḥ, tanna bālapriyā na vācyatā na abhidheyatā /\natra hetuḥ--bhāveti /\nghaṭatadabhāvayoriva tayorvirodhādityarthaḥ /\nviruddhayostayoryugapadbuddhipathānārohitvāditi /\nyāvat /\nna krameṇeti /\nvācyatetyanuṣajyate /\natra hetumāha--viramya vyāpārābhāvāditi /\nabhidhāyā viramya punaḥ sambhavābhāvādityarthaḥ /\nekaśśabda ekamarthamabhidhayā bodhayitvā punastayā arthāntaraṃ na bodhayati yataḥ, tasmāditi yāvat /\natra pramāṇamāha--viśeṣyamityādi /\nādipadena 'kṣīṇaśaktirviśeṣaṇa' ityasya saṃgrahaḥ /\nabhidhā gavādipadābhidhā /\nviśeṣaṇo gotvādāvarthe /\nkṣīṇā viratā /\nśaktiḥ bodhajananasāmarthyaṃ yasyāḥ sā tathā satī /\nviśeṣyaṃ gavādivyaktirūpam /\nna gacchet na bodhayediti tadarthaḥ /\nataśca vidhiniṣedhayoreka evābhidheya iti bhāvaḥ /\nyadyevaṃ tarhi niṣedhasyaivātra bodho bhavatviti śaṅkate---nanvityādi /\nyatra tātparyaṃ taddhi vākyārthaḥ /\ntātparyaviṣayaścātra bhramaṇaniṣedhaḥ /\nataḥ sa eva vākyārthaḥ /\ntena tasya vivakṣayā vivakṣitatvāddhetoḥ /\naparyavasitā bhramaṇavidhau paryavasānamanāpnuvatī /\ntātparyaśaktiḥ padaniṣṭhā vivakṣitārthapratītijananasāmarthyarūpatātparyātmikā śaktiḥ /\nvākyārthībhūtasya niṣedhasya pratītiṃ karoti /\nkena vyāpāreṇetyatrāha--lakṣaṇayeti /\nlakṣaṇānimittamāha--virodheti /\nvirodharūpasambandhanimittayetyarthaḥ /\n'vācyārthasya ca vākyārthe sambandhānupapattitaḥ' ityuktaṃ mukhyārthabādhaṃ darśayati--dṛptetyādi /\nbhrametyasya mukhyārthakatve dṛptatvādyabhidhānasya vaiyarthyāpattyā dṛptādipadārthaghaṭitavākyārthe bhramaṇavidhirūpamukhyārthasya yo 'nanvayaḥ anvayopapattyabhāvaḥ, tadrūpo yo mukhyārtabādhastasya balena sahakāreṇetyarthaḥ /\nabhihitānvayadṛśeti /\nabhihitānvayadarśanenetyarthaḥ /\nabhihitānvayavādimatānurodheneti yāvatat /\nphalitamāha--itītyādi /\nśabdaśaktirabhidhā tanmūlaḥ /\ntātparyaśaktilakṣaṇāsaktyorabhidhāśrayatvenāvasthānāditi bhāvaḥ /\nvakṣyate ca 'abhidhāpucchabhūtā lakṣaṇe'ti /\nso 'rtha iti /\nbhramaṇaniṣedha ityarthaḥ /\natra pramāṇa locanam vācyātirikto 'nyo 'rtha iti /\nnaitat; trayo hyatra vyāpārāḥ saṃvedyante--padārtheṣu sāmānyātmasvabhidhāvyāpāraḥ, samayāpekṣayārthāvagamanaśaktirhyabhidhā /\nsamayaśca tāvatyeva, na viśeṣāṃśe, ānantyā dvyabhicārāccaikasya /\ntato viśeṣarūpe vākyārthe tātparyaśaktiḥ parasparānvite, 'sāmānyānyanyathāsiddherviśeṣaṃ gamayanti hi' iti nyāyāt /\nbālapriyā māha---evamityādi /\nuktamiti hi vyavahāra iti /\nna tu vyañjitamiti vyavahāra iti bhāvaḥ /\nupasaṃharati---tanneti /\nvācyātiriktaḥ abhidheyātiriktaḥ /\nviparītalakṣaṇayātra niṣedhapratītirna sambhavati, tasyā anavakāsādityāśayena matametatpratyācaṣṭe--naitadityādi /\netanna etanmataṃ yuktaṃ netyārthaḥ /\nkuta ityatrāha--traya ityādi /\natra lokavyavahāre /\ntrayo vyāpārāḥ abhidhātātparyalakṣaṇāḥ /\nśabdasyeti /\nśeṣaḥ /\nsaṃvedyantejñāyante /\nādyasya vyāpārasya viṣayamāha--padārtheṣviti /\nsāmānyātmasu gotvādisāmānyarūpeṣu /\nabhidāvyāpāra iti /\ngavādipadānāmiti śeṣaḥ /\nsvarūpamāha-samayetyādi /\nsamayāpekṣayā saṅketagrahaṇasahakāreṇa /\n'samayāpekṣe'ti ca pāṭhaḥ /\nsamayaṃ saṅketagrahaṇamapekṣata iti tadartaḥ /\narthāvagamanaśaktiḥ arthabodhanasāmarthyam /\ntāvatyeva sāmānyātmakapadārtha eva /\nevakāravyavacchedyamāha--netyādi /\nviśeṣāṃśe vyaktyātmani /\nkuta ityatrāha-ānantyāditi /\nviśeṣāṃśānāmanantatvādityarthaḥ /\ntathā ca sarvasmin viśeṣe samayaḥ kartuṃ na śakyaḥ /\nanantaśca syāditi bhāvaḥ /\nhetvantaramapyāha-vyabhicārāccaikasyeti /\nekaikasya viśeṣāṃśasya mitho vyabhicārāccetyarthaḥ /\ngopadena yasya govyaktiviśeṣasya bodho jāyate, tasminnitaragovyaktigatasamayo nāstīti rītyā vyabhicāro bodhyaḥ /\nyadvā--samayaścetyatra samayaśabdasya saṅketagraha ityarthaḥ /\nsarvasmin viśeṣe saṅketagrahasya vyavahārāṅgatve doṣamāha--ānantyāditi /\nviśeṣāṇāmanantatvātsarvasmin viśeṣe saṅketagraho na sambhavatītyarthaḥ /\ntarhyekasminneva viśeṣe tadgraho vyavahārāṅgamastvityatrāha--vyabhicārāccaikasyeti /\nagṛhītasaṅketakasyāpi gavādivyaktiviśeṣasya gavādivyaktiviśeṣasya gavādipadena bodhodayāttatra saṅketagrahasya vyabhicārāccetyarthaḥ /\natha dvitīyaṃ vyāpāraṃ saviṣayaṃ darśayati--tata ityādi /\ntataḥ uktāddhetoḥ /\nparasparānvite ākāṅkṣāvaśādguṇapradhānabhāvena mithassaṃbaddhe /\nviśeṣarūpe sāmānyātmakatatatpadārthākṣiptattahyaktirūpaviśeṣaghaṭite /\nvākyārthe viṣaye /\ntātparyaśāktiḥ sa vākyārthaḥ paraḥpradhānatayā pratipādyaḥ yeṣāṃ tāni tatparāṇi teṣāṃ bhāvastātparya tadrūpā śaktiḥ, padānāmiti śeṣaḥ /\nākṣepaṃ bodhayannāha--sāmānyānītyādi /\nsāmānyāni padairabhihitāḥ sāmānyarūpā arthāḥ anyathā viśeṣāṇāmanavagamane /\nasiddheḥ kriyādyanvayāsiddheḥ /\nviśeṣaṃ svāśrayavyaktirūpaṃ gamayanti /\nsvāvinābhāvādbodhayanti /\n'sāmānyānanyathe'ti pāṭhe tu locanam tatra ca dvitīyakakṣyāyāṃ 'bhrame'ti vidhyatiriktaṃ na kiñcitpratīyate, anvayamātrasyaiva pratipannatvāt /\nna hi 'gaṅgāyāṃ ghoṣaḥ' 'siṃho baṭuḥ' ityatra yathānvaya eva bubhūṣan pratihanyate, yogyatāvirahāt; tathā tava bhramamaniṣeddhā sa śvā siṃhena hataḥ /\ntadidānīṃ bhramaṇaniṣedhakāramavaikalyādbhramaṇaṃ tavavocitamityanvayasya kācitkṣatiḥ /\nata eva mukhyārthabādhā nātra śaṅkyeti na viparītalakṣaṇāyā avasaraḥ /\nbhavatu vāsau /\ntathāpi dvitīyasthānasaṃkrāntā tāvadasau na bhavati /\ntathā hi-mukhyārthabādhāyāṃ lakṣaṇāyāḥ praklṝptiḥ /\nbādhā ca virodhapratītireva /\nna cātra padārthānāṃ svātmani virodhaḥ /\nparasparaṃ virodha iti cet--so 'yaṃ tarhyanvaye virodhaḥ pratyeyaḥ /\nbālapriyā padānīti śeṣaḥ /\nsāmānyānāṃ svābhihitasāmānyarūpāṇāmarthānāmanyathāsiddheravinābhāvādityarthaḥ /\nevamupanibaddhapīṭhiko lakṣaṇāṃ nirākartumārabhate--tatra cetyādi /\ntatra tātparyaśaktiviṣayabhūtāyām /\ndvitīyakattyāyāṃ abhidhāvyāpāraviṣayāpekṣayā dvitīyasyāṃ kakṣyāyām /\nbhrametyādivācyo bhramaṇavidhereva pratīyate, nānyanniṣedharūpaṃ kiñcidityarthaḥ /\nanvayamātrasyeti /\nvākyārthamātrasyetyarthaḥ /\nevakāro mātraśabdārthasphuṭīkaraṇārthaḥ /\netahyavacchedyaṃ vidhyatiriktamityādi pūrvoktaṃ bodhyam /\npratipannatvāditi /\njñātatvādityarthaḥ /\nuktamupapādayati---na hītyādi /\n'ityanvayasya na hi kācit kṣati'riti sambandhaḥ /\ngaṅgāyāmitāyadi vaidharmyeṇodāharaṇam /\nanvaya iti vācyavarmiṇoranvaya ityarthaḥ /\nbubhūṣanneva bhavitumārabdhavāneva /\npratihanyate vādhito bhavati /\nyogyatāvirahāditi /\ngaṅgādipadavācyadharmiṇaḥ srotoviśeṣādeḥ ghoṣādinā sahāghārādheyabhāvasambandhāderabhāvādityarthaḥ /\nkṣatiḥ bādhā /\nphalitamāha-ata evetyādi /\nata eva anvayakṣaterabhāvādeva /\natha lakṣaṇāprayojanaviṣaye dhvanivyāpāraṃ pradarśayiṣyannabhyupagamyāpi lakṣaṇāntasyāḥ pūrvapakṣyabhimatatātparyaśaktiviṣayakakṣyāniveśaṃ nirākurvannāha--bhavatu vetyādi /\nasau lakṣaṇā /\ndvitīyasthānasaṅkānteti /\ntātparyakakṣyāniviṣṭetyarthaḥ /\ntāvaditi sampratipattau, vākyālaṅkāre vā /\netadevopapādayati-tathāhītyādinā /\nlakṣaṇāyāḥ praklṝptiriti /\nlakṣyārthopasthitikalpanetyarthaḥ /\nbādhā ceti /\nbādhāpadārthaścetyarthaḥ /\n'sā ce'ti kvacit pāṭhaḥ /\nvirodhapratītireveti /\nmukyārthabādhā nāma mukhyārthasya yo virodhastatpratītirevetyarthaḥ /\nekakāreṇa nātra vivāda iti darśayati /\nuktī virodhaḥ padārthānāṃ svātmanyuta parasparamiti vikalpaṃ hṛdi nidhāyādyaṃ nirācaṣṭe-na cetyādi /\ncastvarthaḥ /\natra lakṣaṇasthale /\n'atra virodhastu padārthānāṃ svātmani na'ti sambandhaḥ /\nsvātmani svena saha /\ndvitīyamāśaṅkate-parasparamiti /\npadāryānāmityanuṣaṅgaḥ /\nsamādhatte-to 'yamityādi locanam na cāpratipanne 'nvaye virodhapratītiḥ, pratipattiścānvayasya nābhidhāśaktyā, tasyāḥ padārthapratipattyupakṣīṇāyā viramyāvyāpārāt iti tātparyaśaktyaivānvayapratipattiḥ /\nnanvevaṃ 'aṅgulyagre karivaraśatam' kintu pramāṇāntareṇa so 'nvayaḥ pratyakṣādinā bādhitaḥ pratipanne 'pi śuktikāyāṃ rajatamiveti tadavagamakāriṇo vākyasyāprāmāṇyam /\n'siṃhomāṇavakaḥ' ityatra dvitīyakakṣyāniviṣṭatātparyaśaktisamarpitānvayabādhakollāsānantaramabhidhātātparyaśaktidvayavyatirikta bālapriyā tarhi saḥ lakṣaṇamūlatvena prasiddhaḥ /\nayaṃ bhavadbhirabhyupagato virodhaḥ /\nanveye padārthānāṃ parasparānvaye pratyeyaḥ jñātavyaḥ /\nna cetyādi /\napratipanne ajñāte /\n'virodhapratītirna ce'tyanvayaḥ /\ndharmiṇyapratīte dharmarūpasya virodhasya tatra pratītyayogāditi bhāvaḥ /\ntarhi pratipanne 'stvityatrāha--pratipattiścetyādi /\navyāpārāditi /\nvyāpārāsbhavādityarthaḥ /\nmukhyārthabādhā nāma lakṣaṇāsthale 'siho māṇavaka' ityādau siṃhādipadamukhyārthasya māṇavakapadārthena sahākāṅkṣātātparyavaśādbhāsamānastādātmyādisaṃsargarūpo yo 'nvayastasmin varuddhatvasya pratītiḥ /\nviruddhatvaṃ ca tasminnanvaye siṃhādipratiyogikatvasya māṇavakādyanuyogikatvasya ca dvayorabhāvena tadrūpaṃ bādhitatvam /\nata eva vaktṛvivakṣitatvābhāvastadityapi kecit /\nbhavati ca satyapi bādhaniścaye vākyajanyo bodha iti bhāvaḥ /\nprasaṅgādāśaṅkate-nanvevamityādi /\nevaṃ bādhitasyāpyanvayasya vākyātpratītyaṅgīkari /\niṣṭāpatyā samādhatte-kinnetyādi /\nkiṃ na bhavati bhavatyeva /\nvaidharmyeṇa dṛṣṭāntamāha-daśetyādi /\n'daśadāḍimāni ṣaḍapūpā' ityādi mahābhāṣyodāhṛtavākyasamudāyasthala ivetyarthaḥ /\ntatra bhavatikriyādhyāhāreṇa pratyekaṃ daśadāḍimānītyādi tattadvākyādanvayabodhe satyapi sarvavākyārthānāṃ mithaḥ saṃsargāvagāhyekaviśiṣṭārthabodhātmakānvayapratītirākāṅkṣādikāraṇābhāvānna bhavati, prakṛte ca tatsatvādanvayapratītirbhavatyevetyarthaḥ /\nviśeṣamāha-kinviti /\n'pratipanno 'pi so 'nvayaḥ śuktikāyāṃ rajatamiṃva pratyakṣādinā pramāṇāntareṇa bādhita' iti sambandhaḥ /\nitīti hetau /\nanvayasya bādhitatvādityarthaḥ /\ntatyajñānasya /\nnanu tarhi 'siṃho māṇavaka' ityāderapyaprāmāṇyaṃ syādityatrāha--siṃha ityādi /\nśaktyā samarpite bodite anvaye, bādharakasya virodhasya ullāsaḥ pratītiḥ tadanantaram /\ntadvādhakavidhurīti /\ntadvādhakasya anvayabādhakasya vidhurīkaraṇe locanam tāvattṛtīyaiva śaktistadbādhakavidhurīkaraṇanipuṇā lakṣaṇābhidhānā samullasati /\nnanvevaṃ 'siṃho vaṭuḥ' ityatrāpi kāvyarūpatā syāt; dhvananalakṣaṇasyātmano 'trāpi samanantaraṃ vakṣyamāṇatayā bhāvāt /\nnanu ghaṭe 'pi jīvavyavahāraḥ syāt; ātmano vibhutvena tatrāpi bhāvāt /\nśarīrasya khalu viśiṣṭādhiṣṭānayuktasya satyātmani jīvavyavahāraḥ, na yasya kasyaciditi cet-guṇālaṅkāraucityasundaraśabdārthaśarīrasya sati dhvananākhyātmani kāvyarūpatāvyavahāraḥ /\nna cātmano 'sāratā kāciditi ca samānam /\nna caivaṃ bhaktireva dhvaniḥ, bhaktirhi lakṣaṇāvyāpārastṛtīyakakṣyāniveśī /\ncaturthyā tu kakṣyāyāṃ dhvananavyāpāraḥ /\ntathā hi-tritayasannidhau lakṣaṇā pravartata iti tāvadbhavanta eva vadanti /\ntatra mukhyārthabādhā tāvatpratyakṣādipramāmāntaramūlā /\nnimittaṃ ca yadabidhīyate sāmīpyādi tadapi pramāṇāntarāvagamyameva /\nbālapriyā bādhane nipuṇā samarthā /\nsamullasati pravartate /\ntathā ca tatra lakṣyārthasya na bādhitatvamiti bhāvaḥ /\nlakṣaṇāṅgīkāre 'tiprasaṅgamāśaṅkate--nanvevamiti /\n'ātmanaḥ atrāpi bhāvāt' satvāditi sambandhaḥ /\npratibandyā uttarayati---nanu ghaṭe 'pīti /\ntatparihāramāha--śarīrasyeti /\nviśiṣṭeti /\nkaracaraṇādyavayavairviśiṣṭaṃ yadadhiṣṭānaṃ saṃsthānaṃ tena yuktasya /\ntulyamuttaramasmākamityāha---guṇeti /\nguṇālaṅkārāṇāmaucityena rasaviṣayakeṇa sundarau śabdārthāveva śarīlaṃ tasya /\nna cetyādi /\niti ca samānamiti /\nyathā'tmano nissāraghaṭādisambandhitve 'pi nāsāratā kācit, tatā dhvananākhyātmano laukikavākye sattve 'pi nāsāratā kāpītyartha /\nnanvevaṃ bhaktireva dhvaniḥsyādityāśaṅkya pariharati--na cevamityādi /\nevaṃ lakṣaṇāsthale dhvananasadbhāve sati /\n'dhvanirna ce'tyānvayaḥ /\natra hetumāha-bhaktirhiti /\nbhinnakakṣyāniviṣṭatvādubhayorviṣayabhedo yataḥ, tasmādityarthaḥ /\ntritayasannidhāviti /\nmukhyārthabādhāditraye satītyarthaḥ /\nbhavanta eva vadantīti /\nlakṣaṇādhvananayorabhedaṃ vadanto bhavanta evāhurityārthaḥ /\n'bhavatāṃ matam' iti ca pāṭhaḥ /\nmukhyārthabādhādiṣu triṣvantyasya dhvanivyāpāramātragamyatvaṃ sādhayiṣyannādāvādyayoranyasiddhatvamāha--tatretyādinā /\nabhidhīyata iti /\n'abhidheyena sāmīpyādi' tyādivacanenocyata ityarthaḥ /\nevaṃ bādhānimittayoranyaviṣayatvamuktvā prayojanasyānanyaviṣayatvaṃ svarūpakathanenāha--yattvityādi /\nlocanam yattvidaṃ ghoṣasyātipavitratvaśītalatvasevyatvādikaṃ prayojanamaśabdāntaravācyaṃ pramāṇāntarāpratipannam, vaṭorvā parākramātiśayaśālitvaṃ, tatra śabdasya na tāvanna vyāpāraḥ /\ntathāhi--tatsāmīpyattaddharmatvānumānamanaikāntikam, siṃhaśabdavācyatvaṃ ca vaṭorasiddham /\natha yatra yatraivaṃśabdaprayogastatra tatra taddharmayoga ityanumānam, tasyāpi vyāptigrahaṇakāle maulikaṃ pramāmāntaraṃ vācyam, na cāsti /\nna ca smṛtiriyam, ananubhūte tadayogāt, bālapriyā 'yattu atipavitratvādikaṃ parākramātiśayaśālitvaṃ vā tatre'ti sambandhaḥ /\nghoṣasyeti /\nidaṃ cātipavitratvādeḥ tīre pratyāyānadvārā ghoṣa'pi tatpratyāyanamasti tasyaiva paramatātparyaviṣayatvādityāśayenoktam /\nyadvā--ghoṣādhikaramasyeti tadarthaḥ /\naśabdāntaravācyaṃ lākṣaṇikaśabdātiriktaśacabdābodhyam /\npramāṇāntareti /\nśabtātiriktapramāṇetyarthaḥ /\nvaṭorveti /\nprayojanamityāditrayamanuṣajyate /\nnanu tarhi śabdenāpi na tatpratītirityalaṃ tahyāpārāntaragaveṣaṇayetyata āha--tatretyādi /\ntatra pūrvokte prayojane /\nśabdasya na tāvanna vyāpāra ityuktaṃ draḍhayati--tathāṃ hītyādinā /\ntatsāmīpyāditi /\ntīraṃ gaṅgatātipavitratvādidharmavat, gaṅgāsāmīpyāt /\nmunijanādivadityanumānaṃmityarthaḥ /\nanaikāntikaṃ gaṅgātaṭādigataśiraḥ--kapālādau vyabhicāri /\nsiṃheti /\nvaṭuḥ siṃhadharmavān siṃhaśabdavācyatvāt, sampratipannasiṃhavadityatra siṃhaśabdavācyatvarūpo hetuḥ svarūpāsiddha ityarathaḥ /\nanumānāntaramāśaṅkya nirācaṣṭe-athetyādi /\nevamiti /\nlakṣaṇayetyarthaḥ /\nityanumānamiti /\ntaṭaḥ gaṅgaśabdavācyavṛttidharmavān lakṣaṇayā gaṅgaśabdaprayogaviṣayatvāt; vaṭuḥ siṃhaśabdavācyavṛttidharmavāna, lakṣaṇayā siṃhaśabdaprayogaviṣayatvāt; yo lakṣaṇayā yatpadaprayogaviṣayaḥ, sa tatpadavācyavṛttidharmavān ityādiratra prayogo bodhyaḥ /\nyadvā-ityanumānamiti /\nevaṃ vyāptiviśiṣṭo heturityarthaḥ /\ntasyāpītyādi /\ntasmin yadvyāptigrahaṇaṃ tatkāle /\nmaulikamiti /\nmūle anumānāṅgavyāptigrahaṇarūpe sādhanatayā bhavamityarthaḥ /\nprāmāmāntaraṃ pratyakṣādi /\nna cāstīti /\npramāṇāntaramityanuṣajyate /\nsāmānyamukhavyāptyadhīnānamitisthale prakṛtasādhyahetvoḥ tatsajātīyayorvā pratyakṣādinā vyāptigrahaṇaṃ vācyam /\ntacca lakṣaṇāsthale vyabhicāraśaṅkyā utpattunnārhatītyarthaḥ /\nna ceti /\niyaṃ pāvanatvādiprayojanajñānaṃ locanam niyamāpratipattervakturetadvivakṣitamityadhyavasāyābhāvaprasaṅgāccatyasti tāvadatra śabdasyaiva vyāpāraḥ /\nvyāpāraśca nābhidhātmā, samayābhāvāt /\nna tātparyātmā, tasyānvayapratītāveva parakṣayāt /\nna lakṣaṇātmā, uktādeva hetoḥ skhaladgatitvābhāvāt /\ntatrāpi hi skhaladgatitve punarmukyārthabādā nimittaṃ prayojanamityanavasthā syāt /\nata eva yatkenacillakṣitalakṣaṇeti nāma kṛtaṃ tahyasanamātram /\ntasmādabhighātātparyalakṣaṇāvyatiriktaścaturtho 'sau bālapriyā 'smṛtirna ce'tyanvayaḥ /\nna ca smṛtipratipannametadityarthaḥ /\natra hetumāha--ananubhūte tadayogāditi /\nnanu tatsmṛtiḥ kathañcitsampādyetyato hetvantaramāha---niyametyādi /\nniyāmakasya kasyacidanupalaṃbhādetadeva prayojanamatra vivakṣitamityaniścayaprasaṃgāccetyarthaḥ /\nvyañjanavyāpāropagame tu sahakāriviśeṣānniyamaḥ setsyatīti bhāvaḥ /\nnigamayati--itītyādi /\nitīti hetau /\nyata evaṃ nānyagamyaṃ prayojanaṃ tata ityarthaḥ /\natreti /\npāvanatvādau prayojana ityarthaḥ /\natha vyañjanavyāpārasya pāriśeṣyātsiddhiṃ darśayitumāha-vyāpāraścetyādi /\natretyasyānuṣaṅgaḥ /\nsamayābhāvāt gaṅgādiśabdasya pāvanatvādau saṅketābhāvāt /\nanvayapratītāviti /\nprāthamikavācyārthānvayabodha ityarthaḥ /\nuktādevetyādi /\npūrvokto heturmukhyārthabādhādiḥ, tasmādyat skhaladgatitvaṃ skalantī pratihanyamānā gatiravabodhanavyāpāro yasya śabdasya tasya bhāvastattvam /\nsvārthādbhraṃśa iti yāvat /\ntasyābhāvādityarthaḥ /\ngaṅgādiśabdānāṃ hi mukhyārthabādhādivasāttīrādavavagamayitavye svārthātsrotoviśeṣāderyathā bhraṃśaḥ, tathā prayojane pāvanatvādāvavagamayitavye svārthāttīrāderbhraṃśo nāsti, yatastasmādityarthaḥ /\nyadvā--uktādeva hetoriti /\nnyimāpratipatterityādipūrvoktāddhetorityarthaḥ /\nhetvantaraṃ cāha-skhaladgatitvābhāvāditi /\nasyārthaḥ pūrvavadbodhyaḥ /\nabhyupagamyāpi doṣamāha--tatrāpītyādi /\nprayojanaṃ nimittīkṛtyāpi lakṣyārthāt skhaladgatitve 'ṅgīkriyamāṇe punaḥ punarapi lakṣaṇāmūlaparikalpanayālakṣaṇānavasthā syādityarthaḥ /\nvyāpāraśca nābhidhātmetyādyetadantagranthasya vivaraṇarūpaḥ-'nābhidhā, samayābhāvādi'tyādikāvyaprakāśagrantha iti draṣṭavyam /\ngaṅgādiśabdena tīrādau lakṣite punaḥ pāvanatvādiprayojanamapi lakṣyeta /\nata eva tallakṣaṇāyāḥ lakṣitalakṣaṇeti nāmeti kecit /\ntanmataṃ nirākaroti-ata evetyādi /\nata eva anavasthādidoṣādeva /\nnāma kṛtamiti /\nprayojanaviṣayavalyāpārasyeti śeṣaḥ /\nvyasanamātraṃ dhvaninirākaraṇanirbandhamātraṃ taddhetukamiti yāvat /\nvakṣyate ca 'tenāyaṃ lakṣatalakṣaṇāyā na viṣayaḥ' iti /\ntasmādityādi /\n<lg>\n<l>dhvananeti /</l>\n<l>dhvananādirūpāḥ locanam vyāpāro dhvananadyotanavyañjanapratyāyanāvagamanādisodaravyapadesanirūpito 'bhyupagantavyaḥ /</l>\n<l>yadvakṣyati-- 'mukhyāṃ vṛttiṃ parityajya guṇavṛttyārthadarśanam /</l>\n<l>yaduddisya phalaṃ tatra śabdo naiva skhaladgatiḥ //</l>\n</lg></p>\n\n<p>it.i //</p>\n\n<p>tena samayāpekṣā vācyāvagamanaśaktiribhidhāśaktiḥ /\ntadanyathānupapattisahāyārthāvabodhanaśaktistātparyaśaktiḥ /\nmukhyārthabādhādisahakāryapekṣārthapratibhāsanaśaktirlakṣaṇāśaktiḥ /\ntacchaktitrayopajanitārthāvagamamūlajātatatpratibhāsapavitritapratipattṛpratibhāsahāyārthadyotanaśaktirdhvananavyāpāraḥ; bālapriyā sodarāḥ paryāyāśca ye vyapadeśāḥ śabdāḥ taiḥ nirūpito niścita ityarthaḥ /\ndhvananādivyapadeśaḥ prasiddhaḥ /\nvyapadeśaśca vyapadeśyaṃ vinā na tiṣṭatīti tacchravaṇānyathānupapattinirūpaṇīyo 'yamiti yāvat /\nabhyupagantavyaḥ anicchadbharapīti śeṣaḥ /\nprayojanāṃśe na lakṣaṇetyatra mūlasammatimāha---yadvattyatīti /\nevaṃ prayojanaviṣayakaṃ dhvananavyāpāraṃ prasādhya tamevetaravyāpāratrayādbhedena spaṣṭayituṃ vyāpārāṇāṃ svarūpaṃ darśayati--tenetyādi /\nsamayāpekṣeti /\ntadarthasaṅketagrahaṇasahakāreṇa tadarthabodhanasāmarthya padaniṣṭamabhidhā nāma śaktirityarthaḥ /\nsāmarthyaṃ nāma śaktyaparaparyāyaṃ padārthāntaramiti bodhyam /\ntadanyatheti /\ntasyā abhidhāyāḥ, anyathā ātmānaṃ vinā anupapattirasambhavaḥ prayojanābhāvādinā sahāyo yasyāḥ sā /\nkecittu tasya viśeṣarūpasyānvitārthasya anyathā tātparyābhāve yā anupapattiḥ, tatsahāyeti vyācakṣate /\nartheti /\nsaṃsṛṣṭārthetyarthaḥ /\nmukhyeti /\nmukhyārthabādhāditrayaṃ yatsahakāri tadapekṣata iti tathā /\ntacchaktīti /\ntat pūrvoktaṃ yat śaktitrayamabhidhādikaṃ tena, upajanitaḥ yadarthānāṃ padārthavākyārthalakṣyārthānāmavagamaḥ bodhaḥ, tasmādeva mūlājjātā, tatpratibhāsena abhidheyādyarthānāṃ nirantarapratītyā pavitritasya saṃskāralakṣaṇātiśayavattayā locanam sa ca prāgvṛttaṃ vyāpāratrayaṃ nyakkurvanpradhānabhūtaḥ kāvyātmetyāśayena niṣedhapramukhatayā ca prayojanaviṣayo 'pi niṣedhaviṣaya ityuktam /\nabhyupagamamātreṇa caitaduktam; na tvatra lakṣaṇā, atyantatiraskārānyasaṃkramaṇayorabhāvāt /\nna hyarthaśaktamūle 'syā vyāpāraḥ /\nsahakāribhedācca śaktibhedaḥ spaṣṭa eva, yathā tasyaiva śabdasya vyāptismṛtyādisahakṛtasya vivakṣāvagatāvanumāpakatvavyāpāraḥ /\nakṣādisahakṛtasya vā viklpakatvavyāpāraḥ /\nbālapriyā sampāditasya pratipatturyā pratibhā tatsahāyā /\narthadyotanaśaktiḥ prayojanādilakṣaṇasyārthasya vyañjane sāmarthyam /\nityuktaṃ bhavatīti śeṣaḥ /\nastvevaṃbhūto 'sau; kathamasyaiva kāvyātmatvamityata āha--sa ceti /\ncakāro 'vadhāraṇe /\n'sa ca kāvyātme'ti sambandhaḥ /\natra hetuḥ--pradhānabhūta iti /\ntatra hetuḥ--prāgvṛttamityādi /\nabhidhāditrayamapekṣya svayaṃ pravṛtto 'pi tadupasarjanīkurvannityarthaḥ /\nvyaṅgyasya kāvyātmatvādvyañjanasyāpi tattvaṃ bodhyam /\nnanvetāvatā 'bhrama dhārmike'tyādau bhramaṇaniṣedho lakṣaṇāviṣayaḥ, tadanyaprayojanaviṣayakaśca vyañjanāvyāpāra ityāyātam /\ntathāca kathaṃ vṛttikṛtā 'pratiṣedharūpa' iti vadatā vyañjanāvyāpārasya niṣedhaviṣayakatvamuktamityata āha-ityāśayenetyādi /\nityāśayena uktabhiprāyeṇa 'prayojanaviṣayo 'pi saḥ niṣedhapramukhatayā niṣedhaviṣaya ityuktam' iti sambandhaḥ /\nprayojanaṃ viṣayo yasya saḥ /\nprayojanaṃ cātra svairiṇyāḥ saṅketasthānaparitrāṇasvacchandaviharaṇādikam /\nniṣedhapramukhatayā niṣedhapratītidvārakatvena /\nityuktamiti /\nkadācidāvācye vidhirūpe pratiṣedharūpa ityanena pradarsitamityarthaḥ /\nbhramaṇaniṣedho 'tra lakṣya eva /\nprayojanasyoktasya niṣedhapratītipūrvakapratītiviṣayatvānniṣedharūpatayā uktirityarthaḥ /\nvastuto 'tra lakṣaṇā na pravartata iti vṛttigranthānuguṇyenāha--abhyupagametyādi /\nabhyupagamamātreṇa prauḍhivādamātreṇa /\nidaṃ viparītalakṣaṇayā /\nniṣedhabodhanam /\natra lakṣaṇāyā apravṛttau hetumāha--atyanteti /\nyatra vācyasyātyantatiraskāro 'nyasaṅkramaṇaṃ vā tatra hi lakṣaṇā /\nna cātra bhramaṇavidhirūpasya vācyasyobhayaṃ tasmādityarthaḥ /\nnanvatrārthaśaktimūlo dhvanirevāstu; tatrāpi kiṃ na lakṣaṇetyata āha--na hīti /\narthaśaktimūla iti /\nhetugarbham /\ndhvanāviti śeṣaḥ /\nasyā vyāpāraḥ lakṣaṇāyāḥ pravṛttiḥ /\nkiñcārthaśaktimūladhvananavyāpārasya vaktṛboddhavyavaiśiṣṭyādikaṃ sahakāri, lakṣaṇāyāstu mukhyārthabādhādikamato 'pyanayorbheda ityaha-sahakārīti /\nuktamarthaṃ dṛṣṭāntena viśadayati-yathetyādi /\ntasyaiva arthabodhanāya prayuktasyaiva /\nśabdasya gāmānayetyādiśabdasya /\nsmṛtyādītyādipadena pakṣadharmatājñānaparigrahaḥ /\nanumāpakatvavyāpāraḥ anumāpakatvaśaktiḥ /\nayaṃ vaktā edvibakṣuḥ etacchabdaprayogāt ityādiḥ prayogo 'tra bodhyaḥ /\nuktaṃ caitattṛtīyodyote akṣādīti /\nakṣaṃ cakṣurādīndriyam /\nādipadena tatsannikarṣādiparigrahaḥ /\nlocanam evamabhihitānvayavādināmiyadanapahnavanīyam /\nyopyanvitābhidhānavādī 'yatparaḥ śabdaḥ sa śabdārthaḥ' iti hṛdaye grahūtvā śaravadabhidhāvyāpārameva dīrghadīrghamicchati, tasya yadi dīrgho vyāpārastadeko 'sāviti kutaḥ? bhinnaviṣayatvāt /\nathāneko 'sau? tadviṣayasahakāribhedādasajātīya eva yuktaḥ /\nsajātīye ca kārye viramyavyāpāraḥ śabdakarmabuddhyādīnāṃ padārthavidbhirniṣiddhaḥ /\nasajātīye cāsmannaya eva /\nbālapriyā vikalpakatvavyāpāraḥ savikalpakajñānajanakatvaśaktiḥ /\nśabdo hi śrotrādisahakāreṇa svapratyakṣaṃ janayati /\natha ca jñāyamānaḥ saṃjñāśabdaḥ saṃjñini cakṣussannikarṣādikāle svaviśeṣaṇakaṃ saṃjñipratyakṣaṃ janayati iti mataviśeṣaḥ /\niyaditi /\nabhidhāditrayotīrṇadhvanivyāpāro 'stītyetāvadityarthaḥ /\nanapahnavanīyamanirākaraṇīyaṃ, pratyutābhyupagantavyamiti bhāvaḥ /\nyo 'pītyādi /\napiśabdastuśabdārthe /\n'ya icchati tasye'ti sambandhaḥ /\ngāmānayetyādikasya tattadvākyasya tattadvākyārthe prathamaṃ saṅgatigrahaḥ, paścādāvāpodvāpābhyāmanvitasvārthe gavādipadānāṃ saṅgatigraha ityādiranvitābidhānavādimataprakriyānyato 'vadheyā /\nyatpara iti /\nyo 'rthaḥ paraḥ pradhānapratipādyaḥ tātparyaviṣayo yasya saḥ śabdārthaḥ śabdābhidheyaḥ /\nśaravt śaravyāpāratulyam /\nicchatīti /\nyathoktam-'so 'yamiṣorivadīrghadīrdho vyāpāra' iti /\nyathā dhanurdhareṇa preritaśśaro vegākhyenaikeneva vyāpārema parasya varmacchedanagātrabhedanādikā anekakriyāḥ karoti, tathā sukavinā prayuktaḥ śabdo 'bhidhākhyenaikenaiva vyāpāreṇa padārthavākyārthayolaṅkṣyatvena vyaṅgyatvenābhimatayośca pratītīrjanayatītyarthaḥ /\nitthaṃ tanmatamupanyasya tenāpi dhvananamaṅgīkārayituṃ sa dīrgho 'bhidhāvyāpāraḥ kimekaḥ prativiṣayamaneko veti vikalpyādyaṃ pratyācaṣṭe-tasyetyādi /\nabhimata iti śeṣaḥ /\n'vyāpāro dīrghastasyābhimato yadī'ti sambandhaḥ /\ntat tarhi /\nasau eka iti kutaḥ? eko bhavituṃ nārhatītyarthaḥ /\natra hetuḥ--bhinneti /\nbhinnāḥ viṣayāḥ vācyādyarthāḥ yasya tattvāt /\nviṣayabede sati tatsambandhivyāpārabhedo 'pyāvaśyaka iti bhāvaḥ /\ndivitīyamanūdyāvadyati-athetyādi /\natheti yadītyarthe /\ntat tarhi /\nviṣayeti /\nviṣayāḥ vācyalakṣyavyaṅgyatvenābhimatā arthāḥ /\nlocanam atha yo 'sau caturthakakṣāniviṣṭo 'rthaḥ, sa eva jhaṭiti vākyenābhidhīyata ityevaṃvidhaṃ dīrghadīrghatvaṃ vivakṣitam, tarhi tatra saṅketākaraṇātkathaṃ sākṣātpratipattiḥ /\nnimitteṣu saṅketaḥ, naimittikastvasāvarthassaṃketānapekṣa eveti cet-paśyata śrotriyasyoktikauśalam /\nyo hyasau paryantakakṣābhāgyarthaḥ prathamaṃ pratītipathamavatīrṇaḥ, tasya paścāttanāḥ padārthāvagamāḥ bālapriyā sahakāriṇaḥ samayamukyārthabādhādivaktṛvaiśiṣṭyādayaḥ /\nteṣāṃ bhedāt /\nasajātīyaḥ bhinnajātīyaḥ /\nsajātīyatvedoṣapradarsanenoktameva sādhayati-sajātīya ityādi /\naneko 'sāvityasya viparimāmenānuṣaṅgaḥ /\naneke 'smin vyāpāre sajātīye aṅgīkriyamāṇe satītyarthaḥ /\nsa punarna pravartata iti śeṣaḥ /\natra hetumāha--kārya ityāda /\nkārye kāryaṃ prati /\npadārthavidbhiḥ naiyāyikādibhiḥ /\nnanvasajātīyo 'stvityatrāha--asajātīya ityādi /\naneke 'sminnasajātīye aṅgīkriyamāṇe ca satītyarthaḥ /\nasmannaya eveti /\nvyāpārabhedasiddhyā dhvananavyāpārasiddheriti bhāvaḥ /\nyadvāsajātīya ityāderayamarthaḥ--kiñca vyāpārasya yatkāryamanekārthajñānaṃ tatatatsajātīyamanyadveti vikalpaṃ manasi nidhāyāha--sajātīya ityādi /\nsajātīye kārye tatprati /\nvyāpāraḥ abhidhādiḥ /\nniṣiddha iti /\nato vyāpārāntarasvīkāre cāsmannaya eveti bhāvaḥ /\nasajātīya iti /\nkārye ityanuṣajyate /\nasmannaya eveti /\nkāryasya vijātīyatve tatkāraṇabhūtavyāpāravaijātyasyāvaśyakatvāt dhvananavyāpārasiddhiriti bhāvaḥ /\natha vyāpārasya dīrghatvaṃ nāma naikatvamekajātīyatvaṃ vā; kintu pratipipādayiṣitārthapratipādanajhāṭityaviśeṣa eva /\nato vyaṅghyasyābhidhāviṣayatvamastyevetyāśaṅkate--athetyādi /\natha yadi /\n'vivakṣitamathe'ti sambandhaḥ /\ncaturtheti /\nantyetyarthaḥ /\nsa eva so 'pi /\nsamādhatte--tarhityādi /\ntatra antyakakṣyāniviṣṭārthe /\nsākṣāditi /\nabhidhayetyarthaḥ /\nkathamiti /\nbhavatīti śeṣaḥ /\nna bhavatītyarthaḥ /\natha padārthavākyārthayornimittanaimittikabhāvābhyupagamānnimittabhūteṣu padārtheṣu saṅketagrahaṇāttanmātreṇaiva pṛthagantyavākyārthaviṣayakasaṅketānapekṣayā tadvākyārthapratītirabhidhāvyāpāreṇa bhavatītyāśaṅkāmudbhāvya vyudasyati--nimitteṣvityādi /\nnimitteṣu padārtheṣu /\nasāvarthaḥ antyavākyārthaḥ /\npaśyatetyādi parihāsavacanam /\n'ityuktikauśalam' iti sambandhaḥ /\nparyantakakṣyāyāḥ bhāgī bhajanaśīlaḥ /\npaścāttanāḥ vākyārthapratītyuttarakālabhāvinaḥ /\nlocanam nimittabhāvaṃ gacchantīti nūnaṃ mīmāṃsakasya prapautraṃ prati naimittikatvamabhimatam /\nathocyate--pūrvaṃ tatra saṅketagrahaṇasaṃskṛtasya tathā pratipattirbhavatītyamuyā vastusthitayā nimittatvaṃ padārtānām, tarhi tadanusaraṇopayogi na kiñcidapyuktaṃ syāt /\nna cāpi prakpadārtheṣu saṅketagrahaṇaṃ vṛttam, anvitānāmeva sarvadā prayogāt /\nāvāpodvāpābhyaṃ tathābhāva iti cet-saṅketaḥ padārthamātra evetyabhyupagame pāscātyaiva viśeṣapratītiḥ /\n<lg>\n<l>athocyate--ddaṣṭeva jhaṭiti tātparyapratipattiḥ kimatra kurma iti /</l>\n<l>tadidaṃ vayamapi na nāṅgīkurmaḥ /</l>\n<l>yadvakṣyāmaḥ-- tadvatsacetasāṃ so 'rtho vākyārthavimukhātmanām /</l>\n<l>buddhau tattvāvabhāsinyāṃ jhaṭityevāvabhāsate //</l>\n</lg></p>\n\n<p>it.i //</p>\n\n<p>kiṃ tu sātisayānuśīlanābhyāsāttatra sambhāvyamānī'pi kramaḥ sajātīyatadvikalpaparamparānudayādabhyastaviṣayavyāptisamayasmṛtikramavanna saṃvedyata iti /\nbālapriyā padārthāvagamāḥ padārthapratītayaḥ /\nprapautraṃ pratītyādi /\nprapautraṃ nimittamapekṣayātmano naimittikatvamabhimataṃ syādityarthaḥ /\natha padārtapratīteḥ paścāttanatve 'pi tadviṣayakasaṅketagrahaṇasya pūrvaṃ jātatvāttaddvārakaḥ padārthānāṃ nimittatvavyapadeso na virudhyate /\nupalabhyate hi gṛhūtasaṅketasya pratipattur'gaṅgāyāṃ dhoṣa' ityādiyākyaścavaṇānantarameva jhaṭiti śaityapāvanatvādirūpapāryantikārthapratītirityāśaṅkāmudbhāvya pariharati--athocyata ityādinā /\ntadanusaraṇeti /\ntasyāḥ pāryantikārthapratīteḥ anusaraṇe svamatena nirvahaṇe yadupayogi /\nyadvā-tadanusaraṇe padārtānāṃ pāryantikārthasyāsaṅketitasya kathamavagamo bhavediti bhāvaḥ /\nkiñca pūrvaṃ padārtheṣu saṅketagrahamapi na ghaṭata ityāha--na cāpīti /\nanvitānāmeva anvitārthabodhakānāmeva /\nvākyatvamāpannānāmeveti /\nyāvat /\nśaṅte-āvāpetyādi /\ntathābhāvaḥ pṛthak pṛthak padārtheṣu saṅketagrahaṇasya bhavanam /\npariharati---saṅketa ityādi /\nviśeṣapratītiḥ pāścātyaiveti /\nvākyārthapratītiḥ paścāttanyeva bhavati, na pūrvakālabhavetyarthaḥ /\ntathā ca bhavatsiddhānto virudhyeteti bhāvaḥ /\nathetyādi /\ntātparyapratipattiḥ pāryantikārthapratītiḥ /\nkimatra kurma iti /\npadārtheṣu saṅketagrahaṇasya nimittatā bhavatu mā veti bhāvaḥ /\nyadyevaṃ tarhi siddhaṃ naḥ samīhitamityāha--tadityādi /\nviśeṣamāha-kintvityādi /\ntatreti /\npāryantikārtharūpavyaṅgyārthatapratītāvityarthaḥ /\nsambhāvyamāno 'pi pramāṇena jñāyamāno 'pi /\nkramaḥ padārthapratīteḥ paurvāparyam /\n'saṃvedyata' iti sambandhaḥ /\natra hetumāha-sajātīyetyādi /\nsajātīyāḥ vākyārthapratītyaṅgatvena sajātīyāḥ ye tadvikalpāḥ padārthaviṣayakapratyayāḥ /\nteṣāṃ locanam nimittanaimittikabhāvaścāvaśyaśrayaṇīyaḥ, anyathā gauṇalākṣaṇikayormukhyādbhedaḥ 'śrutiliṅgādipramāṇaṣaṭkasya pāradaurbalyam' ityādiprakriyāvighātaḥ, nimittatāvaicitryeṇaivāsyāḥ samarthitatvāt /\nnimittatāvaicitrye cābhyupagate kimaparamasmāsvasūyayā /\nye 'pyavibhaktaṃsphoṭaṃ vākyaṃ tadarthaṃ cāhuḥ, tairapyavidyāpadapatitaiḥ sarveyamanusaraṇīyā prakriyā /\ntaduttīrṇatve tu sarvaṃ parameśvarādvayaṃ brahyotyasmacchāstrakāreṇa na na viditaṃ tatvālokagranthaṃ viracayatetyāstām /\nbālapriyā paramparāyā anudayādanullekhādityarthaḥ /\nkramo hi hetuhetumadbhāvenāvasthitayordharmaḥ, tasya jñāne tayorjñānamapekṣitamiti bhāvaḥ /\nanudaye hetumāha-sātiśayeti /\nsātiśayaṃ yadanuśīlanaṃ paryālocanaṃ tasyābhyāsāt paunaḥpunyādityarthaḥ /\nkramasya sattve 'pyapratipattau dṛṣṭāntamāha-abhyasteti /\nabhyastaḥ bhūyo bhūyaḥ paryālocito viṣayo yayoste /\nyadvā-abhyaste viṣaye dhūmādihetau gavādyarthe ca yo vyāptisamayayoḥ vahnyādisādhyavyāptigavādipadasaṅketayoḥ smṛtī, tayoranumitiśābdabodhayoryaḥ kramastadvadityarthaḥ /\nitītyādi /\nitīti hetau /\nato hetorityarthaḥ /\nkramasya nimittanaimittikabhāvopajīvyatvattasya ca sādhitatvāditi yāvat /\nnimittanemittikabhāvāśrayaṇasyāvaśyakatvaṃ vipakṣe bādhakamukhenāha--anyathetyādi /\n'anyathā ityādi prakriyāvighāta' iti sambandhaḥ /\ngauṇeti /\ngauṇalākṣaṇikārthapratītau hi mukhyārthabādhānimittaṃ, tataśca mukhyārthe maulikaṃ nimittamityāpatati /\ntadantareṇa bādhāyā mukhyāmukhyaniyamasya cāsiddherityarthaḥ /\nlaukikīṃ prakriyāmuktvā vaidikīmāha-śrutītyādi /\nśrutyādipadārthāstadudāharaṇāni cāpodevīyādau kāvyapradīpādau ca grante prapañcitāni /\nnimittanemittikabhāvānāśrayaṇekathamuktaprakriyāvighāta ityata āha--nimittateti /\nnimittatāyāḥ vecitryaṇa bedena /\nasyāḥ prakriyāyāḥ /\nsamarthitatvāditi /\netannimittatāvaicitryañca abhidhāyā dīrghadīrghatvāṅgīkāre nopapadya iti bhāvaḥ /\nnanu tarhi nimittanaimittikabhāvo 'stu vicitro, yenāyaṃ prakriyāvighāto na syādityatrāha--nimittateti /\nnimittatāvaicitryāṅgīkāre vyāpārabhedasyāpyaṅgīkartavyatayā kimasmaduktāvamarṣa ityarthaḥ /\nye 'pīti /\nsphoṭavādino vaiyākaraṇādaya ityartaḥ /\nsa avidyeti /\navidyāpadaṃ vyavahāramārgaḥ /\nasmacchāstrakāreṇa ānandavardhanācāryeṇa /\nna na viditaṃ viditameva /\natra hetuḥ--tattavālogranthaṃ viracayateti /\nlocanam yattu bhaṭṭanāyakenoktam--iha dṛptasiṃhādipadaprayoge ca dhārmikapadaprayoge ca bhayānakarasāveśakṛtaiva niṣedāvagatiḥ tadīyabhīruvīratvaprakṛtiniyamāvagamamantareṇaikāntato niṣedhāvagatyabhāvāditi tanna kevalārthasāmarthyaniṣedhāvagaternimittamiti /\ntatrocyatekenoktametat 'vaktṛpratipattṛviśeṣāvagamaviraheṇa śabdagatadhvananavyāpāraviraheṇa ca niṣedhāvagatiḥ' iti /\npratipattṛpiratibhāsahakāritvaṃ hyasmābhirdyetanasya prāṇatvenoktam /\nbhayānakarasāveśaśca na nivāryate, tasya bhayamātrotpattyabhyupagamāt /\npratipattuśca rasāveśo rasābhivyakatyaiva /\nrasaśca vyaṅgya eva, tasya ca śabdavācyatvaṃ tenāpi nopagatamiti bālapriyā yatvityādi /\nuktiprakāramāha--ihetyādi /\niha 'bhrame'tyādau /\nbhayānakarasāveśakṛtaiva niṣedhāvagatiriti sambandhaḥ /\nkuta ityata āha--dṛptetyādi /\nnimittarūpārthe saptamyau /\nśvamāraṇanimittabhramaṇavidhisiddhaṃ dhārmikabhīrutvaṃ vinā niṣedhārtho na sidhyatīti dhārmiketyādyuktam /\ntāvanmātreṇāpi gṛhabhramaṇavidhirevānugṛhīto bhavati, na prakṛtaniṣedha ityato dṛptasiṃhādītica /\nevakāro bhayānakarasāveśasya niṣedhāvagatijanane prādhānyaṃ darsayati /\ndhvananavyāpāreṇaivāstu niṣedhāvagatiḥ, kimityevaṃ kalpyata ityatrāha--tadīyetyadi /\ntadīyayoḥ dhārmikasiṃhasambandhinoḥ /\nbhīrutvavīratvarūpayoḥ prakṛtyoḥ svabhāvayoḥ niyamasyāvinābhāvasyāvagamaṃ jñānam /\nantareṇa vinā /\nekāntataḥ kāraṇāntarema tanniyamāt /\ndhvananavyāpāramātreṇeti yāvat /\nya niṣedheti /\nbhramaṇaniṣedhetyarthaḥ /\nphalitamāha--itītyādi /\niti taditi /\nityuktāddhetorityarthaḥ /\narthasāmarthyasyāpi sahakāritayā hetutvalānapāyaṃ kevalapadena darśayati /\n'iti yattu uktam' iti sambandhaḥ /\n'tanna kevale'tyādikaṃ śrutvā tadasahamāno dhvanivādyāhakenetyādi /\n'ityetatkenoktam' iti sambandhaḥ. yadvā---etaditi vaktṛpratītyādisamāsaghaṭakam /\netasya vākyasya sambandhinau etau vā yau vaktṛpratipattṛviśeṣau saṅketasthānaparirakṣaṇotsukakāminībhīrudhārmikau, tayoravagamasya viraheṇa abhāvena /\nviśeṣapadena vaktṛgatasvairiṇītvādikaṃ pratipattṛgatapratibhādikaṃ ca vivakṣitam /\nnanu tvayaivoktamityātrāha--pratipatrriti /\ntaduktaṃ kañcidaṃśamanujānan viruddhamaṃśaṃ nirākaroti---bhayānaketyādi /\nna nivāryata iti /\ntasyāstitvamātraṃ na niṣedhāvagatiṃ prati hetutvamiti bhāvaḥ /\nkathaṃ boddhavye dhārmike bhayānakarasāveśa ityata āha--tasyetyādi /\ntasya bhayānakarasāveśasya /\nbhayamātrotpattyeti /\nprakṛtyāditvāttṛtīyā /\ntadrūpasya pasyetyarthaḥ /\nmātrapadena rastvaṃ vyudasyate /\nabhyupagamāt boddhavye svīkārāt /\ntathaika kiṃ sahṛdayasya netyāha--pratipatturityādi /\npratipattuḥ sahṛdayasya tu raso 'bhivyajyate, notpadyate /\ntadabhivyaktyā tadāveśaśca bhavatītyarthaḥ /\nboddhavyasya bhayamiva,sahṛdayasya raso 'pyutpadyatāṃ kiṃ tadabhivyaktikalpanayetyata āha--rasaścetyādi /\nlocanam vyaṅgyatvameva /\npratipatturapi rasāveśo na niyataḥ, na hyasau niyamena bhīrudhārmisabrahmacārī sahṛdayaḥ /\natha tadviśeṣo 'pi sahakārī kalpyate, tarhi vaktṛpratipattṛpratibhāprāṇito dhvananavyāpāraḥ kiṃ na sahyate /\nkiṃ ca vastudhvaniṃ dūṣayatā rasadhvanistadanugrāhakaḥ samarthyata iti suṣṭhutarāṃ dhvanidhvaṃso 'yam /\nyadāha--'krodho 'pi devasya vareṇa tulyaḥ' iti /\natha rasasyaiveyatā prādhānyamuktam; tatko na sahate /\natha vastumātradhvaneretadudāharaṇaṃ na yuktamityucyate tathāpi kāvyodāharaṇatvāddvāvapyatra dhvanī staḥ, ko doṣaḥ /\nyadi tu rasānuvedhena vinā na tuṣyati, tat bhayānakarasānuvedho nātra sahṛdayahṛyayadarpaṇamadhyāste; api tu uktanītyā sambhogābhilāṣavibhāvasaṅketasthānocitāviśiṣṭakākvādyanubhāvaśabalanoditaśṛṅgararasānuvedhaḥ /\nbālapriyā phalitamāha--itīti /\nyadyasti pratipattū rasābhivyaktiḥ, tarhi tayaivāstu niṣedāvagatirityatrāha--pratipatturapītyādi /\npratitturapi sahṛdayasyāpi /\nniyataḥ avinābhūtaḥ /\nuktamupapādayati--na hītyādi /\nsabrahyacārī saddaśaḥ /\nkasyacidbhayānakarasāsvādasambhave 'pi vīrādiprakṛteḥ pratipattustadasambhavāt, bhayānakarasābhivyaktyā niṣeṣapratītirna bhavatīti bhāvaḥ /\nśaṅkate--atheti /\ntadviśeṣo 'pi pratipattṛviśeṣo 'pi /\nviśeṣo bhīrusvabhāvatvam /\nsahakārīti /\nbhayānakarasābhivyaktāviti śeṣaḥ /\npariharati--tarhītyādi /\nuktanayenāpasiddhāntāpātādapi rasāveśakṛtā niṣedhāvagatiriti vaktuṃ na śakyamityupahāsamukhenāha--kiñcetyādi /\ndūṣayateti /\nbhayānakavibhāvādīnabhidadhatyā tadrasāveśaśaktisahakāriṇyā abhidhayā arthādabhihita evāyaṃ niṣedha ityabhiprāyeṇa dūṣayatetyarthaḥ /\nkrodho 'pītyādi /\ntadihāyātamiti śeṣaḥ /\nkrodho hi śāpena tulyaḥ /\natra tu vareṇeti bhāvaḥ /\nśaṅkate--atheti /\nrasasya prādhānyameva darśitaṃ na tu vastudhvanerdūṣaṇamityarthaḥ /\npariharati--taditi /\ntat tarhi /\nko na sahata iti /\nvastudhvane rasadhvanyaṅgatvamiṣṭamiti bhāvaḥ /\npunarapi śaṅkate--atheti /\npariharati-tathāpīti /\ndhvanī stāmiti /\nkāmacārābhyanujñāne loṭ /\natra hetuḥ--kāvyeti /\nnanu kāmacārabhyanujñānaṃ na yuktaṃ, rasasyaiva sahṛdayāhlādakāritvādityata āha--yadi tvityādi /\nanuvedhaḥ āveśaḥ /\ntuṣyatīti /\nsahṛdaya iti śeṣaḥ /\ntuṣyate iti pāṭhe sahṛdayeneti śeṣaḥ /\nuktanītyeti /\nkasyāścit saṅketasthānaṃ jīvitasarvasvāyamānamiti pūrvoktarītyetyarthaḥ /\nsambhogeti /\nsambhogābhilāṣasya vibhāvaḥ uddīpanavibhāvabhūtaṃ yatsaṅketasthānaṃ tasya /\ntathā tasyaivābhilāṣasya ucitāḥ sambhogānuguṇyādviśiṣṭāśca ye kākvādayaḥ anubhāvāḥ, ādipadena tātkālikyo 'nyāśceṣṭā grāhyāḥ /\nteṣāñca śabalanātsaṃvalanādudito 'bhivyakto yaḥ śṛṅgārarasaḥ, tasyānuvedha locanam rasasyālaukikatvāttāvanmātrādeva cānavagamātprathamaṃ nirvivādasiddhaviviktavidhiniṣedhapradarśanābhiprāyeṇa caitadvastudhvanerudāharaṇaṃ dattam /\nyastu dhvanivyākyānodyatastātparyaśaktimeva vivakṣāsūcakatvameva vā dhvananamavocat, sa nāsmākaṃ hṛdayamāvarjayati /\nyadāhuḥ--'bhinnarucirhi lokaḥ' iti /\ntadetadagre yathāyathaṃ prataniṣyāma ityāstāṃ tāvat /\nbhrameti /\natisṛṣṭo 'si prāptaste bhramaṇakālaḥ /\ndhārmiketi /\nkusumādyūpakaraṇārthaṃ yuktaṃ te bhramaṇam /\nvisrabdha iti śaṅkāraṇavaikalyāt /\nsa iti punarasyānutthānam /\nteneti /\nyaḥ pūrvaṃ karṇopakarṇikayā tvayāpyākarṇito godāvarīkacchagahane prativasatīti /\npūrvameva hi tadrakṣāyai tattayopaśrāvito 'sau; sa cādhunā tu bālapriyā ityarthaḥ /\nsahṛdayahṛdayadarpaṇamadhyāsta ityanuṣaṅgaḥ /\nvivecanadaśāyāmatra bhayānakavibhāvādayo na pratīyante, api tu śṛṅgarasambandhina eveti bhāvaḥ /\nnanu yadi śṛṅgāradhvaniratrāṅgī, tarhi kutastadudāharaṇatveneyaṃ gāthā noktā? vastudhvanyudāharamatayoktā cetyata āha--rasasyetyādi /\ntāvanmātrādeva udāharaṇamātrādeva /\nanavagamāt avagamāsambhavāt /\nvakṣyamāṇayuktibhireva rasasvarūpajñānasambhavāditi bhāvaḥ /\ntāvanmātrādevetyasya lokamātrādevetyartha iti kecit /\nnirvivādeti /\nnirvivādasiddhaṃ viviktaṃ viveko bhedo yayorvidhiniṣedhayoḥ /\netaduktaṃ bhavati--rasadhvanirhi kāvyātmatvena pratipipādayiṣitaḥ /\nsa ca pramāṇena kenāpi na siddho loke, nādyāpi kāvyavyāpāraviṣayatayā ca /\natastatpratipādanārthamārabhamāṇena tadupoddhātatayā prathamaṃ vastudhvanyādikamanyadeva vācyādbhinnatvena pradarśanīyaṃ, paścādavivādasiddhe dhvanisāmānye sākṣāllakṣaṇīyo rasadhvanirudāharaṇīya iti /\nyastvityādi /\nvivakṣāyāḥ vivakṣitārthasya /\nsūcakatvamanumāpakatvam /\nnāvarjayatīti /\nniryuktikatvāditi bhāvaḥ /\nnanvetaddvayātiriktaṃ nādyapi hṛdayapathamavataratītyatrāha--tadetaditi /\nyaduktamatisargaprāptakālayorhyayaṃ loḍiti, tadanurodhena vyācaṣṭe--bhrametyādi /\nsa ityanubhūtārthakamityāha--yasta iti /\n'adye'ti padaṃ pūrvaṃ bidhiḥ pratikūlo 'bhūdidānīṃ tu bhavadbhāgyamahimnānukūlo jāta ityarthaṃ dyotayatītyaha--diṣṭyati /\n'mārita' ityādervyaṅgyaṃ darśayati--mārita itītyādinā /\n'tene'ti padamapyanubhūtārthakamityāha--yaḥ pūrvamiti /\n'vasatītyākarṇita' iti sambandhaḥ /\nnanu svairiṇyā godāvarītīre siṃhasadbhāvassvayamāropitaḥ /\ntatkathamevamuktamityato vyākhyātā tadūpapādayati--pūrvamevetyādi /\ntadrajñāyai saṅketasthānarakṣaṇārtham /\ntattayopaśrāvito 'sāviti /\n<lg>\n<l>tat siṃhanivāsavṛttam /</l>\n<l>asau dhārmikaḥ /</l>\n<l>saṅketasthānarakṣaṇārtamanyāpadeśena vavacidvācye pratiṣedharūpe vidhirūpo yathā-- attā ettha ṇimajjai etya ahaṃ diasaaṃ paloehi /</l>\n<l>mā pahia rattiandhaa sejjāe maha ṇimajjahisi //</l>\n</lg></p>\n\n<lg>\n<l>locana.m dṛptatvāttato gahanānnissaratīti prasiddhagodāvarītīraparisarānusaraṇamapi tāvatkathāśeṣībhūtaṃ kā kathā tallatāgahanapraveśaśaṅkayeti bhāvaḥ /</l>\n<l>attā iti /</l>\n<l>śvaśrūratra śete athavā nimajjati atrāhaṃ divasakaṃ pralokaya /</l>\n<l>mā pathika rātryandha śayyāyāmāvayoḥ śayiṣṭāḥ //</l>\n</lg>\n\n<p>maha iti nipāto 'nekārtavṛttiratrāvayorityarthe na tu mameti /\nevaṃ hi viśeṣavacanameva śaṅkākāri bhavediti pracchannābhyupagamo na syāt /\nkāñcitproṣitapatikāṃ taruṇīmavalokya pravṛddhamadanāṅkuraḥ saṃpannaḥ pāntho 'nena niṣedhadvāreṇa tayābhyupagata iti niṣedhābhāvo 'tra bālapriyā pūrvaṃ svairiṇyai vṛttānto 'yaṃ sakhyādidvārā dharmikasya karṇagocarīkṛta ityarthaḥ /\nnanvevaṃ kimiti svayamuktamityata āha--sa cādhunā tviti /\nsaḥ siṃhaḥ /\ngahanānnissaratīti /\nitītyanantaraṃ tayāsāvupaśrāvyata iti śeṣaḥ /\ndharmikasya śaṅgā mā bhūditi 'gaude'tyādyanuvādapūrvakaṃsiṃhasya dṛptatvādiviśeṣo bodhyata iti bhāvaḥ /\nviśeṣabodhanasya phalamāha--prasiddhetyādi /\niti bhāva iti /\nbodhyata iti śeṣaḥ /\nete cārthāḥ bhramaṇaniṣedhavyañjane sahakāribhūtāḥ /\nevamuparyapi bodhyam /\n'ṇimajjai' ityasya chāyāṃ dvedhā darśayati---śeta ityādi /\nanekārthavṛttiriti /\nbagulaṭanānca ityarthaḥ /\nevaṃ hi pracchannābhyupagamo na syāditi sambandhaḥ /\natra hetumāha--viśeṣeti /\nśaṅketi /\nśvaśrvādiśaṅketyarthaḥ /\npracchanneti /\npracchannatvābhāve 'bhyupagamasya na sahṛdayacamatkārakāriteti bhāvaḥ /\nkāñcidityādi /\ntaruṇīmākāraiḥ proṣitapatikāṃ cālokyetyarthaḥ /\n'sampanna' ityanenāsya sambandhaḥ /\npravṛddheti /\ndarśanakṣaṇe madanāṅkuro jātastadīyasaundaryādermuhuravalokanādinā sa pravṛddhaḥ /\nanena mā śayiṣṭā ityuktena /\nniṣedha eva dvāramupāyastena /\ntayā proṣitapatikayā /\nlocanam vidhiḥ /\nna tu nimantraṇarūpo 'pravṛttapravartanāsvabhāvaḥ saubhāgyābhimānakhaṇḍanāprasaṅgāt /\nata eva rātryandheti samucitasamayasaṃbhāvyamānavikārākulitatvaṃ dhvanitam /\nbhāvatadabhāvayośca sākṣādvirodhādvācyādvyasya sphuṭamevānyatvam /\nyattvāha bhaṭṭanāyakaḥ--'ahamityabhinayaviśeṣeṇātmadaśāvedanācchābdametadapī'ti /\ntatrāhamiti śabdasya tāvannāyaṃ sākṣādarthaḥ; kākvādisahāyasya ca tāvati dhvananameva vyāpāra iti dhvanerbhūṣaṇametat /\natteti prayatnenānibhṛtasaṃbhogaparihāraḥ /\natha yadyapi bhavānmadanaśarāsāradīryamāṇahṛdaya upekṣituṃ na yuktaḥ, tathāpi kiṃ karomi pāpo divasako 'yamanucitatvātkutsito 'yamityarthaḥ /\nprākṛte puṃnapuṃsakayoraniyamaḥ /\nna ca sarvathā tvāmupekṣe, yato 'traivāhaṃ tatpralokaya nānyato 'haṃ gacchami, tadanyonyavadanāvalokanavinodenodena bālapriyā abhyupagataḥ śayanābhyupagamaḥ kṛtaḥ /\nphalitamāha--itītyādi /\nvidhiriti /\nsa ca pānthagataniṣedhaśaṅkānivṛttyarthaḥ /\nna tvityatra hetumāha--saubhāgyeti /\nvidhernimantraṇarūpatve svānurāgaprakāśanāditi bhāvaḥ /\nvyākhyāte 'rthe pramāṇatvena padāntaramavatārayati--ata evetyādi /\nata eva yato vidhirniṣedhābhāvarūpastata eva /\nsamuciteti /\nsamucite sambhogayogye samaye rātrau bhaviṣyatītyātmanā sambhāvyamāno yo 'rthaḥ tannimittakā ye vikarāḥ /\nyadvā-bhaviṣyantīti sambhāvyamānā ye vikārāḥ tairākulitatvamityarthaḥ /\ntadvvananenātmanaḥ saubhāgyābhimānaḥ khyāpita iti bhāvaḥ /\nbhāveti /\nvyaṅgyaśayanakriyāvidhilakṣaṇasya bhāvasya vācyatadabhāvasya cetyarthaḥ /\nahamityādi /\nabhinayaviśeṣasahitenāhamiti padenetyarthaḥ /\nātmadaśeti /\nsvīyakāmāvasthetyarthaḥ /\netadapi niṣedhadvārā abhyupagamanamapi /\napiśabdo 'rthāntarasamuccaye /\nśābdaṃ śabdābhidheyam /\nprativakti---tatretyādi /\nayamiti /\nukta ityarthaḥ /\nkākvādīti /\nādipadenābhinayo gṛhyate /\ntāvati uktārthe /\nvācyārthaṃ siddhavatkṛtyoktavyaṅgyaśeṣatayāvāntaravākyābhiprāyaṃ vivṛṇoti--prayatnenetyādi /\nvidheya iti śeṣaḥ /\nanurāgātirekeṇa sambhāvito ya āvayoranibhṛtaḥ sambhogaḥ tasya parihāraḥ /\npūrvavyākhyātarātryandapadārthābhiprāyeṇāha---bhavāniti /\nupekṣituṃ na yukta ityanena svasyābhilāṣo 'pi pradarśitaḥ /\nanucitatvāditi /\n<lg>\n<l>sambhogāyogyatvādityarthaḥ /</l>\n<l>'diasaam' ityasya kathaṃ prathamāntatayā vyākhyānamityata āha---prakṛta iti /</l>\n<l>na copekṣe kvacidvācye vidhirūpe 'nubhayarūpo yathā--- vacca maha vvia ekkei hontu ṇīsāsaroiavvāiṃ /</l>\n<l>mā tujja vi tīa viṇā dakkhiṇṇahaassa jāantu //</l>\n</lg></p>\n\n<lg>\n<l>locanaṃ dinaṃ tāvadativāhayāva ityarthaḥ /</l>\n<l>pratipannamātrāyāṃ ca rātrāvandhībhūto madīyāyāṃ śayyāyāṃ māṃ śliṣaḥ, api tu nibhṛtanibhṛtamevāttābhidhānanikaṭakaṃṇṭakanidrānveṣaṇapūrvakamitīyadatra dhvanyate /</l>\n<l>vraja mamaivaikasyā bhavantu niḥśvāsaroditavyāni /</l>\n<l>mā tavāpi tayā vinā dākṣiṇyahatasya janiṣata //</l>\n</lg>\n\n<p>atra vrajeti vidhiḥ /\nna pramādādena vāyikāntarasaṃgamanaṃ tava, api tu gāḍhānurāgāt, yenānyāddaṅmukharāgaḥ gotraskhalanādi ca, kevalaṃ pūrvakṛtānupālanātmanā dākṣiṇyenaikarūpatvābhimānenaiva bālapriyā iti sambandhaḥ /\npratipannamātrāyāmitir /\niṣadarthe mātrāśabdaḥ /\nandhībhūto mā śilaṣa iti /\nandhībhūtatvena śleṣaṇaṃ niṣidhyate, na tu śleṣaṇamātram /\natteti /\natta ityabhidhānaṃ yasya saḥ /\n'dattāvadhāne'ti pāṭhe svabhāvata eva sāvadhāna ityarthaḥ /\nkaṇṭaka śvaśrūrūpaḥ /\nsvābhimatavirodhitvenāniṣṭakāritvātkaṇṭakatvenoktiḥ /\npūrvakamiti /\nśayyaṃ prapnuhīti śeṣaḥ /\niyaditi /\nuktamityarthaḥ /\nvidhiriti /\nvācya iti śeṣaḥ /\nvyaṅgyamāha---na pramādādityādi /\ntvamekarūpatābhimānena ahamekarūpa ityabhimānena /\natra madviṣaye /\n'sthita iti yat tat kevalaṃ dākṣiṇyenaive'ti sambandhaḥ /\nkevalaivakārābhyāmanurāgarūpahetorvyavacchedaḥ /\nata evāha-pūrveti /\npūrvakṛtena pūrvakarmaṇā addaṣṭena hetunā yadanupālanaṃ matpālanam /\nyadvā-pūrvakṛtaṃ yaddākṣiṇyaṃ tasyānupālanamavicchedena pālanaṃ tadātmanā dākṣiṇyena /\nphalitamāha--tadityādi /\n<lg>\n<l>kvacidvācye pratiṣedharūpe 'nubhayarūpo yathā----</l>\n<l>de ā pasia ṇivattasu muhasasijohlāviluttatamaṇivahe /</l>\n<l>ahisāriāṇaṃ vigdhaṃ karosi aṇaṇāṇaṃ vi haāse //</l>\n</lg></p>\n\n<p>locana.m tvamatra sthitaḥ, tatsarvathā śaṭho 'sīti gāḍhamanyurūpo 'yaṃ khaṇḍitanāyikābhiprāyo 'tra pratīyate /\nna cāsau vrajyābhāvarūpo niṣedhaḥ, nāpi vidhyantaramevānyaniṣedhābhāvaḥ /\n<lg>\n<l>de iti nipātaḥ prārthanāyām /</l>\n<l>ā iti tāvacchabdārthe /</l>\n<l>tenāyamartaḥ-- prārthaye tāvatprasīda nivartasya mukhaśaśijyotsnāviluptatamonivahe /</l>\n<l>abhisārikāṇāṃ vidhnaṃ karoṣyanyāsāmapi hatāśe //</l>\n</lg></p>\n\n<p>atra vyavasitādgamanānnivartasveti pratīterniṣedho vācyaḥ /\ngṛhāgatā nāyikā gotraskhalitādyaparādhini bālapriyā sarvatheti /\ntatraivāsaktatvena, ubhayatrāpi vetyarthaḥ /\nanubhayarūpatvaṃ vivṛṇoti--na cetyādi /\nvrajyābhāvarūpa iti /\nvrajyā gamanam /\n<lg>\n<l>anyaniṣedhā bhāva iti /</l>\n<l>vrajyāpekṣayā anyo niṣedhābhāva ityarthaḥ /</l>\n<l>tadātmakaṃ vidhyantaramiti sambandhaḥ /</l>\n<l>abhiprāyarūpavyaṅgyasya tadubhayarūpatvābhāvāditi bhāvaḥ //</l>\n</lg></p>\n\n<p>'prārthaya' ityādau niṣedhavācakasya nañāderaprayogādasaṅgatimāśaṅkyāha---atretyādinā /\nnivartasvetyanena māgama ityarthasyoktatayā gamananiṣedho vācya iti bhāvaḥ /\nvyaṅgyabodhāṅgatayā vaktrādiviśeṣaṃ darśayati---gṛhāgatetyādi /\n'anyāsāmapī'tyāpiśabdārthamāha--na kevalamityādi /\nlocanam nāyake sata tataḥ pratigantuṃ pravṛttā, nāyakena cāṭūpakramapūrvakaṃ nivartyate /\nna kevalaṃ svātmano mama ca nirvṛtividhnaṃ karoṣi, yāvadanyāsāmapi; tatastava na kadācana sukhalavalābho 'pi bhaviṣyatītyata eva hatāśāsīti vallabhābhiprāyarupaścāṭuviśeṣo vyaṅgyaḥ /\nyadi vā sakhyopadiśyamānāpi tadavadhīraṇayā gacchantī sakhyocyate-na kevalamātmano vidhnaṃ karoṣi, lāghavādabahumānāspadamātmānaṃ kurvatī, ata eva hatāśā, yāvadvadanacandrikāprakāśitamārgatayānyāsāmapyabhisārikāṇāṃ vidhnaṃ karoṣīti sakhyabhiprāyarūpaścāduviśeṣo vyaṅgyaḥ /\natra tu vyākhyānadvaye 'pi vyavasitātpratīpagamanātpriyatamagṛhagamanācca nivartasveti punarapi vācya eva viśrānterguṇībhūtavyaṅgyabhedasya preyorasavadalaṅkārasyodāharaṇamidaṃ syāt, na dhvaneḥ /\ntenāyamatra bhāvaḥ--kācidrabhasātpriyatamamabhisarantī tadgṛhābhimukhamāgacchatā tenaiva hṛdayavallabhenaivamupaślokyate 'pratyabhijñānacchalena, ata evātmapratyabhijñāpanārthameva narmavacanaṃ bālapriyā nirvṛtivighnamiti /\nvighnapadenātra nirvṛtividhno vivakṣita iti bhāvaḥ /\nphalitamāha--tata ityādi /\ntataḥ sarveṣāmapi sukhavighnakaraṇāt /\nata eveti. sukhaleśasyāpyalābhādevetyartaḥ /\nhateti /\nhatā viṣayālābhādbhagnā āśā yasyāḥ sā /\nevaṃ vācyārthaṃ vyākhyāya vyaṅgyaṃ darśayati--itītyādi /\nitīti hetau /\nuktena vācyarthena hetunetyarthaḥ /\nvallabheti /\ntvatsaddaśī nānya kācidityevaṃrūpo yo vallabhābhiprāyaḥ, tadrūpa ityarthaḥ /\nprakārāntareṇa vyācaṣṭe---yadi vetyādi /\n'na kevalamātmano vidhnaṃ karoṣi, yāvadanyāsāmapī'ti sambandhaḥ /\nātmano vidhnaṃ karoṣītyasya vivaraṇam---lāghavādityādi /\nata eva abahumānāspadatvakaraṇādeva /\nsakhyabhiprāya iti /\nsa ca pūrvavadvodhyaḥ /\npratīpagamanāditi /\nsvagṛhaṃ prati gamanādityarthaḥ /\nviśrānteriti /\nuktavyaṅgyasyeti śeṣaḥ /\npreyorasavaditi /\npreyaśca rasavaccānayossamāhāraḥ preyorasavattadātmakālaṅkārasyetyarthaḥ /\nbhāvasya parāṅgatve preyo 'laṅkāraḥ /\nrasasya tattve rasavadalaṅkāraḥ /\nsakhīvacanapakṣe sakhīgatāyā nāyikāviṣayakaraterbhāvarūpāyā vyaṅgyatvāttasyāścānubhāvarūpataduktārthadvārema 'nivartasve'ti vākyārthaṃ pratyaṅgatvātpreyo 'laṅkāratvam /\nnāyakoktipakṣe tūktarītyā rasavadalaṅkāratvamityarthaḥ /\nna dhvaneriti /\ntathā ca prakramavirodha iti bhāvaḥ /\ntenāyamiti /\nayaṃ vakṣyamāṇaprakāraḥ /\nupaślokyata iti /\nmukhendukāntivarṇanādirūpopaślokanamātrābhiprāyakametadityarthaḥ /\nnanu gūḍhābhisaraṇe nāyikāyāḥ sākṣānnāyakenopaślokanamanucitamityatrāha--apratiyabijñānacchaleneti /\napratyabhijñānaṃ kvacidvācyādvibhinnaviṣayatvena vyavasthāpito yathā--\nkassa vaṇa hoi roso daṭṭhūṇa piāeṃ savvaṇaṃ aharam /\nlocanam hatāśa iti /\nanyāsāñca vidhnaṃ karoṣi tava cepsitalābho bhaviṣyatīti kā pratyāśā /\nata eva madīyaṃ vā gṛhamāgaccha, tvadīyaṃ vā gacchāvetyubhayatrāpi tātparyādanubhayarūpo vallabhābipārāyascāṭvātmā vyaṅgya ityateyeva vyavatiṣṭate /\nanye tu---'taṭasthānāṃ sahṛdayānāmabhisārikāṃ pratīyamuktiḥ' ityāhuḥ /\ntatra hatāśe ityāmantraṇādi yuktamayuktaṃ veti sahṛdayā eva pramāṇam /\nevaṃ vācyavyaṅgyayordhārmikapānthapriyatamābhisārikāviṣayaikye 'pi svarūpabhedādbheda iti pratipāditam /\nadhunā tu viṣayabhedādapi vyaṅgyasya vācyādbheda ityāha--kvacidvācyāditi /\n<lg>\n<l>vyavasthāpiti iti /</l>\n<l>viṣayabhedo 'pi vicitrarūpo vyavatiṣṭamānaḥ sahṛdayairvyavasthāpayituṃ śakyata ityarthaḥ /</l>\n<l>kasya vā na bhavati roṣo dṛṣṭvā priyāyāḥ savraṇamadharam /</l>\n<l>sabhramarapajhāghrāṇaśīle vāritavāme sahasvedānīm //</l>\n</lg></p>\n\n<p>kasy.a veti /\nanīrṣyālorapi bhavati roṣo dṛṣṭvaiva; akṛtvāpi kutaścidevāpūrvatayā bālapriyā tadviṣayakapratyabhijñānābhāvaḥ, tasya chalena tadapratyabhijñānaṃ svasminnāropyetyarthaḥ /\nata eva upaślokanarūpatvādeva /\nātmeti /\nsvasya bodhanāyetyarthaḥ /\npriyaḍajanenaiva narmavacanasya prayoktavyatvāditi bhāvaḥ /\n'hatāśa iti narmavacanam' iti sambandhaḥ /\ntatpadasyoktārthānuguṇamarthamāha---anyāsāṃ cetyādi /\nanyāsāṃ ca tvadgṛhagamanotsukasya mama ceti cakārārthaḥ /\nvyaṅgyamāha--ata evetyādi /\nata eva yata evaṃrūpo vācyārthaḥ, tata eva /\n'madīyaṃ gṛhamāgaccha tvadīyaṃ vā gṛhaṅgacchāveti cāṭavātmā vallabhābhiprāyo vyaṅgya' iti sambandhaḥ /\niyatyeveti /\nuktarūpavyaṅgyaḥ vyavatiṣṭata eva, na tu paścādvācyopaskārāya dhāvatītyarthaḥ /\natra pakṣe 'nivartasve' tyasya tavādhvavasāyānnivartasveti vācyārthe bodhyaḥ /\nanye tviti /\npakṣe 'smin taṭasthānāṃ nāyikāpremābāvātteṣāṃ vacanaṃ na pravartakaṃ , na vā nivartakamataḥ pūrvoktavyaṅgyasya vācyāṅgatvaṃ neti bodhyam /\nāmantraṇādītyādipadena abhisārikāvighnakaraṇavacanādergrahaṇam /\nnanu vṛttau 'vyavasthāpita' ityuktiḥ kathaṃ saṅgacchate vyavasthāpanasyāniṣpannatvādityato vyācaṣṭe--viṣayabhedo 'pītyādi /\nvicitrarūpaḥ nānāvidhaḥ /\n<lg>\n<l>'kasye' tyasya bhāvārthavivaramamanīrṣyālorapītyādi /</l>\n<l>'kasya ve'ti vākāro 'vadhāraṇārthaṅko dṛṣṭvetyuttaraṃ thojya ityāśayena vyācaṣṭe---dṛṣṭvaivetyādi /</l>\n<l>evakārārthamāha--akṛtvāpīti /</l>\n<l>sabhamarapaumagghāiṇi vāriavāme sahasu ehṇim //</l>\n</lg></p>\n\n<p>anye caivaṃprakārā vācyādvibhedinaḥ pratīyamānabhedāḥ pratīyamānabhedāḥ sambhavanti /\nteṣāṃ diṅmātrametatpradarśitam /\ndvitīyo 'pi prabhedo vācyādvibhinnaḥ saprapañcamagre darśāyiṣyate /\nlocanam priyāyāḥsavraṇamadharamavalokya /\nsabhramarapajhāghrāmaśīle śīlaṃ hi kathañcidapi vārayituṃ na śakyam /\nvārite vāraṇāyāṃ, vāme tadanaṅgīkārimi /\nsahasvedānīmupālambhaparamparāmityarthaḥ /\natrāyaṃ bhāvaḥ---kācidavinītā kutaścitkhaṇḍitādharā niścitatatsavidhasaṃnidhāne tadbhartari tamanavalokamānayeva kayācidvidagdhasakhyā tadvācyatāparihārāyaivamucyate /\nsahasvedānīmiti vācyamavinayavatīviṣayam /\nbhartṛviṣayaṃ tu-aparādho nāstītyāvedyamānaṃ vyaṅgyam /\nsahasvetyapi ca tadviṣayaṃ vyaṅgyam /\ntasyāṃ ca priyatamena gāḍhamupārabyamānāyāṃ tahyalīkaśaṅkitaprātiveśakalokaviṣayaṃ saubhāgyātiśayakhyāpanaṃ priyāyā iti śabdabalāditi sapatnīviṣayaṃ vyaṅgyam /\nsapatnīmadhye iyatā khalīkṛtāsmīti bālapriyā vastutassavraṇatvābhāve 'pītyarthaḥ /\ntarhi kathaṃ tadavaloknamityata āha--kutaścidityādi /\nkenāpi kāraṇena pragaddaṣṭaviśeṣavattayā pramukhataḥ savraṇatayā vilokyetyarthaḥ /\nkṛtvāpīti pāṭhe kṛtaścillākṣārasādinā kenacideva kṛtvāpi svayaṃ kṛtvāpītyarthaḥ /\nkṛtvāpīti pāṭhe kutaścillākṣārasādinā kenacideva kṛtvāpi svayaṃ kṛtvāpītyarthaḥ /\n'vāme' ityasya tadanaṅgīkāriṇīti vivaraṇam /\natrāyaṃ bhāva iti /\nukte vācyārthe sthite vakṣyamāṇo vyaṅgyārtha ityarthaḥ /\nkutaściditi /\njārādinetyarthaḥ /\ntadvācyateti /\nbharturupālambhaviṣayatetyarthaḥ /\ntasyāḥ vācyateti vā /\nvācyatāparihāraprasaṅgaḥ ka ityata uktaṃ niściteti /\nsakhyā niścitetyarthaḥ /\nsavidhaḥ purobhāgātiriktaḥ pradeśaḥ /\nvācyavyaṅgyayorviṣayabhedaṃ darśayati-sahasvetyādinā /\nityāvedyamānamiti /\nniraparādhatvamityarthaḥ /\nsahasveti /\nadharavraṇāvalokanajanitakopabharaṃ sahasvetyarthaḥ /\niyamevaṅkhaṇḍitādharā tadanyahetukatvaśaṅkayāmā kupyetyarthaḥ /\ntasyāṃ nāyikāyām /\nupālabyamānāyāmiti /\npriyātamāgamanasamaya iti śeṣaḥ /\ntahyalīkamiti /\ntasya bharturvyalīkamapriyamanayā kṛtamiti śaṅkito yaḥ prātiveśikalokastadviṣayamityarthaḥ /\npratyāyanaṃ niraparādhatvabodhanam /\ntatsapatnyāmiti /\nviṣayabhedakathanaprakaraṇatvātsaptamī, tasyai ityarthaḥ /\ntadityādi /\ntatpade nāyikārthake /\nsaubhāgyeti /\nnāyikāsaubhāgyetyarthaḥ /\nkhyāpanamiti /\nvyaṅgyamiti śeṣaḥ /\niti śabdabalāditi /\nśrutapriyāśabdāyāḥ priyatamakṛtopālambhapratītyanantaramiyameva matto 'dhikataraṃ subhageti pratītisambhavāditi bhāvaḥ /\niyateti /\navinayasphuṭoṭbhāvanenetyarthaḥ /\nkhalīkṛtā laghuḥkṛtā /\npratyuteti /\nsakhīmadhya ityanuṣajyate /\nbahumāna iti /\navinayasyātyantapracchādanāditi bhāvaḥ /\ntṛtīyastu rasādilakṣaṇaḥ prabhedo vācyasāmarthyākṣiptaḥ locanam lāghavamātmani grahītuṃ na yuktaṃ; pratyutāyaṃ bahumānaḥ, sahasva śobhasvedānīmiti sakhīviṣayaṃ saubhāgyaprakhyāpanaṃ vyaṅgyam /\nadyeyaṃ tava pracchannānurāgiṇī hṛdayavallabhetthaṃ rakṣitā, punaḥ prakaṭaradanadaṃśanavidhirna vidheya iti taccauryakāmukaviṣayasambodhanaṃ vyaṅgyam /\nitthaṃ mayaitadapahnutamiti svavaidagdhyakhyāpanaṃ taṭasthavidagdhalokaviṣayaṃ vyaṅgyamiti /\ntadetaduktaṃ vyavasthāpitaśabdena /\nagra iti /\ndvitīyoddyote 'asaṃlakṣyakramavyaṅgyaḥ krameṇoddyotitaḥ paraḥ' iti vivakṣitānyaparavācyasya dvitīyaprabhedavarṇanāvasare /\nyathā hi vidhiniṣedhatadanubhayātmanā rūpeṇa saṃkalayya vastudhvaniḥ saṃkṣepeṇa suvacaḥ, tathā nālaṅkāradhvaniḥ, alaṅkārāṇāṃ bhūyastvāt /\ntata evoktam-saprapañcaṃ iti /\ntṛtīyastviti /\ntuśabdo vyatireke /\nvastvalaṅkārāvapi śabdābhidheyatvamadhyāsāte tāvat /\nrasabhāvatadābhāsatatpraśamāḥ punarna kadācidabhidhiyante, atha cāsvādyamānatāprāṇatayā bhānti /\ntatra dhvananavyāpārāddate nāstikalpanāntaram /\nskhaladgatitvābhāve mukhyārthabādhāderlakṣaṇānibandhanasyānāśaṅkanīyatvāt /\naucityena pravṛttau cittavṛtterāsvādyatve sthāyinyā raso, vyabhicāriṇyā bhāvaḥ, anaucityena tadābhāsaḥ, rāvaṇasyeva sītāyāṃ rateḥ /\nyadyapi tatra hāsyarasarūpataiva, 'śṛṅgārāddhi bhaveddhāsyaḥ' iti vacanāt /\ntathāpi pāścātyeyaṃ sāmājikānāṃ bālapriyā sakhīti /\nnāyiketyarthaḥ /\nsambodhanamiti /\nupadeśa ityarthaḥ /\nna hyetatsarvaṃ svotprekṣāmātreṇoktamapi tu vidhidhamavasthāpito 'vyavasthāpita' iti vṛttigranthānurodhenetyāha---tadetadityādi /\nnanu vastudhvanivadalaṅkāradhvanerapyatraiva pradarśanīyatve kimityagre darśayiṣyata ityuktamityatastātparyamāha-yathā hītyādi /\nvyatirekameva darśayati---vastvityādi /\n'śabdābhidheyatvamapī'ti yojanā /\nkiṃ rasādayo 'pi tathetyatrāha-rasabhāveti /\nbhāvādigrahaṇena vṛttisthādiśabdo vyākhyātaḥ /\natha ceti /\ntathāpītyarthaḥ /\ntatreti /\nrasādibhāna ityarthaḥ /\nkalpanāntaraṃ vyāpārāntaram /\nnāstītyatra hetumāha---rakhaladiti /\nrasādīnāṃ svarūpamāha--aucityeneti /\n'aucityena pravṛttāvi'ti rasabhāvayoḥ sambadhnāti /\nsthāthinyāścittavṛtterāsvādyatve rasaḥ, vyabhicāriṇyāścittavṛtterāsvadyatve bhāva iti yojanā /\nanaucityeneti /\nsthāyinyāścittavṛtteranaucityena pravṛttāvityarthaḥ /\ntadābhāsaḥ rasābhāsaḥ /\nrasābhāsānāṃ hāsyādbhedaṃ darśayiṣyan prādhānyācchṛṅgārābhāsaviṣayamāha--rāvaṇasyeti /\nhāsyaviṣaya evāyamityāśaṅkya parihariti--yadyapītyādi /\ntatra sītāviṣayakarāvaṇaratau /\nśṛṅgārāditi /\nśṛṅgārābhāsadvāreṇetyarthaḥ /\npāścātyā tanmayībhavanakālottarakālabhavā /\npūrvāparavivekadaśāyāṃ locanam sthitiḥ, tanmayībhavanadaśāyāṃ tu raterevāsvādyateti śṛṅgārataiva bhāti paurvāparyavivekāvadhāraṇena 'dūrākarṣaṇamohamantra iva me tannāmni yāte śutim' ityādau /\n<lg>\n<l>tadasau śṛṅgārābhāsa eva /</l>\n<l>tadaṅgaṃ bhāvābhāsaścittavṛtteḥ praśama eva prakāntayā hṛdayamāhlādayati yato viśeṣeṇa, tata eva tatsaṅgṛhīto 'pi pṛthaggaṇito 'sau /</l>\n<l>yathā-- ekasmin śayane parāṅmukhatayā vītottaraṃ tāmyato- ranyonyasya hṛdi sthite 'pyanunaye saṃrakṣatorgauravam /</l>\n<l>daṃpatyoḥ śanakairapāṅgavalanāmiśrībhavaccakṣuṣor- bhagro mānakaliḥ sahāsarabhasavyāvṛttakaṇṭhagraham //</l>\n</lg></p>\n\n<p>ityatrerṣyāroṣātman.o mānasya praśamaḥ /\nna cāyaṃ rasādirarthaḥ 'putraste jātaḥ' ityato yathā harṣo jāyate tathā /\nnāpi lakṣaṇayā /\napi tu sahṛdayasya hṛdayasaṃvādabalādvibhāvānubhāvapratītau bālapriyā vibhāvābhāsajñānadvārā sthāyyābhāsaniścayenetyarthaḥ /\niyaṃ sthitiḥ raterhāsyarūpatvādhyavasāyaḥ /\nkuta ityatrāha---tanmayītyādi /\npaurvāparyeti /\nvibhāvaratyādyoryat paurvāparya tadvivekasyāvadhīraṇenābhāvena /\n'ityādau bhatī'tyanvayaḥ /\nśloko 'yaṃ dvitīyodyote vakṣyate /\natrādau sahṛdayānāṃ sītāviṣayakarāvaṇaratestanmayībhāvenāsvādyateti śṛṅkāracarvaṇaiva, paścāttadrateranucitālambanakatvajñānena tadviṣayakahāsaudbodhāddhāsyacarvaṇā śṛṅgāracarvaṇā ca tadābhāsacarvaṇaivetyāśayenopasaṃharati---taditi /\ntadaṅgaṃ bhāvābhāsa iti /\nśṛṅgārādirasābhāsasyāṅgabhūto bhāvo bhāvābhāsa ityarthaḥ /\nbhāvaśabdenaiva bhāvapraśamasyāpi grahaṇasambhavāt kimiti pṛthak tadgrahaṇamityata āha-cittavṛtterityādi /\nprakrāntāyāḥ rasaṃ vyañjayitumārabdhāyāḥ /\n'praśama eva yato viśeṣeṃṇāhlādayati /\ntato 'sau pṛthaggaṇita' ityanvayaḥ /\ntatsaṃgṛhīto 'pi bhāvaśabdena bodhito 'pi /\nasau bhāvapraśamaḥ /\nekassinnati /\nekasmin śayane sakhyā kathañcidekaśayanaṃ nītayoḥ /\nmānasyānuvṛtyā yā parāṅmukhatā tayā /\nvītamapagatamuttaraṃ śayanānantarakṛtyaṃ yatra, tattathā /\ntāmyatoḥ santapyatoḥ /\nanyonyasyeti /\ngauravabhaṅgabhayena hṛdi sthitamapyanunayamakurvatoḥ /\napāṅgayorvalanādvivartanāt /\nmānakaliḥ praṇaṃyaroṣakalahaḥ /\nhāsena rabhasena vegena, yadvyāvṛttaṃ vyāvartanaṃ tena ca sahitaḥ kaṇṭhagraho yatra, tattathā /\nyojayati-ityatreti /\nrirṣyārūpo roṣastadātmanaḥ /\nkrodheti ca pāṭhaḥ /\npraśama iti /\npratīyata iti śeṣaḥ /\n'vācyasāmarthyakṣiptaḥ prakāśata' ityanena darśitaṃ vibhāvādivyaṅgyatvaṃ rasādeḥ sādhayiṣyan ādau tasya tātparyaśaktigamyatvaṃ niṣedhati---na cetyādi tathetyantena /\natra kāvyāditi śeṣaḥ /\nyathā 'putraste jāta' ityādivākyaṃ priyarūpārthapratipādanamukhena śroturharṣamutpādayati, prakāśate, na tu sākṣācchabdavyāpāraviṣaya iti vācyādvibhinna eva /\ntathā hi vācyatvaṃ tasya svaśabdaniveditatvena vā syāt vibhāvādipratipādanamukhena vā /\npūrvasmin pakṣe svaśabdaniveditatvābhāve rasādīnāmapratītiprasaṅgaḥ /\nlocanam tanmayībhāvenāsvādyamāna eva rasyamānataikaprāṇaḥ siddhasvabhāvasukhādivilakṣaṇaḥ parisphurati /\ntadāha-prakāśata iti /\ntena tatra śabdasya dhvananameva vyāpāro 'rthasahakṛtasyeti /\nvibhāvādyarthe 'pi na putrajanmaharṣanyāyena tāṃ cittavṛttiṃ janayatīti jananātirikto 'rthasyāpi vyāpāro dhvananamevocyate /\nsvaśabdeti /\nśṛṅgārādinā śabdenābhidāvyāpāravaśādeva niveditatvena /\nvibhāvādīti /\ntātparyaśaktyetyarthaḥ /\ntatra svaśabdasyānvayavyatirekau rasyamānatāsāraṃ rasaṃ prati nirākurvandhvananasyaiva tāviti bālapriyā tathā kāvyaṃ vibhāvādyarthapratipādanadvārā tātparyaśaktyā rasacarvaṇāṃ na janayatītyarthaḥ /\nnāpīti /\nrasādirartha ityanuṣajyate /\nparisphuratītyapapakṛṣyate /\nāpatvityādi /\nhṛdayasya saṃvādaḥ sampratipattiḥ, sa eva balaṃ sahakāri tasmāt /\npratītāvityanena sāmagrī darśitā /\nāsvādyamāna eva san /\nrasapadalabhyārthakathanaṃ---rasyamānateti /\nsukādivatsādhyatvaṃ vyāvartayati--siddhetyādi /\nātmānatirekeṇa siddhasvabhāvaḥ /\nsukhādi tu tadatirekeṇa sādhyasvabhāvamiti sukhādivilakṣaṇaścetyarthaḥ /\nyadvā--sthāyyeva vibhāvādipratyayārabhyatvādrasa iti matamapākartumāha---siddheti /\nsiddhasvabhāvā ye sukhādayo bhāvāḥ sukhapadena ratirvivakṣitā /\ntadvilakṣaṇa ityarthaḥ /\ntadāha tadetadāha /\nphalitamāha---tenetyādi /\ntena kārakatvalakṣakatvayorabhāvena /\nitīti /\nuktamiti śaiṣaḥ /\nathārthasyāpi dhvananameva vyāpāra iti janakatvaniṣedhapūrvakaṃ darśayati-vibhāvādyartho 'pītyādi /\n'svaśabdanivedittvena ve'tyādinā yat kalpadvayamuktaṃ tadabhidhātātparyaśaktidvayābhiprāyakamiti darśayati--śṛṅgārādinetyādi /\ntatreti /\nādyapakṣa ityarthaḥ /\nanvayeti /\nyatra yatra rasādipratītiḥ, tatra tatra neti vyatirekaḥ, tāvityarthaḥ /\nyadvā---svaśabdasatve rasādipratītistadabhāve rasādipratītyabhāva ityanvayavyatirekāvityarthaḥ /\nrasyamānatāsāramiti hetugarbham /\nna ca sarvatra teṣāṃ svaśabdhaniveditatvam /\nyatrāpyasti tat, tatrāpi viśiṣṭavibhāvādipratipādanamukhenaivaiṣāṃ pratītiḥ /\nsvaśabdena sā kevalamanūdyate, na tu tatkṛtā /\n<lg>\n<l>viṣayāntare tathā tasyā adarśanāt /</l>\n<l>na hi kevalaśṛṅgarādibdamātrabhāji locanam darśayati--na ca sarvatreti /</l>\n<l>yathā bhaṭṭendurājasya--- yadviśramya vilokiteṣu bahuśo niḥsthemanī locane yadgātrāṇi daridrati pratidinaṃ lūnābjinīnālavat /</l>\n<l>dūrvākāṇḍaviḍambakaśca nibiḍo yatpāṇḍimā gaṇḍayoḥ kṛṣṇe yūni sayauvanāsu vanitāsveṣaiva veṣasthitiḥ //</l>\n</lg></p>\n\n<p>ityatrānubhāvavibhāvabodhanottaramev.a tanmayībhavanayuktyā tadvibhāvānubhāvocitacittavṛttivāsanānurañjitasvasaṃvidānandacarvaṇāgocaro 'rtho rasātmā sphuratyevābhilāṣacintautsukyanidrādhṛtiglānyālasyaśramasmṛtivitarkādiśabdābhāve 'pi /\nevaṃ vyatirekābhāvaṃ pradarśyānvayābhāvaṃ darśayati-yatrāpīti /\ntaditi svaśabdaniveditatvam /\npratipādanamukheneti /\nśabdaprayuktayā vibhāvādipratipattyetyarthaḥ /\nsā kevalamiti /\ntathā hiyāte dvāravatīṃ tadā madhuripau taddattajhampānatāṃ bālapriyā vyabhicāraviṣayamudāharati---yaditi /\nviśramya madhye madhye viramya /\nnisthemanī sthairyarahite ativyākule /\nādyapādena alasā nāma dṛṣṭiruktā /\nvrīḍautsukyai ca dyotyete /\ndaridrati kṛśībhavanti śuṣyanti ca /\nlūnetyādyupamayā mlānacchāyatvādikaṃ dyotyate /\nniviḍaḥ ghanaḥvarṇāntarānupraveśarahitaḥ /\npādatrayeṇānubhāvavyabhicārivargo darśitaḥ /\nyūni ārabdhayauvane /\nkṛṣṇa ityanena vibhāvaśca /\nvanitāsugopīṣu /\neṣaiva uktālasavilokanādirūpaiva /\nveṣasthitiḥ veṣaracanā /\ntaditi /\ntanmayībhavanasya yuktiryogastayā /\ntaditi /\nteṣāṃ rasādīnāṃ ta eva vā ye vibhāvānubhāvāḥ,teṣāmucitā yāścittavṛttayaḥ sthāyivyabhicārirūpāstāsāṃ vāsanābhiranurañjitāyā rūṣitāyāssvasaṃvido yā ānandamayī carvaṇā tasyāḥ, gocaro viṣaya ityarthaḥ /\n'rasātmā arthaḥ ityādiśabdābhāve 'pisphuratyeve'ti sambandhaḥ /\nabhilāṣaḥ abhilāṣavipralambhaḥ /\natrābhilāṣo mahāvākyena cintādayastvavānravākyena vyajyanta iti bodhyam /\nanvayābhāvamiti /\nyadi lakṣye svaśabdena rasādipratītistarhyanvayaḥ syānna tu svaśabdenāto 'nvayābhāva iti bhāvaḥ /\nvṛttau 'yatrāpī' tyapiśabdastuśabdārthe /\nyāta iti /\ndvāravarti yāta ityanena pratyāgamanapratyāśāvirahaḥ sūcyate /\nmadhuripāvityanena duṣṭanigrahavyagratādyotanena sa evopodbalitaḥ /\n<lg>\n<l>tadā magadharāje madhurāmuparunddati sati /</l>\n<l>āliṅgane hetumāha--taddatteti /</l>\n<l>tena madhuripuṇā locanam kālindītaṭarūḍhavañjulalatāmāliṅgya sotkaṇṭhayā /</l>\n<l>tadgītaṃ gurubāṣpagadgadagalattārasvaraṃ rādhayā yenāntarjalacāribhirjalacarairapyutkamutkūjitam //</l>\n</lg></p>\n\n<p>ityatra vibhāvānubhāvāvamlānatayā pratīyete /\nutkaṇṭhā ca carvaṇāgocaraṃ pratipadyata eva /\nsotkaṇṭhāśabdaḥ kevalaṃ siddhaṃ sādhayati, utkamityanena tūktānubhāvānukarṣaṇaṃ katuṃ sotkaṇṭhāśabdaḥ prayukta ityanuvādo 'pi nānarthakaḥ, punaranubhāvapratipādane hi punaruktiratanmayībhāvo vā na tu tatkṛtetyatra hetumāha---viṣāyāntara iti /\n'yadviśramya' bālapriyā dattā yā jhampā vegenordhvādideśādāsphālanapūrvakapatanakriyā viharaṇakālabhavā tayā /\njhampāśabdaḥ pulliṅgo vā /\nānatām dāne hi pratigrahīturānatirucitā /\n'sampannate'ti pāṭhe tena dattā sampāditā sampannatā puṣpapallavādisamṛddhiryasyāstāmityarthaḥ /\nkālindītaṭarūḍheti vallabhaviharaṇasthānarūḍhatvena saubhāgyātiśayaṃ sūcayati, taddeśatyotkaṇṭhākāritvaṃ ca /\ntat tathāvidham /\ngātamiti bhāve ktaḥ /\ngurviti /\nguruṇā prabhūtena bāṣpeṇa ruddhakaṇṭhatayā gadgadaṃ yathā tathā galan prasaran tāra uccaistaśca svaro yatra tattathā /\nyena gītena /\nyadākarṇaneneti yāvat /\nantarjalacāribhiḥ sārasādimirapi, na kevalaṃ jalabahirbhāgasañcāribhirhasādibhiḥ /\nutkaṃ sotkaṇṭham /\nutkūjitaṃ uccaiḥkūjitaṃ tanmayībhavanayuktyā ruditamityarthaḥ /\nvibhāvānubhāvāviti /\nmadhuripuviraho, viyukto madhuripurvā ālambanavibhāvaḥ, kālindītaṭādaya uddīpanavibhāvāḥ, latāliṅganādayo 'nubhāvāḥ /\n'vibhānubhāvam' iti ca pāṭhaḥ /\namlānatayā akleśena vācyatayaiveti yāvat /\npratīyete ptīyata iti ca pāṭhaḥ /\ntataḥ kimata āha---utkaṇṭhā ceti /\ncarvaṇāyā gocaraṃ viṣayatvaṃ pratipadyata eva, nātra svaśabdāpekṣāmūlakassaṃśayaḥ kārya ityarthaḥ /\nnanu sā svaśabdāveditaivetyata āha--sotkarāṭhāśabga iti /\nsiddhaṃ sādhayatīti /\njñātaṃ jñāpayatītyarthaḥ /\nataścānuvādaka iti bhāvaḥ /\nkevalaśabdanātra vibhāvānubhāvau prati sahakāritvamapi neti darśayati /\nanuvādo 'pyayaṃ nānarthaka ityāha--utkamityādi /\nayamarthaḥ---jalacāriṇāṃ kūjite 'pi gurubāṣpetyādyuktānubhāvānāṃ saṃyojana eva tanmayībhavanayukatyā tadutkaṇṭhāyāścarvaṇāgocaratvaṃ bhavati /\nutkamityanena ca tadanubhāvasāhityaṃ pratipipādayiṣitam /\nna ca kevalenotkaśabdena tatpratipādanaṃ bhavati, tasya tāvatyaparyāptatvāt /\nsati ca pūrvavākye sotkaṇṭhāśabde tatsaṃgṛhītānāmanubhāvānāṃ sotkaṇṭhāsamānārthakotkaśabdena pratipādanaṃ bhavatīti sotkaṇṭhāśabdassaprayojana ityarthaḥ /\nnanu punarapyanubhāvapradarśanamastvityata āhapunariti /\nna kevalaṃ punaruktireva, tathāvidhasyānubhavajātasya tanmayībhavanopayogitāpi na syādanaucityapratipattigrastasaubhāgyatvādityāha--atanmayīti /\n'viṣayāntara' vibhāvādipratipādanarahite kāvye manāgapi rasavattvapratītirasti /\nyataśca svābhidhānamantareṇa kevalebhyo 'pi vibhāvādibhyo viśiṣṭebhyo rasādīnāṃ pratītiḥ /\nkevalācca svābhidhānādapratītiḥ /\ntasmādanvayavyatirekābhyāmabhidheyasāmarthyākṣiptatvameva rasādīnām /\nna svabhidheyatvaṃ kathañcit, locanam ityādau /\nna hi yadabhāve 'pi yadbhavati tatkṛtaṃ taditi bhāvaḥ /\nadarśanameva draḍhayatina hīti /\nkevalaśabdārtha sphuṭayati---vibhāvādīti /\nkāvya iti /\n<lg>\n<l>tava mate kāvyarūpatayā prasajyamāna ityarthaḥ /</l>\n<l>manāgapīti /</l>\n<l>śṛṅgārahāsyakaruṇaraudravīrabhayānakāḥ /</l>\n<l>bībhatsādbhutasaṃjñau cetyaṣṭau nāṭye rasāḥ smṛtāḥ //</l>\n</lg></p>\n\n<p>ityatra. /\nevaṃ svaśabdena saha rasādervyatirekānvayābhāvamupapatyā pradarśya tathaivopasaṃharati-yataścetyādinā kathañcidityantena /\nabhidheyameva sāmarthyaṃ sahakāriśaktirūpaṃ vibhāvādikaṃ rasadhvanane śabdasya kartavye, abhidheyasya ca putrajanmaharṣabhinnayogakṣematayā jananavyatirikte divābhojanābhāvaviśiṣṭapīnatvānumitarātribhojanavilakṣaṇatayā cānumānavyatirikte dhvanane kartavye sāmarthyaṃ śaktiḥ viśiṣṭasamucito vācakasākalyamiti bālapriyā ityasya vivaraṇam yadviśramyetyādāviti /\nbhāvamāha-na hīti /\n'tattatkṛtaṃ na hī'ti sambandhaḥ /\nnanu vibhāvādipratipādakatvābhāve kathaṃ kāvyatvaṃ, yena siddhavannirdeśa ityāśaṅkāṃ pariharan parābhimatasyaiva kāvyarūpatvaprasañjanābhiprāyeyamuktirityāha---tava mata ityādi /\nsvaśabdakṛtā rasādipratītiḥ na vibhāvādikṛtetyasmin mate kāvyatvenānabhimatamapi kāvyamāpadyetetyarthaḥ /\ntathāvidhamevodāharaṇamāha--śṛṅgāreti /\n'yataśce'tyādivṛttigranthasyānarthakyaśaṅkāmupasaṃhāratvoktyā śamayannāha--evamityādi /\nvṛttāvabhidheyasāmarthyākṣiptatvamupasaṃhṛtaṃ, tattu śabdārthobhayagatadhvananavyāpāragamyatvarūpamiti vyācaṣṭe---abhidheyamevetyādi /\nsāmarthyapadasya vivaraṇam--sahetyādi /\nsahakāri eva śāktiḥ śaknotyanayeti śaktistadrūpam /\ntatkimityatrāha--vibhāvādikamiti /\ndhvanana ityākṣepapadavyākhyānam /\nkarmadhārayāśrayaṇena śabde yojayitvā ṣaṣṭītatpuruṣāśrayeṇārthe yojayati---abhidheyasya yetyādi /\nabhidheyasyetyasya dhvanana ityanena sambandhaḥ /\nbhinnayogakṣematayā bhinnasvabhāvatayā /\nputrajanma khalu harṣa janayati, na tathā vibhāvādyartho rasaṃ janayatīti tadvilakṣṇatvamarthagatadhvananasya /\nanumānapakṣamapi parākaroti--diveti /\nsāmarthyamaityasya vyākhyānam--śaktiriti /\nśaktimeva vivṛṇoti--viśiṣṭeti /\nguṇālaṅkārādiviśiṣṭena samucitena rasānuguṇena ca vācakena iti tṛtīyo 'pi prabhedo vācyādbhinna eveti sthitam /\nvācyena tvasya saheva pratītirityagre darśayiṣyate /</p>\n\n\n\n</div>\n<div>\n\n\n<p>kāvyasyātmā sa evārthas tathā cādikaveḥ purā /\n(DhvK_1.5a)</p>\n\n\n</div>\n<div>\n\n\n<p>kāvyasyātmā sa evārthastathā cādikaveḥ purā /</p>\n\n<p>locanam dvayorapi śabdārthayordhvananaṃ vyāpāraḥ /\nevaṃ dvau pakṣāvupakramyādyo dūṣitaḥ, dvitīyastu kathañciddūṣitaḥ kathañcidaṅgīkṛtaḥ, jananānumānavyāpārābhiprāyeṇa dūṣitaḥ; dhvananābhiprāyeṇāṅgīkṛtaḥ /\nyastvatrāpi tātparyaśaktimeva dhvananaṃ manyate, sa na vastutattvavedī /\nvibhāvānubhāvapratipādake hi vākye tātparyaśaktirbhede saṃsarge vā paryavasyet; na tu rasyamānatāsāre rase ityalaṃ bahunā /\nitiśabdo hetvarthe /\n<lg>\n<l>'ityapi hetostṛtīyo 'pi prakāro vācyādbhinna eve'ti sambandhaḥ /</l>\n<l>saheveti /</l>\n<l>ivaśabdena vidyamāno 'pi kramo na saṃlakṣyata iti taddarśayati--agra iti /</l>\n<l>dvitīyoddyote // 4 //</l>\n</lg></p>\n\n<p>evaṃ 'pratīyamānaṃ punaranyadeva' itīyatā dhvanisvarūpaṃ vyākhyātam /\nadhunā kāvyātmatvamitihāsavyājena ca darśayati---kāvyāsyātmeti /\nsa eveti pratīyamānamātre 'pi prakrānte tṛtīya eva rasadhvaniriti mantavyaṃ, itihāsabalāt prakrāntavṛttigranthārthabalācca /\nbālapriyā sākalyaṃ paripūrṇatvamityarthaḥ /\nitīti hetau /\nādya iti /\n'svaśabdaniveditatvena ve'ti pakṣa ityarthaḥ /\ndvitīya iti /\n'vibhāvādipratipādanamukhena ve'ti pakṣa ityarthaḥ /\nrasādīnāmabhidheyasāmarthyākṣiptatvameveti vadato vṛttikṛtastātparyaśāktireva dhvananavyāpāro 'bhimataḥ, na tu tadvyatiriktaścaturthakakṣyāniveśī abhidheyānyathānupapattisahāyārthabodhanaśaktereva tātparyaśaktitvāditi kaścidāha, tanmatamanūdya dūṣayati--yastvityādi /\nbhede saṃsarge veti /\ngāmānayetyādau karmāntarebhyaḥ kriyāntarebhyaśca bhedo vākyārthaḥ, saṃsargastvārtha iti kecit /\nkarmaviśeṣādeḥ kriyāviśeṣeṇa sambandharūpasaṃsargo vākyārthaḥ, bhedastvārtha ityapare // .4 // // .//</p>\n\n<p>nanu dhvanisvarūpe vācyādbhedena samarthite, lakṣaṇanuktvā tasyātmatvapratipādikāyāḥ kārikāyāḥ kā saṅgatirityato vṛttānuvādapurassaraṃ tāṃ darśayati--evamityādinā /\nvyākhyātamiti /\ndhvanisvarūpaṃ tasya kāvyātmatvañceti prakṛtayordvayorādyaṃ pratipāditamityarthaḥ /\nitihāsavyājeneti /\nvyājaśabdena dhvanerātmatvapratipādana eva tātparyaṃ, netihāsopakṣepa iti darśitam /\nprakṛtānuguṇyena vyācaṣṭe---sa evetyādi /\nsa evetītyasyānantaraṃ</p>\n\n</div>\n<div>\n\n\n<l>krauñca-dvandva-viyogotthaḥ śokaḥ ślokatvam āgataḥ // DhvK_1.5 //</l>\n\n\n</div>\n<div>\n\n<l>krauñcadvandvaviyogotthaḥ śokaḥ ślokatvamāgataḥ // 5 //</l>\n\n<p>locanam tena rasa eva vastuta ātmā, vastvalaṅkāradhvanī tu sarvathā rasaṃ pratiparyavasyete iti vācyādutkṛṣṭau tāvityabhiprāyeṇa 'dhvaniḥ kāvyasyātme'ti sāmānyenoktam /\nśoka iti /\nkrauñcasya dvandvaviyogena sahacarīhananodbhūtena sāhacaryadhvaṃsanenotthito yaḥ śokaḥ sthāyibhāvo nirapekṣabhāvatvādvipralambhaśṛṅgārocitaratisthāyibhāvādanya eva, sa eva tathābhūtavibhāvatadutthākrandādyanubhāvacarvaṇayā hṛdayasaṃvādatanmayībhavanakramādāsvādyamānatāṃ bālapriyā tacchabdeneti, rasadhvanirityasyānantaraṃ parāmṛṣṭa iti ca śeṣaḥ /\nmantavyamiti /\nyuktyā niścetavyabhityarthaḥ /\ntāmāha--itihāsetyādi /\nitihāsavalāditi /\nkārikāśeṣabalādityarthaḥ /\nprakrānteti /\n'tṛtīyastvi'tyādinā pūrvoktetyarthaḥ /\n'pratīyamānasya ce'tyādi samanantaravṛttigranthasyāpyupalakṣaṇamidam /\nteneti /\nyasmādrasa dhvanireva sa eveti parāmarśanīyastasmādityarthaḥ /\n'tena ityabhiprāyeṇa sāmānyenoktam' iti sambandhaḥ /\nitiśabdaparāmṛṣṭamabhiprāyamāha--rasa evetyādi /\nsarvatheti /\naṅgitve 'ṅgatve cetyarthaḥ /\nitīti hetau /\nanyathā pratipattinirāsāya vivakṣitaṃ vyācaṣṭe---krauñcasyetyādi /\ndvandvaviyogakāṇamāha---sahacarītyādi /\ndvandvaviyogenetyasya vyākyānam---sāhacaryadhvaṃsaneneti /\nutthitaḥ utpannaḥ /\nkrauñja iti śeṣaḥ /\nsāhacaryadhvaṃsotthatvena prāptaṃ śṛṅgārasthāyitvaṃ pratiṣedhati--nirapekṣetyādi /\nupekṣāyāḥ saṅgamapratyāśāyāḥ niṣkrānto nirapekṣo bhāvastatvāt /\nkrauñcetyādikaṃ vyākhyāya śokasya ślokatāprāptiṃ vivṛṇoti---sa evetyādi /\nkrauñce tātasya śokasya vāsanārūpeṇādikavau sthitasya śokasya cābhedabuddhikṛtamaikyaṃ vivakṣitvā sa evetyuktam /\n'sa eveti ślokarūpatāṃ prāpta' iti sambandhaḥ /\natra hetuḥ--karuṇarasarūpatāṃ pratipanna iti /\ntatra cāsvādyamānatāṃ pratipanna iti /\nratyādicittavṛttirāsvādyamānā hi śṛṅgārādivyapadeśagocara iti bhāvaḥ /\nāsvādyamānatāprāptau hetuḥ---hṛdayetyādi /\nsahṛdayasyādau hṛdayasaṃvādaḥ, tatastanmayībhāvalābhastaduttaramāsvāda iti kramaḥ /\n<lg>\n<l>atrāpi hetuḥ---tathābhūtetyādi /</l>\n<l>tathābhūto dhvastasāhacaryo vibhāvaḥ krauñcarūpaḥ /</l>\n<l>locanam pratipannaḥ karuṇarasarūpatāṃ laukikaśokavyatiriktāṃ svacittadgutisamāsvādyasārāṃ pratipanno rasaparipūrṇakumbhoccalanavaccittavṛttiniḥṣyandasvabhāvavāgvilāpādivacya samayānapekṣatve 'pi cittavṛttivyañjakatvāditi nayenākṛtakatayaivāveśavaśātsamucitaśabdacchandovṛttādiniyantritaślokarūpatāṃ prāptaḥ-- mā niṣāda pratiṣṭāṃ tvaṃmagamaḥ śāśvatīḥ samāḥ /</l>\n<l>yatkrauñcamithunādekamavadhīḥ kāmamohitam //</l>\n</lg></p>\n\n<p>it.i //</p>\n\n<p>na tu muneḥ śoka iti mantavyam /\nevaṃ hi sati tadduḥkhena so 'pi duḥkhita iti kṛtvā rasasyātmateti niravakāśaṃ bhavet /\nna ca duḥkhasantaptasyaiṣā daśeti /\nevaṃ carvaṇocitaśokasthāyibhāvātmakakaruṇarasamuccalanasvabhāvatvātsa bālapriyā ākrāndanādītyādipadenāvanitalapariluṇṭhanādirgrāhyaḥ /\nkaruṇarasarūpatāprāpteḥ phalamāhalaukiketi /\nsvarūpasāmagrībhedāditi bhāvaḥ /\nsvasaṃvedanapramāṇasiddhatvamalaukikarasasya darśayitumāha---svetyādi /\nsvasya carvayituścittasya yā dgutistanmayībhāvajanitā pulakādibhirlakṣyamāṇā tayā samāsvādyo manasānubhāvyaḥ sāraḥ prāṇo yasyāstām /\nkathamātmabhūtasya rasasya bahiḥślokatayā pariṇāma iti śaṅkāyāṃ dṛṣṭāntenottaramāha---rasetyādi /\nyathā jalaparipūrṇamaulisthakumbhoccalane tadgatajalaṃ bahiḥ prasravati, tathetyarthaḥ /\nmūrtatvāmūrtatvābhyāṃ vaiṣamyāśaṅkāyāṃ dṛṣṭāntāntaramāha--cittavṛttītyādi /\nyathā duḥkhādi cittavṛttipariṇāmarūpā vāṅmayā vilāpādayaḥ, ādipadena praśaṃsādayo grāhyāḥ, tathetyarthaḥ /\ncakāro vikalpe /\nnanu rasasya kāvyātmatvaṃ tadviṣayatvenaiva vaktavyam /\nna ca samayasavyapekṣapravṛttikasya śabdasya tadviṣayatvaṃ sambhavatītyāśaṅkāmanuvadan vyaṅgyatvena tadviṣayatvaṃ darśayati--samayānapekṣatve 'pītyādi /\niti nayeneti /\nloke hi vilāpapraśaṃsādayo vacanaprakārāḥ śokabahumānarūpāṃ cittavṛttiṃ vyañjayantītyuktarītyetyarthaḥ /\nakṛtakatayaiveti /\namumarthamanena prakāśayāmīti buddhipūrvakatvamantareṇaivetyarthaḥ /\ntarhi kathamityata āha--āveśavaśāditi /\nāveśaḥ ātmavyāptiḥ /\nsamuciteti /\nsamucitā eva śabdādayo rasādīn vyañjayantīti bhāvaḥ /\nādikaveḥ ślokatvamāgata ityevaṃ vyākhyāyādikaveḥ śoka ityanvayabhramaṃ nirasyati---na tvityādi /\nmuniśabdena duḥkhaprasaṅgaṃ nirasyati /\ntathānvaye doṣamāha--evamityādi /\ntadduḥkhena jñātena krauñjaṭuḥkhena /\nso 'pi ādikavirapi /\niti kṛtvā ityarthāddhetoḥ /\nitīti /\niti vacanamityarthaḥ /\ndoṣāntaramapyāha--na ceti /\neṣā daśeti /\nśāpavacanakartṛtvarūpā ślokaracanārūpā vā darśatyarthaḥ /\nupasaṃharati--evamityādi /\nevamuktaprakāreṇa carvaṇocitaḥ śokasthāyibhāva evātmā yasya tathā bhūto yaḥ karuṇarasastasya vividhavācyavācakaracanāprapañjacāruṇaḥ kāvyasya sa evārthaḥ sārabhūtaḥ /\nlocanam eva kāvyasyātmā sārabhūtasvabhāvo 'paraśāvdavailakṣaṇyakārakaḥ etadevoktaṃ hṛdayadarpaṇe--'yāvatpūrṇo na caitena tāvannaiva vamatyamum' iti /\n<lg>\n<l>agama iti cchāndasenāḍāgamena /</l>\n<l>sa evetyāvakāreṇedamāha--nānya ātmeti /</l>\n<l>tena yadāha bhaṭṭanāyakaḥ-- śabdaprādhānyamāśritya tatra śāstraṃ pṛthagviduḥ /</l>\n<l>arthatattvena yuktaṃ tu vadantyākhyānametayoḥ //</l>\n</lg></p>\n\n<p>dvayorguṇatv.e vyāpāraprādhānye kāvyadhīrbhavet //</p>\n\n<p>iti tadapāstam /\nvyāpāro hi yadi dhvananātmā rasanāsvabhāvastannāpūrvamuktam /\nathābhidhaiva vyāpārastathāpyasyāḥ pradhānyaṃ netyāveditaṃ prāk /\nślokaṃ vyācaṣṭe-vividheti /\nvividhaṃ tattadabhivyañjanīyarasānuguṇyena vicitraṃ kṛtvā bālapriyā samuccalanaṃ bahiḥ prasaraṇaṃ svabhāvaḥ svarūpaṃ yasya 'mā niṣāde'tyādiślokasya tasya bhāvastatvaṃ tasmāt /\nsa eva karuṇarasa eva /\nkāvyasyātmeti /\nyato 'mā niṣāde'tyādikāvyaṃ karuṇarasasamuccalanasvarūpamataḥ kāvyasya rasa evātmeti bhāvaḥ /\nātmetyasya vyākhyā sārabhūtasvabhāva iti /\ntadupapādakam---aparetyādi /\nkāvyasya rasasamuccalanasvabhāvatve bhaṭṭanāyakavacanaṃ saṃvādayati---yāvaditi /\nkaviriti śeṣaḥ /\netena rasena /\nyāvanna pūrṇāḥ vibhāvāditanmayībhavanakrameṇa, tāvat amuṃ rasam /\nnaiva vamati bahirbhāvamāpādya parāsvādanīyaṃ naiva karoti /\nrasena pūrṇa eva kaviḥ, kāvyarūpeṇa rasamudgiratīti rasavamanarūpasya kāvyasya rasarūpatvameveti bhāvaḥ /\nsvena vilikhite 'mā niṣāde'tyādau 'agama' ityaḍāgamasya 'namāṅyoga' iti niṣedhaśaṅkāyāmupapattimāha--agama ityādi /\nteneti /\nrasasyātmatvasamarthanenetyarthaḥ /\n'tadapāstam' ityānenāsya sambandhaḥ /\nśabdeti /\nāśrityeti /\npravṛttamiti śeṣaḥ /\nśāstraṃ vedādi /\narthatatvena arthaprādhānyena /\nyuktamitihāsādi /\n'yukte' iti ca pāṭhaḥ /\netayordvayoḥ śabdārtayoḥ /\nkāvyadhīḥ kāvyavyavahāraḥ /\ntadvati prabandha iti śeṣaḥ /\nvyāpāra iti /\nvyāpāraprādhānya ityatra vyāpārapadārtha ityarthaḥ /\natheti śaṅkāyām /\nvividhaṃ vācyavācakaracanāsu prapañjena cāru iti vigrahamabhipretya vyācaṣṭe---tattadityādi /\ntaistairvācyādibhiribhivyañjanīyo yo rasaḥ, taṃ pratyānuguṇyena /\nvicitraṃ kṛtveti /\ntathā cādikarvarvālmīkeḥ nihatasahacarīvirahakātarakrauñcākrandajanitaḥ śoka eva ślokatayā pariṇataḥ /\nlocanam vācye vācake racanāyāṃ ca prapañcena yaccāru śabdārthālaṅkāraguṇayuktamityarthaḥ /\ntena sarvatrāpi dhvananasadbhāve 'pi na tathā vyavahāraḥ /\nātmasadbhāve 'pi kvacideva jīvavyavahāra ityuktaṃ prageva /\ntenaitanniravakāśam; yaduktaṃ hṛdayadarpaṇe---'sarvatra tarhi kāvyavyavahāraḥ syāt' iti /\nnihatasahacarīti vibhāva uktaḥ /\nākranditaśabdanānubhāvaḥ /\nbālapriyā vācyādīti śeṣaḥ /\nkṛtvetyasya prapañcenetyanena, vācya ityāditrayasya cārvityanena ca sambandhaḥ /\nprapañcena prapañcanena /\ncāru sundaram /\nanena vivakṣitamāha---śabdetyādi /\nteneti /\nvividhetyādyuktasya kāvyatvenetyarthaḥ /\nsarvatrāpi siṃho devadatta ityādāvapi /\ntathāvyavahāraḥ kāvyavyavahāraḥ /\n'iti yaduktametanniravakāśam' iti sambandhaḥ /\nvibhāva iti /\ndhvastasāhacaryaḥ krauñca ālambanavibhāvaḥ, nihananamuddīpanavibhāvaḥ /\nnanu nihatetyādiyathāśrutagranthena tadākrandajanito muneśśoka ityartha iva pagratīyate /\ntatkathaṃ śoko hi karuṇasthāyibhāvaḥ /\npratīyamānasya cānyabhedadarśane 'pi locanam janita iti /\ncarvaṇāgocaratveneti śeṣaḥ /\nnanu śokacarvaṇāto yadi śloka udbhūtastatpratīyamānaṃ vastu kāvyasyātmeti kuta ityāśaṅkyāha---śoko hīti /\nkaruṇasya taccarvaṇāgocarātmanaḥ sthāyibhāvaḥ /\nśoke hi sthāyibhāve ye vibhāvānubhāvāstatsamucitā cittavṛttiścarvyamāṇātmā rasa ityaucityātsthāyino rasatāpattirityucyate /\nprāksvasaṃviditaṃ paratrānumitaṃ ca cittavṛttijātaṃ bālapriyā pūrvaṃ tanniṣedha ityato vyācaṣṭe---carvaṇetyādi /\ntadākrandena janitaścarvaṇāgocarīkṛta ityarthaḥ /\nśoka ityasya vāsanārūpeṇa sthito muneḥ śoka ityarthaśceti bhāvaḥ /\nnanu 'śoko hī'tyādigranthena śokasya karuṇarasasthāyitvānuvādo 'tra nirarthaka ityatastadgranthamavatārayati---nanvityādi /\ntaditi /\ntarhityarthaḥ /\npratīyamānaṃ vastviti /\nrasa ityarthaḥ /\nprakṛtāvismaraṇārthamevamuktam /\nsamādhānasiddhyanuguṇaṃ vyācaṣṭe---karuṇasyetyādi /\ntaccarvaṇeti /\nśokacarvaṇetyarthaḥ /\n'śokaḥ śloktvamāgataḥ' iti śokacarvaṇātaḥ ślokotpattivacanenaiva rasasyātmavaṃ prakāśitameva śokacarvaṇāgocarātmatvātkaruṇarasasyeti bhāvaḥ /\nnanu kathamanyacarvaṇāyā anyo viṣayaḥ syādityata upapādayatiśoke hītyādi /\nśoke sthāyibhāve krauñcādivarṇyamānagate śokādau sthāyibhāve /\nnimitte saptamī /\nye vibhāvānubhāvā /\niti /\nśokādernimittabhūtā ye vibhāvāḥ kāryabhūtā ye anubhavāścetyarthaḥ /\ntatsamucitā carvyamāmānāṃ teṣāṃ vibhāvānubhāvānāṃ samucitā /\nvarṇyamānatattadgatasthāyisajātīyeti yāvat /\ncittavṛttiḥ carvayitari vāsanārūpeṇa sthitā śokādicittavṛttiḥ /\ncarvyamāṇātmā rasyamānātmā /\nrasaḥ rasapadārthaḥ /\naucityāditi /\nupayogitvanibandhanādupacārādityarthaḥ, na mukhyatveneti bhāvaḥ /\nrasatāpattiḥ rasatvaprāptiḥ /\nucyate 'sthāyibhāvo rasa' ityādinā ucyate /\nupayogitvaṃ darśayati-prāgityādi /\nsahṛdayeneti śeṣaḥ /\nsvasaṃviditaṃ svasminnanubhūtam /\nparatra krauñcādau /\nanumitamākrandanādinetyarthāt /\ncittavṛttīti /\nsthāyītyarthaḥ /\nsaṃskāretyādi /\nsvānubhavasaṃskāraṃ svānumānasaṃskāraṃ cādhāya tābhyāṃ hṛdayasaṃvādamādadhānaṃ sadityarthaḥ /\n'yata upayujyate tata aucityādi'ti sambandhaḥ /\nrasabhāvamukhenaivopalakṣaṇaṃ prādhānyāt /\nlocanam saṃskārakrameṇa hṛdayasaṃvādamāda dhānaṃ carvaṇāyāmupayujyate yataḥ /\nnanu pratīyamānarūpamātmā tatra tribhedaṃ pratipāditaṃ na tu rasaikarūpam, anena citihāsena rasasyaivātmabhūtatvamuktaṃ bhavatītyāśaṅkyābhyupagamenaivottaramāha-pratīyamānasya ceti /\n<lg>\n<l>anyo bhedo vastvalaṅkārātmā /</l>\n<l>bhāvagrahaṇena vyabhicāriṇo 'pi carvyamāṇasya tāvanmātrāviśrāntāvapi sthāyicarvaṇāparyavasānocitarasapratiṣṭāmanavāpyāpi prāṇatvaṃ bhavatītyuktam /</l>\n<l>yathā--- nakhaṃ nakhāgrema vighaṭṭayantī vivartayantī valayaṃ vilolam /</l>\n<l>āmandramāśiñjitanūpureṇa pādena mandaṃ bhuvamālikhantī //</l>\n</lg></p>\n\n<p>ityatr.a lajjāyāḥ /\n<lg>\n<l>rasabhāvaśabdena ca tadābhāsatatpraśamāvapi saṃgṛhītāveva; avāntaravaicitrye 'pi tadekarūpatvāt /</l>\n<l>prādhānyāditi /</l>\n<l>rasaparyavasānādityarthaḥ /</l>\n<l>tāvanmātrāviśrāntāvapi cānyaśābdavailakṣaṇyakāritvena vastvalaṅkāradhvanerapi jīvitatvamaucityāduktamiti bhāvaḥ //5 //</l>\n</lg></p>\n\n<p>bālapriy.ā pratīyamānarūpamātmeti /\n'kāvyasyātmā dhvani'riti pratīyamānasāmānyasyātmatvābhidhānāditi bhāvaḥ /\nvṛttau 'rase'tyādi /\nrasamukhenaiva bhāvamukhenaiva cetyarthaḥ /\n'upalakṣaṇam' iti /\npratīyamānasyetyanuṣajyate /\nkenāpi sambandhenānyonyasambandhiṣu pradhānasya yadanyajñāpanaṃ tadupalakṣaṇaṃ; yathā rājāsau gacchatītyatra rājā parivārasyopalakṣakaḥ /\natra bhāvagrahaṇasya phalamāha--bhāvetyādi /\n'bhāvagrahaṇena ityuktam' iti sambandhaḥ /\ntāvaditi /\ntāvanmātre svarūpamātre /\naviśrāntiḥ viśrāntyabhāvastasyāmapītyarthaḥ /\napiśabdenāmukhyatvaṃ sūcitam /\ntarhi rasapratiṣṭayā bhāvyamityata āha---sthāyītyādi /\nstāyicarvaṇāyāṃ yatparyavasānaṃ tatpūrṇatākaraṇalakṣaṇaṃ tadeva ucitarasapratiṣṭā tāmaprāpyāpītyarthaḥ /\nprāṇatvaṃ kāvyajīvitatvam /\nbhavatīti /\ntaccarvaṇayaiva camatkārodayāditi bhāvaḥ /\nnakhamiti /\natra valayavivartanoktyā priyatamādarśanajanitaṃ kārśyaṃ vyajyate /\natroktarnakhavighaṭṭanādibhiranubhāvairgamyena priyatamavārtāśravaṇādinā vibhāvena cābhivyajyamānāyā lajjāyāḥ śṛṅgāraniṣṭāmanavāpya carvaṇāgocarībhavantyāḥ prāṇatvamityāha--atra lajjāyā iti /\nprāṇatvamityanuṣaṅgaḥ /\nrasetyādi /\nrasaśabdena rasābhāsasya, bhāvaśabdena bhāvābhāsatatpraśamayośca grahaṇamityarthaḥ /\nvṛttau 'prādhānyādi'tyāsya rasasya prādhānyādityarthaḥ /\ntatra hetumāha---rasaparyavasānāditi /\nanyeṣāmiti śeṣaḥ /\nprasaṅgādāha---tāvadityādi /\ntāvanmātrāviśrāntau vastvalaṅkārasvarūpamātre viśrāntyabhāve /\napi ceti nipāto 'pītyarthe /\n'anyaśābdavailakṣaṇyakāritvenaucityādi'ti sambandhaḥ /</p>\n\n\n\n</div>\n<div>\n\n<lg>\n<l>sarasvatī svādu tad-artha-vastu niḥṣyandamānā mahatāṃ kavīnām /</l>\n<l>aloka-sāmānyam abhivyanakti parisphurantam pratibhā-viśeṣam // DhvK_1.6 //</l>\n</lg>\n\n\n</div>\n<div>\n\n\n<lg>\n<l>sarasvatī svādu tadarthavastu niḥṣyandamānā mahatāṃ kavīnām /</l>\n<l>alokasāmānyamabhivyanakti parisphurantaṃ pratibhāviśeṣam // 6 //</l>\n</lg>\n\n<p>tat vastutattvaṃ niḥṣyandamānā mahatāṃ kavīnāṃ bhāratī alokasāmānyaṃ locanam evamitihāsamukhena pratīyamānasya kāvyatmatāṃ pradarśya svasaṃvitsiddhamapyetaditi darśayati---sarasvatīti /\nvāgrūpā bhagavatītyarthaḥ /\nvastuśabdenārthaśabdaṃ tatvaśabdena ca vastuśabdaṃ vyācaṣṭe--niḥṣyandamāneti /\ndivyamānandarasaṃ svayameva prasnuvānetyarthaḥ /\nyadāha bhaṭṭanāyakaḥ-- vāgdhenurdugdha etaṃ hi rasaṃ yadbālatṛṣṇāyā /\nbālapriyā athedamālocanīyaṃ sahṛdayaiḥ---śrīvālmīkinā 'mā niṣāde'tyādiślokena ślokāntaraiśca sahacarasya puṃsa eva krauñcasya nihananaṃ nirdiṣṭam, atra tu 'nihate'tyādiyathāśratagranthena vṛttikṛtā, sahacarīhananodbhūtene'ti 'nihatasahacarīti vibhāva ukta' iti ca vyākhyānena locanakṛtā, 'niṣādanihatasahacarīkaṃ krauñcayuvānam' ityādivacanena kāvyamīmāṃsākāreṇa ca sahacarīhananaṃ pratipāditāmityeteṣāṃ granthakṛtāṃ rāmāyaṇavacanaviruddhārthapratipādane nimittaṃ kimiti /\natra kecit--'nihate'tyādivṛttigranthasya 'nihataḥ sahacarīvirahakātaraḥ svata eva sahacarīvirahāsahiṣṇuśca yaḥ krauñca\nstaduddeśyako ya ākrandastajjaniti' ityarthaḥ /\nlocane 'sahacarohanane'tyatra 'sahacare'ti pāṭhena bhāvyam /\n'nihatasahacarīti vibhāva ukta' ityasya 'nihatasahacarī'tyādigranthena vibhāvaḥ pradarśita ityarthaśceti na rāmāyaṇavacanavirodhaḥ /\nkāvyamīmāṃsākṛdvacanaṃ ca yathāśrutavṛttigranthārthāvabodhamūlakamaśraddheyameveti vadanti // .5 // // .//</p>\n\n<p>evamityādi /\nsvasaṃvitsiddhaṃ sahṛdayānubhavasiddham /\netaditi /\npratīyamānasya kāvyātmatvamityarthaḥ /\ndarśayatīti /\npūrvakārikayetihāsaḥ pratīyamānasya kāvyātmatve pramāṇāmityuktam, anayā tu tatsthirīkaraṇāya svasaṃvedanalakṣaṇaṃ pramāṇamucyate /\nsvasaṃvedane hi na kasyāpi vimatirityarthaḥ /\nsarasvatīti /\n'sarasvatī'tyādilokenetyarthaḥ /\nsarasvatīpadaṃ vyācaṣṭe--vāgrūpā bhagavatīti /\n'tadi'tyasya pūrvoktamityarthaḥ /\n'vastutatvam' iti 'arthavastu' ityasya vyakhyānamityāha-vastuśabdenetyādi /\nartheṣu vastvalaṅkāraraseṣu /\nvastu sārabhūtamarthavastu /\n'tadarthavastvi'tyāsya phalitamarthaṃ karma kṛtāvā 'niḥṣyandamāne'tyetahyācaṣṭe--divyaṃ alaukikam /\nsvayameveti sadābhimukhyaṃ sūcayati /\nprasnuvānā kṣārayantī /\nanena sarasvatyā dhenusāmyaṃ sūcyate /\nuktavyākhyāne pramāṇamāha--padāheti /\n<lg>\n<l>vāgiti /</l>\n<l>vāk kāvyarūpā saiva dhenuḥ /</l>\n<l>etaṃ divyaṃ rasam /</l>\n<l>bālatṛṣṇayā locanam tena nāsya ramaḥ sa syādduhyate yogibhirhi yaḥ // .//</l>\n</lg></p>\n\n<lg>\n<l>tadāveśena vināpyākrāntyā hi yo yogibhirduhyate /</l>\n<l>ata eva--- yaṃ sarvaśaulāḥ parikalpya vatsaṃ merau sthite dogdhari dohadakṣe /</l>\n<l>bhāsvanti ratnāni mahauṣadhīśca pṛthūpadiṣṭāṃ duduhurdharitrīm // .//</l>\n</lg>\n\n<p>ityanena sārāgrayavastupātratvaṃ himavata uktam /\n'abhivyanakti parisphurantam' iti /\npratipattṝn prati sā pratibhā nānumīyamānā, api tu tadāveśena bhāsamānetyarthaḥ /\nyaduktamasmadupādhyāyabhaṭṭatautena---'nāyakasya kaveḥ śrotuḥ samāno 'nubhavastataḥ' iti /\n'pratibhā' apūrvavastunirmāṇakṣamā prajñā; tasyā 'viśeṣo' rasāveśacavaiśadyasaundaryaṃ kāvyanirmāṇakṣamatvam /\nbālapriyā sahṛdayavatse snehena hetunā /\nhi dugdhe prasnauti yat, tena tasmāddhetoḥ saḥ asya bālatṛṣṇayā prasnatasya rasasya, ramaḥ na syāta, yaḥ ānandarasaḥ /\nyogibhirhi duhyata ityarthaḥ /\nasamatvaṃ sphuṭayituṃ turīyapādārthamāha---tadāveśenetyādi /\ntadāveśena rasāveśena /\napirevārthe /\nākrāntyā balātkāreṇa ānandarūpeśvaratanmayībhāvabhāvanāprakarṣasampādaneneti yāvat /\nvāgdhenostu bālatṛṣṇāyā tadāveśavaśāttaddogdhṛteti bhāvaḥ /\nākrāntidugdhātsvayaṃ prasnutasya sātiśayatve pramāṇamāha--ata evetyādi /\nata eva yato rasaparipūrṇāyāstadāveśaparavaśāyā dhenoḥ prasnavanaṃ prati svayaṃ kartṛtvaṃ, tata eva /\nhibhavataḥ vatsarūpasyeti yāvat. 'ata eva ityanena himavataḥ sārāgṣapātratvamuktam' iti sambandhaḥ /\nsarasvatīpratibhāviśeṣamabhivyanaktyanumāpayatītyarthabhramaṃ nivartayan vyācaṣṭe-pratipattṝnityādi /\nabhivyanaktītyatra pratipattṝn pratīti pūraṇīyam /\npratipattṛṇāmityarthaḥ /\nsā pratibhā mahākavisambandhinī pratibhā /\nnānumīyamāneti /\ntathāvidhasarasvatīliṅgakānumitiviṣayo netyarthaḥ /\ntaditi /\npratibhāviṣayabhūtarasāveśenetyarthaḥ /\nbhāsamāneti /\npratyakṣaviṣayabhūtetyarthaḥ /\ntathāvidhā sarasvatī mahākavīnāṃ tathāvidhaṃ pratibhāviśeṣaṃ sphuraṇaviśiṣṭamabhivyanakti--rasāveśānabhimukhatvarūpāvaraṇanivartanātmakābhivyañjanena pratipattṝṇāṃ pratyakṣaviṣayaṃ karotīti kārikārtha iti bhāvaḥ /\nkavigatasya rasasya kathaṃ pratipattṛgatatvamityata āha---yaduktamityādi /\nnāyakasyeti /\nnāyakasya kavisamāropācchrotustu rasacarvaṇayeti bhāvaḥ /\npratibhāviśeṣamityetahyācaṣṭe-pratibhetyādi /\nprajñā buddhiḥ /\nraseti /\npratibhāviśeṣaṃ parisphurantamabhivyanakti /\nyenāsminnativicitrakaviparamparāvāhini saṃsāre kālidāsaprabhṛtayo dvitrāḥ pañcaṣā vā mahākavaya iti gaṇyante /\nidaṃ cāparaṃ pratīyamānasyārthasya sadbhāvasādhanaṃ pramāṇam---</p>\n\n\n\n</div>\n<div>\n\n\n<lg>\n<l>śabdārtha-śāsana-jñāna-mātreṇaiva na vedyate /</l>\n<l>vedyate sa tu kāvyārtha-tattvajñair eva kevalam // DhvK_1.7 //</l>\n</lg>\n\n\n</div>\n<div>\n\n\n<lg>\n<l>śabdārthaśāsanajñānamātreṇaiva na vedyate /</l>\n<l>vedyate sa tu kāvyārthatattvajñaireva kevalam // 7 //</l>\n</lg>\n\n<p>so 'rtho yasmātkevalaṃ kāvyārthatattvajñaireva jñāyate /\nyadi ca vācyarūpa locanam yadāha muniḥ---'kaverantargataṃ bhāvaṃ' iti /\nyeneti /\nabhivyaktena sphuratā pratibhāviśeṣeṇa nimittena mahākavitvagaṇaneti yāvat // .6 // // .//</p>\n\n<p>idaṃ ceti /\nna kevalaṃ 'pratīyamānaṃ punaranyadeva' ityetatkārikāsūcitau svarūpaviṣayabhedāveva; yāvadbhinnasāmagrīvedyatvamapi vācyātiriktatve pramāṇamiti yāvat /\nvedyata bālapriyā rasāveśasya kāraṇabhūtaṃ yadvaiśadyaṃ rasāveśānabhimukhatvarāhityaṃ tena yatsaundaryaṃ rasaparatvādilakṣaṇam. yadvā---rasāveśena yadvaiśadyaṃ 'vivakṣātatparatvena'tyādisūcipadoṣarāhityaṃ, tena saundaryaṃ tatsūcitaguṇasāhityaṃ tadrūpaṃ kāvyanirmāṇakṣamatvamityarthaḥ /\nsarasvatīpratibhāviśeṣaṃ pratipattṝṇāmabhivyanaktītyatra saṃvādamāha--yadāheti /\n'yene'tyādivṛttigranthaṃ vyācaṣṭe---abhivyaktenetyādi /\nabivyaktena ata eva sphuratā pratipattṝṇāṃ pratyakṣaviṣayeṇa /\n'nimittene'tyantaṃ 'yene'tyasya vyākhyānam /\nmahākavitvagaṇaneti /\npratipattṝṇāmādau rasasyānubhavastataḥ pratibhāyāstato mahākavitvagaṇaneti bhāvaḥ // .6 // // .//</p>\n\n<p>'na kevelam' ityādi 'vedyatvamapī'tyantaṃ 'idañcāparam' ityasya vivaraṇam /\nsadbhāvetyādervācyātiriktatvena sadbhāvasyetyādyartha ityāha---vācyetyādi /\ntathā ca kārikā evāsāvarthaḥ syāttadvācyavāṭacakarūpaparijñānādeva tatpratītiḥ syāt /\natha ca vācyavācakalakṣaṇamātrakṛtaśramāṇāṃ kāvyatattvārthabhāvanāvimukhānāṃ svaraśrutyādilakṣaṇamivāpragītānāṃ gāndharvalakṣaṇavidāmagocara evāsāvarthaḥ /\nlocanam iti /\nna tu na vedyate, yena na syādasāviti bhāvaḥ /\nkāvyasya tattvabhūto yo 'rthastasya bhāvanā vācyātirekeṇānavaratacarvaṇā tatra vimukhānām /\nsvarāḥ ṣaṅjādayaḥ sapta /\nśrutirnāma śabdasya vailakṣaṇyamātrakāri yadrūpāntaraṃ tatparimāṇā svaratadantarālobhayabhedakalpitā dvāviśatividhā /\nādiśabdena jātyaṃśakagrāmarāgabhāṣāvibhāṣāntarabhāṣādeśī bālapriyā nādhikāribhedapradarśanaparā, kintu sāmagrībhedapradarśanaparā /\nvācyārthabodhe 'nuśiṣṭaśabdārthajñānarūpā, nyaṅgyārthabodhe tu sahṛdayatvādirūpā ca sāmagrī pūrvottarārdhābhyāṃ darśitā ceti bhāvaḥ /\nvedane siddhe tatsāmagrīcintāvakāśa ityāśyena punarapi vedyata ityuktam, tadvyācaṣṭe---na tvityādi /\nyena avedanena /\nasau pratīyamānārthaḥ /\nvṛttau 'so 'rtha' ityādyuttarārdhasya vivaraṇaṃ 'tasmādi'ti pūrvārdhena sambandhaḥ /\ntadvivaraṇaṃ 'yadici'tyādi /\n'asau arthaḥ' pratīyamānārthaḥ /\n'tatpratītiḥ' pratīyamānārthapratītiḥ /\niṣṭāpatti pariharati--'atha ce'tyādi /\n'atha cāsāvarthaḥ kāvyatattvārthabhāvanāvimukānāṃ vācyavācakalakṣaṇamātrakṛtaśramāṇāmagocara' iti sambandhaḥ /\ntatra dṛṣṭāntaḥ---'apragītānāṃ gandharvalakṣaṇavidāṃ svaraśrutyādilakṣaṇamive'ti /\n'agocaraḥ' agrāhyaḥ /\n'gāndharvalakṣaṇavidāṃ granthapaṭhanena saṅgītalakṣaṇaṃ jānatām /\nkārikāyāṃ 'sa hī'tyatra sa tviti ca pāṭhaḥ /\nkāvyetyādikaṃ vyācaṣṭe---kāvyasyetyādi /\nśabdasyeti /\ngītādirūpaśabdasyetyarthaḥ /\nvailakṣaṇyamātrakāri parasparabhedamātrakāri /\nna guṇādāyakamiti bhāvaḥ /\nrūpāntaraṃ rūpaviśeṣaḥ /\ngītādiśabdaśravaṇe sati tasya śabdasya yadrūpāntaraṃ lavādikālāṃśaṃ nimittīkṛtya jāyate tadityarthaḥ /\ntaditi /\ntat parimāmaṃ kālapramāṇaṃ yasyāḥ setyarthaḥ. tanmātrakāleti yāvat /\nsvareti /\nsvaraḥ tasya svarasyāntarālamubhayamarthātpārśvadvayaṃ ca teṣāṃ yo bhedastatkalpitetyarthaḥ /\nśrutirnāma svarasyaivāṃśa iti yāvat /\njātītyādi /\njhātyādīnāṃ svarūpamanyato 'vadhātavyam /\napragītānāmiti bālapriyā nañsamāsaghaṭakaṃ pragītapadaṃ vyācaṣṭe---prakṛṣṭamityādi /\npakṣānramāha--kanāḍībhedavaśāt dvāviṃśatiprakāro bhavati /\nima eva bhedāḥśrutaya iti vyapadiśyante /\n<lg>\n<l>śravaṇārthasya dhātoḥ ktin pratyaye śrūyanta iti vyutpattyā śrūtiśabdo niṣpannaḥ /</l>\n<l>atra nādāparaparyāyaśrutivibhāgaviṣaye bahavaḥ prakārā varttante---kecana dvāviṃśatiṃ śrutīrmanyante, apare ca ṣaṭṣaṣṭibhedabhinnāḥ śrutaya ityācakṣate, anye punarānantayaṃ kathayanti śrutīnām /</l>\n<l>ata evoktaṃ kohalena--- dvāviṃśatiṃ kecidudāharanti śrutīḥ śrutijñānavicāradakṣāḥ /</l>\n<l>ṣaṭṣaṣṭibhinnāḥ khalu kecidāsāmānantyameva pratipādayanti //</l>\n</lg></p>\n\n<p>it.i //</p>\n\n<p>tatra dvāviṃśatipakṣa eva prakṛte granthakārābhimataḥ /\netāsāṃ śrutīnāṃ mitho bhedaḥ--viṇādaṇḍe pūrvottarabāvena dvāviṃśatiṃ tantrīḥ parikalpya prathamāpekṣayā dvitīyāditantrīṣu kiñcitkiñcidddaḍhīkaraṇapūrvakaṃ vādyamānāsu tāsu pratyakṣato 'vagantuṃ śakyaḥ /\nābhyaśca śrutibhyaḥ ṣaṅjarṣabhagāndhāramadyamapañcamadhaivataniṣādākhyāḥ sapta svarā bhavanti /\nsvataḥ sahakārikāraṇanirapekṣaṃ rañjayati śrotṛcittamanuraktaṃ karotīti svaraḥ, iti tadvyutpattiḥ /\nsaptānāmapyamīṣāṃ svarāṇāṃ vyastānāṃ satāṃ dṛṣṭāddaṣṭaphalaupayikatvaṃ na bhavatīti tatsiddhaye grāmasyāvaśyakatā jāyate /\ngrāmo nāma svarasamūhaḥ /\netāvattyucyamāne laukikavaidikavākyeṣvapi svarasamūhasya sambhavāttatrātivyāptissyāditi tahyāvṛttaye mūrcchanākramatāvavarṇālaṅkārajātyādyāśrayatve sati svarasamūhatvaṃ grāmatvamiti lakṣaṇaṃ vaktavyam /\nmūrcachanādīnāṃ svarūpavibhāgādayaḥ saṅgītaratnākarasya svarādhyāyato 'vaseyāḥ /\nsa cāyaṃ grāmo dvividhaḥ--ṣaṅjagrāmaḥ, madhyamagrāmaśceti /\ntatraikasman vīṇādaṇḍe dvāviṃśatiṃ tantrīḥ parikalpaya āditasturīyāyāṃ tantryāṃ ṣaṅjasvaraḥ, saptamyāṃ ṛṣabhaḥ, navamyāṃ gāndhāraḥ, trayodaśyāṃ madhyamaḥ, saptadaśyāṃ pañcamaḥ, viṃśyāṃ dhaivataḥ, dvāviṃśyāṃ niṣādaśceti svareṣu vinyasteṣu ṣaṅjagrāmo bhavati /\nayameva śuddhāśrayaḥ ṣaṅjagrāma iti vyavahliyate /\nevamaparasmin vīṇādaṇḍe āditasturīyāyāṃ tantryāṃ madhyamaḥ, saptamyāṃ pañcamaḥ, ekādaśyāṃ dhaivataḥ, trayodaśyāṃ niṣādaḥ, saptadaśyāṃ ṣaṅjaḥ, viṃśyāmṛṣabhaḥ, dvāviśyāṃ gāndhāraśceti vinyasteṣu svareṣu madhyamagrāmo bhavati /\nayameva vikṛtāśrayo madhyamagrāma iti vyapadiśyate /\nevañca ṣaṅjagrāme---ṣaṅjamadhyamapañcamāḥ catasṛbhyaḥ śrutibhya utpannāḥ, ṛṣabhadhaivatau tisṛbhya utpannau, gāndhāraniṣādau dvābhyāmutpannau; madhyamagrāme ca madhyamadhaivataṣaṅjāḥ catasṛbhya utpannāḥ, pañcamarṣabhau tisṛbhya utpannau, niṣādagandhārau dvābhyāmutpannāvita dvaigrāmikyo dvāviṃśyaḥ śrutayaḥ svaratadantarālobhayabhedakalpitāḥ siddhāḥ /\n<lg>\n<l>tatra ṣaṅjagrāmamadhyamagrāmayormilitvā santyaṣṭādaśa jātayaḥ--ṣāṅjī, ārṣabhī, gāndharī, madhyamā, patrvamī, dhaivatī, naiṣādī, paṅjakaiśikī, ṣaṅjodīcyavā, ṣaṅjagātuṃ veti /</l>\n<l>evaṃ vācyavyatirekiṇo vyaṅgyasya sadbhāvaṃ pratipādya prādhānyaṃ tasyaiveti darśayati--- locanam mārgā gṛhyante /</l>\n<l>prakṛṣṭaṃ gītaṃ gānaṃ yeṣāṃ te pragītāḥ, gātuṃ vā prārabdhā ityādikarmaṇiktaḥ /</l>\n<l>prārambheṇa cātra phalaparyantatā lakṣyate // 7 //</l>\n</lg></p>\n\n<p>evamiti /\nsvarūpabhedena bhinnasāmagrījñeyatvena cetyarthaḥ /\n<lg>\n<l>pratyabhijñeyāvi bālapriyā ādikarmaṇīti /</l>\n<l>prārambharūpārtha ityarthaḥ /</l>\n<l>phaleti /</l>\n<l>phalamatra svarādisākṣātkāraḥ // 7 //</l>\n</lg></p>\n\n<p>evamityanena sannihitamātraparāmarśabhramaḥ syādato vyācaṣṭe--\nsvarūpabhedenetyādi</p>\n\n\n</div>\n<div>\n\n<lg>\n<l>so 'rthas tad-vyakti-sāmarthya-yogī śabdaś ca kaścana /</l>\n<l>yatnataḥ pratyabhijñeyau tau śabdārthau mahākaveḥ // DhvK_1.8 //</l>\n</lg>\n\n</div>\n<div>\n\n\n\n<lg>\n<l>so 'rthastadyvaktisāmarthyayogī śabdaśca kaścana /</l>\n<l>yatnataḥ pratyabhijñeyau tau śabdārthau mahākaveḥ // 8 //</l>\n</lg>\n\n<p>vyaṅgyo 'rthastadvyaktisāmarthyayogī śabdaśca kaścana, na śabdamātram /\ntāveva śabdārthau mahākaveḥ pratyabhijñeyau /\nvyahgyavyañjakābhyāmeva suprayuktābhyāṃ locanam tyarhārthe kṛtyaḥ, sarvo hi tathā yatate itīyatā prādhānye lokasiddhatvaṃ pramāṇamuktam /\nniyogārthena ca kṛtyena śikṣākrama uktaḥ /\npratyabhijñeyaśabdenedamāha--- 'kāvyaṃ tu jātu jāyeta kasthacitpratibhāvataḥ' iti nayena yadyapi svayamasyaitatparisphurati, tathāpīdamitthamiti viśeṣato nirūpyamāṇaṃ sahasraśākhībhavati /\nbālapriyā 'svarūpaviṣayabhedene'ti ca pāṭhaḥ /\nkathaṃ prādhānyaṃ darśitamityato vyācaṣṭe---arhārtha ityādi /\nkṛtyaḥ kṛtyapratyayaḥ /\nsarvaḥ sakalassahṛdayaḥ /\n'tathā hī'ti sambandhaḥ /\narhatvena hītyarthaḥ /\nyatate tathāvidhaśabdārtayorbubhutsayā pravartate /\nphalitamāha--itītyādi /\niyatā sahṛdayapratyabhijñeyatvavacanena /\nprādhānye vyaṅgyasya prādhānye viṣaye /\nloketi /\nsahṛdayayoketyarthaḥ /\n'sahṛdayaiḥ so 'rthaḥ tathāvidhaḥ śabdasca mahākavestau śabdārtho yatnataḥ pratyabhijñeyāvi'ti sambandhaḥ /\n'tāvi'ti pratyabhijñākārapradarśakaḥ /\netau mahākaveḥ tau tāddaśau śabdārthāvityākārakasahṛdayapratyabhijñānārhāvityartha iti bhāvaḥ /\natha tau śabdārthau mahākaveḥ mahākavinā pratyabhijñeyāvityarthāntaraṃ ca grāhyamityāha---niyogetyādi /\nasmin pakṣe 'tāvi'tyasya pūrvoktāvityarthaḥ /\npūrvārdhañca bhinnaṃ vā kyam /\nśijñākramaḥ kaviśikṣāprakāraḥ /\nśabdārthapratyabhijñānasya phalamāha---pratyabhijñeyetyādi /\nkāvyamataci /\ntuśabdaḥ śāstrādito viśeṣadyotakaḥ /\njātu kadācideva /\nkasyacit na sarvasya /\nko 'sāvityatrāha--pratibhāvata iti /\nsvayaṃ svayameva /\nasya kaveḥ /\netat kāvyam /\nidamiti /\nidamitthaṃ kartavyamiti nirūpaṇaprakāraḥ /\nnirūpyamāṇamiti /\nnirūpya kriyamāṇamityarthaḥ /\ntadityanuṣajyate /\nsahasreti /\nsahasradhā bhavatītyarthaḥ /\nvicchittiprakārāṇāmanantatvāditi bhāvaḥ /\nviśeṣanirūpaṇasya kartavyatāṃ vyatirekodāharaṇena samarthayate--yathoktamiti /\npratyabhijñāśāstrānta iti śeṣaḥ /\n<lg>\n<l>mahākavitvalābho mahākavīnāṃ, na vācyavācakaracanāmātreṇa /</l>\n<l>locanam yathoktamasmatparamagurubhiḥ śrīmadutpalapādaiḥ-- taistairapyupayācitairupanatastanvyāḥ sthito 'pyantike kānto lokasamāna evamaparijñāto na rantuṃ yathā /</l>\n<l>lokasyaiṣa tathānavekṣitaguṇaḥ svātmāpi viśveśvaro naivālaṃ nijavaibhavāya tadiyaṃ tatpratyabhijñoditā ḥ</l>\n<l>it.i //</l>\n</lg></p>\n\n<p>tena jñātasyāpi viśeṣato nirūpaṇamanusandhānātmakamatra pratyabhijñānaṃ, na tu tadevadamityetāvanmātram /\nmahākaveriti /\nyo mahākavirahaṃ bhūyāsamityāśāste /\nevaṃ vyaṅgyasyārthasya vyañjakasya śabdasya ca prādhānyaṃ vadatā vyaṅkyavyañjakabhāvasyāpi bālapriyā taistairiti /\nsāmānyato 'vagatasyāpīśvarasya viśeṣato 'vagamamantareṇa na phalaparyantībhāvalābha ityartapradarśanaparo 'yaṃ ślokaḥ /\ntaistairupayācitaiḥ dūtīsampreṣaṇātmavṛttāntanivedanādibhirupacārapūrvakayācanaiḥ /\n'upanato 'pī'ti yojanā /\nna kevalamupanataḥ, tanvyā antike sthito 'pi /\nevamaparijñātaḥ yo mayā lokottarasaundaryādiguṇaviśiṣṭatvena śrutastata eva rāgātiśayena prarthitasca sa kānto 'yamiti viśeṣeṇājñātaḥ /\nata eva lokasamānaḥ janasādhāraṇatvaṃ prāptaḥ /\nkāntaḥ tanvīkāmanāviṣayaḥ puruṣaḥ /\nyathā rantuṃ ramayituṃ tanvīmānandayitumiti yāvat /\nna prabhavatīti śeṣaḥ /\nevaṃ dṛṣṭāntaṃ pradarśya prakṛtamāha---lokasyetyādi /\n'lokasyātme'ti sambandhaḥ /\nanavekṣiteti /\nlokena viśeṣato 'jñātetyarthaḥ /\nyasmātsāmānyato jñāte 'pi viśeṣājñānasambhavaḥ, tasmāt svataḥ sphuritayorapi śabdārthayoḥ mahākavinā yuktameva pratyabhijñānakaraṇamiti bhāvaḥ /\ntarhi ko 'tra pratyabhijñāpadārtha ityata uktaphalatayā tatsvrūpamāha---tenetyādi /\nmahākavitvarvṛttau śikṣānarhatvānniyogāyogamāśaṅkya vyācaṣṭe--yo mahetyādi /\nmahākavirityasya mahākavitvaprakārakāśasāviṣaya ityartha iti bhāvaḥ /\nvṛttau 'mahākavestau śabdārthau sahṛdayaiḥ pratyabhijñeyāvi'viti 'tāveva śabdārthau mahākaveḥ pratyabhijñeyāvi'ti ca yojanā bodhyā /\nmahākavinā pratyabhijñeyāvi'viti 'tāveva śabdārthau mahākaveḥ pratyabhijñetyāvi'ti ca yojanā bodhyā /\nmahākavinā pratyabhijñeyāvityaseyopapādakam--'vyaṅgye'tyādi /\n'suprayuktābhyāṃ' viśeṣato nirūpya prayuktābhyām /\n'mahākavīnām' ityasya ukto 'rthaḥ /\nvṛttigranthena vyañajakasyāpi pradhānyaṃ darśitamata āha--evamityādi /\nupapannamiti /\ndhvaniriti idānīṃ vyaṅgyavyañjakayoḥ prādhānye 'pi yadvācyavācakāveva prathamamupādadate kavayastadapi yuktamevetyāha--</p>\n\n\n\n</div>\n<div>\n\n\n<lg>\n<l>ālokārthī yathā dīpa-śikhāyāṃ yatnavāñ janaḥ /</l>\n<l>tad-upāyatayā tadvad arthe vācye tad-ādṛtaḥ // DhvK_1.9 //</l>\n</lg>\n\n\n</div>\n<div>\n\n\n<lg>\n<l>ālokārthī yathā dīpaśikhāyāṃ yatnavāñjanaḥ /</l>\n<l>tadupāyatayā tadvadarthe vācye tadādṛtaḥ // 9 //</l>\n</lg>\n\n<p>yathā hyālokārthī sannapi dīpaśikhāyāṃ yatnavāñjano bhavati tadupāyatayā /\nna hi dīpaśikāmantareṇālokaḥ sambhaviti /\ntadvadyvaṅgyamarthaṃ pratyāddato jano vācye 'rthe yatnavān bhavati /\nlocanam prādhānyamuktamiti dhvanati dhvanyate dhvananamiti tritayamapyupapannamityuktam // .8 // // .//</p>\n\n<lg>\n<l>nanu prathamopādīyamānatvādvācyavācakatadbhāvasyaiva prādhānyamityāśaṅkyopāyānāmeva prathamamupādānaṃ bhavatītyabhiprāyema viruddho 'yaṃ prādhānye sādhye heturiti darśayati--idānīmityādinā /</l>\n<l>ālokanamālokaḥ; vanitāvadanāravindādivilokanamityarthaḥ /</l>\n<l>tatra copāyo dīpaśikhā // 9 //</l>\n</lg>\n\n<l>bālapriyā vakṣyamāṇamupapannamityarthaḥ // 8 //</l>\n\n<p>vyaṅgyavyañjakaprādhānyānuvādena vācyavācakayoḥ prathamopādānayuktatvavacanaṃ vṛttāvayuktaṃ, prādhānyānuvādasyānupayogādityataḥ śaṅkottaratvena ghaṭayati---nanvityādi /\nvācyetyādi /\ndvandvaikavadbhāvaḥ /\nprathamopādīyamānatvahetoḥ ko doṣa ityataḥ so 'pi darśita ityāha---upāyānāmevetyādi /\nviruddha iti /\nsādhyābhāvenāpārādānyena vyāpta ityarthaḥ /\naprayojaka ityartho vā /\nālokaśabdasya prakāśarūpārthe prasiddheḥ prakṛte tadarsamāha--ālokanamiti /\n<lg>\n<l>cākṣuṣajñānamityarthaḥ /</l>\n<l>ālokanamityasyaiva vivaraṇamvanitetyādi /</l>\n<l>vṛttau 'pratipādakasye'ti /</l>\n<l>vakturityarthaḥ // 9 //</l>\n</lg></p>\n\n<p>anena pratipādakasya kavervyaṅgyamarthaṃ prati vyāpāro darśitaḥ /\npratipādyasyāpi taṃ darśayitumāha----</p>\n\n\n\n</div>\n<div>\n\n\n<lg>\n<l>yathā padārtha-dvāreṇa vākyārthaḥ sampratīyate /</l>\n<l>vācyārtha-pūrvikā tadvat pratipattasya vastunaḥ // DhvK_1.10 //</l>\n</lg>\n\n\n</div>\n<div>\n\n\n<lg>\n<l>yathā padārthadvāreṇa vākyārthaḥ sampratīyate /</l>\n<l>vācyārthapūrvikā tadvatpratipattasya vastunaḥ // 10 //</l>\n</lg>\n\n<p>yathā hi padārthadvāreṇa vākyārthāvagamastathā vācyārthapratītipūrvikā vyaṅgyasyārthasya pratipattiḥ /\nlocanam pratipaditi bhāve kvip /\n'tasya vastuna' iti vyaṅgyarūpasya sārasyetyarthaḥ /\nanena ślokenātyantasahṛdayo yo na bhavati tasyaiṣa sphuṭasaṃvedya eva kramaḥ /\nyathātyantaśabdavṛttajño yo na bhavati tasya padārthavākyārthakramaḥ /\nkāṣṭāprāptasahṛdayabhāvasta tu vākyavṛttakuśalasyeva sannapi kramo 'bhyastānumānāvinābhāvasmṛtyādivadasaṃvedya iti darśitam // .10 // // .//</p>\n\n<p>bālapriyā vṛttau 'pratipādyasye'ti /\nvācyārthasyetyarthaḥ /\n'tam' iti /\nvyaṅgyamarthaṃ prati vyāpāramityarthaḥ /\nsa ca svapratītyutpādanarūpaḥ /\nkārikāyāṃ 'pratipattasye'tyatrānyathāpratipattinirāsāyāha--pratipadityādi /\npratipattiriti tadartha iti bhāvaḥ /\nkārikāyāṃ 'padārthe'tyasya 'vācyārthe'tyasya ca jñāyamānatattadarthetyarthaḥ /\ntattadarśajñānamiti vā /\n'sampratīyata' iti /\npratipattṛbhirjñāyata ityarthaḥ /\natra vācyavyaṅgyapratītyoḥ padārthavākyārthapratītisāmyakathanasya phalāntaramapyastītyaha---anenetyādi /\n'anena ślokena iti darśitam' iti sambandhaḥ /\nyaḥ yaḥ pratipattā /\ntasya tathāvidhasya pratipattuḥ /\neṣaḥ vācyavyaṅgyaniṣṭaḥ /\natra dṛṣṭāntamāha---yathetyādi /\nśabdavṛtteti /\nvākyavṛttetyarthaḥ /\npadārthetyādi /\nsphuṭasaṃvedya ityanuṣaṅgaḥ /\nkāṣṭāprāpteti /\nutkarṣaprāptetyarthaḥ /\nvākyavṛttakuśālasyeti /\nvākyasphoṭādikaṃ jānata ityarthaḥ /\n<lg>\n<l>sato 'pi kramasyāsaṃvedyatve dṛṣṭāntaḥ--abhyastetyādi /</l>\n<l>abhyaste viṣaye anumānamanumitiḥ avinābhāvasmṛtiḥ vyāptismṛtiḥ tayoḥ /</l>\n<l>ādipadena samayasmṛtyarthabodhayoḥ parigrahaḥ /</l>\n<l>tadvattanniṣṭakramavadityarthaḥ // 10 //</l>\n</lg></p>\n\n<p>idānīṃ vācyārthapratītipūrvakatve 'pi tatpratītervyaṅgyasyārthasya prādhānyaṃ yathā na vyālupyate tathā darśayati---</p>\n\n\n\n</div>\n<div>\n\n\n<lg>\n<l>sva-sāmarthya-vaśenaiva vākyārthaṃ pratipādayan /</l>\n<l>yathā vyāpāra-niṣpattau padārtho na vibhāvyate // DhvK_1.11 //</l>\n</lg>\n\n\n</div>\n<div>\n\n\n<lg>\n<l>svasāmarthyavaśenaiva vākyārthe pratipādayan /</l>\n<l>yathā vyāpāraniṣpattau padārtho na vibhāvyate // 11 //</l>\n</lg>\n\n<p>locanam na vyālupyata iti /\nprādhānyādeva tatparyantānusaraṇaraṇaraṇakatvaritā madhye viśrānti na kurvata iti kramasya sāto 'pyalakṣaṇaṃ prādhānye hetuḥ /\nsvamāmarthyamākāṅkṣāyogyatāsannidhayaḥ /\nvibhāvyata iti /\nviśabdena vibhaktatoktā; vibhaktatayā bālapriyā 'svasāmarthyai'tyādikārikādvayamavatārayati vṛttau--'idānīm' ityādi /\n'tatpratīteḥ' vyaṅgyapratīteḥ /\n'na vyālupyate' nāpagacchati pratyuta sidhyati /\nnanu kārikāyāṃ sato 'pi kramasyālakṣaṇaṃ darśitaṃ, tasya kathaṃ prādhānyopapādakatvamityata āha--prādhānyādevetyādi /\nprādhānyādeva vyaṅgyasyetyarthāt /\ntaditi /\ntatparyantaṃ prayojanabhūtapratīyamānārthaparyantaṃ yadanusaraṇaṃ budhyānudhāvanaṃ, 'tattātparye'ti pāṭhe pratīyamānarūpatātparyārthaṃ prati yadanusaraṇamityarthaḥ /\ntatra raṇaraṇakena autsukyena tvaritāḥ santa ityarthaḥ /\nsahṛdayā iti śeṣaḥ /\nmadhye vācyāṃśacarvaṇāyām /\nviśrāntiṃ na kurvata iti /\ntathā ca kā kathā kramaparyālocanāyāmiti bhāvaḥ /\nheturiti /\njñāpakamityarthaḥ /\n'svasāmarthye'tyasya svasya padārthasya yat sāmarthyaṃ sahakārītyarthābhiprāyeṇa vivṛṇoti--ākāṅkṣetyādi /\nkārikāyāṃ 'vyāpāraniṣpattā'viti svavyāpārasya vākyārthapratipādanarūpasya niṣpattau satyāṃ vākyārthabuddhāvityarthaḥ /\nvṛttau 'vibhaktataye'ti kārikopaskāra iti bhramaṃ nudati-viśabdeneti /\nbhāvyate pratipattṛbhirjñāyate /\naneneti /\nvibhāvanamātraniṣedhena yathā svasāmarthyavaśenaiva vākyārthaṃ prakāśayannapi padārtho vyāpāraniṣpattau na bhāvyate vibhaktatayā /</p>\n\n\n\n</div>\n<div>\n\n\n<lg>\n<l>tadvat sa-cetasāṃ so 'rtho vācyārtha-vimukhātmanām /</l>\n<l>buddhau tattvārtha-darśinyāṃ jhaṭity evāvabhāsate // DhvK_1.12 //</l>\n</lg>\n\n\n</div>\n<div>\n\n\n<lg>\n<l>tadvat sacetasāṃ so 'rtho vācyārthavimukhātmanām /</l>\n<l>buddhau tattvārthadarśinyāṃ jhaṭityevāvabhāsate // 12 //</l>\n</lg>\n\n<p>locanam na bhāvyata ityarthaḥ /\nanena vidyamāna eva kramo na saṃvedyata ityuktam /\ntena yatsphoṭābhiprāyeṇāsanneva krama iti vyācakṣate tatpratyuta viruddhameva /\n<lg>\n<l>vācye 'rthe vimukho viśrāntinibandhanaṃ paritoṣamalabhamāna ātmā hṛdayaṃ yeṣāmityanena sacetasāmityasyaivārtho 'bhivyaktaḥ /</l>\n<l>sahṛdayānāmeva tarhyayaṃ mahimāstu, na tu kāvyasyāsau kaścidatiśaya ityāśaṅkyāha-avabhāsata iti /</l>\n<l>tenātra vibhaktatayā na bhāsate, na tu vācyasya sarvathaivānavabhāsaḥ /</l>\n<l>ata eva tṛtīyoddyote ghaṭapradīpaddaṣṭāntabalādvyaṅgyapratītikāle 'pi vācyapratītirna vighaṭata iti yadvakṣyati tena sahāsya granthasya na virodhaḥ // 11//</l>\n</lg></p>\n\n<p>,12 //</p>\n\n<p>bālapriyā vastusattāyā abhyanujñānādityarthaḥ /\nteneti /\nvidyamānakramālakṣaṇapratapādanenetyarthaḥ /\nviruddhamevetyanenāsya sambandhaḥ /\nsphoṭābhiprāyeṇeti /\nvākyatadarthāvavibhaktasphoṭarūpāvityabhiprāyeṇetyarthaḥ /\nkārikāyāṃ 'so 'rtha' iti /\nvākyārtharūpavācyārthaḥ /\n'tatvārthe'ti /\nvyaṅgyārthetyarthaḥ /\n'vācyārthavimukhātmanā'mityatra vimukhaśabdaṃ prakaraṇalabdhamarthamādāya vyācaṣṭe--vācya ityādi /\nviśrāntireva nibandhanaṃ kāraṇaṃ yasya tam /\nnātyantaṃ vācyabahirmukha iti bhāvaḥ /\nviśeṣaṇasyāsya phalamāha--anenati /\nabhivyaktaḥ pradarśitaḥ /\nsahṛdayānāmevetyādi /\nyadyuktalakṣaṇasahṛdayabudhyupādhikamasya jhāṭityena sphuraṇaṃ, tarhyanvayavyatirekābhyāṃ tadbuddhereva taddhetutvātsahṛdayānāmeva lorottaraḥ kaścidatiśayo 'yaṃ na kāvyasyetyarthaḥ /\navabhāsata itīti /\nkāvyaśravaṇasamayasamanantarasamāsādyamānajanmanastadarśavabhāsasya kāryasya parisphuṭopalabdhasya kāvyavyāpāraikanibandhanatvaniścayātkāvyasyaivāyamatiśaya iti bhāvaḥ /\ntenetyādi /\ntena uktena kārikādvayavyākhyānaprakāreṇa /\natra vācyārthe /\nvibhaktatā vyaṅgyārthāpekṣayā pṛthakatvam /\nna bhāsate vibhaktatvasya kevalamanavabhāsanamityarthaḥ /\nsarvathaiveti /\nsvarūpeṇāpīti yāvat /\nkecittu 'vibhaktataye'ti paṭhitvā atreti buddhāvityarthaḥ /\nvibhaktatayeti /\nvācyādityarthāt /\nna bhāsata iti vyaṅgyo 'rtha iti śeṣaḥ ; yena kramo lakṣyeta iti vyācakṣate /\nata eveti /\nuktavyākyānādevetyarthaḥ /\nvācyasya svarūpato 'vabhāsāṅgīkaraṇādvibhāgamātrasyānavabhāsāṅgīkārācceti yāvat /\nevaṃ vācyavyatirekiṇo vyaṅgyasyārthasya sadbhāvaṃ pratipādya prakṛta upayojayannāha---</p>\n\n\n\n</div>\n<div>\n\n\n<lg>\n<l>yatrārthaḥ śabdo vā tam artham upasarjanīkṛta-svārthau /</l>\n<l>vyaṅktaḥ kāvya-viśeṣaḥ sa dhvanir iti sūribhiḥ kathitaḥ // DhvK_1.13 //</l>\n</lg>\n\n\n</div>\n<div>\n\n\n<lg>\n<l>yatrārthaḥ śabdo vā tamarthamupasarjanīkṛtasvārthau /</l>\n<l>vyaṅktaḥ kāvyaviśeṣaḥ sa dhvaniriti sūribhiḥ kathitaḥ // 13 //</l>\n</lg>\n\n<p>locanam sadbhāvamiti /\nsattāṃ sādhubhāvaṃ prādhānyaṃ cetyarthaḥ /\ndvayaṃ hi pratipipādayiṣitam /\nprakṛta iti lakṣaṇe /\nupayojayan upayogaṃ gamayan /\ntamarthamiti cāyamupayogaḥ /\nsvaśabda ātmavācī /\n<lg>\n<l>svaścārthaśca tau svārthau; tau guṇīkṛttau yābhyām; yathāsaṃkhyena tenārtho guṇīkṛtātmā,śabdo guṇīkṛtābhidheyaḥ /</l>\n<l>tamarthamiti /</l>\n<l>'sarasvatī svādu tadarthavastu' bālapriyā na virodha iti /</l>\n<l>idamupalakṣaṇam, dṛṣṭāntavaiṣamyamapi nāstīti bodhyam // 12 //</l>\n</lg></p>\n\n<p>'sādhubhāvam' ityasya vyākhyānaṃ---prādhānyamiti /\nityartha iti /\nyathoktam---'sadbhāve sādhubhāve ca sadityetatprayucyate' iti /\ndvayamuktārthadvayam /\nlakṣaṇa iti /\nprastutasya dhvanerlakṣaṇa ityarthaḥ /\nupayogamiti /\narthadvyaṅgyasadbhāvasya /\nkenāṃśenopayojanamityata āha--tamiti /\nvyaṅgyasya sadbhāve siddhavi siddha eva tamarithamiti tatpadena parāmarśo yujyata iti bhāvaḥ /\narthasyārthābhāvāhyācaṣṭe---svaścetyādi /\n'upasarjanīkṛtāvi'tyasya vivaraṇan-guṇīkṛtāviti /\nphalitamāha-tenetyādi /\ntathāvidho 'rthastathāvidhaḥ śabdaścetyarthaḥ /\nyatrārtho vācyaviśeṣaḥ vācakaviśeṣaḥ śabdo vā tamarthaṃ vyaṅktaḥ, sa kāvyaviśeṣo dhvaniriti /\nanena vācyavācakacārutvahetubhya upamādibhyo 'nuprāsādibhyaśca locanam iti yaduktam /\nvyaṅktaḥ dyotayataḥ /\nvyaṅkta iti dvivacanenadamāha--yadyapyavivakṣitavācye śabda eva vyañjakastathāpyarthasyāpi sahakāritā na truṭyati, anyathā ajñātārtho 'pi śabdastahyañjakaḥ syāt /\nvivakṣitānyaparavācye ca śabdasyāpi sahakāritvaṃ bhavatyeva, viśiṣṭaśabdābhidheyatayā vinā tasyārthasyāvyañjakatvāditi sarvatra śabdārthayorubhayorapi dhvananaṃ vyāpāraḥ /\ntena yadbhaṭṭanāyakena dvivacanaṃ dūṣitaṃ tadgajanimīlikayaiva /\narthaḥ śabdo veti tu vikalpābhidhānaṃ prādhānyābhiprāyema /\nkāvyaṃ ca tadviśeṣaścāsau kāvyasya vā viśeṣaḥ /\nkāvyagrahaṇādguṇāṅkāropaskṛtaśabdārthapṛṣṭapātī dhvanilakṣaṇa 'ātme'tyuktam /\nbālapriyā nanvekaikatra śabdārthayorekaikasyaiva vyañjakatvāt vyaṅkta iti dvivacanamanupapannamityata āha--dvivacanenetyādi /\nabhayorapi dhvananaṃ vyāpāraḥ 'dvivacanenedamāha' iti sambandhaḥ /\nviśiṣṭaśabdeti /\nyathārasaṃ varṇānāṃ bhedāditi bhāvaḥ /\nteneti /\nyuktyā dvivacanasamarthanenetyarthaḥ /\ngajanimīlikayeti /\nyathā gajasyākṣinimīlanaṃ na buddhipūrvakamapi tu svabhāvata evetyavicāro gajanimīlikāśabdena lakṣyate /\nnanu yadi samuccayastarhi 'arthaśabdāvi'ti bhāvyamityata āha--artha ityādi /\nprādhānyeti /\nvyañjanaprādhānyetyarthaḥ /\nayaṃ bhāvaḥ---vākāro 'tra śabdārthayoḥ vyañjanakriyākarttṛtve vikalpasya na bodhakaḥ, yena 'śiraśśvā kāko vā dgupadatanayo vā parimṛśe'dityādāvivaikavacanaṃ bhavet, āpi tu vyañjanakriyāyāṃ kartṛtvenānvitayoḥ śabdārthayoḥ vyañjanaprādhānye vikalpamavagamayati /\ntathā ca vikalpitavyañjanaprādhānyau śabdārthau vyaṅkta iti vākyārtha iti /\nviśeṣaśabdasya viśiṣṭārthatvābhiprāyeṇa vivṛṇoti--kāvyamityādi /\npakṣāntaramāha---kāvyasya veti /\nkāvyetyādi /\n'yo dhvanilakṣaṇa ātmā sa tathāvidhaśabdārthapṛṣṭapātīti kāvyagrahaṇāduktam' iti saṃbandhaḥ /\nśabdārthapṛṣṭapātitvaṃ tahyaṅgyatvāt /\nlocanam tenaitanniravakāśaṃ śrutārthāpattāvapi dhvanivyavahāraḥ syāditi /\nyaccoktam--'cārutvapratītistarhi kāvyasyātmā syāt' iti tadaṅgīkurma eva /\nnāmni khalvayaṃ vivāda iti /\nyaccoktam---'cāruṇaḥ pratītiryadi kāvyātmā pratyakṣādipramāṇādapi sā bhavantī tathā syāt' iti /\ntatra śabdārthamayakāvyātmābhidhānaprastāve ka eṣa prasaṅga iti na kiñcidetat /\nsa iti /\nartho vā śabdo vā, vyāpāro vā /\nartho 'pi vācyo vā dhvanatīti, śabdopyevam /\nvyaṅgyo vā dhvanyata iti vyāpāro vā bālapriyā teneti /\nyato guṇālaṅkāropaskṛtaśabdārthapṛṣṭapātino dhvanivyavahārastata ityarthaḥ /\nsyāditi /\n'pono devadatto divā na bhuṅkta' ityādau rātribhojanādergamyatvāditi bhāvaḥ /\ncārutvapratītistarhītyādi /\nyadi cārutvahetutayā prāsiddhebhyo guṇādibhyo 'nyaḥ kāvyātmā syāttarhi cārutvapratītireva tadātmāstu, tasyāḥ dṛṣṭatvenāddaṣṭavastvantarakalpane gauravāditi tadatirikto na dhvanirityākṣepaḥ /\nkuto 'ṅgīkāra ityata āha--nāmnīti /\nkhaluravadhāraṇe /\ncārutvapratītirityasya cārutvapratīterviṣayo heturvā kaścidguṇādibhyo 'nya ityarthasya vaktavyatayā dhvanināmnyena vivāda ityartaḥ /\ncāruṇaḥ pratītiriti /\ncāruvastupratītirityarthaḥ /\nvastuviśeṣyakacārutvapratītiriti yāvat /\nseti /\ncāruvastupratītirityarthaḥ /\ntathā dhvanivyavahāraviṣayaḥ /\nprakaraṇānabhijño 'sau pūrvaṃpakṣī, ata upekṣya iti pariharati---tatretyādi /\ntatra pratyakṣādiviṣaye /\n'eva prasaṅgaḥ ka' iti sambandhaḥ /\nnanu kāvyasya śabdārthajñitatvābhidānamityata āha--artho vetyādi /\nkasya katheṃ dhvaniśabdavācyatvamityatrāha--artho 'pītyādi /\nsarvatra itiśabdo 'dhvaniriti pratipāditam' ityanena sambadhyate /\nevamiti /\ndhvanatīti prakāreṇetyarthaḥ /\nśabdavācyavyaṅgyavyañjanāni catvāryapi yogena dhvaniśabdavācyānītyarthaḥ /\nprādhānyeneti /\nmakhyatāyāṃ hetuḥ; samudāyasya samudāyyapekṣayā prādhānyāt /\nvibhakta eva dhvanerviṣaya iti darśitam /\nyadapyuktam---'prasiddhaprasthānātikramiṇo mārgasya kāvyatvahānerdhvanirnāsti' iti, tadapyayuktam /\nyato lakṣaṇakṛtāmeva sa kevalaṃ na prasiddhaḥ, lakṣye tu parīkṣyamāṇe sa eva sahṛdayahṛdayāhlādakāri kāvyatattvam /\nlocanam śabdārthayordhvananamiti /\nkārikayā tu prādhānyena samudāya eva kāvyarūpo mukhyatayā dhvaniriti pratipāditam /\nvibhakta iti /\nguṇālaṅkārāṇāṃ vācyavācakabhāvaprāṇatvāt /\nviṣayaśabdārthaḥ /\nevaṃ tadvyatiriktaḥ ko 'yaṃ dhvaniriti nirākṛtam /\nlakṣaṇakṛtāmeveti /\nlakṣaṇakārāprasiddhatāviruddho hetuḥ; tata eva hi yatnena lakṣaṇīyatā /\nlakṣye tvaprasiddhatvamasiddho hetuḥ /\nbālapriyā mukhyatayeti /\nitareṣāntvamukhyatayeti bhāvaḥ /\ndhvanirityādi /\nrūḍhyā dhvanipadārthatvenoktamityarthaḥ /\ntathāca saḥ tathāvidhaḥ śabdavācyavyaṅgyavyañjanasamudāyātmakaḥ kāvyaviśeṣo dhvaniriti kathitaḥ /\nrūḍhyā dhvanipadavācyatvena kathita iti kārikārthaḥ /\ntathāvidhakāvyaviśeṣatvaṃ lakṣaṇaṃ, rūḍhyā dhvanipadavācyatvaṃ lakṣyatāvacchedakam /\nyadyapi 'kāvyaviśeṣaghaṭitalakṣaṇasyaiva prakṛta upayogāttadabhihitamiti ca bodhyam /\nvṛttau 'anene'ti /\nevaṃ lakṣaṇapratipādanenetyarthaḥ /\n'upamādibhya' ityādi /\ntadviṣayebhya ityarthaḥ /\n'vibhaktaḥ' bhinnaḥ /\nkathaṃ ghvanerupamādibhyo vibhaktaviṣayatvamityata āha--guṇetyādi /\nvācyavācakāśrayatvāttadbhāvopajīvitvam /\nuktārthopapādanāya 'viśeṣeṇa sinoti badhnāti svasambandhinaṃ padārtham' iti vyutpattimabhipretya viṣayaśabdasyārthamāha--ananyatra bhāva iti /\nanyatra sadbhāvasyābhāva ityarthaḥ /\nviṣayaśabdārthaḥ viśeṣaṇa vidhayā viṣayaśabdapratipādyaḥ /\n'dhvanerviṣaya' ityasya yasamādanyatra dhvanivyavahārasya sadbhāvo nāsti, sa ityartha iti bhāvaḥ /\nlakṣaṇapratipādanenaiva prathamābhāvavādimataṃ nirākṛtamityabhiprāyeṇa vṛttikṛto 'yadapyuktam' ityādinā dvitīyābhāvavādimatadūṣaṇābhidhānamiti pradarśayitumāha--evamityādi /\nevamiti nirdeṣalakṣaṇakathanamuśena dhvaneḥ sadbhāvasya samarthitatvenetyarthaḥ /\nitīti /\nupasaṃhāroktametādityarthaḥ /\nghnanirnāma kāvyaprakāro na kāvyaśabdavācyaḥ prasiddhaprasthānātikrāmitvāditi paramatasya prasiddhaprasthānātikrāmitvādityanena lakṣaṇakārāprasiddhatvaṃ lakṣyāprasiddhatvaṃ vā vivakṣitamiti vikalpamabhipretya yata ityādinā dūṣaṇamabhihitamiti vyācaṣṭe---lakṣaṇetyādi /\nviruddhatvaṃ sādhayati---tata eveti /\nlakṣaṇakārāprasiddhatvādeva /\nkāvyaviśeṣeṣu dhvanilakṣaṇānugamanena kāvyaśabdavācyeṣvapi lakṣaṇakārāprasiddhatvahetorvartanādviruddho heturityarthaḥ /\n<lg>\n<l>tatto 'nyaccitramevetyagre darśayiṣyāmaḥ /</l>\n<l>yadapyuktam---'kāmanīyakamanativartamānasya tasyoktālaṅkārādiprakāreṣvantarbhāvaḥ' iti, tadapyasamīcīnam; vācyavācakamātrāśrayiṇi prasthāne vyaṅgyavyañjakasamāśrayema vyavasthitasya dhvaneḥ kathamantarbhāvaḥ, vācyavācakacārutvahetavo hi tasyāṅgabhūtāḥ, sa tvaṅgirūpa eveti pratipādayiṣyamāṇatvāt /</l>\n<l>parikaraślokaścātra--- vyaṅgyavyañjakasambandhanibandhanatayā dhvaneḥ /</l>\n<l>vācyavācakacārutvahetvantaḥpātitā kutaḥ //</l>\n</lg></p>\n\n<p>locana.m yacca nuttagītādikalpaṃ, tatkāvyasya na kiñjit /\ncitramiti /\nvismayakṛdvṛttādivaśāt, na tu sahṛdayābhilaṣaṇīyacamatkārasārarasaniḥṣpandamayamityarthaḥ /\n<lg>\n<l>kāvyānukāritvādvā citram, ālekhamātratvādvā, kalāmātratvādvā /</l>\n<l>agra iti /</l>\n<l>pradhānaguṇabhāvābhyāṃ vyaṅgyasyaivaṃ vyavasthitam /</l>\n<l>dvidhā kāvyaṃ tato 'nyadyattaccitramabhidhīyate //</l>\n</lg></p>\n\n<p>iti tṛtīyoddyote vakṣyati /\nparikarārtha kārikārthasyādhikāvāpaṃ kartuṃ ślokaḥ parikaraślokaḥ /\nbālapriyā guṇādivyatiriktasya tasya nṛttādiprāyatvameveti yaduktaṃ tadapi nirākaroti--yaccetyādi /\nkāvyasyeti /\ndhvanilakṣaṇalakṣitasyetyarthaḥ /\nna kiñjiditi /\nupahāsyatāmāvahatītyarthaḥ /\nvṛttau 'sahṛdayahṛdayāhlādakārī'ti dhvaniguṇībhūtavyaṅgyayorgrahaṇamityabhiprāyeṇa 'tato 'nyaccitrame'vetyatra citrapadaṃ vyācaṣṭe--vismayakṛditi /\nvṛttādītyādipadena yamakopamādiparigrahaḥ vivakṣitaṃ vyavacchedyamāha--na tvityādi /\ngauṇo vā kāvyasya citrapadena vyavahāra ityāha--kāvyetyādi /\nkāvyeti /\ndhvanikāvyetyarthaḥ /\nviṣṇavādyanukāritvamālekhyamātratvaṃ kalārūpatvaṃ ca lokaprasiddhacitrāṇāmastīti tadyogātkāvye citraśabdapravṛttirityarthaḥ /\nvākārassamuccaye /\nvṛttau 'prasthāna' iti /\nalaṅkārādāvityarthaḥ /\n'vācye'tyādi /\nalaṅkārādaya ityarthaḥ /\n'tasya' dhvaneḥ /\n'saḥ' dhvaniḥ /\n'pratipādayiṣyamāmatvāt' vakṣyamāmatvāt /\nparikararasya sāpekṣatvātkasyetyapekṣāyāmāha-kārikārthasyeti /\nparikārthamityasya vyākhyānam-adhikāvāpaṃ kartumiti /\nnanu yatra pratiyamānasyārthasya vaiśadyenāpratītiḥ sa nāma mā bhūddhvanerviṣayaḥ /\nyatra tu pratītirasti, yathā-samāsoktyākṣepānuktanimittaviśeṣoktiparyāyoktāpahnutidī pakasaṅka- rālaṅkārādau, tatra dhvanerantarbhāvo bhaviṣyatītyādi nirākartumabhihitam- 'upasarjanīkṛtasvārthau' iti /\nartho guṇīkṛtātmā, guṇīkṛtātmā, guṇīkṛtābhidheyaḥ śabdo vā yatrārthāntaramabhivyanakti sa dhvaniriti /\nteṣu kathaṃ tasyāntarbhāvaḥ /\nvyaṅgyaprādhānye hi dhvaniḥ /\nna caitatsamāso locanam yatretyalaṅkāreḥ vaiśadyeneti /\ncārutayā sphuṭatayā cetyarthaḥ /\nabhihitamiti bhūtaprayoga ādau vyaṅkta ityasya vyākhyātatvāt /\nguṇīkṛtātmeti /\nātmetyanena svaśabdasyārtho vyākhyātaḥ /\nna caitaditi /\nvyaṅgyasya prādānyam /\nprādhānyaṃ ca yadyapi jñaptau na cakāsti; 'buddhau tattvāvabhāsinyāṃ' iti nayenākhaṇḍacarvamāviśrānteḥ, tathāpi vivecakairjīvitānveṣaṇe kriyamāṇe yadā vyaṅgyo 'rthaḥ punarapi vācyamevānuprāṇayannāste tadā tadupakaraṇatvādeva tasyālaṅkāratā /\ntato vācyādeva tadupaskṛtāccamatkāralābha iti /\nyadyapi paryante rasadhvanirasti, tathāpi madhyakakṣāniviṣṭo 'sau vyahgyo 'rtho bālapriyā kārikāyāmanuktasyādhikasyāpekṣitasyārthasyāvāpaḥ prakṣepaḥ taṃ kartumityarthaḥ /\nalaṅkāra iti /\nupamāsvābhāvoktyādāvityarthaḥ /\nāhetyanuktvā 'abhihitam' ityukterbījamāha--abhihitamityādinā /\npūrvoktamanusmārayati--ātmetyādi /\ndhvaniguṇībhūtavyaṅgyayordvayorapi pratītidaśāyāṃ prādhānyapratītyabhāvasya tulyatvāt, prādhānyaṃ tulyamityāśaṅkyābhiprāyaprakaṭanena pariharati--prādhānyaṃ cetyādi /\nprādhānyaṃ vyaṅgyasya prādhānyam /\nakhaṇḍeti /\nkhaṇḍo gumaprādhānyādilakṣaṇo bhedaḥ, tadrahito 'khaṇḍastāddaśasya vākyārthībhūtasya rasādivyaṅgyasya carvaṇāyāṃ viśrānteḥ sahṛdayamanasāṃ viśrānterityarthaḥ /\nvivecakaiḥ sahṛdayaiḥ /\nakhaṇḍacarvaṇānantaramityarthāt /\njīvitānveṣaṇe kriyamāma ityubhayasādhāraṇam /\nyadetyādi /\nyaḥ pūrvaṃ vācyāduttīrmastadvyaṅgyatvātsakakṣyāntarahgato 'pi punaḥ pūrvabhāvirnī vācyakakṣyāṃ praviśya vācyamevānuprāṇayanyadā āste ityarthaḥ /\n'tadālaṅkārate'ti sambandhaḥ /\navadhāryata iti śeṣaḥ /\ntadupakaraṇatvāditi /\ntasya vācyasya upakaraṇatvadaṅgatvādityarthaḥ /\nvyaṅgyaṃ vinā taccārutvāsiddheriti bhāvaḥ /\neveti /\nnānyatetyarthaḥ /\ntasya vyaṅgyasya /\nastvevaṃ kimata ityatrāha--tata ityādi /\ntataḥ tasyālaṅkāratvāt /\ntadupaskṛtāt vyaṅgyenālaṅkṛtāt /\ncamatkāralābha iti /\nyadā punarvyaṅgyo 'rtho vācyenopaskṛtaḥ kāvyamanuprāṇaṭayannāste tadā tasmāccamatkāralābha ityanenārthāt sidhyati /\nsvayamaṅgasya satyaṅgini kimityaṅgāntare parthavasānamityāśaṅkya samādhatte---yadyapītyādi /\n<lg>\n<l>madhyakakṣeti /</l>\n<l>samāsoktyādiṣu ktyādiṣvasti /</l>\n<l>samāsoktau tāvat---- upoḍharāgema vilolatārakaṃ tathā gṛhītaṃ śaśinā niśāmukham /</l>\n<l>yathā samastaṃ timiśaṃśukaṃ tayā puro 'pi rāgādgalitaṃ na lakṣitam //</l>\n</lg></p>\n\n<lg>\n<l>ityāda.u vyaṅgyenānugataṃ vācyameva prādhānyena pratīyate locanam na rasonmukhībhavati; svātantryeṇāpi tu vācyamevārtha saṃskartuṃ dhāvatīti guṇībhūtavyaṅgyatokta /</l>\n<l>samāsoktāviti /</l>\n<l>yatroktau gamyate 'nyo 'rthastatsamānairviśeṣaṇaiḥ /</l>\n<l>sā samasoktiruditā saṃkṣiptārthatayā budhaiḥ //</l>\n</lg>\n\n<p>ityatra samāsokterlakṣaṇasvarūpaṃ hetirnāma tannirvacanamiti pādacatuṣṭayena kramāduktam /\nupoḍhorāgaḥ sāndhyo 'ruṇimā prema cayena /\nvilolāstārakā jyotīṃṣi netratribhāgāśca yatra /\ntatheti /\njhaṭityeva premarabhasena ca /\ngṛhītamābhāsitaṃ paricumbitumākrāntaṃ ca /\nniśāyā mukhaṃ prārambho vadanakokanadaṃ ceti /\nyatheti /\njhaṭiti grahaṇena premarabhasena ca /\ntimiraṃ cāṃśukāśca sūkṣmāṃśavastimiśaṃśukaṃ raśmiśabalīkṛtaṃ tamaḥpaṭalaṃ, timiśaṃśukaṃ nīlajālikā navoḍhāprauḍhavadhūcitā /\nrāgādraktatvāt sandhyākṛtādanantaraṃ premarūpācca bālapriyā prathamāvācyasya dvitīyā vastuvyaṅgyasya tṛtīyā rasadhvaneśca kakṣeti sthitiḥ /\nsvātantryeṇeti /\nvācyaṃ---lakṣaṇamityādi /\nlakṣaṇasvarūpamiti /\nsvarūpalakṣaṇamityarthaḥ /\n'lakṣaṇaṃ svarūpam' iti ca pāṭhaḥ /\natra niśāśaśivṛttāntaḥ prākāraṇikatvādvācyo nāyakavṛttāntastvaprākaraṇikatvādvyaṅgya ityabhipretya samānaviśeṣaṇatvaṃ vivṛṇoti--upoḍha ityādinā /\njyotiṣāṃ vilolatvaṃ pratītyā /\nnetratribhāgā iti /\nnetratribhāganirīkṣaṇānītyarthaḥ /\ntathā gṛhītamityettprakṛtānuguṇatayā vyācaṣṭe--bhaktiṭatyevetyādi /\nākrāntamiti /\ntathaiva cumvanasya rasāvahatvāt /\nyathoktam--'vāmo hi kāma' iti /\nekarūpatvārthaṃ yathāśabdaṃ vyācaṣṭe--bhktaṭitītyādi /\ntimirāṃśukamityatra rūpakabhramaṃ vyāvartaṃyati--timiraṃ cetyādi /\nalpārthe ka ityābhiprāyeṇaṃśukapadaṃ vyācaṣṭe---sūkṣmāṃśava iti /\narthācchaśinaḥ /\ntimieṃśukamiti dvandvaikavadbhāvaḥ /\nphalitamāha---raśmīti /\nśavalaṃ citram /\nnīlajāliketi /\nnīlavarṇapaṭṭavasanasya kāmaśāstraprasiddhaṃ nāma /\ntasyātraucityāduktirityāha---navoḍhetyādi /\nprakṛte timirāṃśukagalanaṃ pratirāgasyāhetutvāt pūrayati-anantaramiti /\npura ityasya vyākhyānam-pūrvasyāmityādi /\nlocanam hetoḥ /\npuro 'pi pūrvasyāṃ diśi agre ca /\ngalitaṃ praśāntaṃ patitaṃ ca /\nrātryā karaṇabhūtayā samastaṃ miśritam; upalakṣaṇatvena vā /\nna lakṣitaṃ rākṣiprārambho 'sāviti na jñātaṃ, timirasaṃvalitāṃśudarśane hi rātrimukhamiti lokena lakṣyate na tu sphuṭa āloke /\nnāyikāpakṣe tu tayeti kartṛpadam /\nlākṣipakṣe tu apiśabdo lakṣitamityasyānantaraḥ /\natra ca nāyakena paścādgatena cumbanopakrame puro nīlāṃśukasya galanaṃ patanam /\nyadi vā 'puro 'gre nāyakena tathā gṛhītaṃ mukham' iti sambandhaḥ /\ntenātra vyaṅgye pratīte 'pi na prādhānyam /\ntathāhi nāyakavyavahāro niśāśaśināveva śṛṅgāravibhāvarūpau saṃskurvāṇo 'laṅkāratāṃ bhajate, tatastu vācyādvibhāvībhūtādrasaniḥṣyandaḥ /\nyastu vyācaṣṭe---'teyāniśayeti kartṛpadaṃ, na cācetanāyāḥ kartṛtvamupapannamiti śabdenaivātra nāyakavyavahāra unnīto 'bhidhadheya eva, na vyaṅgya ityata eva samāsoktiḥ' iti /\nsa prakṛtameva granthārthamatyajadvyaṅgyenānugatamiti /\nekadeśavivarti cetthaṃ rūpakaṃ syāt, 'rājahaṃsairavījyanta śaradaiva saronṛpāḥ' itivat, na tu samāsoktiḥ; tulyaviśeṣaṇābhavāt /\nbālapriyā timirasya sūkṣmāṃśūnāṃ ca sammiśraṇaṃ prati rātryāḥ karamatvasambhavāttayeti karaṇe tṛtīyetyāha---karaṇabhūtayeti /\ntanmiśraṇaṃ prati rātryāḥ jñāpakatvarūpopalakṣaṇatvasambhavāt tayetyupalakṣaṇe tṛtīyā vetyāha-upalakṣaṇatvena veti /\ntasyā upalakṣaṇatvena tayā mikṣitamiti sambandhaḥ /\nupalakṣaṇena veti ca pāṭhaḥ /\nna lakṣitamityetadākāraṃ pradarśayan vyācaṣṭe-rātrītyādi /\nna jñātamiti /\njanairiti śeṣaḥ /\nlabhitamiti bhāve ktaḥ /\ngalitamityantaṃ bhinnaṃ vākyam /\nata eva na labhitamiti hetuhetumadbhāvaṃ bodhayitumāha---timiretyādi /\nrātripakṣa iti /\nanenānyatra puro 'pītyeva sambandha iti darśitam /\nanantara iti /\ntathā cāpiśabdo galanālakṣaṇayoḥ samuccāyaka ityarthaḥ /\nkathaṃ nīlāmbarapurogalanamityatastadupapādayati-atra cetyādi /\ncumbanaucityānusāreṇāha--yadi vetyādi /\npuraśśabdasya vyavahitena gṛhītamityanenānvaya iti bhāvaḥ /\nteneti /\nuktenārthadvayenetyarthaḥ /\npyaṅgye iti /\nnāyakavṛttāntarūpavyaṅgye ityarthaḥ /\nalaṅkāratāṃ bhajata ityatra hetugarbhaṃ viśeṣaṇam---niśetyādi /\nsaṃskurvāmaḥ āropeṇālaṅkurvāṇaḥ /\nevaṃ vyaṅgyasya guṇībhūtatvaṃ pradarśya rasāpekṣyā dhvanitvamapyastīti darśayintumāha--tata ityādi /\ntataḥ saṃskṛtāt /\nvibhāvībhūtāditi /\npūrvaṃ vibhāvabhāvamananubhavataḥ saṃskaraṇānantaraṃ prāptavibhāvādityarthaḥ /\nśabdeneti /\nniśāśaśiśabdenetyarthaḥ /\nunnītaḥ anumitaḥ, kalpito vā /\nabhighe. eveti /\nabhidhātiriktavyāpārabhāvāditi bhāvaḥ /\nsamāsoktiriti saṃjñābalāccābhidheyatvaniścaya ityāha---ata evetyādi /\npratyācaṣṭe---sa ityādi /\n'iti granthārtham' iti sambandhaḥ /\ndūṣaṇāntaramāha--ekadeśetyādi /\nitthamiti /\nnāyakavyavahārasyabhidheyatva ityarthaḥ /\nitivaditi /\nyathātra saronṛpā samāropitanāyikānāyakavyavahārayorniśāśaśinoreva vākyārthatvāt /\nākṣepe 'pi vyaṅgyaviseṣākṣepiṇo 'pi vācyasyaiva cārutvaṃ prādhānyena vākyārtha ākṣepoktisāmarthyādeva jñāyate /\ntathāhi-tatra śabdopārūḍho viśeṣābhidhānecchayā pratiṣeṣa locanam gamyata iti cānenābhidhāvyāpāranirāsādityalamavāntareṇa bahunā /\n<lg>\n<l>nāyikāyā nāyake yo vyavahāraḥ sa niśāyāṃ samāropitaḥ; nāyikāyāṃ nāyakasya yo vyavahāraḥ sa śaśini samāropita iti vyākhyāne naikaśeṣaprasaṅgaḥ /</l>\n<l>ākṣepa iti /</l>\n<l>pratiṣedha iveṣṭasya yo viśeṣābhidhitsayā /</l>\n<l>vakṣyamāṇoktaviṣayaḥ sa ākṣepo dvidhā mataḥ //</l>\n</lg></p>\n\n<lg>\n<l>tatrādya.u yathā--- ahaṃ tvāṃ yadi nekṣeya kṣaṇamapyutsukā tataḥ /</l>\n<l>iyadevāstvato 'nyena kimuktenāpriyeṇa te //</l>\n</lg>\n\n<p>bālapriyā ityuktyanuguṇatayā rājahaṃsānāṃ cāmaratvaṃ śaradaścāmaragrāhiṇītvaṃ cārthāt sidhyati, tathā prakṛte timirāṃśukapadānuguṇatayā niśādernāyikātvādikamata ekadeśavivartirūpakaṃ syādityarthaḥ /\nna tu samāsoktirityatra hetumāha-tulyeti /\nuktamuktipadānuguṇyaṃ nirākaroti--gamyata ityādi /\naneneti /\nlakṣaṇavacanenetyarthaḥ /\nuktiriti tu prakṛtaviṣayatayaivopapadyate yatroktityādyārambhāditi bhāvaḥ /\nnāyikāyā ityādi /\nnāyikāyā vyavahāre nīlāmbaragalanānavalokanādirūpo vyāpāraḥ, nāyakasya tu vadanacumbanārambhādilakṣaṇaḥ /\niti vyākhyāna iti /\nevamarthasya vivakṣitasya vyākhyāne satītyarthaḥ /\nnaikaśeṣaprasaṅga iti /\nnāyikānāyaketyatra 'pumāṃsstriye'tyekaśeṣaprasaṅgo netyarthaḥ /\nevaṃ samāsoktau vyaṅgyopaskṛtaṃ vācyameva pradhānamatastatra dhvanilakṣaṇasya nātivyāptiriti pradarśyākṣepe 'pi sa eva prakāra ityāha vṛtto-'ākṣepe 'pī' tyādi /\nākṣepe 'pi 'vācyasyaiva cārutvaṃ, prādhānyena jñāyata' iti sambandhaḥ /\natra hetuḥ 'vākyārtha' ityādi /\nvākyārthe viṣaye yā ākṣepoktiḥ, tasyāḥ sāmarthyādityarthaḥ /\nkathaṃ tatrākṣepoktirityata uktam--'vyagye'ti /\nvyaṅgayo yo viśeṣastadākṣepiṇastadākarṣitvādityarthaḥ /\n'śabdopārūḍha' iti /\nśabdavācya ityarthaḥ /\nlocane bhāmahokte tallakṣaṇādyodāharaṇe darśayati--pratiṣedha iti /\nviśeṣābidhitsayā vyaṅgyabhūtaviśeṣapratipipādayiṣayā /\nyaḥ iṣṭasya vaktumiṣṭasya /\n<lg>\n<l>pratiṣedha iva locanam iti vakṣyamāṇamaraṇaviṣayo niṣedhātmākṣepaḥ /</l>\n<l>tatreyadastvityetadevātra mriye ityākṣipatsaccārutvanibandhanamityākṣepyeṇākṣepakamalaṅkṛtaṃ satpradhānam /</l>\n<l>uktaviṣayastu yathā mamaiva--- bho bhoḥ kiṃ kimakāṇḍa eva patitastvaṃ pāntha kānyā gatiḥ tattāddaktṛṣitasya me khalamatiḥ so 'yaṃ jalaṃ gūhate /</l>\n<l>asthānopanatāmakālasulabhāṃ tṛṣṇāṃ prati krudhya bhoḥ trailokyaprathitaprabhāvamihimā mārgaḥ punarmāravaḥ //</l>\n</lg></p>\n\n<p>bālapriy.ā pratiṣedhābhāsaḥ iṣṭatvādeva /\nsaḥ ākṣepaḥ /\ntasya dvaividhyamāha---vakṣyamāṇeti /\natra vakṣyamāṇaviṣaye kathanasyaiva niṣedhaḥ /\nuktaviṣaye tu kvacidvastunaḥ, kvacidvastukathanasyeti bodhyam /\nahamiti /\nprasthānonmukhaṃ priyatamaṃ prati sotkaṇṭhāyāḥ kasyāściduktiḥ /\nutsukāhaṃ tvāṃ kṣaṇamapi na tar ikṣeya yadi, tataḥ tarhi iyadetāvat yadiparyantaṃ vacanameva astu /\nataḥ anyena te apriyeṇeti hetugarbham /\nuktena vacanena /\nkiṃ na vakṣyāmītyarthaḥ /\natra lakṣaṇaṃ yojayati---itītyādi /\nniṣedhātmeti /\nkimukteneti kathananiṣedhābhāsātmetyarthaḥ /\natrāpi vācyasyaiva prādhānyamiti darśayati--tatretyādi /\nityetadeva iti vācyārthaṃ eva /\nākṣipat /\nvyañjayat /\nākṣepyeṇa maraṇādhyavasāyarūpavyaṅgyena /\nākṣepakamiyadevāstvityādinoktam /\nbho bho iti /\n'khalasṛtisseyam' iti 'khalamatisso 'yam' iti ca pāṭhaḥ /\natra pānthamarumārgasambandhyartho vācyaḥ /\nprakṛto duṣprabhusevāvṛttāntastu vyaṅgyaḥ /\nbho bho iti vīpsayā bodhanīyaṃ pratyādarātiśayo dyotyate /\nakāṇḍe /\nasthāna eva /\nkiṃ kiṃ patitaḥ atrāgamanena etatsevanena cābhimataṃ phalaṃ na sidhyatītyarthaḥ /\npānthetyanena sevānabhijñatvaṃ dyotyate /\ncirasevinā kenacidevamukte pānthaḥ kiñcit kupita āha---kānyetyādi khaletyantena /\nhe khala /\ntattādṛgatiśayena tṛṣitasya tṛṣā jalapipāsā dhanalipsā ca /\nme anyāgatirāśrayaḥ kā naivetyarthaḥ /\nmārgāntarālābhādatrāgataḥ āśrayaṇīyāntarālābhādayaṃ prabhurāśritaścetyarthaḥ /\ntacchrutvāpara āha--sṛtirityādisā tvayā'śritā /\niyaṃ sṛtiḥ ayaṃ mārgaḥ prabhuśca /\njalaṃ vāri dhanaṃ ca /\nghate saṃvṛṇoti /\nkuto vitaramasambhāvaneti bhāvaḥ /\n'khalamatisso 'yam' iti pāṭhe tu so 'yamiti māravamārgaṃ prabhuṃ coddiśyoktiḥ /\ngūhata ityantaṃ pānthasyaiva vacanamiti kecit /\nkhaletyanena prakāśitaṃ kopamupahasan para evāha-asthānetyādi /\nakālasulabhāṃ yadā viṣayasya sulabhatvaṃ tadā tṛṣṇā na bhavati, yadā punarasulabhatvaṃ tadā bhavatītyakālasulabhatvam /\ntṛṣṇāṃ prati tava tṛṣṇāyai krudhya na māṃ pratīti bhāvaḥ /\nkathamasthānopanatatvamityatrāha--trailokyetyādi /\nprabhāvamahimā atyantāpakāritvādiratyantalubdhatvādiśca /\nmāravaḥ marusambandhī mārgaḥ, atha ca duṣprabhuḥ /\nlocanam atra kaścitsevakaḥ prāptaḥ prāptavyamasmātkimiti na labha iti pratyāśāviśasyamānahṛdayaḥ kenacidamunākṣepeṇa pratibodhyate /\ntatrākṣepeṇa niṣedharūpema vācyasyaivāsatpuruṣasevātadvaiphalyatatkṛtodvegātmanaḥ śantarasasthāyibhūtanirvedavibhāvarūpatayā camatkṛtidāyitvam /\nvāmanasya tu 'upamānākṣepaḥ' ityākṣepalakṣaṇam /\nupamānasya candrāderākṣepaḥ; asminsati kiṃ tvayā kṛtyamiti /\nyathā--- tasyāstanmukhamasti saumyasubhagaṃ kiṃ pārvaṇenenḍhunā saundaryasya padaṃ dṛśau yadi ca taiḥ kiṃ nāma nīlotpalaiḥ /\nbālapriyā uktaṃ vyaṅgyamarthamabhipretyāha-atretyādinā /\n'kaścit sevakaḥ kenacitpratibodhyata' iti sambandhaḥ /\nprāpta ityādidvayaṃ sevakaviśeṣaṇam /\nprāptaḥ sevyaṃ prabhuṃ prāptaḥ /\nprāptavyam dhanādikam /\nasmāt prabhoḥ /\nkimiti /\nkasmāt kāraṇāt /\nna labhe iti vitarkānantarajātayā pratyāśayā pratikṣaṇotpannayā āśayā viśasyamānaṃ hṛdayaṃ yasya sa iti pratibodhane hetuḥ /\nkenacit cirasevinā kenāpi kartrā /\namunā ākṣepeṇa asatpuruṣasevātadvaiphalyādirūpavyaṅgyaviśeṣapratipipādayiṣayā kṛtena kiṃ kimakāṇḍa eva patita iti niṣedharūpeṇa /\npratibodhyata iti /\npūrvameva jñātaṃ prabhoratyantalobhaśīlatvādisvabhāvaṃ kāruṇyātpratibodhyata ityarthaḥ /\natrāpi vyaṅgyasya vācyopaskārakatvaṃ darśayati---tatretyādi /\ntatra udāharaṇe /\nniṣedharūpeṇeti /\nkiṃ kimiti patanaphalaniṣedharūpemetyarthaḥ /\nākṣepeṇeti tṛtīyārtho vaiśiṣṭyaṃ vācyānvayi, tatsahitavācyetyarthaḥ /\nvācyasyaiveti /\npānthamarumārgādivācyārthaṃ pratyevetyarthaḥ /\n'camatkṛtidāyitvam' ityanena sambandhaḥ /\nkasyetyatrāha-asadityādi /\nasatpuruṣaḥ duṣprabhuḥ /\nvyaṅgyasyetyarthāt /\nasya vyaṅgyasya vācyārthacamatkārasampādane hetumāha---śāntetyādi /\nasatpuruṣasevāvaiphalyaṃ vibhāvaḥ, tatkṛtodvego 'nubhāvaḥ /\nkiṃ kimakāṇḍa eva patita itīṣṭapatanaphalaniṣedharūpākṣepemākṣepyaṃ yadasatpuruṣasevāvaiphalyādi tenālaṅkṛtamākṣepakaṃ tadvācyameva pradhānamiti bhāvaḥ /\n'prāṇā yena samarpitā' ityādivadatrāprastutapraśaṃsāpyastīti tatsaṅkīrṇo 'yamākṣepa ityapi bodhyam /\n'vāmanasyeti lakṣaṇam' ityanena sambandhaḥ /\nākṣepaśabdārthaṃ darśayati---āsminnityādi /\nasmin upameyatvābhimate mukhādau /\ntvayā mukhādyupamānena candrādinā /\nkṛtyaṃ phalam /\ntasyā iti /\ntadityanubhūtārthakaṃ dṛśāvityanenāpi vipariṇāmena yojyam /\nsaumyaṃ madhuradarśanamata eva subhagaṃ ca /\nkiṃ kiṃ phalam /\ndṛśāviti /\nsta iti śeṣaḥ /\nyadīti siddhānuvāde /\ntaiḥ prasiddhaiḥ /\ntatra tasmin /\nhīti /\naho kaṣṭamityarthaḥ /\n<lg>\n<l>rūpo ya ākṣepaḥ sa eva vyaṅgyaviśeṣamākṣipanmukhyaṃ kāvyaśarīram /</l>\n<l>cārutvotkarṣanibandhanā hi vācyavyaṅgyayoḥ prādānyavivakṣā /</l>\n<l>yathā---- anurāgavatī sandhyā divasastatpurassaraḥ /</l>\n<l>locanam kiṃ vā komalakāntibhiḥ kisalayaiḥ satyeva tatrādhare hī dhātuḥ punaruktavasturacanārambheṣvapūrvā grahaḥ //</l>\n</lg></p>\n\n<p>atr.a vyaṅgyo 'pyupamārtho vācyasyaivopaskurute /\n<lg>\n<l>kiṃ tena kṛtyamiti tvapahastanārūpa ākṣepo vācya eva camatkārakāraṇam /</l>\n<l>yadi vopamānasyākṣepaḥ sāmarthyādākarṣaṇam /</l>\n<l>yathā-- aindraṃ dhanuḥ pāṇḍupayodhareṇa śaraddadhānārdranakhakṣatābham /</l>\n<l>prasādayantī sakalaṅkaminduṃ tāpaṃ raverabhyadhikaṃ cakāra //</l>\n</lg></p>\n\n<p>ityatrerṣyākaluṣitanāyakāntaramupamānamākṣiptamap.i vācyarthamevālaṅkarotītyeṣā tu samāsoktireva /\ntadāha---cārutvotkarṣeti /\natraiva prasiddaṃ dṛṣṭāntamāha---anurāgavatīti /\ntenopaprameyasamarthanamevāparisamāptamiti mantavyam /\ntatrodāharamatvena bālapriyā punariti /\npunaruktānāmanupādeyānāṃ niṣphalānāṃ vastūnāṃ pārvaṇacandrādīnāṃ racanāyāṃ sṛṣṭau viṣaye ye ārambhā vyāpārāḥ teṣu /\napūrvaḥ anyatrāddaṣṭaḥ /\ngrahaḥ abhisandhiviśeṣaḥ /\natrāpi vyaṅgayasya guṇībhāvaṃ darsayati---atretyādi /\nupamārthaḥ candrādisāddaśyarūpārthaḥ /\nvācyasyaivopaskurute vāyyārthamevālaṅkareti /\natra hetumāha---kimityādi /\n'iti vācya ākṣepa eva camatkārakāraṇam' iti sambandhaḥ /\napahastanārūpaḥ nirasanarūpaḥ /\n'upamānākṣepa' iti sūtramanyathā vyācaṣṭe---yadi vetyādi /\nsāmarthyādarthasāmarthyāt /\nākarṣaṇaṃ vyañjanam /\naindramiti /\npayodharo medhaḥ stanasca /\nprasādayantītyādi /\nśaratkāle hi candrasya prasādātiśayo ravitāpādhikyaṃ ca /\natra lakṣamaṃ yojayati---atretyādir /\nirṣyetir /\nirṣyayā ākṣāntyā kaluṣitaṃ yannāyakāntaraṃ tadrūpamupamānamityarthaḥ /\nākṣiptamiti /\nvyañjitamityarthaḥ /\nnāyikāvyañjanasyāpyupalakṣaṇamidam /\nnāyikāpakṣe nakhakṣatasthatayā śrutamapyupamānatvamaindre dhanuṣiyojanīyamindracāpābhaṃ nakakṣataṃ dadhānetyarthaḥ /\neṣetyādi /\nvāmanamate ākṣepodāharaṇatvenoktaṃ idaṃ bhāmahamate samāsoktyudāharaṇamevetyarthaḥ /\ntadāheti /\nvācyasyaiva prādhānyaṃ na vyaṅgyasyetyasminnuktārthe hetumāhetyarthaḥ /\natraiveti /\ncārutvotkarṣakṛtaṃ prādhānyamityasminnartha evetyarthaḥ /\nevakāro 'laṅkārodāharaṇatvaśaṅkāśamanārthaḥ /\nanurāgavatīti /\nanurāgau raktimā premaviśeṣaśca /\n<lg>\n<l>tatpurassaraḥ tasyāḥsa purassaraḥ pūrvakāle sammukhaṃ ca saranniti dvayorarthayoradhyavasāyenaikyaṃ bodhyamata evāho ityādeparupapattiḥ /</l>\n<l>nāyakapakṣe tu sammukhaṃ vartamāna ityarthaḥ /</l>\n<l>teneti /</l>\n<l>ddaṣṭāntoktitayā aho daivagatiḥ kīddaktathāpi na samāgamaḥ //</l>\n</lg></p>\n\n<p>atra satyāmapi vyaṅgyapratītau vācyasyaiva cārutvamutkarṣavaditi tasyaiva prādhānyavivakṣā /\nyathā ca dīpakāpahnutyādau vyaṅgyatvenopamāyāḥ pratītāvapi prādhānyenāvivikṣitatvānna tayā vyapadeśastadvadatrāpi draṣṭavyam /\nlocanam samāsoktiślokaḥ paṭhitaḥ /\naho daivagatiriti /\ngurupāratantryādinimitto 'samāgama ityarthaḥ /\ntasyaiveti /\nvācyasyaiveti yāvat /\nvāmanābhiprāyemāyamākṣepaḥ, bhāmahābhiprāyeṇa tu samāsoktirityamumāśayaṃ hṛdaye gṛhītvā samāsoktyakṣepayoḥ yuktyedamekamevodāharaṇaṃ vyataradgranthakṛt /\neṣāpi samāsoktirvāstu ākṣepo vā, kimanenāsmākame /\nsarvathālaṅkāreṣu vyaṅgyaṃ vācye guṇībhavatīti naḥ sādhyamityatrāśayo 'tra granthe 'smadgurubhirnirūpitaḥ /\nevaṃ prādhānyavivakṣāyāṃ dṛṣṭāntamuktvā vyapadeśo 'pi prādhānyakṛta eva bhavatītyatra dṛṣṭāntaṃ svaparaprasiddhamāha---yathā ceti /\nupamāyā iti /\nupamānopameyabhāva syetyarthaḥ /\n<lg>\n<l>tayetyupamayā /</l>\n<l>dīpake hi 'ādimadhyāntaviṣayaṃ tridhā dīpakamiṣyate' iti lakṣaṇam /</l>\n<l>maṇiḥ śāṇollīḍhaḥ samaravijayī hetidalitaḥ kalāśeṣaścandra suratamṛditā bālalanā /</l>\n<l>madakṣīṇo nāgaḥ śaradi saridāśyānapulinā tanimnā śobhante galitavibhavāścārthiṣu janāḥ //</l>\n</lg></p>\n\n<p>bālapriy.ā alaṅkārodāharaṇatvābhāvenetyarthaḥ /\naparisamāptameveti yojanā /\ntatreti /\nākṣepasamarthana ityarthaḥ /\nnāyakayorasamāgame gamyaṃ hetuṃ darśayati---gurvityādi /\n'anurāge'tyādyudāharaṇapradarśanābiprāyamāha---vāmanetyādi /\nvāmanābhiprāyema upamānapratyāyanapakṣarūpeṇa /\nidamiti /\nanurāgetyādikamityarthaḥ /\natra grantha iti /\ncārutvetyādiprādhānyavivakṣetyantagrantha ityarthaḥ /\ndīpake hīti /\n'ityatra dīpanakṛtameva cārutvam' ityanvayaḥ /\ndīpake hītyasya sthāne 'tathāhī'ti ca pāṭhaḥ /\nbhāmahoktalakṣaṇamanyattadudāharaṇañca darśayati---ādītyādi /\natrādyādayaśśabdā vākyaviṣayāḥ /\ntatrāntyadīpakamudāharati---maṇiriti /\nlocanam ityatra dīpanakṛtameva cārutvam /\n<lg>\n<l>'apahnutirabhīṣṭasya kiñcidantargatopamā' iti /</l>\n<l>tatrāpahnutyaiva śobhā /</l>\n<l>yathā--- neyaṃ virauti bhṛṅgālī madena mukharā muhuḥ /</l>\n<l>ayamākṛṣyamāṇasya kandarpadhanuṣo dhvaniḥ //</l>\n</lg></p>\n\n<p>iti //</p>\n\n<lg>\n<l>evamākṣepaṃ vicāryoddeśakrameṇaiva prameyāntaramāha-anuktanimittāyāmiti /</l>\n<l>ekadeśasya vigame yā gumāntarasaṃstutiḥ /</l>\n<l>viśeṣaprathanāyāsau viśeṣoktiriti smṛtā //</l>\n</lg>\n\n<lg>\n<l>yathā--- sa ekastrīṇi jayati jaganti kusumāyudhaḥ /</l>\n<l>haratāpi tanuṃ yasya śambhunā na hṛtaṃ balam //</l>\n</lg>\n\n<lg>\n<l>iyaṃ cācintyanimitteti nāsyāṃ vyaṅgyasya sadbhāvaḥ /</l>\n<l>uktanimittāyāmapi vastusvabhāvamātratve paryavasānamiti tatrāpi na vyaṅgyasadbhāvaśaṅkā /</l>\n<l>yathā--- karpūra iva dagdho 'pi śaktimānyo jane jane /</l>\n<l>namo 'stvavāryavīryāya tasmai kusumadhanvane //</l>\n</lg>\n\n<p>bālapriy.ā śloko 'rtha kuvalayānande 'pyudāhṛtaḥ /\ndīpanakṛtameveti /\ndīpanaṃ nāmānekatraikadharmānvayaḥ /\nevakāreṇa vyaṅgyāyā upamāyā vyavacchedaḥ /\napahnuterbhāmahīye lakṣaṇodāharaṇe darśayati---apahnutirityādi /\natrāpahnutipadasyāvṛttirbodhyā /\nabhīṣṭasya varṇyatvenābhimatasya /\nkiñjidantargatā vyaṅgyā upamā yasyāssā /\napahnutiḥ niṣedhaḥ /\napahnutiḥ tannāmālaṅkāraḥ /\napahnutyeti /\napahnaveneti ca pāṭhaḥ /\nśobhācārutvam /\nneyamiti /\nmuhurvirautītyanvayaḥ /\n'madena mukharā ākṛṣyamāṇasye'ti ca bimbapratibimbatayoktiḥ /\n'anuktanimittāyām' ityādigranyasya pūrvagranthena sambandhaṃ darśayannavatārayati--evamityādi /\nuddeśeti /\nsamāsoktyākṣepetyādipūrvoktetyarthaḥ /\n'anuktanimittāyā'miti kathanasya phalaṃ vaktumupakramamāṃṇa āha---eketyādi /\neketyādilakṣaṇaṃ bhāmahīyam /\nekadesasya tanumattvādeḥ kāraṇasya /\nguṇāntarasya balavatvādirūpakāryasya /\nsaṃstutiḥ kathanam /\nviśeṣaprathanāya kasyacidatiśayasya khyāpanāya /\nsa iti /\nsaḥ prasiddhaḥ /\napiśabdaḥ sambhunetyatrāpi yojyaḥ /\nbalasya tanvāśrayatvāttanuvigame balavigamo nyāyyaḥ /\niha tu tanuvigame 'pi balasadbhāva uktaḥ /\ntatra ca yatkiñcinnimittaṃ bhavet, parantu tadacintyamityāha---iyañceti /\nvastusvabhāvamātratve paryavasānamiti /\nvārthāntaravyañjakatvamityarthaḥ /\nkarpūra iti /\n<lg>\n<l>avāryetyādirnimittoktiḥ /</l>\n<l>teneti /</l>\n<l>yasmādukte prakāradvaye vyaṅyasadbhāvo anuktanimittāyāmapi viśeṣoktau---- āhūto 'pi sahāyaiḥ omityuktvā vimuktanidro 'pi /</l>\n<l>gantumanā api pathikaḥ saṅkocaṃ naiva śithilayati //</l>\n</lg></p>\n\n<p>ityāda.u vyaṅgyasya prakaraṇasāmarthyātpratītimātram /\nna tu tatpratītinimittā locanam tena prakāradvayamavadhīrya tṛtīyaṃ prakāramāśaṅkate--anuktanimittāyāmapīti /\nvyahgyasyeti /\nśītakṛtā khalvārtiratra nimittamiti bhaṭṭodbhaṭaḥ, tadabhiprāyeṇāha-na tvatra kāciccārutvaniṣpattiriti /\nyattu rasikairapi nimittaṃ kalpitam-'kāntāsamāgame gamanādapi laghutaramupāyaṃ svapnaṃ manyamāno nidrāgamabuddhyā saṅkocaṃ nātyajat' iti tadapi nimittaṃ cārutvahetutayā nālaṅkāravidbhiḥ kalpitam, api tu viśeṣoktibhāga eva na śithilayatītyevambhūto 'bhivyajyamānanimittopaskṛtaścārutvahetuḥ /\nanyathā tu viśeṣoktireveyaṃ na bhavet /\n<lg>\n<l>evamabhiprāyadvayamapi sādhāraṇoktyā granthakṛnnyarūpayanna tvaudbhaṭenaivābhiprāyeṇa grantho vyavasthita iti mantavyam /</l>\n<l>paryāyokte 'pīti /</l>\n<l>paryāyoktaṃ yadanyena prakāremābhidhīyate /</l>\n<l>vācyavācakavṛttibhyāṃ śūnyenāvagamātmanā //</l>\n</lg></p>\n\n<lg>\n<l>iti lakṣaṇam /</l>\n<l>yathā--- śatrucchedaddaḍhecchasya munerutpathagāminaḥ /</l>\n<l>rāmasyānena dhanuṣā deśitā dharmadeśanā //</l>\n</lg>\n\n<p>iti //</p>\n\n<p>bālapriyā nāsti, tasmādityarthaḥ /\natra nimittamiti /\nsaṅkocāśithilane gamyaṃ nimittamityarthaḥ /\nlaghutaramiti /\nsaṅkocāparityāgalabhyatvānnidrāgamasyeti bhāvaḥ /\ntadapi nimittamiti /\nrasikaiḥ kalpitaṃ nidrāgamabuddhirūpaṃ nimittamityarthaḥ /\napi tvityādi /\n'na śithilayatītyevaṃbhūto viśeṣoktibhāga eve'ti yojanā /\nabhivyajyamānanimitteti /\npūrvoktanimittetyarthaḥ /\nanyathā tviti /\nvyajyamānanimittopaskārarūpaviśeṣavirahetvityarthaḥ /\nabhiprāyadvayamiti /\nudbhaṭarasikābhiprāyadvayamityarthaḥ /\nsādhāraṇokatyā vyaṅgyasyatyādyuktyā /\nbhaṭṭodbhaṭoktaṃ lakṣaṇamāha--paryāyoktamiti /\ntaditi śeṣaḥ /\nparyāyaśabdārthaṃ darśayati--anyeneti /\ntameva sphuṭayati--vācyeti /\nśatruccheda iti /\nmuneśśatrusadbhāvo nocitaḥ, tatra taducchedecchā tato 'pyanucitā, tasyā draḍhimā atyantānucitaḥ; ata evāha-utpateti /\nrāmasya bhārgavasya /\nanena bhīṣmema kartrā dhanuṣā karaṇena /\ndeśitā kṛtā /\ndharmadeśanā dharmopadeśaḥ /\natrāpi vācyameva pradhānamiti darśayati-atretyādi /\nkāciccārutvaniṣpattiriti na prādhānyam /\nparyāyokte 'pi yadi prādhānyena vyaṅgyatvaṃ tadbhavatu nāma tasya dhvanāvantarbhāvaḥ /\nna tu dhvanestatrāntarbhāvaḥ /\ntasya mahāviṣayatvenāṅgitvena ca pratipādayiṣyamāmatvāt /\nlocanam atra bhīṣmasya bhārgavaprabhāvabhibhāvī prabhāva iti yadyapi pratīyate, tathāpi tatsahāyena deśitā dharmadeśanetyabhidhīyamānenaiva kāvyārtho 'laṅkṛtaḥ /\nata eva paryāyeṇa prakārāntareṇāvagamātmanā vyaṅgyenopalakṣitaṃ sadyadabhidhīyate tadabhidhīyamānamuktameva satparyāyoktamityabhidhīyata itilakṣaṇapadam, paryāyoktamiti lakṣyapadam, arthālaṅkāratvaṃ sāmānyalakṣaṇaṃ ceti sarvaṃ yujyate /\nyadi tvabhidhīyata ityasya balādyvakhyānamabhidhīyate pratīyate pradānatayeti, udāharamaṃ ca 'bhama dhammia' ityādi, tadālaṅgāratvameva dūre sampannamātmatāyāṃ paryavasānāt /\ntadā cālaṅkāramadhye gaṇanā na kāryā /\nbhedāntarāṇi cāsyā vaktavyāni /\ntadāha---yadi prādhānyeneti /\ndhvanāviti /\nātmanyantarbhāvādātmaivāso nālaṅkārassyādityarthaḥ /\ntatreti /\nbālapriyā pratīyata iti /\nvyajyata ityarthaḥ /\ntatsahāyeneti /\ntena pratīyamānārthenopaskṛtenetyarthaḥ /\nabhidhīyamānenaiva vācyārthenaiva /\nkāvyārthaḥ vīrarasaḥ /\nata eveti /\n'ata eva iti sarvaṃ yujyata' iti sambandhaḥ /\nvyaṅgyasya prādhānye sarvametadanupapannaṃ bhavedato vācyasyaiva prādhānyamabhyupeyamiti bhāvaḥ /\n'paryāyoktaṃ yadanyena prakāreṇābhidhīyata' ityetāvanmātraṃ bhāmahoktaṃ lakṣaṇam; tatrānyena prakāreṇetyasya vivaraṇaṃ 'paryāyeṇetyādyupalakṣita'mityantam /\nparyāyaśabdārtha evānyena prakāreṇetyanenokta ityavedayitumatra paryāyeṇetyuktam /\nata eva tasya vyākhyānam---prakārāntareṇeti /\nko 'sau prakāra ityātrāha--avagamātmaneti /\nasyaiva vivaraṇam--vyaṅgyeneti /\ntṛtīyāyā arthamāha---upalakṣitamiti /\n'yadabhidhīyate tadabhidīyamānaṃ pāryayoktamityabhidhīyate' iti sambandhaḥ /\n'abhidīyamānam' ityasya vyākhyānam---uktameva saditi /\niti lakṣaṇapadamiti /\nityarthakaṃ lakṣaṇavākyamityarthaḥ /\nanena lakṣaṇavākyenaiva vyaṅgyānugatasya vācyasya prādhānyaṃ gamyata iti bhāvaḥ /\niti lakṣyapadamiti /\nanvarthenānenāpi pūrvoktaṃ gamyata iti bhāvaḥ /\narthālaṅkārattvaṃ sāmānyalakṣaṇamiti /\nvyaṅgyasya prādhānye 'laṅkāryatvaprāptyālaṅkāratvabhaṅgassyāditi /\nbhāvaḥ /\nsāmānyalakṣaṇaṃ sāmānyadharmaḥ /\npakṣāntaramāśaṅkate-yaditviti /\nbalāditi /\nśabdapīḍanenetyarthaḥ /\npratīyate pradhānatayeti /\nabhītyābhimukhye /\ntacca prādānyanibandhanamiti bhāvaḥ /\nasmin pakṣe 'bhimataṃ na siddhyedityāha--tadetyādi /\nnanu mābhūdalaṅkāratvamityatrāha---tadeti /\nna kevalamasya prasiddhasvabhāvaparityāgaḥ, aprasiddhāvāntarabhedakalpanāpi syādityāha-bhedetyādi /\nprādhānavyaṅgyānāṃ na punaḥ paryāyokte bhāmahodāhṛtasaddaśe vyaṅgyasyaiva prādhānyam /\nvācyasya tatropasarjanābhāvenāvivakṣitatvāt /\napahnutidīpakayoḥ punarvācyasya locanam yāddaśo 'laṅkāratvena vivakṣitastāddaśe dhvanirnāntarbhavati, na tāddagasmābhirdhvaniruktaḥ /\ndhvanirhi mahāviṣayaḥ sarvatra bhāvādyvāpakaḥ samastapratiṣṭāsthānatvāccāṅgī /\nna cālaṅkāro vyāpako 'nyālahkāravat /\nna cāṅgī, alaṅkāryatantratvāt /\natha vyāpakatvāṅgitve tasyopagamyete, tyajyate cālaṅkāratā,tarhyasmannaya evāyamavalambyate kevalaṃ mātsaryagrahātparyāyoktavāceti bhāvaḥ /\nna ceyadapi prāktanairddaṣṭamapi tvasmābhirevonmīlitamiti darśayati-na punariti /\nbhāmahasya yāddaktadīyaṃ rūpabhimataṃ tāddagudāharaṇena darśatam. tatrāpi naiva vyaṅgyasya prādhānyaṃ cārutvāhetutvāt /\ntena tadanusāritayā tatsaddaśaṃ yadudāharaṇāntaramapi kalpyate tatra naiva vyaṅgyasya prādhānyamiti saṅgatiḥ /\nyadi tu taduktamudāharaṇamanāddataya 'bhama dhamm' ityādyudāhniyate, tadasmacchiṣyataiva /\nkevalaṃ tu nayamanavalambyāpaśravamenātmasaṃskāra ityanāryaceṣṭitam. yadāhuraitihā sikāḥ---'avajñayāpyavacchādya śṛṇvannarakamṛcchati' iti /\nbhāmahena hyudāhṛtam--- 'guheṣvadhvasu vā nānnaṃ bhuñjmahe yadadhītinaḥ /\nviprā na bhuñjate' iti /\nbālapriyā bahuvidhatvāditi bhāvaḥ /\nvṛttau dhvanyantarbhāvamātramuktaṃ, tasyānalaṅkāratvaprasaṅgaparyavasāyitāmāha---ātmanīti /\nyādṛśa iti /\nupasarjanībhūtavyaṅgyārtha ityarthaḥ /\nanantarbhāve hetumāha-netyādi /\nsamasteti /\nguṇādītyarthaḥ /\nanyālaṅkāravaditi /\nlokaprasiddhakaṭakādivadityarthaḥ /\nathetyādi /\nparyāyoktamityayamalaṅkāraḥ vyāpakaścāṅgīcetyupagamyata iti cedityarthaḥ /\ntarhīti /\nmātsaryagrahaṇātkevalaṃ paryāyoktavācā ayamasmannaya evāvalambyata iti yojanā /\niyadapīti /\nvyaṅgyasya prādhānyamapītyarthaḥ /\niti darśayatīti /\n'na punari'tyādigranthenoktamarthaṃ darśayatītyarthaḥ /\ntatrāpīti /\nbhāmahodāharaṇe 'pītyarthaḥ /\npakṣāntaramāśaṅkya pariharati---yadi tvityādi /\nkevalantu nayamanavalambyāpaśravaṇeneti /\nyathāvidhi gurūpasadanapūrvakaṃ gurumukhādeva śāstrārthagrahaṇamakṛtvā śravaṇābhāsenetyarthaḥ /\nśravajñayeti /\nvidyāyāṃ gurau ceti śeṣaḥ /\nanacchādya ātmāpahnavaṃ kṛtvā /\nṛcchati prāpnoti /\nkiṃ tadbhāmahodāharaṇamityatrāha---bhāmaheneti /\ngṛheṣviti /\n'adhītinaḥ viprāḥ yadannaṃ na bhuñjate vayaṃ gṛheṣvadhvasu vā tadannaṃ na prādhānyaṃ vyaṅgyasya cānuyāyitvaṃ prasiddhameva /\nsaṅkarālaṅkāre 'pi yadālaṅkāro 'laṅkārāntaracchāyāmanugṛhṇāti, locanam etaddhi bhagavadvāsudevavacanaṃ paryāyema rasadānaṃ niṣedhati /\nyatsa evāha---'tacca rasadānanivṛttaye' iti /\nna cāsya rasadānaniṣedhasya vyaṅgyasya kiñciccārutvamasti yena prādhānyaṃ śaṅgyeta /\napi tu tadyvaṅgyopodbalitaṃ viprabhojanena vinā yannabhojanaṃ tadevoktaprakāreṇa paryāyoktaṃ satprākaraṇikaṃ bhojanārthamalaṅkurute /\nna hyasya nirviṣaṃ bhojanaṃ bhavatviti vivakṣitamiti paryāyoktamalaṅkāra eveti cirantanānāmabhimata iti tātparyam /\napahnutidīpakayoriti /\netatpūrvameva nirṇītam /\nata evāha---prasiddhamiti /\npratītaṃ prasādhitaṃ prāmāṇikaṃ cetyarthaḥ /\npūrvaṃ caitadupamādivyapadeśabhājanameva tadyathā na bhavatītyamuyā chāyayā dṛṣṭāntatayoktamapyuddeśakramapūraṇāya granthaśayyāṃ yojayituṃ punarapyuktaṃ 'vyahkyaprādānyābhāvānna dhvaniri'ti /\nchāyāntarema vastu punarekamevopamāyā eva vyaṅgyatvena dhvanitvāśaṅkanāt /\nyattu vivaraṇakṛt---dīpakasya sarvatropamānvayo nāstīti bahunodāharaṇaprapañcenavicāritavāṃstadanupayogi nissāraṃ supratikṣepaṃ ca /\nmado janayati prītiṃ sānaṅgaṃ mānabhañjanam /\nbālapriyā bhuñjamahe' ityanvayaḥ /\nvacanamiti /\ncaidyaṃ pratīti śeṣaḥ /\nparyāyeṇeti /\navagamātmanā prakārantareṇetyarthaḥ /\nrasadānaṃ niṣedhatīti /\nviṣadānanivṛttiṃ bodhayatītyarthaḥ /\ncaidyasaṅkalpatamannayojitaviṣadānaṃ me mā bhavatviti, bhojanaṃ nirviṣaṃ bhavatviti vā bhagavato 'bhiprāyassahṛdayānāṃ vyaṅgyo bhavatītyarthaḥ /\n'cārutvaṃ nāstī'ti sambandhaḥ /\nvācyasyaiva cārutvamiti bhāvaḥ /\ntadvyaṅgyeti /\nuktavyaṅgyetyarthaḥ /\ntadeva vācyantadeva /\nuktaprakāreṇeti /\navagamātmanā vyaṅgyenopalakṣitatvenetyarthaḥ /\nprākaraṇikaṃ bhojanārthamiti /\nprakaraṇasiddhamadhītibhuktaśiṣṭamannaṃ bhuñjamahe ityevaṃbhūtamarthamityarthaḥ /\nvyahgyasyāvikṣitatvena cāprādhānyamityāha---na hyasyeti /\nasya vāsudevasya /\nna vivakṣitaṃ caidyaṃ prata na bubodhayiṣitam /\nupasaṃharati--itīti /\nprasiddhapadaṃ tridhā vyācaṣṭe---pratītamityādi /\ntīpakāpahnutyādāviti pūrvoktasyaivādyakathanena paunarukatyamityāśaṅkāyāṃ svarūpaikye 'pi prakārabhedānna paunaruktyamityāha---pūrvamityādi /\nityamuyā cchāyayeti /\nityanena prakāreṇetyarthaḥ /\n'vyaṅgya prādhānyābhāvānna dhvaniriti punarapyuktam' iti sambandhaḥ /\nvastviti /\nvyaṅgyatve 'pyupamāyā aprādhānyarūpaṃ vastvityarthaḥ /\nupamānvayapradarśanena supratikṣepatvamāha--mada ityādi /\n<lg>\n<l>madaḥ viśiṣṭaviṣayaniṣevājjanito harṣaḥ /</l>\n<l>prītiṃ viṣayābhiṣaṅgam /</l>\n<l>mānaḥ citasamunnatiḥ, tadbhañjanamityanaṅgaviśeṣaṇam /</l>\n<l>locanam sa priyāsaṅgamotkaṇṭhāṃ sāsahyāṃ manasaḥ śucam //</l>\n</lg></p>\n\n<p>it.i /\n<lg>\n<l>atrāpyuttarottarajanyatva'pyupamānopameyabhāvasya sukalpatvāt /</l>\n<l>na hi kramikāṇāṃ nopamānopameyabhāvaḥ /</l>\n<l>tathā hi--- rāma iva daśaratho 'bhūddaśaratha iva radhurajo 'pi radhusaddaśaḥ /</l>\n<l>aja iva dilīpavaṃśaścitraṃ rāmasya kīrtiriyam //</l>\n</lg></p>\n\n<p>it.i na na bhavati /\n<lg>\n<l>tasmātkramikatvaṃ samaṃ vā prākaraṇikatvamupamāṃ niruṃṇaddhīti ko 'yaṃ trāsa itlaṃ gardabhīdohānuvartanena /</l>\n<l>saṅkarālaṅgāre 'pīti /</l>\n<l>viruddhālaṅkriyollekhe samaṃ tadvṛtyasambhave /</l>\n<l>ekasya ca grahe nyāyadoṣābhāve ca saṅkaraḥ //</l>\n</lg></p>\n\n<lg>\n<l>it.i lakṣaṇādekaḥ prakāraḥ /</l>\n<l>yathā mamaiva--- śaśivadanāsitasarasijanayanā sitakundadaśanapaṅktiriyam /</l>\n<l>gaganajalasthalasambhavahṛdyākārā kṛtā vidhinā //</l>\n</lg>\n\n<p>it.i /\natra śaśī vadanamasyāḥ tadvadvā vadanamasyā iti rūpakopamollekhādyugapaddvayāsambhavādekatarapakṣatyāgagrahaṇe pramāṇābhāvātsaṅkara iti vyaṅgyavācyatāyā evaniścayātkā dhvanisambhāvanā /\nyo 'pi dvitīyaḥ prakāraḥ---śabdārthālaṅkārāmāmekatrabhāva iti tatrāpi pratīyamānasya kā śaṅkā /\nyathā--smara smaramiva priyaṃ ramayase yamāliṅganāt iti /\nbālapriyā uttareti /\nuttarottarasya pūrvapūrvajanyatve 'pītyarthaḥ /\nanena kramikatvamuktam /\nupamāneti /\nmanovikārajanakatvena teṣāṃ sāmyasya kalpayituṃ śakyatvādityarthaḥ /\nkramikāmāmupamānopameyabhāvaṃ darśayati--rāma iveti /\natra gumaviśeṣavatvena sāmyaṃ bodyam /\nna na bhavatīti /\nbhavatyevetyarthaḥ /\nsopahāsamupasaṃharati---tasmādityādi /\nsaṅkaraścaturvidhaḥ---sandehasaṅkarādibhedāditi; teṣāṃ lakṣaṇāni bhaṭṭodbhaṭamatānurodhena darśayati--viruddheti /\nviruddhayoralaṅkriyayoḥ ullekhaḥ ullāsaḥ tasmin sati /\nsamaṃ yugapata /\ntadvṛtyasambhava iti /\ntayorvartanasyāsambhava ityarthaḥ /\nekasya grahe tayorekasyānyatyāgena graheṇe /\nnyāyaḥ sādhakaṃ bhānam. doṣaḥ bādhakam /\nśaśīti /\n'śaśivadane'tyādi viśeṣaṇatrayaṃ krameṃṇa 'gagane'tyāderupapādakam /\neketi /\nekatarasya pakṣasya tyāge grahaṇe cetyarthaḥ /\nitīti hetau /\nvyaṅgyetyādi /\n<lg>\n<l>ko vyaṅgyaḥ ko vācya ityaniścayādvyaṅgyaprādānyakṛtadhvanitvasambhāvanāpi locanam atraiva yamakamupamā ca /</l>\n<l>tṛtīyaḥ prakāraḥ-- yatraikatra vākyāṃśe 'neko 'rthālaṅkārastatrāpi dvayoḥ sāmyātkasya vyaṅgyatā /</l>\n<l>yathā--- tulyodayāvasānatvādgate 'staṃ prati bhāsvati /</l>\n<l>vāsāya vāsaraḥ klānto viśatīva tamoguhām //</l>\n</lg></p>\n\n<p>it.i /\natra hi svāmivipattisamucitavratagrahaṇahevākikulaputrakarūpaṇamekadeśavivarttirūpakaṃ darśayati /\n<lg>\n<l>utprekṣā cevaśabdenoktā /</l>\n<l>tadidaṃ prakāradvayamuktam /</l>\n<l>śabdārthavarttyalaṅkārā vākya ekatra varttinaḥ /</l>\n<l>saṅgaraścaikavākyāṃśapraveśādvābhidhīyate //</l>\n</lg></p>\n\n<lg>\n<l>it.i ca /</l>\n<l>caturthastu prakāraḥ yatrānugrahyānugrāhakabhāvo 'laṅkārāṇām /</l>\n<l>yathā--- pravātanīlotpalanirviśeṣamadhīraviprekṣitamāyatākṣyā /</l>\n<l>tayā gṛhītaṃ nu mṛgāṅganābhyastato gahītaṃ nu mṛgāṅganābhiḥ //</l>\n</lg>\n\n<lg>\n<l>atra mṛgāṅganāvalokanena tadavalokanasyopamā yadyapi vyaṅgyā, tathāpi vāyyasya sā sandehālaṅkārasyābhyutthānakārimītvenānugrahakatvādguṇībhūtā, anugrāhyatvena hi sandehe paryavasānam /</l>\n<l>yathoktam--- parasparopakāreṇa yatrālaṅkṛtayaḥ sthitāḥ /</l>\n<l>svātantryeṇātmalābhaṃ no labhante so 'pi saṅkaraḥ //</l>\n</lg>\n\n<p>bālapriyā ketyarthaḥ /\nekavākyavartanarūpaṃ saṅkaraṃ darśayitvā, ekavākyāṃśasamāveśarūpaṃ saṅkaraṃ darśayati--yatretyādi /\nsāmyāditi /\nvācyātvena sāddaśyādityarthaḥ /\nsvāmītī /\nsvāmino vipattau satyāṃ samucitaṃ yadvratagrahaṇa tatra hevākī udyuktaḥ yaḥ kulaputrakaḥ tadrūpaṇaṃ vāsaraviṣayakaṃ karma /\ntamoguhāmityekadeśavivartirūpaṅkaṃ kartaḥ /\nbhāsvatassvāmitvamatastadgamanasya vipattitvaṃ guhānivāsasya vratagrahamatvaṃ tatpraveśasya tadarthavyāpāratvañca tamoguhāmiti śābdena rūpakeṇa gamyata iti bhāvaḥ /\nuktayorbhedayossammatimāha--tadidamityādi /\nanayā kārikayā uktayorbhedayorlakṣaṇaṃ pradarsitam /\nvṛttigranthānurodena vācyavyaṅgyayoranugrāhyānugrāhakabhāvāpannaṃ saṅkaramudāharati-pravāteti /\ntayeti /\nśrīpārvatyetyarthaḥ /\nnanvanugrāhakatve 'pi kuto guṇībhāva ityata āha---anugrāhyatveneti /\nsandehasyeti śeṣaḥ /\nparyavasānamiti /\nanugrāhikāyāvyaṅgyopamāyā iti śeṣaḥ /\ntadā vyaṅgyasya prādhānyenāvivakṣitatvānna dhvaniviṣayatvam /\nalaṅkāradvayasambhāvanāyāṃ tu vācyavyaṅgyayoḥ samaṃ prādhānyam /\natha vācyopasarjanībhāvena vyaṅgyasya tatrāvasthānaṃ tadā locanam tadāha-yadālaṅkāra ityādi /\nevaṃ caturthe 'pi prakāre dhvanitā nirākṛtā /\nmadhyamayostu vyahgyasambhāvanaiva nāstītyuktam /\nādye tu prakāre 'śaśivadane'tyādyudāhṛte kathañcidasti sambhāvanetyāśacaṅkya nirākaroti---alaṅkāradvayeti /\nsamamiti /\n<lg>\n<l>dvayorapyāndolyamānatvāditi bhāvaḥ /</l>\n<l>nanu yatra vyaṅgyameva prādhānyena bhāti tatra kiṃ kartavyam /</l>\n<l>yathā--- hīi ṇa guṇāṇurāo khalāṇaṃ ṇavaraṃ pasiddhisaraṇāṇam /</l>\n<l>kira pahiṇusai sasimaṇaṃ cande piāmuhe diṭṭhe //</l>\n</lg></p>\n\n<p>atrārthāntaranyāsastāvadvācyatvenābhāt.i, vyatirekāpahnutī tu vyaṅgyatvena pradhānatayetyabhiprāyeṇāśaṅkate---atheti /\ntatrottaram--tadā so 'pīti /\nsaṅkarālaṅkāra bālapriyā asmiṃścaturthe bhede dhvanyabhāvaparatayā vṛttigranthamavatārayati---tadāheti /\nāndolyamānatvāditi /\nvācyatvavyaṅgyatvābhyāṃ sandihyamānatvādityarthaḥ /\nnanvityādi /\nyatreti /\n<lg>\n<l>yāddaśe saṅkarālaṅkāra ityarthaḥ /</l>\n<l>hoi iti /</l>\n<l>bhavati na guṇānurāgaḥ khalānāṃ kevalaṃ prasiddhiśaraṇānām /</l>\n<l>kila prasnaiti śaśimaṇiḥ candre na priyāmukhe dṛṣṭe //</l>\n</lg></p>\n\n<p>iti cchāyā /\nguṇānurāgaḥ parairvarṇyamāneṣvapi keṣāñcidguṇeṣu prītiḥ /\nna bhavatītyatra hetumāha--prasiddhīti /\nvastutatvāvamarśarahitānāmiti bhāvaḥ /\nuktaṃ sāmānyaṃ viśeṣeṇa samarthayate---kiletyādi /\n'śaśimaṇiḥ candre dṛṣṭe prasnauti kila; priyāmukhe dṛṣṭe na prasnautī'tyānvayaḥ /\nyadi śasimaṇergumānurāgassyāttadā priyāmukhadarśane kathaṃ na niḥṣyandeteti bhāvaḥ /\nvyatireketi /\ncandraḥ priyāmukhameva candra ityarthasya khyāpanādapahnutiśceti bhāvaḥ /\nvyaṅgyatvenetyādi /\nvyaṅgyatvena pradhānatayā ca bhāta ityarthaḥ /\nsaṅkaroktereva dhvanitvabuddhinivartakatvaṃ vṛttāvuktaṃ, so 'pi dhvaniviṣayo 'stu, na tu sa eva dhvaniriti vaktuṃ śakyam /\nparyāyoktanirdiṣṭanyāyāt /\napi ca saṅkarālaṅkāre 'pi ca kvacit saṅkaroktireva locanam evāyaṃ na bhavati, api tvalaṅkāradhvanināmāyaṃ dhvanerdvitīyo bhedaḥ /\nyacca paryāyokte nirūpataṃ tatsarvamatrāpyanusaraṇīyam /\natha sarveṣu saṅkaraprabhedeṣu vyaṅgyasambhāvanānirāsaprakāraṃ sādhāraṇamāha---api ceti /\n<lg>\n<l>'kvacidapi saṅkarālaṅkāre ce'ti sambandhaḥ, sarvabhedabhinna ityarthaḥ /</l>\n<l>saṅkīrmatā hi miśratvaṃ lolībhāvaḥ, tatra kathamekasya prādhānyaṃ kṣīrajalavat /</l>\n<l>adhikārādapetasya vastuno 'nyasya yā stutiḥ /</l>\n<l>aprastutapraśaṃsā sā trividhā parikīrttitā //</l>\n</lg></p>\n\n<p>aprastutasya varṇanaṃ prastutākṣepima ityarthaḥ /\nsa cākṣepastrividho bhavati---sāmānyaviśeṣabhāvāt, nimittanimittibhāvāt sārūpyācca /\n<lg>\n<l>tatra prathame prakāradvaye prastutāprastutayostulyameva prādhānyamiti pratijñāṃ karoti-aprastutetyādinā prādhānyamityantena /</l>\n<l>tatra sāmānyaviśeṣabhāve 'pi dvayī gatiḥ--sāmānyamaprākaraṇikaṃ śabdenocyate, gamyate tu prākaraṇiko viśeṣaḥ sa ekaḥ prakāraḥ /</l>\n<l>yathā--- aho saṃsāranairghṛṇyamaho daurātmyamāpadām /</l>\n<l>aho nisargajihmasya durantā gatayo vidheḥ //</l>\n</lg></p>\n\n<p>atra hi daivaprādhānyaṃ sarvatra sāmānyarūpamaprastutaṃ varṇitaṃ satprakṛte vastuni kvāpi vinaṣṭe viśeṣātmani paryavasyati /\ntatrāpi viśeṣāṃśasya sāmānyena vyāptatvādyvaṅgyaviśeṣavadvācyasāmānyasyāpi prādhānyam, na hi sāmānyaviśeṣayoryugapatprādhānyaṃ virudhyate /\nyadā tu viseṣo 'prākaramikaḥ prākaraṇikaṃ sāmānyamākṣipati tadā dvitīyaḥ bālapriyā tatkathamityatrāha--saṅkīrṇateti /\n'mikṣatvam' ityasya vivaraṇam---lolībhāva iti /\nātyantikassaṃśleṣa ityarthaḥ /\nadhikārāditi bhāmahīyamidam /\nadhikāraḥ prastutatvam /\nsārārthaṃ vyācaṣṭe-aprastutasya varṇanamiti /\nstutiśabdārthakathanaṃ varṇanamiti /\ndvayī gatiriti /\nprakāradvayamityarthaḥ /\nsa iti /\nsāmānyādviśeṣapratītirūpa ityarthaḥ /\ndaivaprādhānyamiti /\n'daivasvātantryam' iti ca pāṭhaḥ /\nsarvatra sāmānyarūpamiti /\nsaṃsāranairghṛṇyādāvanugatamityarthaḥ /\nsarvasya tadāyattasthititvāditi bhāvaḥ /\nkvāpīti /\npreyasīputrādirūpa ityarthaḥ /\natra vyaṅgyavācyayossamaprādhānyaṃ darśayati--tatrāpītyādi /\nnanu vyaṅgyasya viśeṣasyāstu prādhānyaṃ, vācyasya sāmānyasya tatkathaṃ syādityatrāha--viśeṣāṃśasyeti /\nprādhānyamiti /\ndhvanisambhāvanāṃ nirākaroti /\naprastutapraśaṃsāyāmapi yadā sāmānyaviśeṣabhāvānnimittanimittibhāvādvā abhidhīyamānasyāprastutsaya pratīyamānena prastutenābhisambandhaḥ tadābhidhīyamānapratīyamānayoḥ samameva prādhānyam /\nyadā tāvatsāmānyasyāprastutasyābhidhīyamānasya prākaraṇikena viśeṣeṇa pratīyamānena sambandhastadā viśeṣapratītau satyāmapi prādhānyena tatsāmānyenāvinābhāvātsāmānyasyāpi prādhānyam /\n<lg>\n<l>yadāpi viśeṣasya sāmānyaniṣṭhatvaṃ tadāpi sāmānyasya prādhānye sāmanye sarvaviśeṣāṇāmantarbhāvādviśeṣasyāpi prādhānyam /</l>\n<l>locanam prakāraḥ /</l>\n<l>yathā--- etattasya mukhātkiyattakamalinīpattre kaṇaṃ pārthaso yanmuktāmaṇirityamaṃsta sa jaḍaḥ śṛṇvanyadasmādapi /</l>\n<l>aṅgulyagralaghukriyāpravilayinyādīyamāne śanai. statroṅḍīya gato hahetyanudinaṃ nidrāti nāntaḥ śucā //</l>\n</lg></p>\n\n<p>atrāsthān.e mahattvasambhavanaṃ sāmānyaṃ prastutam, prastutaṃ tu jalabindau maṇitvasambhāvanaṃ viśeṣarūpaṃ vācyam /\ntatrrāpi sāmānyaviśeṣayoryugapatprādhānye na virodha ityuktam /\nevamekaḥ prakāro dvibhedo 'pi vicāritaḥ, yadā tāvadityādinā viśeṣasyāpi prādhānyamityantena /\netameva nyāyaṃ nimittanaimittikabhāve 'tidiśaṃstasyāpi dviprakāratāṃ bālapriyā viśeṣaprādhānyanāntarīyakatvaṃ sāmānyaprādhānyasyeti bhāvaḥ /\nna hi virudhyata iti /\nyathā 'raktaṃ paṭaṃ vaye'tyādau dvayostrayāṇaṃ vā vidhirit bhāvaḥ /\netaditi /\nmukhāditi /\nārambhata ityarthaḥ /\nprathamatassambhūtamiti yāvat /\n'etadvakṣyamāṇaṃ śṛṇvi'ti sambandhaḥ /\nmuktāmaṇirityamasta yat etattasya jaḍasya kiyat vakṣyamāṇāpekṣayā atyalpamevetyarthaḥ /\nsāddaśyanimittakastadbhramasya sambhavājjalakaṇe muktāmaṇibhramo bhavediti bhāvaḥ /\nśṛṇviti /\nasmāt pūrvoktāt /\nanyadapi tvaṃ śṛṇu; kiṃ tadityatrāha---aṅgulīti /\nsa jaḍa ityatrāpyanuṣajyate /\njātamuktāmaṇibhramo jaḍa ityarthaḥ /\ntatreti /\ntasmiñjalakaṇa ityarthaḥ /\n'kutroḍḍīye'ti pāṭhe tu tasminniti śeṣo bodhyaḥ /\nśanaiḥ muktāmaṇibudhyā mandam /\nādīyamāne aṅgulyagrasya laghukriyayā alpacācalanena pravlayini aṅguloveva lagra ityarthastathā sati /\nuḍḍīyeti /\nayamiti śeṣaḥ /\ntasyādarśinānmamāyaṃ muktāmaṇiḥ khamutpatya gata iti matvā antaḥśucā na nidrātītyarthaḥ /\nnimittanimittibhāve cāyameva nyāyaḥ /\n<lg>\n<l>yadā tu sārūpyamātravaśenāprastutapraśaṃsāyāmaprakṛtaprakatayoḥ locanam darśayati---nimitteti /</l>\n<l>kadācinnimittamaprastutaṃ sadabhidhīyamānaṃ naimittikaṃ prastutamākṣipati /</l>\n<l>yathā----- ye yāntyabhyudaye prītiṃ nojjhanti vyasaneṣu ca /</l>\n<l>te bāndhavāste suhṛdo lokaḥ svārthaparo 'paraḥ //</l>\n</lg></p>\n\n<p>atrāprastuta.ṃ suhṛdbāndhavarūpatvaṃ nimitt sajjanāsaktyā varṇayati naimittikīṃ śraddheyavacanatāṃ prastutāmātmano 'bhivyaṅktum; yatra naimittikapratītāvapi nimittapratītireva pradhānībhavatyanuprāṇākatveneti vyaṅgyavyañjakayoḥ prādhānyam /\nkadācittu nemititakamaprastutaṃ varṇyamānaṃ satprastutaṃ nimittaṃ vyanakti /\n<lg>\n<l>yathā setau---</l>\n<l>saggaṃ apārijāaṃ kotthuhalacchirahiaṃ mahumahassa uram /</l>\n<l>sumarābhi mahaṇapurao amuddhaandaṃ ca harajaḍāpabbhāram //</l>\n</lg></p>\n\n<p>atra jāmbavān kaustubhalakṣmīvirahitaharivakṣaḥsmaraṇādikamaprastutanemittikaṃ varṇayati prastutaṃ vṛddhasevācirajīvitvavyavahārakauśalādinimittabhūtaṃ mantritāyāmupādeyamabhivyaṅktum /\n<lg>\n<l>tatra nimittapratītāvapi nemittikaṃ vācyabhūtam; pratyuta tannimittānuprāṇitatvenoddhurakandharīkarotyātmānamiti samapradhānataiva vācyavyaṅgyayoḥ /</l>\n<l>tatrāpi dvau prakārau---aprastutātkadācidvācyāccamatkāraḥ, vyaṅgyaṃ tu tanmukhaprekṣam /</l>\n<l>yathāsmadupādhyāyabhaṭṭendurājasya---- prāṇā yena samarpitāstava balādyena tvamutthāpitaḥ skandhe yasya ciraṃ sthito 'si vidadhe yaste saparyāmapi /</l>\n<l>tasyāsya smitamātrakeṇa janayan prāṇāpahārakriyāṃ bhrātaḥ pratyupakāriṇāṃ dhuri paraṃ vetāla līlāyate //</l>\n</lg></p>\n\n<p>bālapriyā atrāsthāna iti /\njaḍānāmiti śeṣaḥ /\nye iti /\naparaḥ uktaviparītavṛttiḥ /\nnimittaṃ śraddheyavacanatānimittam /\nsajjanāsaktyeti /\nsajjanabahumatyetyarthaḥ /\nnaimittaketi /\nśraddheyavacanatetyarthaḥ /\nnimittapratītireveti /\n<lg>\n<l>na hi vaktustathāvidhabāndhavatvādipratītiṃ vinā śraddheyavacanatvaṃ pratītipathamavatarediti bhāvaḥ /</l>\n<l>saggamiti /</l>\n<l>svargamapārijātaṃ kaustubhalakṣmīrahitaṃ madhumathanasyoraḥ /</l>\n<l>smarāmi mathanātpurataḥ amugdhacandraṃ ca harajaṭāprāgbhāram //</l>\n</lg></p>\n\n<p>iti chāyā /\nvṛddhetyāditrayaṃ prastutamityasya viśeṣaṇama /\nuddhurakandharīkarotīti /\npradhānīkarotītyarthaḥ /\ntanmukhaprekṣamiti /\ntathā ca apradhānamiti bhāvaḥ /\nprāṇā iti /\nlocanam atra yadyapi sārūpyavaśena kṛtadhnaḥ kaścidanyaḥ prastuta ākṣipyate, tathāpyaprastutasyaiva vetālavṛttāntasya camatkārakāritvam /\n<lg>\n<l>na hyacetanopālambhavadasambhāvyamāno 'yamartho na ca na hṛdya iti vācyasyātra pradhānatā /</l>\n<l>yadi punaracetanādinātyantāsambhāvyamānatadarthaviśeṣaṇenāprastutena varṇitena prastutamākṣipyamāṇaṃ camatkārakāri tadā vastudhvanirasau /</l>\n<l>yathā mamaiva---- bhāvavrāta haṭhājjanasya hṛdayānyākramya yannartayan bhaṅgībhirvividhābhirātmahṛdayaṃ pracchādya saṃkrīḍase /</l>\n<l>sa tvāmāha jaḍaṃ tataḥ sahṛdayammanyatvaduḥśikṣito manye 'muṣya jaḍātmatā stutipadaṃ tvatsāmyasambhāvanāt //</l>\n</lg></p>\n\n<p>kaścinmahāpuruṣo vītarāgo 'pi sarāgavaditi nyāyena gāḍhavivekālokatiraskṛtatimirapratāno 'pi lokamadhye svātmānaṃ pracchādayalaṃlokaṃ ca vācālayannātmanyapratibhāsamevāṅgīkurvaṃstenaiva lokena mūrkho 'yamiti yadavajñāyate tadā tadīyaṃ lokottaraṃ caritaṃ prastutaṃ bālapriyā 'tvamutpādita' iti 'saparyāṃ pura' iti ca pāṭhaḥ /\nsārūpyavaśeneti /\nprāṇasamarṣaṇādyupakartari apakartṛtvarūpasāddaśyabalenetyarthaḥ /\nprastutasyaiveti /\nvācyasyeti śeṣaḥ /\natra hetumāha---na hītyādi /\nna ca na hṛdya iti /\nhṛdya evetyarthaḥ /\nyadītyādi /\n'acetanādinā ākṣipyamāṇam' iti yojanā /\nacetanādinetyasya viśeṣaṇāni-atyantetyādīni /\natyantamasambhāvyamānāni tadarthasya aprastutārthasya viśeṣaṇāni yatra tena /\nvastudhvanirasāviti /\nnāyamaprastutapraśaṃsālaṅkāra iti bhāvaḥ /\nbhāveti /\nbhāvānāṃ candrodyānādipadārthanāṃ vrātaḥ sārthaḥ he bhāva vrāta /\ntvaṃ tathā saṃkrīḍase yaditi sambandhaḥ /\ntataḥ evaṃ saṃkrīḍanāddhetoḥ /\nsahṛdayammanyatvena sahṛdayo 'hamityabhimānena duḥśikṣitaḥ durlalitaḥ /\nsaḥ janaḥ /\ntvāṃ jaḍamāha /\nparantu amuṣya evaṃvadato janasya /\nyā jaḍātmatā jaḍo 'sītyucyamānatā sā tvatsāmyasambhāvanāt tvatsāmyāpātāddhetoḥ /\n<lg>\n<l>'amuṣya stutipadaṃ manye' iti sambandhaḥ /</l>\n<l>yene'tyasya 'pracchādayanni'tyādinā sambandhaḥ /</l>\n<l>yathoktam---- 'jñātatatvasya loko 'yaṃ jaḍonmattapiśācavat /</l>\n<l>jñātatatvo 'pi lokasya jaḍonmattapiśācavadi'ti //</l>\n</lg></p>\n\n<p>gāḍheti. /\ngāḍho yo viveka evālokaḥ tena tiraskṛtaṃ timirapratānaṃ mohāndhakārasamūho yasya saḥ /\nvācālayanniti /\nātmāvamānagarbhitā bahvīrvācaḥ pravartayannityarthaḥ /\nātmani svasmin /\napratibhāsaṃ janairāropitamavabodham /\natha sambandhastadāpyaprastutasya sarūpasyābhidhīyamānasya prādhānyenāvivakṣāyāṃ dhvanāvevāntaḥpātaḥ /\nlocanam vyaṅgyatayā prādhānyena prakāśyate /\njaḍo 'yamiti hyudyānendūdayādirbhāvo lokenāvajñāyete, sa ca pratyuta kasyacidvirihiṇa autsukyacintādūyamānamānasatāmanyasya praharṣaparavaśatāṃ karotīti haṭhādeva lokaṃ yathecchaṃ vikārakāraṇābhirnartayati /\nna ca tasya hṛdayaṅkenāpi jñāyate kīdṛgayamiti, pratyuta mahāgambhīro 'tividagdhaḥ suṣṭugarvahīno 'tiśayena krīḍācaturaḥ sa yadi lokena jaḍa iti tata eva kāraṇātpratyuta vaidagdhyasambhāvananimittātsambhāvitaḥ, ātmā ca yata eva kāraṇātpratyuta jāḍyena sambhāvyastata eva sahṛdayaḥ sambhāvitastadasya lokasya jaḍo 'sīti yadyucyate tadā jaḍyamevaṃvidhasya bhāvavrātasyāvidagdhasya prasiddhamiti sā pratyuta stutirit /\njaḍādapa pāpīyānayaṃ loka iti dhvanyate /\ntadāha---yadā tviti /\nitarathā tviti /\nitarathaiva punaralaṅkārāntaratvamalaṅkāraviśeṣatvaṃ na vyaṅgyasya kathañcidapi prādhānya iti bhāvaḥ /\nuddeśe yadādigrahaṇaṃ kṛtaṃ samāsoktītyatra dvandve tena vyājastutiprabhṛtiralaṅkāravargo 'pi sambhāvyamānavyaṅgyānuveśaḥ sambhāvitaḥ /\nbālapriyā vācyārthaṃ darśayati---jaḍo 'yamityādi stutirityantena /\n'iti hyavajñāyata' iti sambandhaḥ /\nlokena kartrā /\nsa ca udyānādirbhāvaśca /\npratyuteti /\najaḍa eva na, kintu vidagdhasvabhāvo 'pītyarthaḥ /\nanyasyeti /\npriyatamāmilitasyetyarthaḥ /\nhaṭhādākramyetyasya vyākhyānam----yathecchaṃ vikārakāraṇābhirit /\nvikārāṇāmautsukyaharṣādīnāṃ kāraṇābhiḥ pravartanābhiḥ /\nātmahṛdayaṃ pracchādyetyasya vyākhyānam---na cetyādi /\npratyutetyasyaiva vivaraṇam---mahāgambhīra ityādi /\nsa ityāsya atrāpi sambandhaḥ /\nuttarārdhaṃ vyācaṣṭe---sa yadītyādi /\nsaḥ uktaguṇaviśiṣṭo bhāvavrātaḥ /\njaḍa itītyasya sambhāvita ityanenānvayaḥ /\ntata ityasya vyākhyānam--tata eva kāraṇāditi /\nuktaprakārakasaṃkrīḍanarūpādityarthaḥ /\nkāraṇādityasya viśeṣaṇam--pratyuta vaidagdhyetyādi /\nsahṛdayetyādervyākhyānam---ātmā cetyādi /\ntaditi /\ntarhi ityarthaḥ /\n'asya lokasya sā stutiri'ti sambandhaḥ /\nkā stutirevetyarthaḥ /\nkuta etadityata āha-tadetyādi /\ntadā tadvacanakāle /\njāḍyamevaṃvidhasyetyādi /\nayamarthaḥ---ajaḍasya sato jaḍatvaprasidhyupajīvinī hi janasambandhijaḍatvoktiḥ /\ntathā sati tattulyayogakṣematayā janasyāpyajaḍatvasambhavājjanaṃ pratijaḍo 'sītyuktirvāstavī stutireva paryavasyediti /\nevamaprastutaṃ vācyārtha vyākhyā pāryantikamarthaṃ pradarśayati---jaḍādapīti /\ntadāheti /\nyadetatsārūpyeṇa pratīyamānasya prādhānye dhvanitvamuktaṃ tadāhetyarthaḥ /\nevakāro bhinnakrama iti darśayati---itarathaiveti /\ntuśabdārthakathanaṃ itarathātvalaṅkārāntarameva /\n<lg>\n<l>tadayamatra saṅkṣepaḥ---- locanam tatra sarvatra sādhāraṇamuttaraṃ dātumupakramate---tadayamatreti /</l>\n<l>kiyadvā pratipadaṃ likhyatāmiti bhāvaḥ /</l>\n<l>tatra vyājastutiryathā--- kiṃ vṛttāntaiḥ paragṛhagataiḥ kintu nāhaṃ samartha- stūṇīṃ sthātuṃ prakṛtimukharo dākṣiṇātyasvabhāvaḥ /</l>\n<l>gehe gehe vipaṇiṣu tathā catvare pānagoṣṭhyā- munmatteva bhramati bhavato vallabhā hanta kīrtiḥ //</l>\n</lg></p>\n\n<lg>\n<l>atr.a vyaṅgyaṃ stutyātmakaṃ yattena vācyamevopaskriyate /</l>\n<l>yattūdāhṛtaṃ kenacit---- āsīnnātha pitāmahī tava mahī jātā tato 'nantaraṃ mātā samprati sāmburāśiraśanā jāyā kulodbhūtaye /</l>\n<l>pūrṇe varṣaśate bhaviṣyati punaḥ saivānavadyā snuṣā yuktaṃ nāma samagranītividuṣāṃ kiṃ bhūpatīnāṃ kule //</l>\n</lg>\n\n<lg>\n<l>iti, tadasmākaṃ grāmyaṃ pratibhātyatyantāsabhyasmṛtihetutvāt /</l>\n<l>kā cānena stutiḥ kṛtā? tvaṃ vaṃśakrameṇa rājeti hi kiyadidam? ityevaṃprāyā vyājastutiḥ sahṛdagoṣṭhīṣu ninditetyupekṣyaiva /</l>\n<l>yasya vikāraḥ prabhavannapratibandhastu hetunā yena /</l>\n<l>gamayati tamabhiprāyaṃ tatpratibandhaṃ ca bhāvo 'sau //</l>\n</lg>\n\n<p>iti /\natrāpi vācyaprādhānye bhāvālaṅkārātā /\nyasya cittavṛttiviśeṣasya sambandhī vāgvyāpārādirvikāro 'pratibandho niyataḥ bālapriyā punariti /\n'alaṅkārāntarāṅgatvam' ityatrānyathāpratipattiḥ syādityato vivṛṇoti---alaṅkāraviśeṣatvamiti /\niti bhāva iti /\naprastutavarṇanasthale yatra vācyasya aprastutārthasya camatkārakāritvaṃ vyaṅgyaṃ, prastutaṃ tu tadaṅgaṃ tatraivāprastutapraśaṃsālaṅkāraḥ /\nyatra tu prastutasya vyaṅgyasya prādhānyaṃ tatra vastudhvanireva nālaṅkāra iti granthakārāśaya ityarthaḥ /\nstutyātmakamiti /\nbhavataḥ kīrtirviśvaṃ vyāpnoti ityuttamaślokatvarūpaguṇakīrtanamityarthaḥ /\nāsīditi /\nsnuṣā putrabhāryā /\natyantāsabhyeti /\npitāmahyā mātṛtvoktāvevāṅkuritā tāvadasabhyasmṛtistasāya jāyātvasnuṣātvavarṇanena sutarāmabhivyaktetyāśayenoktamatyantāsabhyeti /\nvācye 'rthe doṣamuktvā vyaṅgye 'pi tamāha-kā ceti /\nkiyadidamiti /\nrājāntarādutkarṣaviśeṣāpratīteriti bhāvaḥ /\n'vyājastutiprabhṛtiri'ti pūrvoktaprabhṛtipadārthaṃ bhāvālaṅkāraṃ rudraṭoktamāha-yasyeti /\n'yasya vikārastu apratibandhaḥ prabhavan yena hetunā tamabhiprāyaṃ tatpratibandhaṃ ca gamayati asau bhāva ityanvayaḥ /\natrāpi dvaividhyamastītyāśayenāha---atrāpītyādi /\nlakṣaṇavākyaṃ vyācaṣṭe---yasyetyādi /\n<lg>\n<l>cittavṛttiviśeṣasya anurāgādeḥ sambandhījanyaḥ /</l>\n<l>apratibandha ityasya vyākhyānam---niyata iti /</l>\n<l>vyaṅgyasya yatrāprādhānyaṃ vācyamātrānuyāyinaḥ /</l>\n<l>samāsoktyādayastatra vācyālaṅkṛtayaḥ sphuṭāḥ //</l>\n</lg></p>\n\n<lg>\n<l>vyaṅgyasy.a pratibhāmātre vācyārthānugame 'pi vā /</l>\n<l>na dhvaniryatra vā tasya prādhānyaṃ na pratīyate //</l>\n</lg>\n\n<lg>\n<l>locanam prabhavaṃstaṃ cittavṛttiviśeṣarūpamabhiprāyaṃ yena hetunā gamayati sa heturyatheṣṭopabhogyatvādilakṣaṇo 'rtho bhāvālaṅkāraḥ /</l>\n<l>yathā--- ekākinī yadabalā taruṇī tathāhamasmingṛhe gṛhapatiśca gato videśam /</l>\n<l>kaṃ yācase tadiha vāsamiyaṃ varākī śvaśrūrmamāndhabadhirā nanu mūḍha pāntha //</l>\n</lg>\n\n<p>atra vyaṅgyamekaikatra padārthe upaskārakārīti vācyaṃ pradhānam /\nvyaṅgyaprādhānye tu na kācidalaṅkārateti nirūpitamityalaṃ bahunā /\nyatreti kāvye /\nalaṅkṛtaya iti /\nalaṅkṛtitvādeva ca vācyopaskārakatvam /\npratibhāmātra iti /\nyatropamādau mliṣṭārthapratītiḥ /\nvācyārthānugama iti /\nvācyenārthenānugamaḥ samaṃ prādhānyamaprastutapraśaṃsāyāmivetyarthaḥ /\nna pratīyata iti /\nsphūṭatayā bālapriyā yena hetuneti /\nvākyapratipādyeneti śeṣaḥ /\n'yena pratibaddhena' iti pāṭhe tu pratibaddhenetyasyokta evārthaḥ /\nsa heturiti /\nkasyaciccittavṛttiviśeṣasya anubhāvo vyāpārādirvyaṅgyahetudvārā taccittavṛttiviśeṣasya gamakaḥ sa heturityarthaḥ /\nvakṣyamāṇodāharamābhiprāyeṇa taddhetuṃ darśayati---yatheṣṭetyādi /\nahaṃ tvayā yatheṣṭamupabhoktavyā na kiñcitpratibandhakamiti nāyikāmanogatādirarthaṃ ityarthaḥ /\nekākinīti /\ntatheti samuccaye /\ntaditi /\nyadahamevaṃvidhāsmi gṛhapatirgataśca tadityarthaḥ /\nnanvasti khalu tava śvaśrūstāṃ yāca ityatrāha-iyamityādi /\natra vyaṅgyamiti /\nekākinyādipadavyaṅgyamātmano bhogyakāmukāntararāhityādikamityarthaḥ /\nvākyena cātmano nimantraṇayathecchopabhogyatvaṃ dyotyate /\nnanvetadvyaṅgyamatra prādānamevetyataḥ sādhāraṇyenāha---vyaṅgyaprādhānya ityādi /\ntatpratibandhaṃ ca gamayatītyādyudāharaṇaṃ rudraṭagranthādavagantavyam /\nvyaṅgyasyetyādayastrayaḥ parikaraślokāḥ /\n'yatrāprādhānyam' ityatra yatreti padaṃ vyācaṣṭe---kāvya iti /\naprādhānye heturvācyamātrānuyāyitvaṃ, tatra heturvācyārthopaskārakatvaṃ, taccālaṅkṛtipadena darśitamityāha--alaṅkṛtitvādeveti /\n'vyaṅgyasya pratibhāmātra' ityetatsodāharaṇaṃ vivṛṇoti--yatretyādi /\nmliṣṭā aspaṣṭā /\n<lg>\n<l>arthapratītiḥ vyaṅgyapratītiḥ /</l>\n<l>'vācacyamātrānuyāyina' ityanena paunaruktyaṃ parihartuṃ vyācaṣṭe---vācyenetyādi /</l>\n<l>'na pratīyata' tatparāveva śabdārthau yatra vyaṅgyaṃ prīta sthitau /</l>\n<l>dhvaneḥ sa eva viṣayo mantavyaḥ saṅkarojjhitaḥ //</l>\n</lg></p>\n\n<p>tasmānn.a dhvaneranyatrāntarbhāvaḥ /\nitaśca nāntarbhāvaḥ; yataḥ kāvyaviśeṣo 'ṅgī dhvaniriti kathitaḥ /\ntasya punaraṅgāni--alaṅkārā guṇā vṛttayaśceti pratipādayiṣyante /\nna cāvayava eva pṛthagbhūto 'vayavīti prasiddhaḥ /\nlocanam prādhānyaṃ na cakāsti, api tu balātkalpyate, tathāpi hṛdaye nānupraviśati /\nyathā-'deā pasiaṇiātāsu' ityātrānyakṛtāsu vyākhyāsu /\ntena caturṣu prakāreṣu na dhvanivyavahāraḥ sadbhāve 'pi vyaṅgyasya aprādhānye mliṣṭapratītau vācyena samaprādhānye 'sphuṭe prādhānye ca /\nkva tarhyasāvityāha---tatparāveveti /\nsaṅkareṇālaṅkārānupraveśasambhāvanayā ujjhita ityarthaḥ /\nsaṅkārālaṅkāreṇeti tvasat, anyālaṅkāropalakṣaṇatve hi kliṣṭaṃ syāt /\nitaśceti /\nna kevalamanyonyaviruddhavācyavācakabhāvavyaṅgyavyañjakabhāvasamāśrayatvānna tādātmyamalaṅkārāṇāṃ dhvaneśca yāvatsvābhibhṛtyavadaṅgirūpāṅgarūpayorvirodhādityarthaḥ /\navayava iti /\nekaika ityarthaḥ /\ntadāha--pṛthagbhūta iti /\natha pṛthagbhūtastathā mā bhūt, samudāyamadhyanipatitastarhyastu tathetyāśaṅkyāha--apṛthagbhāve tviti /\ntadāpi na sa bālapriyā ityasya vyakhyānam--sphuṭatayā na cakāstīti /\nbalātkalpyata iti /\ntacca yuktiparyālocanayā parīkṣādaśāyāmāharaṇam /\nnānupraviśatīti /\nyuktyanusandhānābhāve vilayāditi /\nbhāvaḥ /\nasyodāharaṇamāha---yathetyādi /\ndeā iti /\n'prārthaye tāvatprasīde'tyādiḥ pūrvodāhṛtā gāthā /\n'na dhvaniri'tyasya vivaraṇam---na dhvanivyavahāra iti /\nsadbhāve 'pīti /\ndhvaneriti śeṣaḥ /\n'caturṣu prakāreṣu' ityuktasya vivaraṇam-vyaṅgyasyāprādhānya ityādi /\n'saṅkara' ityasya vyākhyānam-alaṅkārānupraveśetyādi /\nsamāsoktyādyanupraveśaśaṅkayā pūrvoktayetyarthaḥ /\nyathāśrutārthaṃ niṣedhati---saṅkārālaṅkāreṇetyādi /\nvṛttāvitaścetyatra itaḥ vakṣyamāṇaddhetorityarthaṃ manasikṛtya vyācaṣṭe---na kevalamityādi /\nna tādātmyamiti /\naikyābhāva ityarthaḥ /\naṅgītyādi /\naṅgitvaṅgatvayorityarthaḥ /\nnanvavayavātiriktāvayavino 'nupalambhānna cāvayava evāvayavīti tanniṣedho 'nupapanna iti śaṅkāmavayava ityekavacanārthasya vivakṣitatvaṃ darśayan pariharati---ekaika iti /\n'pṛthagbhūta' iti coktārthakamevetyāha---tadāheti /\natha pṛthagbhūta iti /\navayava iti śeṣaḥ /\ntathā avayavī /\nsamudāyamadhyapatitaḥ samudāyopahitasvarūpaḥ /\ntathāstu avayavī bhavatu /\nvṛttau 'tadaṅgatvam' iti /\navayavyaṅgyatvamityarthaḥ /\napṛthagbhāve tu tadaṅgatva tasya /\nna tu tattvameva /\nyatrāpi vā tattvaṃ tatrāpi dhvanermahāviṣayatvānna tanniṣṭhatvameva /\n'sūribhiḥ kathita' iti vidvadupajñeyamuktiḥ, na tu yathākathañcitpravṛtteti pratipādyate /\nprathame hi vidvāṃso vaiyākaraṇāḥ, vyākaraṇamūlatvātsarvavidyānām /\nlocanam eka eva samudāyaḥ, anyeṣāmapi samudāyināṃ tatra bhāvāt; tatsamudāyimadhye ca pratīyamānamapyasti, na ca tadalaṅkārarūpaṃ, pradhānatvādeva /\nyattvalaṅkārarūpaṃ tadapradhānatvānna dhvaniḥ /\ntadāha---na tu tattvameveti /\nnanvalaṅkāra eva kaścittvayā pradhānatābhiṣekaṃ dattvā dhvanirityātmeti cokta ityāśaṅkyāha---yatrāpi veti /\nna hi samāsoktyādīnāmanyatama evāsau tathāsmābhiḥ kṛtaḥ, tadviviktatve 'pi tasya bhāvāt samāsoktyādyalaṅkārasvarūpasya samastasyābhāve 'pi tasya darśitatvāt 'attā ettha' iti 'kassa vā ṇa' ityādi; tadāha-na tanniṣṭatvameveti /\nvidṛdupajñeti /\nvidvadbhya upajñā prathama upakramo yatyā ukteriti bahuvrīhiḥ /\ntena 'upajñopakramaṃ' iti tatpuruṣāśrayaṃ napuṃsakatvaṃ bālapriyā 'tasye'ti /\navayavasyetyarthaḥ /\n'tatvam' iti avayavitvamityarthaḥ /\nbhāvamāha locane---tadāpītyādi /\ntadāpi samudāyamadyapatanadaśāyāmapi /\nsaḥ samudāyirūpāvayavaḥ /\neka eva na samudāyaḥ na samudāyarūpāvayavī /\natra hetumāha---anyeṣāmapīti /\ntatra bhāvāditi /\nsamudāye satvādityarthaḥ /\nnanvityādi /\nkaściditi /\nsamāsoktyādyanyatama ityarthaḥ /\nvṛttau'yatrāpī'tyādi /\n'yatra' paryāyoktādau 'bhrama dhārmike'tyādau paryāyoktatvapakṣe, 'bhavati na guṇānurāga' ityādisaṅkarālaṅkāre ca /\n'tatvam' iti /\navayavitvamityarthaḥ; prādhānyamiti yāvat /\n'tanniṣṭatvam' iti /\ntadavayaviniṣṭatvamityarthaḥ; tadalaṅkāraniṣṭatvamiti yāvat /\ndhvanermahāviṣayatvānna tanniṣṭhatvameveti yaduktaṃ tadvivṛṇoti locane---na hītyādi /\nsamāsoktau dhvanirantarbhavatīti paramatābhyupagamena samāsoktīti /\nādipadena paryāyoktādīnāṃ grahaṇam /\nasau alaṅkāraḥ /\ntathā dhvanitvenātmatvena ca /\ntadviviktatve 'pi samāsoktyādyalaṅkārasparśarāhitye 'pi /\ntasya dhvaneḥ /\nuktasyaiva vivaraṇam-samāsoktyādīti /\nityādīti /\nityādāvityarthaḥ /\n'darśitatvādi'tyanena sambandhaḥ /\n'vidvadupajñe'ti prayogasya sādhutvasampādanāyāha---vidvadbhya ityādi /\nte ca śrūyamāṇeṣu varṇeṣu dhvaniriti vyavaharanti /\ntathaivānyaistanmatānusāribhiḥ sūribhiḥ kāvyatattvārthadarśibhirvācyavācakasammiśraḥ locanam niravakāśam /\nśrūyamāṇeṣviti /\n<lg>\n<l>śrotraśaṣkulīṃ santānenāgatā antyāḥ śabdāḥ śrūyanta iti prakriyāyāṃ śabdajāḥ śabdāḥ śrūyamāṇā ityuktam /</l>\n<l>teṣāṃ ghaṇṭānuraṇanarūpatvaṃ tāvadasti; te ca dhvaniśabdenoktāḥ /</l>\n<l>yathāha bhagavān bhartṛhariḥ--- yaḥ saṃyogaviyogābhyāṃ karaṇairupajanyate /</l>\n<l>sa sphoṭaḥ śabdajāśśabdā dhvanayo 'nyairudāhṛtāḥ //</l>\n</lg></p>\n\n<p>it.i /\nevaṃ ghaṇṭādinirhlādasthānīyo 'nuraṇanātmopalakṣito vyaṅgyo 'pyartho dhvaniriti vyavahṛtaḥ /\ntathā śrūyamāṇā ye varṇā nādaśabdavācyā antyabuddhinirgrāhyasphoṭābhivyañjakāste dhvaniśabdenoktāḥ /\nyathāha bhagavān sa eva--- pratyayairanupākhyeyairgrahaṇānuguṇaistathā /\nbālapriyā atha vyaṅgyārthāśabdatadarthavyañjanānāṃ caturṇāṃ dhvaniśabdavācyatvaṃ vidvatprasiddhivaśātsādhayiṣyannādau vyaṅgyārthasya dhvaniśabdavācyatvasidhyanuguṇatayā vyācaṣṭe---śrotretyādi /\nśrotraśaṣkulīṃ śaṣkulīsamānaśrotradesāvacchinnākāśam /\nsantāneneti /\nvīcīsantānanyāyenetyarthaḥ /\nprākrayāyāmiti /\nvaiśeṣikādiprakriyāyāmityarthaḥ /\nśabdajāśśabdā iti /\nantyā iti bhāvaḥ /\nteṣāmiti /\nśrūyamāṇānāmantyānā śabdajaśabdānāmityarthaḥ. ghaṇṭeti /\npūrvaśabdajanyatvena sāmyāditi bhāvaḥ /\nya iti /\nutpattipakṣe sphoṭadhvanyoḥ bhedaprakaṭanaparo 'yaṃślokaḥ /\nsaṃyogaviyogābhyāṃ karaṇānāṃ sthānaissaha yassaṃyogo viyogaśca tābhyām /\nkaraṇairiti kartari tṛtīyā /\njihvāprādibhirityarthaḥ /\nspaṣṭamidaṃ prātiśākhye /\nsaḥ sphoṭa iti prathamamutpadyamānaḥ śabdaḥ sphoṭa ityarthaḥ /\nśabdajāḥ śabdā iti /\nśrūyamāṇā iti bhāvaḥ /\nanyairiti /\nutpattivādibhirityarthaḥ /\nyathoktaṃ vṛttikṛtā-'anityapakṣe sthānakaraṇaprāptivibhāgapūrvakaṃ prathamamebhirnirvṛtto yaśśabdaḥ sa sphoṭa ucyata' ityādi /\nghaṇṭādīti /\nghaṇṭādernirhnādaḥ anuraṇanaṃ tatsthānīyastattulya iti vyaṅgyasya thadhvanipadena vyavahāryatve hetuḥ /\nnanvevaṃvyaṅgyaviśeṣasyaiva dhvanivyavahāryatvaṃ bhavenna tu rasādestasyānuraṇanarūpatvavirahādityata āha--anuraṇaneti /\netadupalakṣaṇamiti bhāvaḥ /\natha vācakasya śabdasya vācyasyārthasya ca dhvanivyavahāryatvaṃ prasādhasati---tathetyādi /\nnādaśabdavācyā iti /\nnādaśabdena vaiyākaraṇairvyavahṛtā ityarthaḥ /\nantyeti pūrvapūrvavarṇānubhavajanitasaṃskārasahakṛtā yā antyavarṇabuddhiḥ tayā nirgrāhyaḥ nitarāṃ vyaktarūpema grāhyo yaḥ sphoṭaḥ tasyābhivyañjakā ityarthaḥ /\nta iti /\nte varṇā ityarthaḥ /\n<lg>\n<l>pratyayairiti /</l>\n<l>anupākhyeyaiḥ idamitthamiti vyākhyātumaśakyaiḥ /</l>\n<l>grahaṇānuguṇaiḥ vyaktarūpasphoṭagrahaṇānukūlaiḥ /</l>\n<l>locanam dhvaniprakāśite śabde svarūpamavadhāryate //</l>\n</lg></p>\n\n<p>it.i /\n<lg>\n<l>tena vyañjakau śabdārthāvapīha dhvaniśabdenoktau /</l>\n<l>kiñja varṇeṣu tāvanmātraparimāṇevapi satsu /</l>\n<l>yathoktam--- alpīyasāpi yatnena śabdamuccāritaṃ matiḥ /</l>\n<l>yadi vā naiva gṛhṇāti varṇaṃ vā sakalaṃ sphuṭam //</l>\n</lg></p>\n\n<lg>\n<l>it.i /</l>\n<l>teṣu tāvatsveva śrūyamāṇeṣu vakturyo 'nyo drutāvilambitādivṛttibhedātmā prasiddāduccāraṇavyāpārādabhyadhikaḥ sa dhvaniruktaḥ /</l>\n<l>yadāha sa eva--- śabdasyordhvamabhivyaktervṛttibhede tu vaikṛtāḥ /</l>\n<l>dhvanayaḥ samupohante sphoṭātmā tairna bhidyate //</l>\n</lg>\n\n<p>it.i /\nasamābhirapi prasiddhebhyaḥ śabdavyāpārebhyo 'bhidhātātparyalakṣaṇārūpebhyo 'tirikto vyāpāro dhvanirityuktaḥ /\nevaṃ catuṣkamapi dhvaniḥ /\ntadyogācca samastamapi kāvyaṃ bālapriyā dhvaniprakāśite śabde viṣaye utpannaiḥ antarālavartibhiḥ pratyayai sphoṭaviṣayakāvyaktapratyayaiḥ /\nsvarūpaṃ sphoṭasvarūpam avadhāryate vyaktaṃ jñāyate /\nyathoktaṃ bhāṣye 'vyaktarūpagrahamānuguṇā hyanupākhyeyākārā bahava upāyabhūtāḥ pratyayā dhvanibhiḥ prakāśyamāne śabde utpadyamānāśśabdasvarūpāvagrahe hetavo bhavanti' iti /\nteneti /\nvyañjakānāṃ dhvaniśabdena tairvyabahṛtatvādityarthaḥ /\nata vyāpārasya vyañjanasyāpi dhvaniśabdavyavahāryatvaṃ prasādhayitumāha---kiñceti /\ntāvanmātraparimāṇeṣviti /\nyāddaśo 'yaṃ śrotrendriyeṇa gṛhyate tāddaśaparimāṇaviśiṣṭeṣvityarthaḥ /\napiśabdaḥ samuccaye, 'śrūyamāṇeṣvi'tyanenāsya sambandhaḥ /\nvarṇeṣu svarūpataḥ parimāṇaviśeṣavattayā sthiteṣu teṣu tathāvidheṣvevākhaṇḍatayā śrotrendriyaviṣayatāṃ gateṣu ca satsu ityarthaḥ /\nasya saṃvādaślokagarbhitasya 'vakturyo 'nya' ityādigranthena sambandhaḥ /\nalpīyaseti /\nalpīyasā yatnenāpyuccāritaṃ śabdam /\nmatiḥ katrīṃ naiva gṛhṇāti /\nyadi vā, sakalaṃ varṇaṃ sphuṭaṃ gṛhṇāti vā; na tu kiñjitgrahaṇāgrahaṇe sambhavato varṇasya niravayavatvāditi bhāvaḥ /\nanena 'tāvatsveva śrūyamāṇeṣvi'tyuktamupapāditam /\nsa iti /\ntathāvidhavyāpāra ityarthaḥ /\nśabdasyeti /\nśloko 'yaṃ mañjūṣāyāmitthaṃ vyākhyātaḥ-- śabdasya sphoṭasya abhivyakterūrdhvaṃ vaikṛtā dhvanayo jāyante iti śeṣaḥ /\nte tu vṛttibhede drutādivṛttibhede /\nsamupohante tatra kāraṇaṃ bhavanti /\nsphoṭastu tairna bhidyata ityarthaḥ /\nvaikṛtatvaṃ caiṣāmālasyādikṛtvāditi /\n'vṛttibhedam' iti pāṭhe 'samupohanta' ityasya janayantītyarthaḥ /\ncatuṣkamiti /\nvyaṅgyādicatuṣṭayamityarthaḥ /\nghvaniḥ dhvaniśabdavyavahāryaḥ /\nsamastamapi kāvyaṃ vyaṅgyavācyāvācakavyāpārasamudāyātmakaṃ kāvyamapi /\nteneti /\nśabdātmā kāvyamiti vyapadeśyo vyapadeśyo vyañjakatvasāmyāddhvanirityuktaḥ /\nna caivaṃvidhasya dhvanervakṣyamāṇaprabhedatadbhedasaṅkalanayā mahāviṣayasya yatprakāśanaṃ tadaprasiddhālaṅkāraviśeṣamātrapratipādanena locanam dhvaniḥ /\ntena vyatirekāvyatirekavyapadeśo 'pi na na yuktaḥ vācyavācakasaṃmiśra iti /\nvācyavācakasahitaḥ saṃmiśra iti madhyamapadalopī samāsaḥ /\n'gāmaivaṃ puruṣaṃ paśum' itivatsamuccayo 'tra cakāreṇa vināpi /\ntena vācyo 'pi dhvaniḥ vācako 'pi śabdo dhvaniḥ, dvayorapi vyañjakatvaṃ dhvanatīti kṛtvā /\nsaṃmiśpyate vibhāvānubhāvasaṃvalanayeti vyaṅgyo 'pi dhvaniḥ, dhvanyata iti kṛtvā /\nśabdanaṃ śabdaḥ śabdavyāpāraḥ, na cāsāvabhidhādirūpaḥ, api tvātmabhūtaḥ, so 'pi dhvananaṃ dhvaniḥ /\nkāvyamiti vyapadeśyaśca yo 'rthaḥ so 'pi dhvaniḥ, uktaprakāradvanicatuṣṭayamayatvāt /\nata evasādhāraṇahetumāha---vyañjakatvasāmyāditi /\nvyaṅgyavyañjakabhāvaḥ sarvoṣu pakṣeṣu sāmānyarūpaḥ sādhāraṇa ityarthaḥ /\nyatpunaretaduktaṃ 'vāgvikalpānāmānantyāt' ityādi, tatpariharati---na caivaṃ vidhasyeti /\nvakṣyamāṇaḥ prabhedo yathā-mukhye dve rūpe /\ntadbhedā yathā-arthāntarasaṃkramitavācyaḥ, atyantatiraskṛtavācya ityavivakṣitavācyasya, asaṃlakṣyakramavyaṅgyaḥ saṃlakṣyakramavyaṅgya iti vivakṣitānyaparavācyasyeti /\ntatrāpyavāntarabhedāḥ /\nmahāviṣayasyeti--aśeṣalakṣyavyāpina ityarthaḥ /\nbālapriyā dhvaniśabdavācyatatsamudāyātmakatvenaiva kāvyasya dhvanitvalābhena hetunetyarthaḥ /\nvyatireketyādi /\n'kāvyasyātmā dhvanirityādau bhedavyapadeśaḥ kāvyaviśeṣaḥ, sa dhvanirityādāvabhedavyapadeśaścetyarthaḥ /\nna na yukta iti /\nyukta evetyarthaḥ /\nvyaṅgyādīnāṃ pañcānāṃ yaddhvanivyavahāryatvamukt, tadanuguṇatayā vācyatyādigrantaṃ vyācaṣṭe---vācyavācaketyādi /\niti madhyameti /\ntathāca vācyaśca sammiśraścetyartha iti bhāvaḥ /\nvināpīti /\ntathā ca śabdātmā kāvyamiti vyapadeśyaścetyartha iti bhāvaḥ /\nuktavyākhyānasya phalamāha-tenetyādi /\ndhvanatīti kṛtveti /\nvyañjayatīti hetorityarthaḥ /\ndhvaniriti kartari pratyaya iti bhāvaḥ /\nsammiśrapadena vyaṅgyārtho vivakṣita ityāha-sammiśrayata ityādi /\nvibhāveti /\nvibhāvānubhāvābhyāṃ saṃvalanayā sambandhenetyarthaḥ /\ndhvanyata iti kṛtveti /\nkarmaṇi pratyaya iti bhāvaḥ /\n'śabdātme'ti padaṃ vyācaṣṭe-śabdanamityādi /\ndhvananaṃ dhvaniriti /\nasminnarthe dhvaniriti bhāve pratyaya iti bhāvaḥ /\nata eveti /\nyasmādbhaktānāṃ pañjānāmarthānāṃ dhvanitvamatra granthe 'bhidhitsitaṃ, tasmādeva sādhāraṇasya hetorabhidhānādityarthaḥ /\nhetoḥ sādhāraṇyalābhāya vyañjakatvapadaṃ vyaṅgyavyañjakabhāvaparamityāśayena vyācaṣṭe-vyaṅgyeti /\ntulyamiti tadbhāvitacetasāṃ yukta eva saṃrambhaḥ /\nna ca teṣu kathañcidīrṣyayā kaluṣitaśemuṣīkatvamāviṣkaraṇīyam /\ntadevaṃ dhvanestāvadabhāvavādinaḥ pratyuktāḥ /\nasti dhvaniḥ /\nsa cāsāvavivakṣitavācyo vivakṣitānyaparavācyaśceti locanam viśeṣagrahaṇenāvyāpakatvamāha /\nmātraśabdenāṅgitvābhāvam /\ntatra dhvanisvarūpe bhāvitaṃ praṇihitaṃ ceto yeṣāṃ tena vā camatkakārarūpeṇa bhāvitamadhivāsitamata eva mukulitalocanatvādivikārakāraṇaṃ ceto yeṣāmiti /\nabhāvavādina iti /\navāntaraprakāratrayabhinnā apītyarthaḥ /\nteṣāṃ pratyuktau phalamāha---astīti /\nudāharaṇapṛṣṭe bhāktatvaṃ suśaṅkaṃ supariharaṃ ca bhavatītyabhiprāyeṇodāharaṇadānāvakāśārthaṃ bhāktatvālakṣaṇīyatve prathamaṃ pariharaṇayogye 'pyapratisamādhāya bhaviṣyaduddyotānuvādānusāreṇa vṛttikṛdeva prabhedanirūpaṇaṃ karoti---sa ceti /\npañcadhāpi dhvaniśabdārthe yena yatra yato yasya yasmai iti bahuvrīhyarthāśrayeṇa yathocitaṃ sāmānādhikaraṇyaṃ suyojyam /\nvācye 'rthe tu dhvanau vācyaśabdena svātmā tenāvivakṣito 'pradhānīkṛtaḥ svātmā yenetyavivaśritavācyo vyañjako 'rthaḥ /\nevaṃ vivakṣitānyaparavācye 'pi /\nbālapriyā sāmānyarūpo vyaṅgyavyañjakabhāvaḥ sādhāraṇassamāna iti yojanā /\n'tadaprasiddhālaṅkāraviśeṣamātre'tyatratyaviśeṣamātragrahaṇayoḥ phalamāha--viśeṣagrahaṇenetyādi /\nalaṅkārasyeti śeṣaḥ /\nmātraśabdo leśārthaka ityāśayenāha-aṅgitvābhāvamiti /\nāhetyanuṣajyate /\nprakārantareṇāha--tene veti /\ntena dhvaninā kartrā /\nnanu kramaprāptaṃ bhāktatvādipakṣamapratisamādhāya vṛttikṛtā 'sa ce'tyādinā dhvanibhedapradarśanamanucitamityata āha---udāharaṇapṛṣṭa ityādi /\navivakṣitavācyādidhvanerudāharaṇe pradarśite tatra lakṣaṇāyāssamunmeṣādbhaktireva dhvaniriti śaṅkā susaṃpādā, parasparabhedasaṃpādakasya rūpabhedādeḥ spaṣṭatvāttatparihāraśca sukara ityabhiprāyeṇetyarthaḥ /\nbhaviṣyadudyotānuvādānusāreṇeti /\natrānuktavavivakṣitavācyo va iti dvitīyodyotādāvanuvādo 'nupapannaḥ syādataḥ svayameva kārikākārasthāne sthitvetyarthaḥ /\nnanu pañjānāṃ dhvaniśabdārthānāṃ madhye kamarthamabhipretyāvivakṣitavācyo dhvanirityādisāmānādhikaraṇyanirdeśa ityata āha--pañcadhāpītyādi /\npañcadhā vācakādisvarūpe /\ntatra vācakaḥ śabdo dhvanipadārtha iti pakṣe āvivakṣitaḥ vācyo yena śabdena /\nyatra yasmin śabde /\nyataḥ yasmācchabdāt /\nyasmai yadarthatvena /\nyasya yatsambandhitvena sa tathokta iti bahuvrīhirbodhyaḥ /\nevaṃ vyaṅgyavyañjanakāvyānāmanyapadārthatve 'pi bodhyam /\nvāyyo dhvaniśabdārtha iti pakṣe viśeṣamāha---vācye 'rtha iti /\n<lg>\n<l>svātmeti /</l>\n<l>ucyata iti dvividhaḥ sāmānyena /</l>\n<l>tatrādyasyodāharaṇam--- suvarṇapuṣpāṃ pṛthivīṃ cinvanti puruṣāstrayaḥ /</l>\n<l>śūraśca kṛtavidyaśca yaśca jānāti sevitum //</l>\n</lg></p>\n\n<p>locana.m yadi vā karmadhārayeṇārthapakṣe avivakṣitaścāsau vācyaśceti /\nvivakṣitānyaparaścāsau vācyaśceti /\ntatrārthaḥ kadācidanupapadyamānatvādinā nimittenāvivakṣito bhavati /\nkadācidupapadyamāna iti kṛtvā vivakṣita eva, vyaṅgyaparyantāṃ tu pratītiṃ svasaubhāgyamahimnā karoti /\nata evārtho 'tra prādhānyena vyañjakaḥ, pūrvatra śabdaḥ /\nnanu ca vivakṣā cānyaparatvaṃ ceti viruddham /\nanyaparatvenaiva vivakṣaṇātko virodhaḥ? sāmānyeneti /\nvastvalaṅkārarasātmanā hi tribhedo 'pi dhvanirubhābhyāmevābhyāṃ saṅgṛhīta iti bhāvaḥ /\nnanu tannāmapṛṣṭe etannāmaniveśanasya kiṃ phalam? ucyate--\nanena hi nāmadvayena dhvananātmani vyāpāre pūrvaprasiddhābhidhātātparyalakṣaṇātmakavyāpāratritayāvagatārthapratīteḥ pratipattṛgatāyāḥ prayoktrabhiprāyarūpāyāśca vivikṣāyā) sahakāritvamuktamiti dhvanisvarūpameva nāmabhyāmeva projjīvitam /\nsuvarmapuṣpāmiti /\nsuvarṇāni puṣpyatīti suvarṇapuṣpā, etacca vākyamevāsambhavatsvārthamiti kṛtvāvivakṣitavācyam /\nbālapriyā śeṣaḥ /\navivakṣitapadasya yathāśrutārthābhiprāyeṇāha-yadi vetyādi /\nvācyasyāvivakṣitatvādikamupapādayati---tatrārtha ityādi /\nādipadenānupayogitvaṃ gṛhyate /\nupapadyamāna iti /\nartha ityanuṣajyate /\nvyaṅgyaparyantāṃ vyaṅgyapratītiparyantām /\npratītiṃsvagocarāṃ pratītim /\nśaṅkate---nanvita /\nviruddhamiti. vivakṣitatve anyaparatvasambhavāditi bhāvaḥ /\nuttaramāha---anyetyādi /\nko virodha iti /\npradhānatayā vivakṣitatvasyaivānyaparatvopamardakatvāditi bhāvaḥ /\npṛcchati--nanviti /\ntannāmapṛṣṭe tasya dhvanināmnaḥ pṛṣṭe paścāt /\netannāmeti /\navivakṣitavācyādināmetyarthaḥ /\nasti dhvaniḥ sa cetyādiśca nirdeśaḥ kimartha ityarthaḥ /\n<lg>\n<l>atrottaramāha---ucyata ityādi /</l>\n<l>ayamarthaḥ---dhvananavyāpārasambandho hi pañcānāṃ dhvaniśabdavācyatve nibandhanam /</l>\n<l>tatra ca vyāpāre dvitīyasyāpi--- śikhariṇi kva nu nāma kiyacciraṃ kimabhidhānamasāvakarottapaḥ /</l>\n<l>taruṇi yena tavādharapāṭalaṃ daśati bimbaphalaṃ śukaśāvakaḥ //</l>\n</lg></p>\n\n<p>locana.m tata eva padārthamabhidhāyānvayaṃ ca tātparyaśaktyāvagamayyaiva bādhakavaśena tamupahatya sāddaśyātsulabhasamṛddhisambhārabhājanatāṃ lakṣayati /\ntallakṣaṇāprayojanaṃ śūrakṛtavidyasevakānāṃ praśastyamaśabdavācyatvena gopyamānaṃ sannāyikākucakalaśayugalamiva mahārghatāmupayaddhvanyata iti /\nśabdo 'tra pradhānatayā vyañjakaḥ, arthastu tatsahakāritayeti catvāro vyāpārāḥ /\nśikhariṇīti /\nna hi nirvidhnottamasiddhayo 'pi śrīparvatādaya imāṃ siddhiṃ vidadhyuḥ /\ndivyakalpasahastrādiścātra parimitaḥ kālaḥ /\nna caivaṃvidhottamaphalajanakatvena pañjāgriprabhṛtyāpi tapaḥ śrūtam /\nbālapriyā śabdārthobhayakartṛke abhidhāditrayajanyapratipattṛgatārthapratīteḥ prayoktṛgatavivakṣāyāśca sahakāritvamastītyatastasyāpi pratipipādayiṣayaitannāmadvayaṃ vihitaṃ na prabhedamātrapratipipādayiṣayā, tatrāvivakṣitavācyasya dhvanerlakṣaṇāmūlatvāttannāmnā pratipattṛgatatatpratīteḥ vivakṣitānyaparavācyanāmnā vivakṣāyāśca sahakāritvaṃ darśitamiti tannāmabhyāṃ dhvanisvarūpameva projjīvitamiti /\nbādhakavaśena tamupahatyeti /\ntaṃ anvayamityarthaḥ /\nupahananaṃ bādhanam /\nsādṛśyāditi nimittoktiḥ /\nlakṣayatīti /\nsuvarṇapuṣpāmityetallakṣaṇayā bodhayatītyarthaḥ /\n'tallakṣaṇāprayojanaṃ prāśastyaṃ dhvanyata' iti sambandhaḥ /\nmāhārghatāṃ cārutvam /\nupayatprāpnuvat /\natreti /\navivakṣitavācyādhvanāvityarthaḥ /\ncatvāra iti /\nabhidhādyāścatvāra ityarthaḥ /\nsuvarṇetyādipadyavyākhyāsmadīyakuvalayānandavyākhyāne draṣṭavyā /\nśakhariṇīti /\natra nāmetyantasya kiyacciramityasya kimabhidhānamityasya ca dhvaniṃ krameṇāha---na hītyādinā /\nimāmiti /\ntaruṇyādharapāṭalimalābhasubhagambhavṛkabimbaphaladaśanātmikāmityarthaḥ /\natretir /\niddaśyāḥ siddheḥ prāptāvityarthaḥ /\nevaṃ vidheti /\nyathoktabimbaphaladaśanātmaketyarthaḥ /\n'tvadadharāruṇamamburuhākṣi yadi'tyādyanirdiśya tavādharetyādinirdeśe bojamāha---tavetyādi /\nbhinnaṃ pṛthak locanam taveti bhinnaṃ padam /\nsamāsena vigalitatyā pratīyeta, tava daśatītyabhiprāyeṇa /\ntena yadāhuḥ--'vṛttānurodhāttvadadharapāṭalamiti na kṛtam' iti, tadasadeva; daśatītyāsvādayati avicchinnaprabandhatayā, na tvaudarikavatparaṃ bhuṅkte; api tu rasajño 'ti tatprāptivadeva rasajñatāpyasya tapaḥ eveti /\nanurāgiṇaśca pracchannasvābhiprāyakyāpanavaidagdhyacāṭuviracanātmakavibhāvoddīpanaṃ vyaṅgyam /\nbālapriyā kṛtam /\nkuta ityata āha---samāsa iti /\n'samāse vigalitatayā pratīyeta na pratīyatām' iti kvacit granthe pāṭhaḥ /\nsamāse yuṣmatpadasyādharapadena samāse sati /\nyuṣmadartha iti śeṣaḥ /\nvigalitatayā pṛthaktayā na pratīyetetyarthaḥ /\nnanu prādhānyena pratītaye vyastatayoktirāvaśyakītyāyātam /\nsā kimarthetyatrāha---tevetyādi /\ntavetyasya daśanakriyayāpyanvayābhiprāyeṇetyarthaḥ /\nbhinnamityanena sambandhaḥ /\nayambhāvaḥ--yathā 'aruṇayā piṅgākṣye'tyādau vaidikavākye gavādyanvitasyāruṇyādessādhyatādisambandhena krayaṇādau /\nyathā vā 'dhanavān sukhī'tyādilaukikavākye matubādyarthānvitasya dhanādeḥ prayojyatvādi sambandhena sukhādau cānvayaḥ, tathātrādharānvitasya tvatsambandhisvasya prayojyatvasambandhena bimbaphalakarmakadaśane 'pyanvayaḥ /\nyataḥ śukaśābako 'yaṃ tvadadharāruṇyalābhasubhagambhāvukaṃ bimbaphalaṃ tvatsambandhitayā daśati, tvāmeva prādhānatayoddiśya daśatītyartho vivakṣitaḥ /\natastaveti vyastatayā nirdiṣṭamiti /\navicchinnetyādi /\nāsvādayatītyanena sambandhaḥ /\nniravaśeṣeṇopabhoge sati hi prabandavicchedo bhavettathā netyarthaḥ /\naudarikavaditi /\nsa hi rasāsvādavārtānabhijño niravaśeṣameva bhojyadravyaṃ bhuṅkte /\natreti /\nrasāsvādanakriyāyāmityarthaḥ /\ntatprāptivat tathāvidhabimbaphalaprāptivat /\nuciteti /\nucite kāle lābhaḥ bimbaphalatadāsvādalābhaḥ tapasa eva taporūpahetoreva /\nitītyasyāpi vyaṅgyamityanenānvayaḥ /\npracchanneti /\nlocanam atra ca traya eva vyāpārāḥ---abhidhā tātparyaṃ dhvananaṃ ceti /\nmukhyārthabādhādyabhāve madhyamakakṣyāyāṃ lakṣaṇāyāstṛtīyasyā abhāvāt /\nyadi vākasmikaviśiṣṭapraśnārthānupapattermukhyārthabādhāyāṃ sāddaśyāllakṣaṇā bhavatu madhye /\ntasyāstu prayojanaṃ dhvanyamānameva, tatturyakakṣyāniveśi, kevalaṃ pūrvatra lakṣaṇaiva pradhānaṃ dhvananavyāpāre sahakāri /\niha tvabhidhātātparyaśaktī /\n<lg>\n<l>vākyārthasaundaryādeva vyaṅgyapratipatteḥ kevalaṃ leśena lakṣaṇāvyāpāropayogo 'pyastītyuktam /</l>\n<l>asaṃlakṣyakramavyaṅgye tu lakṣaṇāsamunmeṣamātramapi nāsti /</l>\n<l>asaṃlakṣyatvādeva kramasyeti vakṣyāmaḥ /</l>\n<l>tena dvitīye 'pi bhede catvāra eva vyāpārāḥ // 13 //</l>\n</lg></p>\n\n<p>bālapriyā pracchannoyaḥ svābhiprāyo 'dharāsvādalipsātmakaḥ, tasya khyāpanārthaṃ yadvaidagdhyena aucityāparityāgena cāṭuviracanaṃ uktarūpaṃ tadātmakaṃ taddvārakaṃ vibhāvasya ratyālambanabhūtasya taruṇīlakṣaṇasya uddīpanaṃ svābhiprāyānuguṇatayā abhilāṣotpādanamityarthaḥ /\nvyaṅgyamiti /\nasmin śloke prādhānyena vyaṅgyamityarthaḥ /\nyadi vā athavā /\nākasmiketi /\nākasmikaḥ asambhāvitaḥ ityanupapattau hetuḥ /\nviśiṣṭaḥ śukakartṛkatapaścaraṇadeśādirūpaśca yaḥ praśnārthaḥ tasyānupapatterityarthaḥ /\nsādṛśyāllakṣaṇeti /\nasau śukaśābaka ityanena kāmukaḥ kaścidyuvā adharapāṭalaṃ bimbaphalaṃ daśatītyanenādharāsvādanādikañca sāddaśyāllakṣyata iti bhāvaḥ /\ndhvanyamānameva taditi /\ntat pracchannetyādipūrvoktam /\nuktayorvaśeṣamāha---kevalamityādi /\npūrvatra suvarṇetyādyudāharaṇe /\npradhānamityanenatarayorleśatassahakāritvamastīti darśitam /\niheti /\nśikhariṇītyādāvityarthaḥ /\nśaktīti /\npradhāne iti vipariṇāmenānuṣaṅgaḥ atra hetumāha--vākyārtheti /\netāvatā lakṣaṇāyā nākiñcitkaratvamityāha---leśenetyādi /\nityuktamiti /\n'yadive' tyādigranthenoktamityarthaḥ /\nnanvevaṃrītyā vivakṣitānyaparavācye sarvatrāpi kiṃ lakṣaṇāsti? netyāha---\n<lg>\n<l>asaṃlakṣyeti /</l>\n<l>asaṃlakṣyatvādeveti /</l>\n<l>kramasyāsaṃlakṣaṇe mukhyārthabādhādisphuraṇasya lakṣaṇāhetorasambhavāditi bhāvaḥ /</l>\n<l>yadiveti prastutaṃ pakṣamupasaṃhariti---teneti // 13 //</l>\n</lg></p>\n\n<p>ata eveti /\nyasmāt dvitīye 'pi prabhede śikhiriṇītyādau kvaciccatvāro vyāpārāḥ tasmādevetyarthaḥ /\ntatra bhaktirūpāyā lakṣaṇāyā abhāve bhakterdhvanitvaśaṅkāparihārayostadānantaryaṃ tattadaśliṣṭaṃ syāditi bhāvaḥ /\n'bhaktyā bibhartī'yādeḥ 'sā tu syādupalakṣaṇa'mityantagranthasya bhāvaṃ pradarśayannavatārayati--ayaṃ bhāva ityādi /\nitīti /\nityanayorityarthaḥ /\nyadapyuktaṃ bhaktirdhvaniriti, tatpratisamādhīyate----</p>\n\n</div>\n<div>\n\n\n<p>bhaktyā bibharti naikatvam rūpa-bhedād ayaṃ dhvaniḥ /\n(DhvK_1.14a)</p>\n\n\n</div>\n<div>\n<p>bhaktyā bibharti naikatvaṃ rūpabhedādayaṃ dhvaniḥ ayamuktaprāro dhvanirbhaktyā naikatvaṃ bibharti bhinnarūpatvāt /\nvācyavyatiriktasyārthasya vācyavācakābhyāṃ tātparyeṇa prakāśaṃ yatra vyaṅgyaprādhānye sa dhvaniḥ /\nupacāramātraṃ tu bhaktiḥ /\nlocanam prathamaṃ pakṣaṃ nirākaroti--- bhaktyā bibhartiti /\nuktaprakāra iti pañcasvartheṣu yojyam---śabde 'rthe vyāpāre vyaṅgye samudāye ca /\nrūpabhedaṃ darśayituṃ dhvanestāvadrūpamāha---vācyeti /\ntātparyeṇa viśrāntidhāmatayā prayojanatveneti yāvat /\nprakāśanaṃ dyotanamityarthaḥ /\nupacāramātramiti /\nupacāro guṇavṛttirlakṣaṇā /\nupacaraṇamatiśayito vyavahāra ityarthaḥ /\nmātraśabdenedamāha---yatra lakṣaṇāvyāpārāttṛtīyādanyaścaturthaḥ prayojanadyotanātmā vyāpāro vastusthityā sambhavannapyanupayujyamānatvenānādriyamāṇatvādasatkalpaḥ /\n'yamarthaṃmadhikṛtya' iti bālapriyā paryāyavaditi /\nindraḥ śakra ityādiparyāyaśabdavācyayorivetyarthaḥ /\ntādrūpyamaikyam /\npṛthivītvamivetyādi /\nyathā pṛthavītvaṃ pṛthivyā jalādivyāvartakadharmarūpatvena lakṣayaṃ, tathā bhaktiḥ kiṃ dhvanerlakṣaṇamityarthaḥ /\nutetyādi /\nkākavaddevadattagṛhamityatra yathā kākassambhavamātrāt kadācitsatvamātrema devadattagṛhasyopalakṣaṇaṃ, tathā bhaktiḥ kiṃ dhvanerupalakṣaṇamityarthaḥ /\n'ayaṃ dhvaniḥ bhaktyekatvamaikyanna bibhartī'ti kārikāyāmanvayaḥ /\nśabda ityādisaptamyantapañcakasya 'artheṣvi'tyanena sambandhaḥ /\n'tātparyeṇe'tyetadvyācaṣṭe--viśrāntīti /\nguṇavṛttau lakṣaṇāyāñca kathamupacāraśabdapravṛttirityata āha---upacaraṇamiti /\nyasminnarthe yasya śabdasya vyavahāraḥ prasiddhaḥ, tamatilaṅdhya tatsambaddhe 'nyasminnarthe tasya śabdasya vyavahāro 'tiśayito vyavahāraḥ /\n'upacāramātram' iti mātraśabdaprayojanamāha-mātraśabdenetyādi /\nyatreti /\nparimlānamitayādyudāharaṇeṣvityarthaḥ /\nprayojanetyādi /\ntatra hi vadatītyasya sāddaśyānnimittādgamayatītyarthe lakṣaṇā, tasyāḥ prayojanaṃ santāpasya sphuṭatayā pratipattiriti dhvananavyāpāro mukhyavṛttiparityāgānyathānupapattirūpayā vastusthityā sambhavannapītyarthaḥ /\nanupayujyamānatvenetyādi /\ntatprayojanasya cārutvaviśeṣābhāvāditi bhāvaḥ /\nnanu prayojanaviṣayatvādeva tasyādriyamāṇatvamavaśyambhāvīti kathamasatkalpatvamiti śaṅkāyāṃ tadvyāpāraviṣayasya na mukhyaṃ prayojanatvaṃ tallakṣaṇāsamanvayāt, kintva mukhyameveti pradarśayituṃ nyāyasūtrakāroktaṃ mukhyaprayojanalakṣaṇamāha-yamiti /\n'yamarthamadhikṛtya pravartate tatparayojanaṃ' iti sūtram /\nmā caitatsyādbhaktirlakṣaṇaṃ dhvanerityāha----</p>\n\n\n\n</div>\n<div>\n\n\n<l>ativyāpter athāvyāpter na cāsau lakṣyate tayā // DhvK_1.14 //</l>\n\n\n</div>\n<div>\n\n\n<l>dativyāpterathāvyāpterna cāsau lakṣyate tayā // 14 //</l>\n\n<p>naiva bhaktyā dhvanirlakṣyate /\nkatham? ativyāptekhyāpteśca /\ntatrātivyāptirdhvanivyatirikte 'pi viṣaye bhakteḥ sambhavāt /\nyatra hi vyaṅgyakṛtaṃ mahatsauṣṭavaṃ nāsti tatrāpyupacaritaśabdavṛttyā prasidydhanurodhapravartitavyabahārāḥ locanam hi prayojanalakṣaṇam /\ntatrāpi lakṣaṇāstīti kathaṃ dhvananaṃ lakṣaṇā cetyekaṃ tattvaṃ syāt /\ndvitīyaṃ pakṣaṃ dūṣayati---ativyāpteriti /\nasāviti dhvaniḥ /\ntayeti bhaktyā /\nnanu dhvananamavaśyambhāvīti kathaṃ tadvyatirikto 'sti viṣaya ityāha---mahatsauṣṭhavamiti /\nata eva prayojanasyānādaraṇīyatvādvyañjakatvena na kṛtyaṃ kiñciditi bhāvaḥ /\nmahadgrahaṇena guṇamātraṃ tadbhavati /\nyathoktm---'samādhiranyadharmasya kvāpyāropo vivakṣita' iti darśayati /\nnanu prayojanābhāve kathaṃ tathā vyavahāra ityāha---prasiddhyanurodheti /\nparamparayā tathaiva prayogāt /\nbālapriyā tatrāpīti /\ntāddaśodāharaṇeṣvapītyarthaḥ /\nlakṣaṇāstīti /\nayaṃ bhāvaḥ----yadi bhaktirdhvaniścaikaṃ tatvaṃ syāttadā hyudāhṛte viṣaye dhvanisadbhāvo lakṣaṇāyā abhāvo vā syāt /\nna caitadubhayamapi /\ntena lakṣaṇātmi kāyā bhakterdhvaniviviktasvarūpatvaniścayānnaikatvaśaṅkāvakāśa itīmamarthandarśayituṃ mātragrahaṇamiti /\ndvitīyaṃ pakṣamiti /\n'bhaktirdhvanerlakṣamam' iti pakṣamityarthaḥ /\nvṛttau 'mā caitadi'tyādeḥ bhaktirdhvaniścaikaṃ tatvamityetanmāstu /\nbhaktirdhvanerlakṣaṇamastviti śaṅkāyāmāhetyarthaḥ /\n'yatra hī'tyādigranthamavatārayati---nanvityādi /\ndhvananamavaśyambhāvīti /\nlakṣaṇāyāmiti śeṣaḥ /\ntātparyamāha---ata evetyādi /\nata eva mahataḥ sauṣṭavasyābhāvādeva /\nvyañjakatvena vyañjanavyāpāreṇa /\nna kṛtyaṃ kiñciditi /\nvyañjanasya sadbhāvamātranna dhvanivyavahāre prayojakaṃ, kintu cārutvātiśayaśālitvameva /\ntaccātra nāstīti na dhvanivyavahāraviṣayatvamiti bhāvaḥ /\nguṇamātramiti /\nbandhasya kaścana guṇa evetyarthaḥ /\ntaditi /\nvyañjakatvamityarthaḥ /\n'bhavatī'ti 'darśayatī'tyanvayaḥ /\nmahatpadena vyaṅgyakṛtakiñcitsauṣṭhavasya pradarśanāditi bhāvaḥ /\nsamādhiriti /\nsamādhistannāmā guṇaḥ /\nanyasyāprastutasya yo dharmastasya /\nkvāpi prastute vastuni /\n'kumudāni nimīlantī'tyādīnyasyodāharaṇāni /\n<lg>\n<l>'prasiddhyanurodhe'tyatra prakṛṣṭā siddhiḥ prasiddhiḥ, siddhirnāma vyavahārasya prayogamārgādhirohaḥ, tasya prakarṣaścāvicchinnapāramparyāgatatvamityāśayena prasiddhipadārthamāha---paramparayeti /</l>\n<l>kavayo dṛśyante /</l>\n<l>yathā--- parimlānaṃ pīnastanajadhanasaṅgādubhayata- stanormadhyasyāntaḥ parimilanamaprāpya haritam /</l>\n<l>idaṃ vyastanyāsaṃ ślathabhujalatākṣepavalanaiḥ kṛśāṅgyāḥ santāpaṃ vadati bisinīpatraśayanam //</l>\n</lg></p>\n\n<lg>\n<l>tathā---.- cumbijjai asahuttaṃ avarundhijjai sahassahuttammi /</l>\n<l>viramia puṇo ramijjai pio jaṇo ṇatthi punaruttam //</l>\n</lg>\n\n<lg>\n<l>(śatakṛtvo 'varudhyate sahasrakṛtvaḥ cumbyate /</l>\n<l>viramya punā ramyate priyo jano nāsti punaruktam //</l>\n</lg>\n\n<lg>\n<l>iti cchāyā) tathā--</l>\n<l>kuviāo pasannāo oraṇṇamuhīo vihasamāṇāo /</l>\n<l>jaha gahio taha hiaaṃ haranti ucchintamahilāo //</l>\n</lg>\n\n<p>locanam vayaṃ tu brūmaḥ---prasiddhiryā prayojanasyānigūḍhatetyarthaḥ /\nuttānenāpi rūpeṇa tatprayojanaṃ cakāsannigūḍhatāṃ nidhānavadapekṣata iti bhāvaḥ /\nvadatītyupacāre hi sphuṭīkaraṇapratipattiḥ prayojanam /\nyadyagūḍhaṃ svaśabdenocyeta kimacārutvaṃ syāt? gūḍhatayā varṇane vā kiṃ bālapriyā paramatarītyā prasiddhiśabdaṃ vyākhyātumupakramate---vayantviti /\nprasiddhiḥ prayojanasya prakarṣeṇa prakaṭatayā siddhiḥ pratītiḥ; dhvananātiriktavyāpāraviṣayatvayogyatayā sphujatarāvabhāsamānatvamiti yāvat /\ntadanurodhena tadviparītadhvananavyāpāraviṣayatvānarhatayā tadanurodhenaiva /\npravartito vyavahāro yairityarthamabhipretya vyacaṣṭe---prasiddhiryeti /\nprayojanasya anigūḍhatā prakaṭatā yā, sātra prasiddhiśabdārthaḥ; na tu pūrvokta iti bhāvaḥ /\nnanu dhvanisthale 'pi prayojanasya sphuṭāvabhāsamānatvādanigūḍhatvaṃ samānamiti śaṅkāyāṃ viśeṣamāha---uttānenetyādi /\ntat prayojanaṃ dhvanisthalīyaṃ prayojanam /\nuttānena sphuṭāvabhāsamānena /\n'rūpeṇa cakāsadapī'ti yojanā /\nprakaśamānamapītyarthaḥ /\nnigūḍhatāṃ nitarāṃ sphuṭavyavahāradaśānāvirbhāvicārutvasampādinīṃ gopyamānatāmityarthaḥ /\nnidhānavat nidhivat apekṣate /\n'vadatī'tyādau ca naivamityāha-vadatītyādi /\nsphuṭītyādi /\n'tadrūpaṃ prayojanamagūḍhaṃ sat svaśabdenocyeta yadī'tyanvayaḥ /\nsphuṭaṃ tatsantāpaṃ gamayatītyādi nirdiśyeta yadītyarthaḥ /\ngūḍhatayā varṇaneveti /\n<lg>\n<l>'kṛśāṅgyāssantāpaṃ tathā---</l>\n<l>ajjāeṃ pahāro ṇavaladāe diṇṇo pieṇa thaṇavaṭṭe /</l>\n<l>miuo vi dūsaho vvia jāo hiae savattīṇam // .//</l>\n</lg></p>\n\n<lg>\n<l>(bhāryāyāḥ prahāro navalatayā dattaḥ priyema stanapṛṣṭhe /</l>\n<l>mṛduko 'pi duḥsaha iva jato hṛdaye sapatnīnām // .//</l>\n</lg>\n\n<p>iti, cchāyā ) locanam cārutvamadhikaṃ jātam? anenaivāśayena vakṣyati---yata uktyantareṇāśakyaṃ yaditi /\n<lg>\n<l>avarundhijjai āliṅgyate /</l>\n<l>punaruktamityanupādeyatā lakṣyate, uktārthasyāsambhavāt /</l>\n<l>kupitāḥ prasannā avaruditavadanā vihasantyaḥ /</l>\n<l>yathā gṛhītāstathā hṛdayaṃ haranti svairiṇyo mahilāḥ // .//</l>\n</lg></p>\n\n<p>atra grahaṇenopādeyatā lakṣyate /\nharaṇena tatparatantratāpattiḥ /\ntathā--ajjeti kaniṣṭhabhāryāyāḥ stanapṛṣṭhe navalatayā kāntenocitakrīḍāyogena mṛduko 'pi prahāro dattaḥ sapatnīnāṃ saubhāgyasūcakaṃ tatkrīḍāsaṃvibhāgamaprāptānāṃ hṛdaye bālapriyā vadatī'tyādivarṇana ityarthaḥ /\nkimiti ubhayatra niṣedhe /\ngūḍhatayā varṇanamātraṃ na dhvanivyavahāre prayojakaṃ, kintu svaśabdavācyāvasthānudbhinnacārutvāntarakāri gūḍhatayā varṇanameva, yathā 'suvarṇapuṣpām' ityādau /\n'vadatī'tyādau tu gūḍhatvenāgūḍhatvena vā varṇane 'pi cārutvaviśeṣasyakasyacidanupalambhāttadvaiparītyamiti bhāvaḥ /\nuktamarthaṃ vakṣyamāṇakārikayā saṃvādayati---anenaiveti /\nparimlānamiti /\nratnāvalyāṃ nāyakasyoktiḥ /\nubhayataḥ dvayorbhāgayoḥ kṣepā śayyāprānteṣu nipātanāni valanāni vivartanāni ca /\npīnetyādihetuḥ mlānimādikāryadarśanenānumāyoktaḥ /\natra śayanasyācetanasya mukhyārthavacanakartṛtvānvayānupapatyā mukhyārthabādhena jñāpanaṃ sāddaśyāllakṣyate, sphuṭīkaramapratipattiśca prayojanamuktam /\ncumbyata iti /\nnāyikayeti śeṣaḥ /\npriyo janaḥ śatakṛtvaścumbyata ityādyanvayaḥ /\nnāsti punaruktamiti /\ncumbanādeḥ punaruktatvannāstītyarthaḥ /\natra cumbanādau punarvacanarūpamukhyārthasya bādhāllakṣaṇetyāha---punaruktamityādi /\nuktārthasyeti /\nvacanarūpārtasyetyarthaḥ /\natra prayojanamadhikaphalaśālitvarūpaṃ, tacca pūrvavannādarāspadamiti bodhyam /\nkupitā iti /\n'gṛhītā' ityatra puruṣeṇeti śeṣaḥ /\natra gṛhītā harantī'tyanayormukhyārthayorupādānaharamayorasambhavādāha---grahaṇenetyādi /\natrātmasātkaraṇamatyantaṃ vaivaśyañca krameṇa lakṣaṇayoḥ prayojanam /\n<lg>\n<l>tadapi pūrvavanna ślādhyam /</l>\n<l>uciteti /</l>\n<l>tathā---- parārthe yaḥ pīḍābhanubhavati bhaṅge 'pi madhuro yadīyaḥ sarvoṣāmiha khalu vikāro 'pyabhimataḥ /</l>\n<l>na samprāpto vṛddhiṃ yadi sa bhṛśamakṣetrapatitaḥ kimikṣordeṣo 'sau na punaraguṇāyā marubhuvaḥ //</l>\n</lg></p>\n\n<p>ityatrekṣupakṣ.e 'nubhavatiśabdaḥ /\nna caivaṃvidhaḥ kadācidapi dhvanerviṣayaḥ /\nlocanam duḥsaho jātaḥ, mṛdukatvādeva /\nanyasya datto mṛṭuḥ praddāro 'nyasya ca sampadyate /\ndussahaśca mṛdurapīti citram /\n<lg>\n<l>dānenātra phalavattvaṃ lakṣyate /</l>\n<l>tathā---parortheti /</l>\n<l>yadyapi prastutamahāpuruṣāpekṣayānubhavatiśabdo mukhya eva, tathāpyaprastute ikṣau praśasyamāne pīḍāyā anubhavanenāsambhavatā pīḍāvattvaṃ lakṣyate; tacca pīḍyamānatve paryavasyati /</l>\n<l>nanvastyatra prayojanaṃ tatkimiti na dhvanyata ityāśaṅkyāha---na caivaṃvidha iti // 14 //</l>\n</lg></p>\n\n<p>bālapriyā ucito yaḥ krīḍāyogaḥ krīḍāprasaṅgaḥ, yadvā--ucitāyāṃ krīḍāyāṃ yo yogaḥ sambhavettena hetunā /\ndatta iti sambandhaḥ /\n'sapatnīnāṃ dussaho jāta' ityatra gamyaṃ hetuṃ viśeṣaṇadvārā darśayati---saubhāgyetyādyaprāptānāmityantena /\nsaubhāgyasūcakatve hetundarśayati---mṛdukatvādeneti mṛduko 'pītyapiśabdasūcitaṃ virodhaṃ viśadayati---anyasyetyādi /\nekasya datto 'nyasya sampadyata ityekaḥ, mṛdossusahatayā mṛdurapi dussaha ityanyaśca virodha ityarthaḥ /\natra mukhyārthasya dānasya bādhātprahāro datta ityatra dānena dānasādhyaṃ phalavatvaṃ lakṣyata ityāha---dānenetyādi /\nphalavatvamiti /\nkaniṣṭhabhāryāyāścaritārthatvamityarthaḥ /\nprayojanañca prahārasya sukhopabhogyatvam /\ntacca nādarāspadam /\nparārtha iti /\nikṣuḥ parārthaṃ pīḍyate /\nmahāpuruṣaśca parārthaṃ pīḍāmanubhavati /\nikṣurbhajyamāno 'pi mādhuryavān /\npuruṣo 'pi paruṣīkaraṇe satyapi anukūlasvabhāva eva /\nvikāro guḍādiḥ kopādiśca /\nvṛddhiḥ paripoṣo 'bhyudayaśca /\nakṣetramūṣarabhūmiranucitasthānañca /\natrekṣupakṣe 'anubhavatiśabda' iti vṛtyuktaṃ lākṣāṇikatvamupapādayati---yadyapītyādinā /\nanubhavanenāsambhavateti /\nanubhavanaṃ hi jñānaṃ mukhyārthabhūtaṃ taccekṣoracetanatvādasambhavadityarthaḥ /\ntacca pīḍāvatvañca /\npīḍyamānatva iti /\nmardyamānatva ityarthaḥ /\nprayojanañca kaṣṭāvasthatvantadapi nādarāspadam /\nnanvityādi /\ndhvanyata iti /\n<lg>\n<l>dhvanivyavahāraviṣaya ityarthaḥ /</l>\n<l>vṛttau 'evaṃvidha' itir /</l>\n<l>iddaśamanādarapadaṃ prayojanamityarthaḥ /</l>\n<l>'dhvanerviṣayaḥ' dhvanivyavahārasya viṣayaḥ // 14 //</l>\n</lg></p>\n\n<p>yataḥ---</p>\n\n\n\n</div>\n<div>\n\n\n<lg>\n<l>ukty-antareṇāśakyaṃ yat tac cārutvaṃ prakāśayan /</l>\n<l>śabdo vyañjakatāṃ bibhrad dhvany-ukter viṣayībhavet // DhvK_1.15 //</l>\n</lg>\n\n</div>\n<div>\n\n\n<lg>\n<l>uktyantaremāśakyaṃ yattaccārutvaṃ prakāśayan /</l>\n<l>śabdo vyañjakatāṃ bibhraddhvanyukterviṣayībhavet // 15 //</l>\n</lg>\n\n<p>atra codāhṛte viṣaye novatyantarāśakyacārutvavyaktihetuḥ śabdaḥ /\nkuñca-</p>\n\n\n\n</div>\n<div>\n\n\n<lg>\n<l>rūḍhā ye viṣaye 'nyatra śabdāḥ sva-viṣayād api /</l>\n<l>lāvaṇyādyāḥ prayuktās te na bhavanti padaṃ dhvaneḥ // DhvK_1.16 //</l>\n</lg>\n\n\n</div>\n<div>\n\n\n<lg>\n<l>rūḍhā ye viṣaye 'nyatra śabdāḥ svaviṣayādapi /</l>\n<l>lāvaṇyādyāḥ prayuktāste na bhavanti padaṃ dhvaneḥ // 16 //</l>\n</lg>\n\n<p>teṣu copacaritaśabdavṛttirastīti /\ntathāvidhe ca viṣaye kvacitsambhavannapi locanam yata uktyantareṇeti /\nuktyantareṇa dhvanyatiriktena sphuṭena śabdārthavyāpāraviśeṣeṇetyarthaḥ /\n<lg>\n<l>śabda iti pañcasvartheṣu yojyam /</l>\n<l>dhvanyukterviṣayībhavediti---dhvaniśabdenocyata ityarthaḥ /</l>\n<l>udāhṛta iti /</l>\n<l>vadatītyādau //15//</l>\n</lg></p>\n\n<p>evaṃ yatra prayojanaṃ sadapi nādarāspadaṃ tatra ko dhvananavyāpāra ityuktvā yatra mūlata eva prayojanaṃ nāsti, bhavati copacārastatrāpi ko dhvananavyāpāra ityāha---kiñceti /\nlāvaṇyādyā ye śabdāḥ svaviṣayāllavaṇarasayuktatvādeḥ svārthādanyatra hṛdyatvādau rūḍhā; bālapriyā 'uktvantareṇe'tyatra uktiśabdo vyāpāravāco, antaraśabdaśca dhvanyapekṣayānyavācītyāha---dhvanyatiriktenetyādi /\nsphuṭena vyavahārabhūmiṣu prasiddhena /\n<lg>\n<l>'śabdo vyañjakatā'mityatratyaśabdapadārthamāha-pañcasviti /</l>\n<l>śabdyate abhidhīyata iti vācyaḥ, śabdyate 'neneti vācakaḥ, śabdyate vyajyata iti vyaṅgyaḥ, śabdanamiti vyāpāraḥ /</l>\n<l>uktacatuṣṭayacayatvātsamudāyaścātra śabdapadārtha ityarthaḥ /</l>\n<l>udāhṛte viṣaya ityasya vivaraṇam--vadatītyādāviti // 15 //</l>\n</lg></p>\n\n<p>mūlata evetyādi /\ndhvanau tāvat prayojanaṃ tasyādarāspadatvañceti dvayamapekṣitaṃ, tayormūlabhūtaṃ prayojanameva nāstītyarthaḥ /\nsvaviṣayaśabdena svamukhyārtho vivakṣita ityāha---lavaṇetyādi /\nrūḍhatvoktiḥ prayojanābhāvaprakaṭanārthetyāha--rūḍhatvadeveti /\nvyavadhānamantareṃṇa svārthasamarpakatvaṃ hi rūḍhatvaṃ, tadiha mukhyārthabādhatadyogaprayojanatrayasānnidhyāpekṣaṇarūpavyavadhānaśūnyatvaṃ rūḍhaśabdena darśitamiti prayojanarāhityamatra vyavatiṣṭhata evetyarthaḥ /\ndhvanivyavahāraḥ prakārantareṇa pravartate /\nna tathāvidhaśabdamukhena /\nlocanam rūḍhatvādeva tritayasannidhyapekṣaṇavyavadhānaśūnyāḥ /\nyadāha---- nirūḍhā lakṣaṇāḥ kaścitsāmarthyadabhidhānavat /\niti /\nte tasmin svaviṣayādanyatra prayuktā api na dhvaneḥ padaṃ bhavanti; na tatra dhvanivyavahāraḥ /\nupacaritā śabdasya vṛttirgoṇī; lākṣaṇikā gṛhyante /\nlomnāmanugatamanulomaṃ mardanam /\nkūlasya pratipakṣatayā sthitaṃ strotaḥ pratikūlam /\ntulyaguruḥ sabrahmacārī iti mukhyo viṣayaḥ /\nanyaḥ punarupacarita eva /\nna cātra prayojanaṃ kiñciduddiśya lakṣaṇā pravṛtteti na tadviṣayo dhvananavyavahāraḥ /\nbālapriyā nirūḍhā iti /\nkāñcillakṣaṇāḥ /\nsāmarthyat niyamena prayogasāmarthyāt abhidhānavadbhavanti /\n'prayuktā' ityādikārikāṃśamanuṣaṅgeṇa vyācaṣṭe---te tasminnityādi /\n'teṣu copacaritaśabdavṛtti'riti granthaṃ vyācaṣṭe---upacaritetyāda /\n'lāvaṇyādyā' ityatrādipadārthamāha---ādītyādi /\nanya iti /\nanurodhī virodhī tulya iti lokaprasiddho 'rtha ityarthaḥ /\n<lg>\n<l>'tathāvidha' ityādi 'mukhene'tyantaṃ vṛttigranthaṃ śaṅkāsamādhānābhyāṃ vivṛṇoti-nanvityādi /</l>\n<l>pustake dṛśyamānāyā 'devaḍi'tyādigāthāyā granteṣu tatra tatrākṣarabhedā dṛśyante /</l>\n<l>ataścāsyāḥ svarūpaṃ chāyāṃ ca niścetuṃ na śaknomi /</l>\n<l>sahṛdayā niścinvantu //</l>\n</lg></p>\n\n<lg>\n<l>'priyatamāmukhasyaive'ti 'priyatamasyaive'ti ca pāṭhaḥ /</l>\n<l>vyañjakatvenaiveti /</l>\n<l>arthagatavyañjanavyāpāreṇaivetyarthaḥ /</l>\n<l>'na tathāvidhe'tyādikaṃ vyācaṣṭe--na tūpacariteti //16//</l>\n</lg>\n\n<p>'apice'tyādigranthamavatārayiṣyannuktamanuvadati--evamityādi /\nteneti /\nuktavyāptyabhāvenetyarthaḥ /\napi ca---</p>\n\n\n\n</div>\n<div>\n\n\n<lg>\n<l>mukhyāṃ vṛttiṃ parityajya guṇa-vṛttyārtha-darśanam /</l>\n<l>yad uddiśya phalaṃ tatra śabdo naiva skhalad-gatiḥ // DhvK_1.17 //</l>\n</lg>\n\n\n</div>\n<div>\n\n\n<lg>\n<l>mukhyāṃ vṛttiṃ parityajya guṇavṛttyārthadarśanam /</l>\n<l>yaduddiśya phalaṃ tatra śabdo naiva skhaladgatiḥ // 17 //</l>\n</lg>\n\n<p>locanam tadā bhaktisannidhau sarvatra dhvanivyavahāraḥ syādityativiyāptiḥ /\nabhyupagabhyāpi brūmaḥ--bhavatu yatra yatra bhaktistatra tatra dhvaniḥ /\ntathāpi yadviṣayo lakṣaṇāvyāpāro na tadviṣayo dhvananavyāpāraḥ /\nna ca bhinnaviṣayayodharmadharmibhāvaḥ /\ndharma eva ca lakṣaṇabhityucyate /\ntatra lakṣamā tāvadamukhyārthaviṣayo vyāpāraḥ /\ndhvananaṃ ca prayojanaviṣayam /\nna ca tadviṣayo 'pi dvitīyo lakṣaṇāvyāpāro yuktaḥ, lakṣamāsāmagṇyabhāvādityabhiprāyeṇāha---api cetyādi /\nmukhyāṃ vṛttimabhidāvyāpāraṃ parityajya parisamāpya guṇavṛttyā lakṣaṇārūpayārthasyāmukhyasya darśanaṃ pratyāyanā, sā yatphalaṃ karmabhūtaṃ prayojanarūpamuddiśya kriyate, tatra bālapriyā ityativyāptiriti /\nevaṃrūpātiprasaṅga ityarthaḥ /\nukteti śeṣaḥ /\nvadatītyādau lāvaṇyādiśabde ca bhaktessatve 'pi dhvanyabhāvasya darśitatvādityarthaḥ /\nkimabhyupagamyate, kimucyata ityatra krameṇobhayamāha---bhavatvityādi /\nbhinna viṣayakatvamupapādayati---tatretyādi /\namukhyeti /\namukhyārtho gaṅgādiśabdasya tīrādiḥ /\nprayojaneti /\ngaṅgādigataśaityapāvanatvādītyarthaḥ /\ntadviṣayo 'pīti /\nprayojanaviṣayako 'pītyarthaḥ /\nlakṣaṇāsāmagrīti /\nbādhādītyarthaḥ /\nnanvabhidhāmantarema lakṣaṇāvṛtterasambhavāttatparityāgaḥ kathamityataḥ parityajyeti padaṃ prakṛtānuguṇatayā vyācaṣṭe--parisamāpyeti /\nna tadavadhīraṇamiha tatparityāgaḥ, kintu tadgocarārthāṅgīkārapūrvakaṃ tadatilaṅghanarūpameva taddvārakamarthāntarabodhanārthaṃ dhāvanamityarthaḥ /\nphalamityatra dvitīyārthamāha---karmeti /\nphalapadārthamāha---prayojanarūpamiti /\nkriyata iti śeṣapūraṇam /\ntatra hi cārutvatiśayaviśiṣṭārthaprakāśanalakṣame prayojane kartavye yadi locanam prayojane tāvaddvitīyo vyāpāraḥ /\nna cāsau lakṣaṇaiva; yataḥ skhalantī bādakavyāpāreṇa vidhurīkriyamāṇā gatiravabodhanaśaktiryasya śabdasya tadīyo vyāpāro lakṣaṇā /\nna ca prayojanamavagamayataḥ śabdasya bādhakayogaḥ /\ntathābhāve tatrāpi nimittāntarasya prayojanāntarasya cānveṣaṇenānavasthānāt /\ntenāyaṃ lakṣaṇalakṣaṇāyā na viṣaya iti bhāvaḥ /\ndarśanamiti ṇyanto nirdeśaḥ /\nkartavya iti /\navagamayitavya ityarthaḥ /\namukhyateti /\nbālapriyā 'tetra'tyasya vyākhyānaṃ---prayojana iti /\ntāvaditi sampratipattau /\ndvitīya iti /\namukhyārthaviṣayavyāpārādanya ityarthaḥ /\nvyāpāra iti /\navaśyamabhyupeya iti śeṣaḥ /\ntarhi tadviṣayo 'pi lakṣaṇāvyāpāro 'bhyupeyatāmityatrāha---na ceti /\nasāviti /\ndvitīyo vyāpāra ityarthaḥ /\n'naca lakṣaṇaive'tyatra hetutvena kārikāntyapādaṃ pāta yati---yata iti /\ntathā ca 'naiva skhaladgati'rityanena lakṣaṇāyā abhāvaḥ pratipādyata iti bhāvaḥ /\nbādhaketi /\nbādhakapramāṇavyāpāreṇetyarthaḥ /\nvidhurīkriyamāṇā kuṇṭhīkriyamāṇā /\navabodhaneti /\nsvārthabodhanetyarthaḥ /\ntadīya iti /\ntathāvidhaśabdasambandhītyarthaḥ /\nbhavatvevaṃ tataḥ kimata āha--na ceti /\navagamayata iti /\navagamanakāla iti bhāvaḥ /\nśabdasyeti /\ntaṭādyarthavṛttergaṅgādiśabdasyetyarthaḥ /\nbādhakayoga iti /\nghoṣādipadāntarārthānvayāyogyārthakatvarūpabādhitārthakatvamityarthaḥ /\nabhyupagamyāpyāha---tatheti /\ntathā bhāve bādhakayoge sati /\ntatrāpīti /\nprayojane bodhye 'pītyarthaḥ /\nnimitteti /\nsambandharūpanimittetyarthaḥ /\nanveṣaṇenānavasthānāditi /\n'na ca bādhakayoga'ityanenāsya sambandhaḥ /\nlakṣitena tīrādinā lakṣaṇayā prayojanarūpārthaḥ pratyāyyata iti kecit; tanmatannirākaroti-tenetyādi /\ntena bādhakayogābhāvena /\nayamiti /\nprayojanarūpārtha ityarthaḥ /\n<lg>\n<l>na viṣaya iti /</l>\n<l>kintvanya eva tadviṣaya iti bhāvaḥ /</l>\n<l>yathā---'ā hanta kimidaṃ tanvi netrayoḥ śrāvaṇastava /</l>\n<l>śaratkapole grīṣmo 'ṅge śiśiro mukhapaṅkaje' //</l>\n</lg></p>\n\n<p>it.i /\natra śrāvaṇādipadena varṣartvādikaṃ lakṣyate, tenāśrupātādikañja /\nato lakṣitalakṣaṇāprayojanamatrotkaṇṭhātiśayaḥ /\ntatra śravamādipadenāśrupātādireva lakṣyata ityato lakṣitalakṣaṇāyā abhāvādayanna tadviṣaya ityartha iti kecit /\n'darśanaṃ pratyāyane'ti yadvyākhyātantadupapādayati--darśanamiti /\navagamayitavya ityartha iti /\n'cārutvātiśayaviśiṣṭārthalakṣaṇe prayojane' śabdasyāmukhyatā tadā tasya prayoge duṣṭataiva syāt /\nna caivam; locanam bādhakena vidhurīkṛtatetyarthaḥ /\ntasyeti śabdasya /\nduṣṭataiveti /\nprayojanāvagamasya sukhasampattye hi sa śabdaḥ prayujyate tasminnamukhyārthe /\nyadi ca 'siṃho vaṭuḥ' iti śauryātiśaye 'pyavagamayitavye skhaladgatitvaṃ śabdasya tarhi tatparatītiṃ naiva kuryāditi kimarthaṃ tasya prayogaḥ /\nupacārema kariṣyatīti cettatrāpi prayojanāntaramanveṣyaṃ tatrāpyupacāra ityanavasthā /\natha na tatra skhaladgatitvaṃ, tarhi prayojane 'vagamayitavye na lakṣaṇākhyo vyāpāraḥ tatsāmagryabhāvāt /\nna ca nāsti vyāpāraḥ /\nna cāsāvabhidhā, samayasya tatrābhāvāt /\nyadvyāpārāntaramabhidhālakṣaṇātiriktaṃ sa dhvananavyāpāraḥ /\nna bālapriyā iti pāṭhamabhipretyaivaṃ vyākhyātam /\n'cārutvātiśayaviśiṣṭārthaprakāśanalakṣaṇa' iti pāṭhe tu kartavya ityasyotpādayitavye ityevārthaḥ /\nprayojane bodhye skhaladgatitvasya niṣedhānnāmukhyatāpadena tadeva vivakṣitamityāha---bādhakenetyādi /\nnanūktarūpāmukhyatvābhyupagamaḥ kathaṃ duṣṭatvāpādakaḥ /\nduṣṭatvaṃ hi vyākaraṇasaṃskārarāhityādirūpamiti śaṅkāyāṃ pratipipādayiṣitārthapratītyajanakatvena vaiyarthyam; tadatra vavikṣitamityāha---prayojanetyādi /\nprayojanāvagamasya śauryātiśayāderbodhasya /\nsukhasampattaye sukhena jananāya /\nsa śabdaḥ siṃhādirllakṣakaśabdaḥ /\ntasminnamukhyārtha iti /\nvaṭvādyartha ityarthaḥ /\nkimatastatrāha--yadi ceti /\nśauryeti /\nyathā vaṭau tatā śauryātiśaye 'pītyarthaḥ /\ntatpratītiṃ śauryātiśayapratītim kimarthamiti /\ntatprayogasya vaiyarthyāpāta ityarthaḥ /\natha prayojane dhvananavyāpāraṃ vyavasthāpayiṣyan uktamevārthaṃ śaṅkāparihārābhyā pradarśayannāha---upacāreṇetyādi /\n'kariṣyatī'tyatra 'tatpratītiṃ tasya prayoga' iti cānuṣajyate /\ntatrāpīti /\nśauryātiśaye 'pi lakṣye satītyarthaḥ /\nprayojanāntaramanviṣyamiti /\nlakṣaṇāyāḥ prayojananiyatatvenānyatprayojanaṃ kiñcideṣitavyamityarthaḥ /\ntatrāpīti /\ntasmin prayojane 'pi upacāre pūrvavadaṅgīkārye tatrāpyanyadevaṃ tatrāpyanyadityanavasthā mūlakṣayakāriṇī syādityarthaḥ /\nataḥ skhaladgatitvābhyupagamo na yukta iti bhāvaḥ /\nnanu mā bhūtskhalidagatitvaṃ, tathāpi lakṣaṇāyā abhāvaḥ kuta ityata āha---athetyādi /\nvyañjanāṃ pariśeṣayitumāha---na cetyādi /\nsamayasyeti /\nsaṅketasyetyarthaḥ /\nvakṣyamāṇaṃ vācakatvāśrayeṇa guṇavṛtteravasthānamupapādayiṣyannabhidhāśeṣatvaṃ lakṣaṇāyāstāvadupapādayati---tenetyādi /\ntena yataḥ skhaladgateśśabdasya vyāpāro lakṣaṇā, tato hetoḥ /\nabhidhāpucchabhūtaiva 'lakṣaṇe'tyanenā ya sambandhaḥ /\ntasmāt---</p>\n\n\n\n</div>\n<div>\n\n\n<lg>\n<l>vācakatvāśrayeṇaiva guṇa-vṛttir vyavasthitā /</l>\n<l>vyañjakatvaika-mūlasya dhvaneḥ syāl lakṣaṇaṃ katham // DhvK_1.18 //</l>\n</lg>\n\n\n</div>\n<div>\n\n\n<lg>\n<l>vācakatvāśrayeṇaiva guṇavṛttirvyavasthitā /</l>\n<l>vyavañjakatvaikamūlasya dhvaneḥ syāllakṣaṇaṃ katham // 18 //</l>\n</lg>\n\n<p>tasmādanyo dhvaniranyā ca guṇavṛttiḥ /\navyāptirapyasya lakṣaṇasya /\nlocanam caivamiti /\n<lg>\n<l>na ca prayoge duṣṭatā kācit prayojanasyābidhnenaiva pratīteḥ /</l>\n<l>tenābhidhaiva mukhye 'rthe bādhakena pravivitsurnirudhyamānā satī acaritārthatvādanyatra prasarati /</l>\n<l>ata eva amukhyo 'syāyamartha iti vyavahāraḥ /</l>\n<l>tathaiva cāmukhyatayā saṅgetagrahaṇamapi tatrāstītyabhidhāpucchabhūtaivalakṣaṇā // 17 //</l>\n</lg></p>\n\n<p>upasaṃharati---tasmāditi /\nyato 'bhidhāpucchabhūtaiva lakṣaṇā, tato hetorvācakatvamabhidhāvyāpāramāśritā tadbādhanenotthānāttatpucchabhūtatvāccha guṇavṛttiḥ gauṇalākṣaṇikakāra ityarthaḥ /\nsā kathaṃ dhvanervyañjanātmano lakṣaṇaṃ syāt? bhinnaviṣayatvāditi /\netapasaṃharati---tasmāditi /\nyato 'tivyāptiruktā tatprasaṅgena ca bhinnaviṣayatvaṃ tasmānārityarthaḥ /\nevam 'ativyāpteratāvyāpterna cāsau lakṣyate tayā' iti kārikāgatātivyāptiṃ vyākhyāyāvyāptiṃ vyācaṣṭe---avyāptirapyasyeti /\nasya guṇavṛttirūpasyetyarthaḥ /\nbālapriyā kathamityatra abhidhaivetyādi /\n'abhidhaivānyatra prasaratī'tyanvayaḥ /\nabhidhā gaṅgādipadaniṣṭamabhidhāyakatvantadviśiṣṭaṃ gaṅgādipadaṃ vā /\nanyatra mukhyārthapravāhāderanyasmiṃstīrādau /\nanyatra prasaraṇe hetuḥ---acaritārthatvāditi /\nparyavasitaviśiṣṭārthapratītirūpasvakāryānupadhāyakatvādityarthaḥ /\natrāpi hetumāha---mukhye 'rtha ityādi /\n'mukhye arthe pravivitsuḥ bādhakena nirudhyamāne'ti sambandhaḥ /\nbādhakenetyanantaraṃ vidhurīkṛteti ca kvacit granthe pāṭhaḥ /\nata eva uktādeva hetoḥ /\namukhyo 'syeti /\nyathā pravāhādikamuddiśya gaṅgādiśabdasyāyaṃ mukhyārtha iti vyavahāraḥ, tathā tīrādikamuddiśyāyamamukhyārtha iti ca vyavahāro 'stītyarthaḥ /\ntathā ca dvayorarthatvaṃ tulyaṃ mukhyatvāmukhyatvakṛta eva bheda iti bhāvaḥ /\nsaṅketagrahaṇamapi samānamityāha---tathaivetyādi /\nyathā mukhye 'rthe saṅketagrahaṇantathaiva /\n<lg>\n<l>saṅketeti /</l>\n<l>na he śabdasya yaḥ kaścidevāṃmukhyo 'rthaḥ kintvayamartho 'sya śabdasyāmukhya iti niyata evetyatastathāvidhopadeśarūpasya /</l>\n<l>ayamartho 'smācchabdādboddhavya iti icchārūpasya vā saṅketasya grahamamapītyarthaḥ /</l>\n<l>vistṛtamidaṃ kāvyaprakāśasaṅkete // 17 //</l>\n</lg></p>\n\n<p>upasaṃharati---tasmāditīti /\ntasmādityupasaṃharatīti ca pāṭhaḥ /\ntasmādityasiya kīrukayī sambandhaṃ darsayaṃstatpadaṃ vyācaṣṭe---yata ityādi /\nvācakatvāśritatvaṃ tannibandhanatvādirūpaṃ iti darśayati--tadityādi /\nguṇavṛttirityasya vyakhyānam--gauṇetyādi /\nna hi dhvaniprabhedo vivakṣitānyaparavācyalakṣaṇaḥ /\nanye ca bahavaḥ prakārā bhaktyā vyāpyante; tasmādbhaktiralakṣaṇam /\nlocanam yatra yatra dhvanistatra tatra yadi bhaktirbhavenna syādavyāptiḥ /\nna caivam; avivakṣitavācye 'sti bhaktiḥ 'suvarmapuṣpāṃ ityādau /\n'śikhariṇi' ityādau tu sā katham /\nnanu lakṣaṇā tāvadgauṇamapi vyāpnoti /\nkevalaṃ śabdastamarthaṃ lakṣayitvā tenaiva saha sāmānādhikaraṇyaṃ bhajate-'siṃho baṭuḥ' iti /\nartho vārthāntaraṃ lakṣayitvā svavācakena tadvācakaṃ samānādhikaraṇaṃ karoti /\nśabdārthau vā yugapattaṃ lakṣayitvā anyābhyāmeva śabdārthābhyāṃ miśrībhavata ityevaṃ lākṣaṇikādgauṇasya bhedaḥ /\nyadāha-'gauṇe śabdaprayogaḥ, na lakṣaṇāyāma' iti, tatrāpi lakṣaṇāstyeveti sarvatra saiva vyāpikā /\nbālapriyā vṛttau 'na hi vyāpyanta' ityanvayaḥ /\ntattātparyaṃ vivṛṇoti---yatretyādi /\n'śikhariṇī'tyādāviti /\nvivakṣitānyaparavācya iti śeṣaḥ /\nsā kathamiti /\nbhaktirnnāstītyarthaḥ /\ntathā cāvyāptiriti bhāvaḥ /\natha gauṇasthale 'pi lakṣaṇāyāḥ prasaradvivakṣitānyaparavācyodāharaṇatvena pradarśite 'śikhariṇī'tyādau sā pravartata eveti tatra tadabhāvābhidhānamasaṅgatamiti pūrvapakṣamabhyupetya tadanurodhenāpi vivakṣitānyaparavācyetyādigranthaṃ vyākhyāsyan śiṣyavyutpādanārthaṃ tatpūrvapakṣamupakṣipati--nanvityādi /\ngauṇamapi 'siṃho vaṭu'rityādisthalamapi /\nvyāpnotīti /\nlakṣaṇāsāmagrīsatvāditi bhāvaḥ /\nnanvevaṃ gauṇasya lākṣaṇikādbhedaḥ kuta ityata āha--'kevalam' ityādinā 'bheda' ityantena /\nśabdaḥ siṃhādiśabdaḥ /\ntamarthe vaṭvādyartham /\ntenaiva vaṭvādyarthavācakavaṭvādiśabdenaiva /\nsāmānādhikaraṇyaṃ bhajate samānādhikaraṇo bhavati /\nśabdayossāmānādhikaraṇyannāma bhinnabhinnarūpeṃṇaikārthapratipādakatvam /\nlākṣaṇikāt gauṇasyāyaṃ viśeṣa iti bhāvaḥ /\nevamuttaratrāpi jñeyam /\nārtho veti /\narthaḥ siṃhādipadārthaḥ /\narthāntaraṃ vaṭvādyātmakam /\nsvavācakena siṃhādipadena /\ntadvācakaṃ vaṭvādiśabdam /\nśabdārthau veti /\nśabdārthau siṃhādiśabdastadarthaśca /\ntaṃ vaṭvādyartham /\nanyābhyāṃ vaṭvādiśabdatadarthābhyām /\n'tābhyām' iti pāṭhe 'pyayamevārthaḥ /\nmiśrībhavata iti /\nmiśrībhavanaṃ nāma śabdayorekadharmibodhakatvamarthayostvabhedenānvayitvam /\nuktārthopaṣṛmbhakamāha--gauṇa ityādi /\ngauṇe gauṇasthale /\nśabdaprayogaḥ lakṣyavācakapadaprayogaḥ /\nyathā locanam sā ca pañcavidhā /\ntadyathā--abhidheyena saṃyogāt; dvirephaśabdasya hi yo 'bhidheyo bhramaraśabdaḥ dvau rekau yasyeti kṛtvā tena bhramaraśabdena yasya saṃyogaḥ sambandhaḥ ṣaṭpadalakṣaṇasyārthasya so 'rtho dvirephaśabdena lakṣyate, abhidheyasambandhaṃ vyākhyātarūpaṃ nimittīkṛtya /\nsāmīpyāt 'gaṅgāyāṃ ghoṣaḥ' /\nsamavāyāditi sambandhādityarthaḥ 'yaṣṭīḥ praveśaya' iti yathā /\nvaiparītyāt yathā--śatrumuddiśya kaścidbravīti--'kimivopakṛtaṃ na tena mama' iti /\nkriyāyogāditi kāryakāraṇabhāvādityarthaḥ /\nyathā-annāpahāriṇi vyavahāraḥ prāṇānayaṃ harati iti /\nevamanayā lakṣaṇayā pañcavidhayā viśvameva vyāptam /\ntathāhi--'śikhariṇi' bālapriyā siṃho vaṭurityādau vaṭvādiśabdaprayogaḥ /\nna lakṣaṇāyāmiti /\nlakṣaṇāsthale lakṣyavācakapaprayogo netyarthaḥ /\nyatā 'gaṅgāyāṃ ghoṣa' ityādau na tīrādivācakapadaprayogaḥ /\nphalitamāha--iti tatrāpīti /\nitītyasyāheti pūrveṇāpi sambandhaḥ /\n<lg>\n<l>tatrāpi gauṇasthale 'pi /</l>\n<l>saiva lakṣaṇaiva /</l>\n<l>'abhidheyena saṃyogātsāmīpyātsamavāyataḥ /</l>\n<l>vaiparītyātkriyāyogāllakṣaṇā pañcadhā smutā' //</l>\n</lg></p>\n\n<p>it.i vacanaṃ khaṇḍaśa upādāya vyācaṣṭe--abhidheyenetyādi /\natra saṃyogapadena vācyavācakabhāvarūpassambandhaḥ, samavāyapadena taditara ādhārādheyabhāvarūpassārūpyādiśca vivakṣitaḥ /\n'abhidheyena sāmīpyātsārūpyādi'ti cātra pāṭho 'sti /\nsa eva bhāktamāhurityatra pūrvaṃ pradarśitaḥ /\nteneti /\ndvirephaśabdābhidheyabhūtenetyarthaḥ /\n'yasyārthasye'tyanvayaḥ /\nsaṃyoga ityasya vyākhyānam---sambandha iti /\nvācyavācakabhāvātmakassambandha ityarthaḥ /\n'nimittīkṛtya lakṣyata' iti sambandhaḥ /\nsambandhāditi /\nādhārādheyabhāvarūpasambandhādityarthaḥ /\nkimivopakṛtamiti /\natrāpakāro lakṣyata iti bhāvaḥ /\nyathā kāvyaprakāśe 'upakṛtaṃ bahunāme'tyādi /\nprāṇāniti /\nprāṇaśabdenānnaṃ lakṣyata iti bhāvaḥ /\nviśvameveti /\namukhyavyavahārabhūmipatitaṃ sarvamevetyarthaḥ /\ntathāhīti /\ntathācetyarthaḥ /\nnanvityādinā lakṣaṇāstītyantenoktaṃ pūrvapakṣamabhyupagamena locanam ityatrākasmikapraśanaviśeṣādibādhakānupraveśe sāddaśyāllakṣamāstyeva /\nnanvatrāṅgīkṛtaiva madhye lakṣaṇā, kathaṃ tarhyuktaṃ vivakṣitānyapareti? tadbhedo 'tra mukhyo 'saṃlakṣyakramātmā vivakṣitaḥ /\ntadbhedaśabdena ca rasabhāvatadābhāsatatpraśamabhedāstadavāntarabhedāśca, na ca teṣu lakṣaṇāyā upapattiḥ /\ntathāhi-vibhāvānubhāvapratipādeke kāvye mukhye 'rthe tāvadbādhakānu praveśo 'pyasambhāvya iti ko lakṣaṇāvakāśaḥ? nanu kiṃ bādhayā, iyadeva lakṣaṇāsvarūpam---'abhidheyāvinābhūtapratītirlakṣaṇocyate' iti /\niha cābhidheyānāṃ vibhāvānubhāvādīnāmavinābhūtā rasādaya iti lakṣyante, vibhāvānubhāvayoḥ kāraṇakāryarūpatvāt, vyabhicāriṇāṃ ca tatsahakāritvāditi cet---maivam; dhūmaśabdāddhūme pratapanne hyagrismṛtirapi lakṣaṇākṛtaiva syāt, tato 'gneḥ śītāpanodasmṛtirityādiraparyavasitaḥ śabdārthaḥ syāt /\ndhūmaśabdasya svārthaviśrāntatvānna tāvati vyāpāra iti cet, āyātaṃ tarhi mukhyārthabādho lakṣaṇāyā jīvitamiti, sati tasminsvāthaviśrāntyabhāvat /\nna ca vibhāvādipratipādane bādhakaṃ kiñcidasti /\nbālapriyā parihariti--nanvatrāṅgīkṛteti /\n'śakhariṇī'tyādau lakṣaṇāṅgīkāraḥ pūrva pradarśita evetyarthaḥ /\npṛcchati--kathantarhiti /\nvṛttau 'vivakṣitānyapare'tyuktaṃ kathaṃ saṅgacchata ityarthaḥ /\nlakṣaṇāyāṃ satyāṃ vācyasya vivakṣitatvāsambhavāditi bhāvaḥ /\nuttaramāha---tadbheda iti /\nvṛttau vivakṣitānyaparavācyaśabdena tadavāntarabhedo mukhyo 'saṃlakṣyakramo vivakṣita ityarthaḥ /\ntadbhedaśabdeneti /\nvṛttau 'tadbhedaprakārā' ityatra tadbhedaśabdenetyarthaḥ /\ntadavāntarabhedāśceti /\nśṛṅgārahāsyādayaścetyarthaḥ /\natrāpi lakṣaṇā kinna syādata āha--na ceti /\nanupapattiṃ vivṛṇoti---tathāhīti /\nbādhakānupraveśo 'pītyapiśabdaḥ prayojanasya samuccāyakaḥ /\nśaṅkate---nanviti /\nkiṃ bādhayeti /\nasti vā nāsti veti cintitayā mukhyārthabādhayā kiṃ phalamityarthaḥ /\niyadeveti /\nvakṣyamāṇamevetyarthaḥ /\nabhīti /\nabhidheyenāvinābhūtasya kenāpi sambandhena sambaddhasya pratītirjñānaṃ taddheturvā /\nitīti /\niti bhaṭṭavārtikoktamityarthaḥ /\npukṛte saṅgamayati---ihetyādi /\niha asaṃlakṣyakramavyaṅgye dhvanau /\n'rasādayaḥ avinābhūtā iti hetorlakṣyanta' iti sambandhaḥ /\navinābhāvamupapādayati--vibhāvetyādi /\nkāraṇetyādi /\nrasaṃ pratīti śeṣaḥ /\nsamādhatte--maivamiti /\nmukhyārthabādhaiva lakṣaṇābījamiti darśayiṣyannādāvatiprasaṅgamāha---dhūmaśabdādityādi /\nagnītyādi /\nagnerdhūmāvinābhūtatvāditi bhāvaḥ /\nśabdārtha iti dhūmaśabdārtha ityarthaḥ /\nuktātiprasaṅgaṃ purvapakṣī pariharati--dhūmaśabdasyetyādi /\nsvārtheti /\nsvārthe dhūmatve tadviśiṣṭe vā /\nvāśrāntatvāt paryavasitabodhanavyāpāratvāt /\ntāvati aganyādyarthe /\ntarhi jitamiti siddhāntyaha---āyātamityādi /\njīvitamiti /\nlocanam nanvevaṃ dhūmāvagamanānantarāgnismaramavadvibhāvādipratipatyanantaraṃ ratyādicittavṛttipratipattarit śabdavyāpāra evātra nāsti /\nidaṃ tāvadayaṃ pratītisvarūpajño mīmāṃsakaḥ praṣṭavyaḥ--kimatra paracittavṛttimātre pratipattireva rasapratipattirabhimatā bhavataḥ? na caivaṃ bhramitavyam; evaṃ hi lokagatacittavṛttyanumānamātramiti kā rasatā? yastvalaukikacamatkārātmā rasāsvādaḥ kāvyagatavibhāvādicarvaṇāprāṇo nāsau smaraṇānumānādisāmyena khilīkārapātrīkartavyaḥ /\nkiṃ tu laukikena kāryakāraṇānumānādinā saṃskṛtahṛdayo vibhāvādikaṃ pratipadyamāna eva na tāṭasthyena pratipadyate, api tu hṛdayasaṃvādāparaparyāyasahṛdayatvaparavaśokṛtatayā bālapriyā bījamityarthaḥ /\n'bījaṃ jīvitami' ca pāṭhaḥ /\nkuta ityatrāha---satītyādi /\ntasminniti /\nmukhyārthabādha ityarthaḥ /\nsamāne 'pi svārthābhidhānasāmarthye dhūmaśabdassvārthe viśrāmyati /\n'gaṅgāyāṃ dhoṣa' ityatra gaṅgāśabdo netyatra mukhyārthabādha eva heturatasya eva lakṣaṇābījamityarthaḥ /\ntarhihāpi mukhyārthabādho lakṣaṇā ca syat netyāha - na ceti /\nprasaṅgādiniṣṭamāśabhaṅkate---nanvevamityādi /\nvibhāvādipratītyanantarabhāvinī ratyādipratītirdhūmādipratītijanyāgnyādismṛtisamānaiveti sā śabdavyāpārajanyā na bhavati dūre tasyā vyañjanājanyatvamityarthaḥ /\nvimatā ratyādiptītirna śābdī, śabdajanyārthapratītijanyatvāt dhūmaśabdajanitārthapratītijanyāganyādismṛtivaditi prayogaḥ /\nkimatra parakīyaratyādicittavṛttipratīteḥśabdavyāpārājanyatvaṃ siṣādhayiṣitaṃ? kiṃvā rasapratīteḥ? ādye siddhasādhanam; dvitīye rasapratīteritarapratītivailakṣṇyena dṛṣṭāntābhāvo doṣa ityāśayena sopahāsaṃ pṛcchannāha--idamityādi /\npraśnaṃ vivṛṇoti-kimityādi /\natreti /\nkāvya ityarthaḥ /\nna ceti /\nevaṃ bhramo na kartavya ityarthaḥ /\nkuta ityatrāha--evaṃ hītyādi /\nevaṃ laukikacittatavṛttipratītereva rasatvāṅgīkāre sati /\nmātramityanantaraṃ rasapratītiriti śeṣaḥ /\nkā rasateti /\nrasanīyatānimittako hi rasaśabdavyavahāraḥ /\nna cānumitirūpāyāḥ pratīteḥ rasanīyatvamasti vahnyādyanumitiṣvanupalambhādityarthaḥ /\nkā tarhi rasapratītirityata āha---yastvityādi /\nalaukiketyanena laukikasukhāsvādo vyāvartyate /\nalaukikatve hetuṃ darśayaṃstasya kāraṇamāha---kāvyeti /\nnāsāviti /\nasaurasāsvādaḥ /\nsmaraṇānumānasāmyenetyasya khilīkāre 'nvayaḥ /\nlaukikeneti loke bhavatetyarthaḥ /\nkāryeti /\nkāryaṃ vahnyāderdhūmādi, ratyādicittavṛtteḥ kaṭākṣādi /\nkāraṇaṃ vahnyādi, ratyādi cakāryeṇa yat kāraṇasyānumānaṃ, ādipadenārthāpattessaṅgrahaḥ /\ntene saṃskṛtahṛdaya ityanena tatsaṃskāro 'pi pratipattuḥ rasapratītāvupayogīti darśitam /\nvibhāvādikamiti /\npramadādikamityarthaḥ /\npratipadyamāna eveti /\nkāvyānnāṭyādveti śeṣaḥ /\ntāṭasthyeneti /\nanyadīyatvenetyarthaḥ /\nna pratipadyata ityatrāpi vibhāvādikamityasya sambandhaḥ /\nkathantarhi tatprītirityata āha--api tvityādi /\nhṛdayeti /\nlocanam pūrṇībhaviṣyadrasāsvādāṅkurībhāvenānumānasmaraṇādisaraṇimanāruhyaiva tanmayībhavanocitacarvaṇāprāṇatayā /\nna cāsau carvaṇā pramāṇāntarato jātā pūrvaṃ, yenedānīṃ smṛtiḥ syāt /\nna cādhunā kutaścitpramāṇāntarādutpannā, alaukike pratyakṣādyavyāpārāt /\nata evālaukika eva vibhāvādivyavahāraḥ /\nyadāha--'vibhāvo vijñānārthaḥ loke kāraṇamevābhidhīyate na vibhāvaḥ /\nanubhāvo 'pyalaukika eva /\n'yadayamanubhāvayati vāgaṅgasattvakṛto 'bhinayastasmādanubhāva' iti /\ntaccittavṛttitanmayībhavanameva hyanubhavanam /\nloko tu kāryamevocyate nānubhāvaḥ /\nata eva parakīyā na cittavṛttirgamyata ityabhiprāyeṇa 'vibhāvānubhāvavyabhicārisaṃyogādrasaniṣpattiḥ' iti sūtre sthāyigrahaṇaṃ na kṛtam /\ntatpratyuta śalyabhūtaṃ syāt /\nsthāyinastu rasībhāva aucityāducyate, tadvi bālapriyā hṛdayasya saṃvādaḥ sammatiḥ, tadaparaparyāyaṃ yatsahṛdayatvaṃ tatparavaśīkṛtatayā tadbalādityarthaḥ /\npūrṇīti /\npūrṇībhaviṣyan yo rasāsvādastasya kalpataroścaturvargopāyavyutpattiphaliṣyato 'ṅkurībhāvena hetunetyarthaḥ /\nanumāneti /\nanumitismṛtyādyupāyaṃ vyāptijñānādikamanālambyaivetyarthaḥ /\ntanmayīti /\nsahṛdayānāṃ yattattaccittavṛttitanmayībhavanaṃ tasyocitā yā carvaṇā arthādvibhāvādeḥ tatprāṇatayā tadupayogitvenetyarthaḥ /\nsādhāraṇyeneti yāvat /\nvibhāvādikaṃ pratipadyata ityanuṣaṅgaḥ /\nvibhāvādīnāṃ sādhāraṇyena pratītāveva rasacarvaṇetyanyatra spaṣṭam /\nsmṛtyādirūpatvannirākaroti--na cetyādi /\nata eveti /\nrasapratīteralaukikatvādeva tatkāraṇeṣvalaukiko vibhāvādivyavahāra ityarthaḥ /\nyadāheti /\nmuniriti śeṣaḥ /\nvibhāvo vijñānārtha iti /\nviśiṣṭatayā bhāvyante jñāyante sthāyivyabhicāriṇo 'neneti vibhāvaḥ pramadodyānādiḥ /\nna khalvanubhāvādeva cittavṛtterviśiṣya jñānaṃ jāyate, bāṣpāderanubhāvasyānekahetujanyatvasambhavādityarthaḥ /\nloka ityādi /\ncittavṛttihetuṣu loke kāramamityeva vyavahāro na tu vibhāva itītyarthaḥ /\nyadayamiti /\nayamabhinaya ityanvayaḥ /\nanubhāvayatīti /\nsthāyivyabhicāriṇa iti śeṣaḥ /\nanubhāva itītyanantataramucyata iti śeṣaḥ /\nsāmājikasahṛdayagatatattaccittavṛttervibhāvanādinā vibhāvādivyapadeśa iti ca rasagahgādharādāvuktam /\natrānubhavanaṃ laukikānu bhavanādvilakṣaṇamityaha---taccittavṛttīti /\nna parakīyacittavṛtyavagamamātramihānubhavanaṃ, kintu tāsāṃ cittavṛttīnāṃ sthāyyādirūpāṇāṃ sambandhi yatsāmājikānāṃ tanmayībhavanaṃ, tattaccittavṛttibhāvanayā tatsajātīyasvīyacittavṛtterudbodhanenānubhavanaṃ tadevetyarthaḥ /\nuktārthe pramāṇamāha---ata evetyādi /\nata eva yasmādanubhavanamuktarūpameva na parakīyacittavṛtyanumitimātraṃ tasmāddhetorevetyarthaḥ /\nna parakīyetyādi /\nkintu svīyā cittavṛttireva sāmājikaistadānubhūyata ityarthaḥ /\nna kṛtamiti /\nkasyetyākāṅkṣāśāntaye sūtre sthāyina locanam bhāvānubhāvocitacittavṛttisaṃskārasundaracarvaṇodayāt /\nhṛdayasaṃvādopayogilokacittavṛttiparajñānāvasthāyāmudyānapulakādibhiḥ stāyibhūtaratyādyavagamācca /\nvyabhicārī tu cittavṛttyātmatve 'pi mukhyacittavṛttiparavaśa eva carvyata iti vibhāvānubhāvamadhye gaṇitaḥ /\nata eva rasyamānatāyā eṣaiva niṣpattiḥ, yatprabandhapravṛttabandhusamāgamādikāraṇoditaharṣādilaukikacittavṛttinyagbhāvena carvaṇārūpatvam /\nataścarvaṇātrābhiviyañjanameva, na tu jñāpanam, pramāṇavyāpāravat /\nnāpyutpādanam, hetuvyāpāravat /\nbālapriyā iti ṣaṣṭhyantasthāyigrahame kartavye 'pyanubhāvagrahaṇenaiva sthāyipratītirbhavatīti tanna kṛtamityarthaḥ /\nyadyatra sthāyigrahaṇaṃ kriyeta, tarhi tadvirūddhañja syādityāha---tadityādi /\ntat sthāyigrahaṇakaraṇam /\nśalyeti /\nparakīyacittavṛtyavagamo rasa ityarthapratītikāritvenāniṣṭajanakañja bhavedityarthaḥ /\nnanvevaṃ 'sthāyī raso bhavatī'tyādi tatra tatra sūtrakārādivacanaṃ kathaṃ ghaṭetetyata āha--sthāyinastviti /\ntattannāyakādigatasthāyinastvityarthaḥ /\naucityameva spaṣṭayati---taditi /\ntasya paragatasthāyinaḥ sambandhino ye vibhāvānubhāvāḥ taducitāyāścittavṛttessahṛdayātmani yassaṃskārastasyodbodhena sundaracarvaṇāyā udayādityarthaḥ /\nuktañca kāvyānuśāsanavyākhyāne 'aucityantu tatsthāyigatatvena kāraṇāditayā prasiddhānāmadhunā carvaṇopayogitayā vibhāvāditvālambanādi'ti /\ntthāyino rasatvavyapadeśe nimittāntarañcāstītyāha---hṛdayeti /\nrasacarvaṇā hi hṛdayasaṃvādapurassarī hṛdayasaṃvāde ca nidānaṃ, lokacittavṛttiparijñānaṃ tadvirahitasya hṛdayasaṃvādānudayāt /\ntasyāñcāvasthāyāṃ pramadādibhiḥ kāraṇaiḥ pulakādibhiḥ kāryaiśca bhūyo bhūyo 'vadhṛtasvakāraṇavyāptikaiḥ sthāyino ratyāderavagamo bhavati, tasmāccetyarthaḥ /\nnanu cittavṛttitvāviśeṣātsyāyīva vyabhicāryapi sūtre grahaṇaṃ nārhatītyata āha---vyabhicārītviti /\nvyabhicāriṇaḥ sthāyicittavṛttiṃ prati guṇatvena vibhāvādiprāyatvāttanmadhye sa nirdiṣṭa ityarthaḥ /\nprasaṅgātsūtroktāṃ rasaniṣpattiṃ vivṛṇoti---ata evetyādi /\nrasyamānatāyā eṣaiva niṣpattiriti /\neṣā sūtroktā niṣpattiḥ /\nrasyamānatāyā niṣpattirevetyarthaḥ /\nyathoktamabhinavabhāratyāṃ 'kathantarhi sūtre niṣpattiriti neyaṃ rasasyāpi tu tadviṣayarasānāyāḥ tanniṣpattyā yadi tadekāyattajīvitasya rasasya niṣpattirucyate, tadā na kiñcidatra doṣa' iti /\nkā nāmaiṣā rasyamānatetyatastatsvarūpamāha--yadityādi /\nprabandheti /\nprabandhena pravṛttaṃ yadbandhusamāgamādikāraṇaṃ tenoditā yā harṣādilaukikacittavṛttiḥ tasyā nyagbhāvena adhaḥkaraṇena tadvyatirekeṇeti yāvat /\ncarvaṇāyāssvarūpamāha---ataścetyādi /\nataḥ laukikacittavṛttivailakṣaṇyenālaukikatvāt /\natra carvaṇā rasaviṣayacarvaṇā /\nevakāravyāvartyaṃ darśayati---na tvityādi /\nyathā pramāṇānāmindriyādīnāṃ jñāpanaṃ vyāpāraḥ, yathā vā daṇḍavakrādīnāmutpādanaṃ vyāpārastathā locanam nanu yadi neyaṃ jñaptirna vā niṣpattiḥ, tarhi kimetat? na tvayamasāvalaukiko rasaḥ /\nnanu vibhāvādiratra kiṃ jñāpako hetuḥ, uta kārakaḥ? na jñāpako na kārakaḥ; api tu carvaṇopayogī /\nnanu kvaitadddaṣṭamanyatra /\nyata eva na dṛṣṭaṃ tata evālaukikamityuktam /\nnanvevaṃ raso 'pramāṇaṃ syāt; astu, kiṃ tataḥ? taccarvaṇāta eva prītivyutpattisiddheḥ kimanyadarśanīyam /\nnanvapramāṇakametat; na, svasaṃvedanasiddhatvāt /\njñānaviśeṣasyaiva carvaṇātmatvāt ityalaṃ bahunā /\nataśca raso 'yamalaukikaḥ /\nyena lalitaparuṣānuprāsasyārthābhidhānānupayogino 'pi rasaṃ prati vyañjakatvam; kā tatra lakṣaṇāyāḥ śaṅkāpi? kāvyātmakaśabdaniṣpīḍanenaiva taccarvaṇā dṛśyate /\nhi tadeva kāvyaṃ punaḥ punaḥ bālapriyā vibhāvādīnāṃ na jñāpanaṃ na vā utpādanaṃ vyāpāra ityarthaḥ /\nśaṅkate---nanvityādi /\npūrvoktena iyaṃ rasacarvaṇā na jñaptirūpā, nāpi niṣpattirūpetyāyātaṃ, tarhi kiṃsvarūpetyarthaḥ /\netaditi /\nrasacarvaṇārūpamityarthaḥ /\nuttaramāha---nanvayamityādi /\njñaptyutpattyayogyatvamalaukikatvādrasasya bhūṣaṇaṃ bhavatīti bhāvaḥ /\nnanu jñāpakatvasya kārakatvasya vā abhāve vibhāvādīnāṃ rasapratītyarthamupādānaṃ vyarthaṃ, tadbhāve ca rasasya nālaukikatvamiti codayati---nanvityādi /\nhetoḥ kārakatvajñāpakatvānyataraniyamo hi laukikaḥ, vibhāvādestu tadabhāve 'pi carvaṇopayogitvānnānarthakayamityāśayena pariharati---na jñāpaka ityādi /\ntadupari śaṅkate--nanviti /\nsamādhatte---yata iti /\npunarapi śaṅkate---nanviti /\nevamiti /\nrasasyālaukikatve satītyarthaḥ /\nraso 'pramāṇaṃ syāditi /\napramāṇatve ca śubhāśubhaprāptiparihāropāyavyutpādakatvannabhavediti bhāvaḥ /\napramāṇatvāpāte 'pi kāryakāritvamastītyāha--astviti /\nprītivyutpattīti /\nprītiśca vyutpattiśca tayoḥ, yadvā--prītipūrvikā vyutpattiḥ tasyāḥ siddherityarthaḥ /\nnanvevamalaukikatve rasasya tatsādhakaṃ pramāṇaṃ nāstīti śaṅkate---nanviti /\nsamādhatte---neti /\nnanu rasasya viśiṣṭacarvaṇārūpatvābhyupagamāt kathaṃ svasaṃvedanasiddhirapītyāśaṅkāyāmāha---jñānaviśeṣasyeti /\nyathoktamabhinavabhāratyāṃ---'rasanāca bodharūpaiva, kintu bodhāntarebhyo vilakṣaṇaiva, upāyānāṃ vibhāvādīnāṃ laukikavailakṣaṇyādi'ti /\npunarapi rasasyālaukikatvaṃ sādhayati---ataścetyādi /\nvācakaśabdaikagamyatve hi rasasya vācyārthavallaukikatvaṃ kathañcicchakyaśaṅkamanuprāsādināpi vācakatvaśūnyena vyaṅgyatvamastyeva /\nna cānuprāsavyaṅgyaṃ vastu loke dṛṣṭacaramato 'pi rasasyālaukikatvaṃ siddhamityarthaḥ /\nevaṃ rasasyālaukikatvaṃ prasāddhya prastutamanusandadhāna āha---ketyādi /\ntatreti /\nanuprāsenāpi vyaṅgye rasa ityarthaḥ /\nkā lakṣaṇeti /\nabhidhāyā evābhāve tatpṛṣṭhavartinyā lakṣaṇāyāḥ prasaṅga eva nāstītyarthaḥ /\nśabdasvarūpasyaivābhidhāvyāpārānapekṣasya rasavyañjakatve 'nubhavaṃ pramāṇayati---kāvyātmaketyādi /\nkāvyātmako 'nuprasādiviśiṣṭo yaḥ locanam paṭhaṃścarvyamāṇaśca sahṛdayo lokaḥ, na tu kāvyasya; tatra 'upādāyāpi ye heyā' iti nyāyena kṛtapratītikasyānupayoga eveti śabdasyāpīha dhvananavyāpāraḥ /\nata evālakṣyakramatā /\nyattu vākyabhedaḥ syāditi kenacaduktam, tadanabhijñatayā /\nśāstraṃ hi sakṛduccāritaṃ samayabalenārthaṃ pratipādayadyugapadviruddhānekasamayasmṛtyayogātkathamarthadvayaṃ pratyāyayet /\naviruddhatve vā tāvaneko vākyārthaḥsyāt /\nkrameṇāpi viramyavyāpārāyogaḥ /\npunaruccārite 'pi vākye sa eva, samayaprakaraṇādestādavasthyāt /\nprakaraṇasamayaprāpyārthatiraskāreṇārthāntarapratyāyakatve bālapriyā śabdaḥ tasya niṣpīḍanena āmreḍanena /\ntaccarvamā rasacarvaṇā /\nuktaṃ vivṛṇoti---dṛśyata iti /\nyadeva kāvyaṃ paṭhitañcarvitañca tadeva punaḥ punaḥ paṭyate carvyate cetyarthaḥ /\nna tviti /\nkṛtapratītikasya kāvyasya kāvyaśabdasya, tatra rasacarvaṇāyām /\nanupayoga eva na tvita /\n<lg>\n<l>upayogaḥ astyevetyarthaḥ /</l>\n<l>kṛtapratītikasya anupayogitve yuktipradarśaka upetyādinyāyaḥ /</l>\n<l>'upādāyāpi ye heyāstānupāyān pracakṣate /</l>\n<l>upāyānāṃ hi niyamo nāvaśyamavatiṣṭate //</l>\n</lg></p>\n\n<p>it.i nyāyenetyarthaḥ /\nso 'yaṃ nyāyo 'tra na pravartata iti bhāvaḥ /\nphalitamāha---itītyādi /\nvyaṅgyasya yadalakṣyakramatvamuktaṃ tadapyuktārthe gamakamityāha--ata eveti /\nata eva śabdasvarūpasyaivārthābhidhānānapekṣatayā vyañjakatvādeva /\nyadyarthaṃpratītivyavadhānāpekṣayaiva śabdasya vyañjakatvaṃ bhavettadāvaśyaṃ kramo lakṣyeteti bhāvaḥ /\nvākyabhedaḥ syāditi /\nkāvyasya vācyavyaṅgyārthadvayabodhakatvāditi bhāvaḥ /\ntadanabhijñatayetyuktamupapādayati---śāstramityādi /\nśāstraṃ kāvyavyatiriktaṃ vākyam /\nsamayeti /\ntattadarthe tattatpadasya yassamayaḥ saṅketaḥ tadbalena tattatsaṅketagrahaṇasahakāreṇetyarthaḥ /\narthaṃ pratipādayaditi hetugarbham /\nyugapat ekadā /\nviruddheti /\nviruddhārthaviṣayakatvena viruddhau /\nyadvā---viruddhayorarthayoḥ yāvanekasamayau tayoḥ smṛterayogādasambhavādityarthaḥ /\nyatrārthe prakaraṇādikaṃ tenānyārthasamayasmṛteḥ pratibandhāditi bhāvaḥ /\narthadvayaṃ viruddhārthaṃ dvayam /\nkathaṃ pratyāyayet na bodhayet /\naviruddhatva iti /\nsākṣādekakriyānvayitvena vā parasparasambandhitve satītyarthaḥ /\narthadvayasyeti vipariṇāmenānuṣaṅgaḥ /\nasyodāharaṇam---'śveto dhāvati, sarvado mādhavaḥ pāyā'dityādikaṃ bodhyam /\ntāvāniti /\nyāvān budhyate tāvānityarthaḥ /\nvākyārtha ekaḥ syāt vākyārthe bhedo nāṅgīkriyata iti bhāvaḥ /\nkrameṇeti /\nśāstraṃ kathamarthadvayaṃ pratyāyayedityanuṣaṅgaḥ /\natra hetvantaraṃ cāha---viramyeti /\nviramya yo vyāpāraḥ śabdasya tadayogo yataḥ, tasmādityarthaḥ /\nsa eveti /\nyo vākyārtho buddhaḥ sa ityarthaḥ /\nevakāraḥ paunarvacanikaḥ /\natra hetumāha----samayaprakaraṇāderiti /\nlocanam niyamābhāva iti tena 'agrihotraṃ juhuyātsvargakāmaḥ' iti śrutau khādecchvāmāṃsamityeṣa nārtha ityatra kā prameti prasajyate /\ntatrāpi na kācidiyattetyanāśvāsatā ityevaṃ vākyabhedo dūṣaṇam /\niha tu vibhāvādyeva pratipādyamānaṃ carvaṇāviṣayatonmukhamiti samayādyupayogābhāvaḥ /\nna ca niyukto 'hamatra karavāṇi, kṛtārtho 'hamiti śāstrīyapratītisaddaśamadaḥ /\ntatrottarakartavyaunmukhyena laukikatvāt /\niha tu vibhāvādicarvaṇādbhutapuṣpavattatkālasāraivoditā na tu pūrvāparakālānubandhinīti laukikādāsvādādyogiviṣayāccānya evāyaṃ rasāsvādaḥ /\nata eva 'śikhariṇa' ityādāvapi bālapriyā samayādiriti pāṭhe sa eva yena pūrvamartho buddhaḥ sa ityarthaḥ /\nsamayādirityādipadena prakaraṇādessaṅgrahaḥ /\natra hetumāha---prakaraṇāderiti /\nprakaraṇasamayāderityarthaḥ /\nnanu samayādyapekṣā māstvityatrāha---prakaraṇotyādi /\nśāstrasyeti śeṣaḥ /\nniyamābhāva itīti /\narthabodhane niyamābhāva ityetatsyādityarthaḥ /\ntena niyamābhāvena /\nkā pramā kiṃ pramāṇam /\niti prasajyata iti /\ntattatpadasamayaprakaraṇādyapekṣāṃ vinā vākyasyārthapratyāyakatvopagame agnihotramityādivākyasya śvamāṃsakhādanavidhitvāpattirityarthaḥ /\ntatrāpīti /\narthāntare 'pītyarthaḥ /\niyattā vyavasthā /\nniyatateti ca pāṭhaḥ /\nitīti hetau /\nanāśvāsatā aniścitārthakatvenābodhakatā /\nupasaṃharati-itatyevamityādi /\nkāvyavyatariktaṃ laukikaṃ vaidikaṃ ca vākyaṃ samayaprakaraṇādisahakṛtaṃ yugapatkrameṇa vā ekamarthameva pratipādayatītyato 'nekārthabodhakatvena vākyabhedo naiva bhavati /\nsamayaprakaraṇādyapekṣāṃ vinā vākyasyārthabodhakatvāṅgīkāre cāvyavasthitārthakatvenābodhakatvarūpāprāmāṇyaṃ syādityevaṃ vākyabhedo doṣa iti sārārthaḥ /\nkāvye viśeṣamāha---iha tvityādi /\nvibhāvādyeveti /\nevakāreṇa rasādivyaṅgyavyavacchedaḥ /\npratipādyamānamiti /\nsamayaprakaraṇādisahakṛtena kāvyavākyena bodhyamānamityarthaḥ /\ncarvaṇeti /\nrasādicarvaṇetyarthaḥ /\nsamayetyādi /\nrasādikaṃ pratīti śeṣaḥ /\nkāvye vibhāvādyarthabodhe eva samayaprakaraṇāderupayogaḥ, vibhāvādibodhānantaraṃ ca vibhāvādereva niyāmakānniyatarasādivyaṅgyapratītiḥ /\nataśca tāṃ prati samayāderanapekṣaṇe 'pi nāvyavasthitārthakatvena doṣa iti bhāvaḥ /\nprasaṅgādāha---na cetyādi /\nbodhāvasthāyāmatra karmaṇi niyukto 'hamiti, anuṣṭhānadaśāyāṃ karavāṇīti, taduttarakāle tu kṛtārtho 'smīti ca pratītiḥ śāstrato jāyate /\nkāvyajanyapratītistu tattulyā netyarthaḥ /\nkuta ityatrāha---tatretyādi /\ntatra śāstrajanyapratītau /\nuttareti /\nuttarakāle yat kartavyaṃ tatraunmukhyena /\niha tu kāvye tvityarthaḥ /\nadbhutapuṣpavat indrajālādidarśitapuṣpeṇa tulyam /\nuditā utpannā /\nvibhāvādicarvaṇā rasapratītiḥ /\ntatkālaḥ vartamānakāla eva sāro yasyāḥ saiva /\nevakāravyāvartyaṃmāha---na tviti /\nnanu laukikapratīteranyatvaṃ yogijñānasyāpyasti ityata āha--yogīti /\nata eveti /\nyato rasāsvādasya kasyaciddhvanibhedasya sā tu syādupalakṣaṇam /\nsā punarbhaktirvakṣyamāṇaprabhedamadhyādanyatamasya bhedasya yadi nāmopalakṣaṇatayā locanam mukhyārthabādhādikramamanapekṣyaiva sahṛdayā vaktabhiprāyaṃ cāṭuprītyātmakaṃ saṃvedayante /\n<lg>\n<l>ata eva grandhakāraḥ sāmānyena vivakṣitānyaparavācye dhvanau bhakterabhāvamabhyadhāt /</l>\n<l>asmābhistu durdurūṭaṃ pratyāyayitumuktam--bhavatvatra lakṣaṇā, alakṣyakrame tu kupito 'pi kiṃ kariṣyasīti /</l>\n<l>yadi tu na kupyate 'suvarṇapuṣpāṃ' ityādāvavivakṣitavācye 'pi mukhyārthabādhādilakṣaṇāsāmagrīmanapekṣyaiva vyaṅgyārthaviśrāntirityalaṃ bahunā /</l>\n<l>upasaṃharati---tasmādbhaktiriti // 18 //</l>\n</lg></p>\n\n<p>nanu mā bhūddhvaniriti bhaktiriti caikaṃ rūpam /\nmā ca bhūdbhaktirdhvanerlakṣaṇam /\nupalakṣaṇaṃ tu bhaviṣyati; yatra dhvanirbhavati, tatra bhaktirapyastīti bhaktyupalakṣito dhvaniḥ /\nna tāvadetatsarvatrāsti, iyatā ca kiṃ parasya siddhaṃ? kiṃ vā naḥ truṭitaṃ? iti tadāha---kasyacidityādi /\nnanu bhaktistāvaccisntanairuktā, tadupalakṣaṇamukhena ca dhvanimapi bālapriyā uktavidhamanitarasādhāraṇaṃ saubhāgyaṃ tata evetyarthaḥ /\nsaṃvedayanta iti /\njānantītyarthaḥ /\nata evādau tathā vyākhyātamiti bhāvaḥ /\natra granthakṛdvacanaṃ saṃvādayati---ata evetyādi /\ntarhi kuto bhavataiva lakṣaṇāmabhyupetya vyākhyātamityata āha--asmābhistviti /\ndurdurūṭamiti /\nnāstikamayavāggrastamityarthaḥ /\n<lg>\n<l>ityuktamiti sambandhaḥ /</l>\n<l>nanu kasya nāma kopastattvaṃ kathyatāmityatrāha---yadi tviti /</l>\n<l>vyaṅgyārthaviśrāntiriti /</l>\n<l>abhimataviṣaye 'pi lakṣaṇāyā na prabhaviṣṇuteti bhāvaḥ // 18 //</l>\n</lg></p>\n\n<p>athopalakṣaṇapakṣasyāpi pratikṣepāya tacchaṅkāṃ vṛttānuvādapūrvakamudbhāvayati---nanvityādinā bhaktyupalakṣito dhvanirityantena /\nkathamupalakṣaṇaṃ bhaviṣyatītyatrāha---yatretyādi /\nyathā kākādirgṛhāderna svarūpaṃ, nāpi lakṣaṇaṃ, kintu kadācitsambhavamātrādvyāvṛttipratipattihetustathā bhaktirapītyarthaḥ /\nasyottaratvena kārikāmavatārayati---na tāvadityādi /\ntāvaditi sampratipattau /\netaditi /\nupalakṣaṇamityarthaḥ /\nupalakṣaṇaṃ vastu sarvatra na bhavatīti sampratipannamityarthaḥ /\niyatā ceti /\nbhakterupalakṣaṇatvamātrema cetyarthaḥ /\ntruṭitaṃ chinnam /\n'yadice'tyādigranthamavatārayati----nanvityādi /\nkiṃ tallakṣaṇaṇeneti /\ndhvanilakṣaṇakaraṇaṃ niṣphalaṃ lakṣaṇaphalasyetaravyāvṛttatayā dhvanijñānasyopalakṣaṇabhūtayā bhakatyaiva samabhavādityarthaḥ /\ntadabhidhetyādisamādhānagranthasya bhāvārthaṃ vivṛṇoti---abhidhānetyādi /\nabhidhānābhidheyabhāva iti /\nkāvyena saheti śeṣaḥ /\ntāvatā kimata āha---tataśceti /\nabhidhāvṛtte sambhāvyeta; yadi ca guṇavṛttyaiva dhvanirlakṣyata ityucyate tadabhidhāvyāpāreṇa taditaro 'laṅkāravargaḥ samagra eva lakṣyata iti pratyekamalaṅkārāṇāṃ lakṣaṇakaraṇavaiyarthyaprasaṅgaḥ /\nkiṃ ca</p>\n\n\n\n</div>\n<div>\n\n\n<l>lakṣaṇe 'nyaiḥ kṛte cāsya pakṣa-saṃsiddhir eva naḥ // DhvK_1.19a //</l>\n\n\n</div>\n<div>\n\n\n<l>lakṣaṇe 'nyaiḥ kṛte cāsya pakṣasaṃsiddhireva naḥ // 19 //</l>\n\n<p>kṛte 'pi vā pūrvamevānyairdhvanilakṣaṇe pakṣasaṃsiddhireva naḥ; yasmāddhvanirastīti na pakṣaḥ /\nsa ca prāgeva saṃsiddha ityayatnasampannasamīhitārthāḥ saṃvṛttāḥ ramaḥ /\nye 'pi sahṛdayahṛdayasaṃvedyamanākhyeyameva dhvanerātmānamāmnāsiṣuste 'pi na parikṣya vādinaḥ /\nlocanam samagrabhedaṃ lakṣayiṣyanti jñāsyanti ca /\nkiṃ tallakṣaṇenetyāśaṅkyāha---yadi ceti /\nabhidānābhidheyabhāvo hyalaṅkāgaṇāṃ vyāpakaḥ; tataścābhidhāvṛtte vaiyākaraṇamīmāṃsakairnirūpite kutredānīmalaṅkārakāraṇāṃ vyāpāraḥ /\ntathā hetubalātkāryaṃ jāyata iti tārkikairukte kimidānīmiśvaraprabhṛtīnāṃ kartṝṇāṃ jñātṝṇāṃ vā kṛtyamapūrvaṃ syāditi sarvo nirārambhaḥ syāt /\ntadāha---lakṣaṇakaraṇavaiyarthyaprasaṅga iti /\nmā bhūdvāpūrvonmīlanaṃ pūrvonmīlitamevāsmābhiḥ samyaṅnirūpitaṃ, tathāpi ko doṣa ityabhiprāyeṇāha---kiṃ cetyādi /\nprāgeveti /\nasmatprayatnāditi śeṣaḥ /\nevaṃ triprakāramabhāvavādaṃ, bhaktyantarbhūtatāṃ ca nirākurvatā alakṣaṇīyatvamekatanmadhye nirākṛtameva /\nata eva mūlakārikā sākṣāttannirākaraṇārthā na śrūyate /\nvṛttikṛttu nirākṛtamapi prameyaśayyāpūraṇāya kaṇṭhena bālapriyā abhidhāvyāpāre /\nalaṅkārakāraṇāmiti /\nalaṅkāragranthakartṝṇāmityarthaḥ /\nkutredānīṃ vyāpāra iti /\nabhidhānābhidheyabhāvasya samastālaṅkāravyāpakatvāttasya cābhidhāvayāpārajīvitatvāttannirūpaṇe kṛte satyalaṅkāranirūpaṇaṃ tadgranthakārāṇāṃ niṣphalameva bhavedityarthaḥ /\naniṣṭāntaramapyudghāṭayati---tethetyādi /\n'kimapūrvaṃ syādi'ti sambandhaḥ /\nitīti hetau /\nsarvo nirārambhaḥ syāditi /\nsarvarḥ iśvaraprabhṛtiḥ kartṛjñātṛvargaḥ /\nvyākhyātamarthaṃ granthena saṅgamayati--tadāheti /\nlakṣaṇakaruṇavaiyarthyaprasaṅga iti /\nlakṣaṇaṃ ca karaṇaṃ ca lakṣaṇakaraṇe, tayoḥ tannirūpaṇayoḥ vaiyarthyasya prasaṅga ityarthaḥ /\nkiñcetyādigranthamavatārayati---metyādi /\n'apūrvonmīlanaṃ mā bhūdi'tyanvayaḥ /\nnanu kārikākāreṇa itarapakṣa ivālakṣaṇīyatvapakṣaḥ kimiti na pratikṣipta iti śaṅkāṃ pariharan 'ye 'pī'tyādigranthamavatārayati---evamityādi /\nnirākṛtameveti /\ndhvanipradarśanamukhena hi pakṣāntaranirākaraṇamatra kṛtaṃ; na ca tasyālakṣaṇīyatve tatsambhavati iti tannirākaraṇanāntarīyakatvenālakṣaṇīyatvapakṣo 'pi nirākṛta ityarthaḥ /\nnanu tarhi kimiti vṛttikṛtā tatpakṣo 'nūdya nirākṛta ityata āha---vṛttikṛditi /\nprameyaśayyeti /\nprameyasya śayyā sanniveśaviśeṣaḥ yata uktayā nītyā vakṣyamāṇayā ca dhvaneḥ sāmānyaviśeṣalakṣaṇe pratipādite 'pi yadyanākhyeyatvaṃ tatsarveṣāmeva vastūnāṃ tatprasaktam /\nyadi punardhvanerātiśayoktyānayā kāvyāntarātiśāyi taiḥ locanam tatpakṣamanūdya nirākaroti---ye 'pītyādinā /\nuktayā nītyā 'yatrārthaḥ śabdo vā' iti sāmānyalakṣaṇaṃ pratipāditam /\nvakṣyamāṇayā tu nītyā viśeṣalakṣaṇaṃ bhaviṣyati 'arthāntare saṅkramitaṃ ityādinā /\ntatra prathamoddyote dhvaneḥ sāmānyalakṣaṇameva kārikākāreṇa kṛtam /\ndvitīyoddyote kārikākāro 'vāntaravibhāgaṃ viśeṣalakṣaṇaṃ ca vidadhadanuvādamukhena mūlavibhāgaṃ dvividhaḥ' iti /\n<lg>\n<l>sarveṣāmiti /</l>\n<l>laukikānāṃ śāstrīyāṇāṃ cetyarthaḥ /</l>\n<l>atiśayoktyeti /</l>\n<l>yathā 'tānyakṣarāṇi hṛdaye kimapi sphuranti' itivadatiśayoktyānākhyeyatoktā sārarūpatāṃ pratipādayitumiti darśitamiti śivam // 19 //</l>\n</lg></p>\n\n<p>bālapriyā tasyāḥ pūraṇāya /\nanākhyeyatvapakṣasyāpi svayamanirākaraṇe tatpūraṇaṃ na bhavediti bhāvaḥ /\nuktayā nītyetyādau yathāsaṃkhyena sambandha ityāśayenopapādayati---yatrārtha ityādi /\nviśeṣalakṣaṇamiti /\nviśeṣalakṣaṇakathanamityarthaḥ /\nvṛttau 'sa ca dvividha' ityādinā viśeṣalakṣaṇakathanaṃ kārikākārāśayānusāreṇetyāha--tatra prathamodyota ityādi /\ntatra sāmānyaviśeṣalakṣaṇayormadhye /\n'iti mūlavibhāgamavocadi'tyanvayaḥ /\natha yadidaṃ dhvaneranākhyeyatvamuktaṃ tannāsatvānnāpyasādhutvāt, kintvatiśayittvāditi cettarhi tadabhidhānaṃ yuktamevetyāha vṛttau---'yadi punari'tyādi /\n'kāvyāntarātiśāyo'ti /\nguṇībhūtavyaṅgyacitrātiśāyītyarthaḥ /\n'svarūpam' iti /\nsāratārūpaṃ svarūpamityarthaḥ /\n'tai'riti /\npūrvapakṣibhirityarthaḥ /\n'tadi'ti /\ntarhityarthaḥ /\n'te 'pī'tyādi /\nteṣāmabhidhānamasmadabhimatatvādyuktamevetyarthaḥ /\natra te 'pītyapiśabdena svasyāpi sarvatra yuktabhidhāyitvaṃ granthakṛtā sūcitamiti ca bodhyam /\nvṛttisthaṃ 'atiśayoktyā' iti padaṃ vyākhyāsyannādāvatiśayokterudāharaṇamāha--yathā tānītyādi /\n'nidrārdhamīlitaddaśo madamantharāṇi nāpyarthavanti na ca yāni nirarthakāni adyāpi me mṛgaddaśo madhurāṇi tasyāḥ' ityādyapādatrayam /\natiśayoktyānayetyasya vyākhyānaṃ---atiśayoktyānākhyeyatoktyeti /\npūrayati---sārarūpatāṃ pratipādayitumiti /\nanena kāvyāntarātiśāyirūpamityatratyarūpapadārthaḥ sārarūpatvamiti darśitam /\npratipādayitumityanantaramuktayeti śeṣaḥ /\n<lg>\n<l>sarvasyāpi paramaśivasvarūpatvābhisamdhānenopasaṃharati---iti śivamiti /</l>\n<l>itītyanena svavyākhyānaparāmarśaḥ /</l>\n<l>kiñca śivamitīśvaranirdeśarūpaṃ paramaṃ maṅgalam /</l>\n<l>svarūpamākhyāyate tatte 'pi yuktābhidhāyina eva //</l>\n</lg></p>\n\n<lg>\n<l>locana.m kiṃ locanaṃ vināloko bhāti candrikayāpi hi /</l>\n<l>tenābhinavagupto 'tra locanonmīlanaṃ vyadhāt //</l>\n</lg>\n\n<lg>\n<l>yadunmīlanaśaktyaiva viśvamunmīlati kṣaṇāt /</l>\n<l>svātmāyatanaviśrāntāṃ tāṃ vande pratibhāṃ śivām //</l>\n</lg>\n\n<p>iti śrīmahāmāheśvarācāryavaryābhinavaguptonmīlite sahṛdayālokalocane dhvanisaṅkete prathama uddyotaḥ //</p>\n\n<p>- - - - - bālapriyā svavyākhyāne śrotṛjanapravṛtyarthamāha--kimityādi /\nlocanaṃ locanākhyametadvyākhyānam /\nālokaḥ kāvyālokagranthaḥ /\ncandrikayā anyakṛtayā candrikākhyavyākhyayā /\napi kiṃ bhāti na bhātītyarthaḥ /\nhīti prasiddhe 'vadhāraṇe vā /\natha ca locanaṃ netraṃ vinā /\nlokaḥ bhūvanam /\ncandrikayā jyotsnayā, api kiṃ bhāti kiṃ sphurati na pratyakṣaviṣayo bhavatītyaprastutārthaḥ tatsāmyaṃ cātra dhvanyate /\nteneti /\ntasmāddhetorityarthaḥ /\nathodyotānte 'pyanuṣṭhitaṃ maṅgalaṃ nibadhnāti---yaditi /\nyasyāḥ śakteḥ unmīlanayuktyā spandanayogainaiva /\nviśvaṃ sarvaṃ vastu /\nkṣaṇādunmīlati prakāśate /\nkṣaṇādityanenānanyāpekṣatvaṃ dyotyate /\nsvātmani svasvarūpe /\nyadvā--brahyacaitanya evāyatane sthāne viśrāntāṃ sthitām /\npratibhāṃ jñānātmikām /\n<lg>\n<l>śivāṃ śivākhyām /</l>\n<l>tāṃ śaktimahaṃ vande /</l>\n<l>atha ca yasyāḥ pratibhāyāḥ unmīlanayuktyā prakāśayogena /</l>\n<l>viśvam kṣaṇādunmīlati navanavatayā bhāti svātmanyevāyatane viśrāntāṃ vāsanārūpeṇāvasthitām, śivāṃ rasāveśavaiśadyasubhagām, tāṃ pratibhāṃ kavīnāṃ prajñām, vande ityādyartho 'pi bodhya iti sarvaṃ śivam // 19 //</l>\n</lg></p>\n\n<lg>\n<l>prauḍhaṃ kva locanaṃ mandaḥ kvāhaṃ tena mayā kṛtā /</l>\n<l>pūrvavyākhyāddaśāpyeṣā ṭippaṇī śodhyatāṃ budhaiḥ //</l>\n</lg>\n\n<p>iti sahṛdayatilakapaṇḍitarāja śrīrāmaśārakaviracitāyāṃ locanaṭippaṇyāṃ prathamoddyotaḥ //</p>\n\n\n\n\n\n<p>dvitīya uddyotaḥ\n/ śrīrastu /\ndvitīya uddyotaḥ evamavivakṣitavācyavivakṣitānyaparavācyatvena dhvanirdviprakāraḥ prakāśitaḥ /\ntatrāvivakṣitavācyasya prabhedapratipādanāyedamucyate--</p>\n\n\n\n</div>\n<div>\n\n\n<lg>\n<l>arthāntare saṅkramitam atyantaṃ vā tiraskṛtam /</l>\n<l>avivakṣita-vācyasya dhvaner vācyaṃ dvidhā matam // DhvK_2.1 //</l>\n</lg>\n\n\n</div>\n<div>\n\n<lg>\n<l>arthāntare saṅkramitamatyantaṃ vā tiraskṛtam /</l>\n<l>avivakṣitavācyasya dhvanervācyaṃ dvidā matam // 1 //</l>\n</lg>\n\n<lg>\n<l>locanam dvitīya uddyotaḥ yā smaryamāṇā śreyāṃsi sūte dhvaṃsayate rujaḥ /</l>\n<l>tāmabhīṣṭaphalodārakalpavallīṃ stube śivām //</l>\n</lg>\n\n<p>vṛttikāraḥ saṅgatimuddyetasya kurvaṇa upakramate--\nevamityādi /\nprakāśita iti /\nmayā vṛttikāreṇa sateti bhāvaḥ /\n<lg>\n<l>na caitanmayotsūtramuktam, api tu kārikākārābhiprāyeṇetyāha--</l>\n<l>tatreti /</l>\n<l>tatra dviprakāraprakāśane vṛttikārakṛte yannimittaṃ bījabhūtamiti bālapriyā dvitīya uddyotaḥ locanasyottarasyāto na vyākhyā prapyate 'tra tat /</l>\n<l>yathāmatīṣadvyākhyāmi prasīdantvatra me budhāḥ //</l>\n</lg></p>\n\n<p>yeti /\nyā śivā /\njanaiḥ smaryamāṇā satī, teṣāṃ śreyāṃsi sūte janayati /\nrujaḥ vyāpadaḥ /\nabhīṣṭeti /\nabhīṣṭānāṃ phalānāmudārā dātrī /\nyadvā-abhīṣṭāni phalāni yasyāṃ sā udārā mahatī ca kalpavallī tāmiti rūpakam /\n'udāro dātṛmahato'rityamaraḥ /\nsaṅgatimudyotasyeti /\nprathamodyotena dvitīyodyotasya saṅgatimitatatatyarthaḥ /\nuktena saha vakṣyamāṇasya saṅgatimiti yāvat /\nsā cātra prasaṅgarūpā bodhyā /\nkurvāṇaḥ sampādayan /\nupakramate vaktumārabhate /\nsūtrakāreṇāprakāśitatvādāha--\nmayetyādi /\n'tatre'tyādigranthamavatārayati--\nna cetyādi /\netaditi /\ndviprakāratvamityarthaḥ /\nutsūtraṃ sūtramullaṅdhya sūtrakārānabhipretamiti yāvat /\n'tetre'ti tatpadamuktadvi prakāraprakāśanakriyāparāmarśa kamityabhipretya vyācaṣṭe--\ndviprakāraprakāśana iti /\nnimittamiti /\ntralarthakathanaṃ pūritaṃ vā /\nasyaiva vivaraṇam--\nbījabhūtamiti /\n'ucyata' ityanenāsyānvayaḥ /\niti sambandha iti /\nevaṃ pūrvāparayossaṅgatirityarthaḥ /\nanyathā vyācaṣṭe--\nyadi vetyādi /\npūrvaśeṣaḥ pūrvānvayi /\nprathamodyotānte vṛttikāreṇa locanam sambandhaḥ /\nyadi vā-tatreti pūrvaśeṣaḥ /\ntatra prathamoddyote vṛttikāreṇa prakāśitaḥ avivakṣitavācyasya yaḥ prabhedo 'vāntaraprakārastatpratipādanāyedamucyate /\ntadavāntarabhedapratipādanadvāreṇaiva cānuvādadvāreṇāvivakṣitavācyasya yaḥ prabhedo vivakṣitānyaparavācyātprabhinnatvaṃ tatpratipādanāyedamucyate /\nbhavati mūlato dvibhedatvaṃ kārikākārasyāpi sammatameveti /\nbhāvaḥ /\nsaṅkramitamiti ṇicā vyañcanāvyāpāre yaḥ sahakārivargastasyāyaṃ prabhāva ityuktaṃ tiraskṛtaśabdena ca /\nyena vācyenāvivakṣitena satāvivakṣitāvācyo dhvanirvyapadiśyate tadvācyaṃ dvidheti sambandhaḥ /\nyo 'rthaṃ upapadyamano 'pi tāvataivānupayogāddharmāntarasaṃvalanayānyatāmiva gato lakṣyamāṇo 'nugatadharmī sūtranyāyenāste sa rūpāntarapariṇata uktaḥ /\nbālapriyā 'iti pratamodyota' ityuktatvādatra pakṣe tatreti tatpadena tasya parāmarśa ityāhṛ--\nprathamodyota iti /\nasya pūrvoṇa sahānvayaṃ darśayitumāha--\nvṛttikāreṇa prakāśita iti /\natra pakṣe ata iti śeṣo bodhyaḥ /\n'avivakṣite'tyādigranthaṃ vyācaṣṭe-avivakṣitavācyasyetyādi /\navāntaraprakāraḥ avāntaradharmaḥ /\nidamiti /\n'arthāntara' ityādi'mata'mityantaṃ sūtramityarthaḥ /\n'athāsaṃlakṣyakramodyota' ityādinā vakṣyamāṇenāpi saṅgatiṃ sampādayitumanyathāpi vyācaṣṭe-tadavāntaretyādi /\n'arthāntare saṅkramitam' ityādinā yattadavāntarabhedapratipādanaṃ tadvāreṇaiva tatpūrvakameva /\navivakṣitavācyasya dhvaneriti yo 'nuvādastaddvareṇa /\nasyocyata ityanena sambandhaḥ /\navivakṣitavācyasyeti /\ntadanuyogika ityarthaḥ /\nvakṣyamāṇaṃ manasi kṛtya 'vivakṣitānyaparavācyādityuktam /\nprabhinnatvamanyonyābhāvaḥ /\ntatpratipādanāya tasya jñāpanāya /\nidamiti /\navivakṣitavācyamityarthaḥ /\nphalitamāha--\nbhavatītyādi /\nmūlato dvibhedatvamādimaṃ dvaividhyam /\n'ṇice'tyasya 'ukta'mityanena sambandhaḥ /\nya iti /\nlakṣaṇāvaktṛvivakṣādirityarthaḥ /\nayaṃ saṅkramaṇam /\ntasya prabhāvaḥ /\ntena prayuktaḥ /\nsa eva prayojakakarteti bhāvaḥ /\nuktaṃ bodhatam /\ntiraskṛtaśabdena ceti /\nityuktamityanenāsya sambandhaḥ /\n'avivakṣite'tyādikaṃ vivṛṇoti--\nyenetyādi /\nvācyeneti /\ntattatpadavācyajātyādidharmaviśiṣṭadharmiṇetyarthaḥ /\n'arthāntare saṅkramitam' ityādikaṃ vivṛṇoti-yo 'rtha ityādi /\nyo 'rthaḥ rāmo 'smītyādau śamādirūpo 'rthaḥ /\nupapadyamāno 'pi vācyājātyādiprakāreṇānvayayogyo 'pi /\nanupayogāditi /\nviśeṣānādhāyakatvena punaruktatvena vā upayogābhāvādityarthaḥ /\ndharmāntarasaṃvalanayā vācyadharmātiriktadharmavatvena /\nlakṣyamāṇaḥ lakṣaṇayā pratīyamānaḥ /\nata evānyatāṃ gata iva /\nyadvā--\ndharmāntarasaṃvalanayā vācyadharmātiriktadharmaprakārakapratītiviṣayatvena hetunā anyatāṃ gata iva lakṣyamāṇaḥ pratīyamānaḥ /\nanugatadharmī san lakṣyamāṇadharmāṇāṃ tatra tatra bhinnatve 'pi vyaktirūpo dharmī anustūta eveti bhāvaḥ /\nsūtranyāyeneti /\nyathā puṣpādiṣvekaṃ sūtramanusyūtantathetyarthaḥ /\ntathāvidhābhyāṃ ca tābhyāṃ vyaṅgyasyaiva viśeṣaḥ /\ntatrārthāntarasaṅkramitavācyo yathā--\nsnigdhaśyāmalakāntiliptaviyato velladbalākā dhanā vātāḥ śīkariṇaḥ payodasuhṛdāmānandakekāḥ kalāḥ /\nlocanam yastvanupapadyamāna upāyatāmātreṇārthāntarapratipattiṃ kṛtāv palāyata iva sa tiraskṛta iti /\nnanu vyaṅgyātmano yadā dhvanerbhedo nirūpyate tadā vācyasāya dvidheti bhedakathanaṃ na saṅgatamityāśaṅkyāha--\ntathāvidhābhyāṃ ceti /\nco yasmādarthe /\nvyañjakavaiciñyāddhi yuktaṃ vyaṅgyavaiciñyamiti bhāvaḥ /\nvyañjake tvarthe yadi dhvaniśabdastadā na kaściddoṣa iti bhāvaḥ /\nbhedapratipādakenaivānvarthanāmnā lakṣaṇamapi siddhamityabhiprāyeṇodāharaṇamevāha--\narthāntarasaṅkramitavācyo yatheti /\natra śloke rāmaśabda iti saṅgatiḥ /\nsnigdhayā jalasambandhasarasayā śyāmalayā draviḍavanitocitāsitavarṇayā kāntyā cākacakyena liptamācchuritaṃ viyannabho yaiḥ vellantyo vijṛmbhamāṇāstatā calantyaḥ parabhāgavaśātpraharṣavaśācca balākāḥ bālapriyā rūpāntarapariṇata iti arthāntare saṅkramitamityasyaiva vivaraṇam /\nyastviti /\n'niśvāsāndha' ityādāvandhādipadārtha ityarthaḥ /\nanupapadyamānaḥ anvayāyogyaḥ /\nupāyatāmātreṇeti /\nmukhyārthasambandhasya lakṣaṇānimittatvāditi bhāvaḥ /\ntiraskṛta iti /\nukta ityanuṣaṅgaḥ /\nnanviti /\nvyaṅgyātmano dhvaneḥ dhvanipadārthasya vyaṅgyasya /\nyadā yadi /\n'vācyasya bhedakathanam' iti sambandhaḥ /\nvṛttau 'tathāvidhābhyām' iti /\narthāntarasaṅkramitātyantatiraskṛtābhāyāmityarthaḥ /\n'tābhyāṃ' vācyābhyām /\n'viśeṣaḥ' bhedaḥ /\nviśeṣa ityasyānantaraṃ 'iti vyaṅgyaprakāśanaparasya dhvanerevāyaṃ prakāraḥ' iti pāṭhaḥ kvācitkaḥ /\nlocane bhāvamāha--\nvyañjake tvartha ityādi /\ndhvaniśabdārthaḥ vyañjakaścedityarthaḥ /\nsa cārtho vā śabdo vā /\ntatrādyapakṣe avivakṣitavācyasyetyasya avivakṣitaḥ apradhānīkṛto vācyassvātmā yena sa iti prathamodyotoktārthau bodhyaḥ /\ndoṣa iti /\navatārikoktadeṣa ityarthaḥ /\ncākacakyeneti /\nprabhātāralyenetyarthaḥ /\nvijṛmbhamāṇāḥ utsāhaśālinyaḥ /\nparabhāgavaśāditi /\nmedhānāṃ śayāmatvādbalākānāṃ sitatvāccetibhāvaḥ /\npraharṣeti /\nmeghasaṃsargalābhajanitapraharṣetyarthaḥ /\n'ghanā' ityasya vivaraṇam--\nmedhā iti /\n'ghanā' ityanena nibiḍatvañca gamyate /\n'velladbalākā' ityanena sambhogasmārakatvañca /\nata eva āha--\nevannabha ityādi /\n<lg>\n<l>'śīkariṇa' ityasya vivaraṇam--</l>\n<l>sūkṣmetyādi /</l>\n<l>itīti /</l>\n<l>kāmaṃ santu dṛḍhaṃ kaṭhorahṛdayo rāmo 'smi sarve sahe vaidehī tu kathaṃ bhaviṣyati hahā hā devi dhīrā bhava //</l>\n</lg></p>\n\n<p>locanam sitapakṣiviśeṣā yeṣu ta evaṃ nabhastāvaddurālokaṃ vartate /\ndiśo 'pi duḥsahāḥ /\nyataḥ sūkṣmajalakaṇodgāriṇo vātā iti mandamandatvameṣāmaniyatadigāgamanaṃ ca bahuvacanena sūcitam /\ntarhi guhāsu kvacitpraviśyāsyatāmityata āha--\npayodānāṃ ye suhṛdasteṣu ca satsu ye śobhanahṛdayā mayūrāsteṣāmānandena harṣeṇa kalāḥ ṣaṅjasaṃvādinyo madhurāḥ kekāḥ śabdaviśeṣāḥ tāśca sarvaṃ payodavṛttāntaṃ dussahaṃ smārayanti; svayaṃ ca dussahā iti bhāvaḥ /\nevamuddīpanavibhāvodbodhitavipralambhaḥ parasparādhiṣṭānatvadrateḥ vibhāvānāṃ sādhāraṇatāmabhimanyamānaḥ ita eva prabhṛti priyatamāṃ hṛdayenidhāyaiva svātmavṛttāntaṃ tāvadāha--\nkāmaṃ santviti /\ndṛḍhamiti sātiśayam /\nkaṭhorahṛdaya iti /\nrāmaśubdarthadhvaniviśeṣāvakāśadānāya kaṭhorahṛdayapadam /\nyathā 'tadgehaṃ' ityukte 'pi 'natabhitti' iti /\nanyathā rāmapadaṃ daśarathakulodbhavatvakausalyāsnehapātratvabālyacaritajānakīlābhādidharmāntarapariṇatamarthaṃ kathaṃ na dhvanediti /\nasmīti /\nsa bālapriyā śīkarima iti śīkarasambandhapratipādanena hetunetyarthaḥ /\nmandamandatvamityasya 'sūcitam' ityanena sambandhaḥ /\nbahuvacavavyaṅgyaṃ darśayati--\neṣāmiti /\nsuhṛda iti /\nbandhava ityarthaḥ /\narthāntarañcāha--\nteṣviti /\nśobhanahṛdayā iti ata evānanda iti bhāvaḥ /\nkalatvasyānandahetukatvāttadviśiṣṭakekānāmānandahetukatvamiti darśayannāha--\nharṣema kalā iti /\nevamityādi /\npūrvoktairuddīpanavibhāvairudvodhitaḥ vipralambhaḥ viyogakālāvacchinnā ratiryasya saḥ /\nparasparetyādi /\nstrīpuṃsayorjīvitasarvasvābhimānātmikāyā rateḥ parasparasambandhitvādityarthaḥ /\nvibhāvānāṃ sajalajaladharādīnām /\nsādhāraṇyaṃ priyatamāsādhāraṇyam /\nabhimanyamāna iti /\nnirūpayannityarthaḥ /\nita iti /\nkāmamityādita ityarthaḥ /\ntāvaditi /\nprathamamityarthaḥ /\nkāmaṃ saṃntviti /\nyatheṣṭaṃ bhavantu ityarthaḥ /\nrāmaśabdārtheti /\nrāmaśabdenārthaviśeṣāṇāṃ vyañjane sahakārītyarthaḥ /\ntadgehamiti /\npadyamidaṃ tṛtīyodyote udāhariṣyate /\nanyatheti /\nkaṭhorahṛdaya ityasyābhāva ityarthaḥ /\nbālpacariteti /\nvidyābhyāsatāṭakāvadhādītyarthaḥ /\nādipadena paraśurāmajayādikaṃ gṛhyate /\nlābhādi yaddharmāntaraṃ tena pariṇataṃ tatprakārakapratītiviṣayam /\nkathaṃ na dhvanediti /\ntathāca kaṭhorahṛdayapadantadarthānuguṇānāmeva dharmāṇāṃ rāmaśabdena vyañjene sahaṅkāritayā nirdiṣṭamiti bhāvaḥ /\n'sarvaṃ sahe'ityasya yadyadduḥkhamāpatati tatsarvaṃ sahetyarthaḥ /\n'vaidehī' ityatra rāmaśabdaḥ /\nanena hi vyaṅgyadharmāntarapariṇataḥ sañjñī pratyāyyate, na saṃjñimātram /\nlocanam evāhaṃ bhavāmītyarthaḥ /\nbhaviṣyatīti kriyāsāmānyam /\ntena kiṃ kāriṣyatītyarthaḥ /\natha ca bhavanamevāsyā asambhāvyamiti /\nuktaprakāreṇa hṛdayanihitāṃ priyāṃ smaraṇaśabdavikalpaparamparayā pratyakṣībhāvitāṃ hṛdayasphoṭanonmukhīṃ sasaṃbhramamāha--\nhahā heti /\ndevīti /\nyuktaṃ tava dhairyamityarthaḥ /\naneneti /\nrāmaśabdenānupayujyamānārtheneti /\nbhāvaḥ /\nvyaṅgyaṃ dharmāntaraṃ prayojanarūpaṃ rājyanirvāsanādyasaṅkhyeyam /\ntaccāsaṅkhyatvādabhidhāvyāpāreṇāśakyasamarpaṇam /\nkrameṇārpyaṃmāṇamapyekadhīviṣayabhāvābhāvānna citracarvaṇāpadamiti na cārutvātiśayakṛt /\npratīyamānaṃ tu tadasaṅkhyamanudbhi viseṣatvenaiva kiṃ kiṃ rūpaṃ na sahata iti citrapānakarasāpūpaguḍamodakasthānīyavicitracarvaṇāpadaṃ bhavati /\nyathoktam--\n'uktyantareṇāśakyaṃ yat' iti /\nbālapriyā tyanena ca duḥkhāsahiṣṇutvaṃ vyajyate /\nkriyāsāmānyamiti /\nbodhayatīti śeṣaḥ /\nmukhyārthe 'pi vivakṣita ityāha--\nata ceti /\ncaturthapādamavatārayati--\nuktetyādi /\nsmaraṇeti /\njaladharādyuddīpakānāṃ priyatamāsādhāraṇatvasmaraṇam /\nśabdaḥ vaidehīti śabdaḥ, tajjanitabodha iti yāvat /\n'vikalpaḥ kathaṃ bhaviṣyatī'ti vitarkaḥ /\nteṣāṃ paramparayetyarthaḥ /\n'vyaṅgye'tyādigranthaṃ vyācaṣṭe--\nvyaṅgyamityādi /\nprayojaneti /\nlakṣaṇāprayojanetyarthaḥ /\ntadatra kimityata āha--\nrājyeti /\nrājyabhraṃśādityarthaḥ /\nādipadena vanavāsapitṛjāyāviyogādikaṃ duḥkhakāri sarvaṃ gṛhyate /\nasya vyaṅgyatvaṃ vyavasthāpayiṣyannāha--\ntaccetyādi /\ntat prayojanam /\nabhidhetyādi /\nyugapadabhidātumaśakyamityarthaḥ /\nkrameṇeti /\ntaditi abhidāvyāpāreṇeti cānuṣajyate /\nekadhīti /\nekabodhaviṣayatvābhāvādityarthaḥ /\npratīyamānamiti /\nvyajyamānamityarthaḥ /\ntuśabdo viśeṣe /\ntadasaṅkhyamiti /\nasaṅkhayatvaviśiṣṭaṃ prayojanamityarthaḥ /\nanudbhinneti /\nanudbhinnaḥ aspaṣṭaḥviśeṣaḥ pārthakyaṃ parasparabheda iti yāvat, yatra tatvenaiva tadviśiṣṭameva /\npānakarasādyāsvāde karpūrādyāṃśā yathā pārthakyena nānubhūyante, kintu parasparasaṃvalitatvenaiva prayojanapratītau tathā rājyanirvāsanādayo dharmā ityarthaḥ /\nkiṃ kimiti /\nnānārūpaṃ sahata ityarthaḥ /\npratipattṛpratibhādivaśena nānāvidhaṃ bhātīti yāvat /\nitīti hetau /\ncitretyādi /\ncitreti pānakarasādīnāṃ trayāṇāṃ viśeṣaṇaṃ nānārasetyarthaḥ /\n<lg>\n<l>guḍopaskṛtaṃ modakaṃ guḍamodakaṃ tatsthānīyā taccarvaṇākatulyā yā vicitrā vilakṣaṇā carvaṇā rāmagatatvena tattaddharmāvagāhinī pratītiḥ, tasyāḥ padaṃ viṣaya yathā ca mamaiva viṣamabāṇalīlāyām---</l>\n<l>tālā jāanti guṇā jālā de sahiaehiṃ gheppānti /</l>\n<l>raikiraṇānuggahiāiṃ honti kamalāiṃ kamalāiṃ //</l>\n</lg></p>\n\n<lg>\n<l>(tadā jāyante guṇā yadā te sahṛdayairgṛhyante /</l>\n<l>ravikiraṇānugṛhītāni bhavanti kamalāni kamalāni //</l>\n</lg>\n\n<p>iti cchāyā ) /\nityatra dvitīyaḥ kamalaśabdaḥ /\nlocanam eṣa eva sarvatra prayojanasya pratīyamānatvenotkarṣaheturmantavyaḥ /\nmātragrahaṇena saṃjñī nātra tiraskṛta ityāha---yathā cetyādi /\ntālā tadā /\njālā yadā /\ndheppanti gṛhyante /\narthāntaranyāsamāha---ravikiraṇeti /\nkamalaśabda iti /\nlakṣmīpātratvādidharmāntaraśatacitratāpariṇataṃ saṃjñinamāhetyarthaḥ /\ntena śuddhe 'rthe mukhye bādhānimittaṃ tatrārthe taddharmasamavāyaḥ /\ntena nimittena rāmaśabdo dharmāntarapariṇatamarthaṃ bālapriyā ityarthaḥ /\nprayojanajātasya abhidhātumaśakyatvaṃ yaduktaṃ tatropaṣṭambhakamāha---yathoktamityādi /\neṣa eveti /\nvicitracarvaṇāpadatvamevetyarthaḥ /\nprayojanasyetyutkarṣānvayi /\nmātragrahaṇeneti /\n'na saṃjñimātram' iti vṛttisthamātraśabdenetyarthaḥ /\nāhetyanenāsya sambandhaḥ /\nsaṃjñī nātra tiraskṛta iti /\nrājyanirvāsanādidharmavatvena rāmasyaiva saṃjñinaḥ pratīteriti bhāvaḥ /\nāheti /\nvṛttikāro bodhayatītyarthaḥ /\natra rāmapadalakṣyatāvacchedakaṃ rāmapadavācyatvaṃ sāmānyato duḥkhapātratvaṃ vā bodhyam /\ntadeti /\npadārthā iti śeṣaḥ /\ntadā guṇāḥ atiśayādhāyako dharmo gumastadvantaḥ santaḥ /\njāyante bhavanti /\nkadetyatrāha-yadeti /\nte guṇavantaḥ padārthāḥ /\ngṛhyante ślodhyante /\nasya sāmānyasya samarthakamuttarārdhamityāśayenāha--arthāntaranyāsamāheti /\nravīti /\nraviṃṇā kiraṇānugṛhītānikaraspṛṣṭāni, atha cābhinanditāni kamalāni pajhāni /\nkamalāni kamalatvena jñāyamānāni bhavantītyarthaḥ /\natra vyaṅgyaṃ darśayati---lakṣmītyāti /\nlakṣmīpātratvaṃ kāntyāśrayatvam /\nādipadena vikasitatvasaurabhādiśālitvaṃ gṛhyate /\nlakṣmīpātratvādi yaddharmāntaraśataṃ tasya citratā citratāviśiṣṭaṃ taditi yāvat /\ntena pariṇatamityarthaḥ /\nsaṃjñinaṃ kamalam /\nāha vyañjayati /\nkecidatra rāmapadaṃ rājyanirvāsanādidharmavatvena lakṣayannarvedādīnvyjayati /\nevaṃ kamalaśabde 'pi bodhyamityāhustanmataṃ dūṣayitumupanyasyati-tenetyadi /\nteneti /\nvakṣyamāṇahetunetyarthaḥ /\n'aprātītikam' ityanenāsya sambandhaḥ /\nśuddhar'the mukhya iti /\nkevale rāmapadamukhyārtha ityarthaḥ /\nbādheti /\nprakṛtānupayogātmakabādhetyarthaḥ /\ntatrārtha iti rāmapadamukhyarthadharmiṇītyarthaḥ /\ntaddharmasamavāya iti /\nvivakṣitarājyanirvāsanādi dharmasambandha ityarthaḥ /\nanenādhārādheyabhāvarūpamukhyārthasambandhaḥ pradarśitaḥ /\nubhayatrāstīti śeṣaḥ /\ndharmāntarapariṇatamarthamiti /\nlocanam lakṣayati /\nvyaṅgyānyasādhāramānyaśabdavācyāni dharmāntarāṇi /\nevaṃ kamalaśabdaḥ /\nguṇaśabdastu saṃjñimātramāheti /\ntatra yadbalātkaiścidāropitaṃ tadaprātītikam /\n<lg>\n<l>anupayogabādhito hyartho 'sya dhvanerviṣayo lakṣaṇā mūlaṃ hyasya /</l>\n<l>yattu hṛdayadarpaṇa uktam---'hahā heti saṃrambhārtho 'yaṃ camatkāraḥ' iti /</l>\n<l>tatrāpi saṃrambhaḥ āvego vipralambhavyabhicārīti rasadhvanistāvadupagataḥ /</l>\n<l>na ca rāmaśabdabhivyaktārthasāhāyakena vinā sarambhollāso 'pi //</l>\n</lg></p>\n\n<p>ahaṃ sahe tasyāḥ ki vartata ityevamātmā hi saṃrambhaḥ /\nkamalapade ca kaḥ saṃrambha ityāstāṃ tāvat /\nanupayogātmikā ca mukhyārthabādhātrāstīti lakṣaṇāmūlatvādavivakṣitavācyabhedatāsyopapannaiva śuddhārthasyāvivakṣaṇāt /\nbālapriyā rājyanirvāsanādidharmavatvena rāmavyaktirūpārthamityarthaḥ /\ntarhi kiṃ vyaṅgyamityatrāha---vyaṅgyānītyādi /\naśabdavācyāni śabdenābhidhātumaśakyāni /\ndharmāntaraṇi nirvedaglānimohādayo 'nye dharmāḥ /\nevaṃ kamalaśabda iti /\ndvitīyaḥ kamalaśabdo lakṣmīpātratvādipariṇatamarthaṃ lakṣyati, vyaṅgyantu manoharatvādītyarthaḥ /\njāyante guṇā ityatra guṇaśabdasyāvṛttiḥ, dvītīyo guṇaśabdaḥ utkṛṣṭatvādidharmāntarapariṇatamarthaṃ lakṣyatītyādyāśaṅkāṃ parihartumāha---guṇaśabda ityādi /\nsaṃjñimātramiti /\nmukhyārthamātramityarthaḥ /\nna tu dharmāntarapariṇatamarthamiti mātraśabdārthaḥ /\ntatreti /\npūrvoktedāharaṇayorityarthaḥ /\nbalāt buddhisāmarthyāt /\nāropitamiti /\nāropyoktamityarthaḥ /\ntaditi /\ntaduktamityarthaḥ /\naprātītikamiti /\nsahṛdayapratītyasiddhamityarthaḥ /\natra hetumāha---anupayogetyādi /\nanupayogabādhitaḥ anupayogātmakabādhādhīnaḥ /\nhīti hetau /\narthaḥ bhavadukto rājyanirvāsanādyarthaḥ /\nasya dhvanerviṣaya iti /\navivakṣitavācyasthalīya dhvanivyāpārasya viṣaya ityarthaḥ /\nna tu lakṣaṇāyā viṣaya iti bhāvaḥ /\nlakṣaṇayā hyarthasyaikadharmaprakāreṇaiva pratītirna tvanekadharmaprakāreṇa /\nparantvatra lakṣaṇā sahakāriṇītyāha-lakṣaṇetyādi /\nyattvityādi /\nhahetyādi /\nhahāhetyanena gabhyo yassaṃrambhaḥ tasyārthaḥ kāryabhūta ityarthaḥ /\ntatrapītyanuvādaḥ, uktārtho 'pītyarthaḥ /\nsaṃrambha ityasya vivaraṇam-āvega iti /\nrasadhvanirityādi /\ntavānabhimato rasadhvanirādāvabhyugato bhavatītyarthaḥ /\nitthaṃ ca pūrvoktārthadhvanerabhyupagamo /\nṭapyāpatita ityāha---na cetyādi /\nrāmaśabdābhivyaktārtheti /\nrājyanirvāsanādyarthetyarthaḥ /\nuktārthe hetumāha--ahaṃ sahe ityādi /\nahaṃ sarvaṃ sahe ityarthasyopodbalako hi rāmaśabdābhivyaktārtha iti bhāvaḥ /\nuktedāharaṇayoḥ mukhyārthabādhāṃ svayaṃ vivṛṇvannavivakṣitavācyabhedatvamupapādayati---anupayogātmikā cetyādi /\nmukhyārthasya padārthāntarānvayānupapattijñānamiva prakṛtānuṣayuktatvajñānamapi lakṣaṇābījamato 'nupayuktatvajñānarūpo 'pi mukhyārthabādhāpadārtha ityarthaḥ /\natreti /\nuktodaharaṇayorityarthaḥ /\nśuddhārthasyeti /\n<lg>\n<l>vācyajātyādiviśiṣṭavyaktirūpārthasyetyarthaḥ /</l>\n<l>tasyāpīti /</l>\n<l>atyantatiraskṛtavācyo yathādikavervālmīkeḥ--- ravisaṃkrāntasaubhāgyastuṣārāvṛtamaṇḍalaḥ /</l>\n<l>niḥśvāsāndha ivādarśaścandramā na prakāśate //</l>\n</lg></p>\n\n<p>iti /\natrāndhaśabdaḥ /\nlocanam na ca tiraskṛtatvaṃ dharmirūpema, tasyāpi tāvatyanugamāt /\nata eva ca pariṇatavācoyukatyā vyavahṛtam-ādikaveriti /\ndhvanerlakṣyaprasiddhatāmāha-ravīti /\nhemantavarṇane pañcavaṭyāṃ rāmasyoktariyam /\nandha iti copahatadṛṣṭiḥ /\njātyandhasyāpi garbhe dṛṣṭyupadhātāt /\nandho 'yaṃ puro 'pi na paśyatītyatra tiraskārondhārthasya na tvatyantam /\niha tvādarśasyāndhatvamāropyamāṇamapi na sahyamiti /\nandhaśabdo 'tra padārthasphuṭīkaraṇāśaktatvaṃ naṣṭadṛṣṭigataṃ nimattīkṛtyādarśaṃ lakṣaṇayā pratipādayati /\nasādhāraṇavicchāyatvānupayogitvādidharmajātamasaṃkhyaṃ prayojanaṃvyanakti /\nbhaṭṭanāyakena tu yaduktam---'ivaśabdayāgādgoṇatāpyatra na kāvit'iti, tacchlokārthamaparāmṛśya /\nādarśacandramasorhi sādṛśyamivaśabdo dyātayati /\nniḥśvāsāndha iti cādarśaviśeṣaṇam /\nivaśabdasyāndhārthena yojane ādarśaścandramā ityudāharaṇaṃ bhavet /\nyojanaṃ caitadivaśabdasya kliṣṭam /\nbālapriyā vyaktirūpārthasyāpītyarthaḥ /\ntāvatyanugamāditi /\nlakṣye vyaṅgye cārthe anupraveśādityarthaḥ /\nandha iti /\nandhapadamukhyārtha ityarthaḥ /\nnanu upahatatvaṃ jananātparato yatkiñcitkāraṇena bhavati, tathāca jātyandhe kathamandhavyavahāra ityata āha--jātyandhasyāpīti /\nprakṛtodāraṇe andhapadavācyasyātyantatiraskṛtatvaṃ viśadayitumanyatra tadabhāvaṃ darśayati---andha ityādi /\nandha iti ca dṛṣṭerupahatatvamāropyopacāreṇoktiḥ /\natra hetuḥ--puro 'pītyādi /\nandhārthasyeti /\nandhapadamukhyārthasyetyarthaḥ /\niha tviti /\nprakṛtīdāharaṇe ityarthaḥ /\nna sahyamiti /\nādarśasya dṛṣṭerevābhāvāditi bhāvaḥ /\npadārthetyādi /\npadrūpaṃ sādṛśyamityarthaḥ /\nidamevātra lakṣyatāvacchedakam /\nnaṣṭadṛṣṭīti /\nupahatadṛṣṭītyarthaḥ /\nādarśaṃ pratipādayatīti /\npadārthasphuṭīkaraṇāśaktatvena rūpeṇādarśaṃ bodhayatītyarthaḥ /\nandhārthena yojana iti /\nniśvāsāndha iveti yojana ityarthaḥ /\nityudāharaṇaṃ bhavediti /\nevaṃ yojanīyaṃ bhavedityarthaḥ /\nbhavatvityatrāha---yojanaṃ caitaditi /\nniśvāsāndha iva ya ādarśastadrūpaścandramā iti yojanaṃ cetyarthaḥ /\nkliṣṭamiti /\narthasya kliṣṭatvāditi bhāvaḥ /\nivaśabdasyobhayatra sambandho 'stviti śaṅkāṃ pariharan āha---na ceti /\nsa iveti /\n<lg>\n<l>ādarśa ivetyarthaḥ /</l>\n<l>na yuktetyatra hetumupahāsagarbhamāha---jñaiminīyeti /</l>\n<l>gaaṇaṃ ca mattamehaṃ dhārāluliajjuṇāiṃ a vaṇāiṃ /</l>\n<l>ṇirahaṅkāramṛgāṅkā haranti nīlā api niśāḥ //</l>\n</lg></p>\n\n<p>locanam na ca niḥśvāsenāndha ivādarśaḥ sa iva candra iti kalpanā yuktā /\n<lg>\n<l>jaiminīyasūtre hyevaṃ yojyate na kāvye 'pītyalam /</l>\n<l>gamaṇamiti /</l>\n<l>gaganaṃ ca mattameghaṃ dhārālulitārjunāni ca vanāni /</l>\n<l>nirahaṅkāramṛgāṅkā haranti nīlā api niśāḥ //</l>\n</lg></p>\n\n<p>iti cchāyā /\ncaśabdo 'piśabdārthe /\ngaganaṃ mattamedhamapi na kevalaṃ tārakitam /\ndārālulitārjunavṛkṣāṇyapi vanāni na kevalaṃ malayamārutāndolitasahakārāṇi /\n<lg>\n<l>nirahaṅkāramṛgāṅkā nīlā apiniśā na kevalaṃ sitakarakaradhavalitāḥ /</l>\n<l>haranti utsukayantītyarthaḥ /</l>\n<l>mattaśabdena sarvathaivehāsambhavatsvārthena bādhitamadyopayogakṣīvātmakamukhyārthena sādṛśyānmeghālaṃlakṣayatāsamañjasakāritvadurnivāratvādidharmasahasraṃ ghvanyate /</l>\n<l>nirahaṅkāraśabdenāpi candraṃ lakṣayatā tatpāratantryavicchāyatvojjigamiṣārūpajigīṣātyāgaprabhṛtiḥ // 1 //</l>\n</lg></p>\n\n<p>avivakṣitavācyasya prabhinnatvamiti yaduktaṃ tatkutaḥ? na hi svarūpādeva bhedo bhavatītyāṅkya vivaṅkṣitavācyādevāsya bhedo bhavati, vivakṣā tadabhāvayorvirodhādityabhiprāyeṇāha---asaṃlakṣyeti /\nbālapriyā gaganaṃ ceti varṣāvarṇanam. ca śabda iti /\ngagañcārjunāni cetyubhayatra caśabda ityarthaḥ /\ngaganaṃ mattameghamapīti apiśabdagamyamarthamāha---netyādi /\nevamuparyapi bodhyam /\nvācyasyātyantatiraskṛtatvamupapādayati----mattaśabdenetyādi /\nbādhiteti /\nanvayānupapattirūpabādhāviśiṣṭetyarthaḥ /\nsādṛśyāditi /\nsādṛśyātmakamukhyārthasambandhānnimittādityarthaḥ /\nsādṛśyaṃ maryādollaṅghanādinā /\nasabhañjaseti /\nanucitetyarthaḥ /\nnirahaṅkāraśabdenāpīti /\npratiṣedhasya prasaktipūrvakatvānnarahaṅkāraśabdo hyahaṅkārasvarūpayogye cetanaviśeṣe eva svarasataḥ prayujyata ityato 'tra mukhyārthasyānvayānupapattirūpabādhā bodhyā /\nlakṣayateti /\nsādṛśyādityanuṣajyate /\n<lg>\n<l>tacca mālinyādinā /</l>\n<l>tadityādi /</l>\n<l>tatpadena nirahaṅkāraparāmarśaḥ tadgatapāratantryādītyarthaḥ /</l>\n<l>ujjigamiṣā unnatīcchā, tadrūpā yā jīgīṣā utkarṣecchā tattyāgaprabhṛtirityarthaḥ // 1 //</l>\n</lg></p>\n\n<p>sūtravṛttikṛtoraikyamabhipretyāvatārayati---avivakṣitavācyasyetyādi /\nuktamiti /\n'prabhedapratipādanāye'ti pūrvagranthenoktamityarthaḥ /\ntaditi /\nprabhinnatvamityarthaḥ /\nkata iti /\nkasmātpratiyogina ityarthaḥ /\nna hi svarūpādeva bhedo bhavatīti /\nsvasmādeva bhedo na bhavatītyarthaḥ /\nasyeti /\navivakṣitavācyasyetyarthaḥ /\nvivakṣetyādi /\nvivakṣitatvovivakṣitasvayorekatrāsambhavādityarthaḥ /\nnanu vivakṣitānyaparābhidheyasyeti atra mattanirahaṅkāraśabdau /</p>\n\n\n</div>\n<div>\n\n\n<lg>\n<l>asaṃlakṣya-kramoddyotaḥ krameṇa dyotitaḥ paraḥ /</l>\n<l>vivakṣitābhidheyasya dhvaner ātmā dvidhā mataḥ // DhvK_2.2 //</l>\n</lg>\n\n\n</div>\n<div>\n\n\n<lg>\n<l>asaṃlakṣyakramoddyotaḥ krameṇa dyotitaḥ paraḥ /</l>\n<l>vivakṣitābhidheyasya dhvanerātmā dvidhā mataḥ // 2 //</l>\n</lg>\n\n<p>mukhyatayā prakāśamāno vyaṅgyo 'rtho dhvanerātmā /\nsa ca vācyārthāpekṣayā kaścidalakṣyakramatayā prakāśate, kaścitkrameṇeti dvidhā mataḥ /\nlocanam samyaṅ na lakṣayituṃ śakyaḥ kramo yasya tādṛśa uddyota uddyotanavyāpāro 'syeti bahuvrīhiḥ /\ndhvaniśabdasāṃnadhyādvivakṣitābhidheyatvenānyaparatvamatrākṣiptamiti bahuvrīhiḥ /\ndhvaniśabdasāṃnidhyādvivakṣitābhidheyatvenānyaparatvamatrākṣiptamiti svakaṇṭhena noktam /\ndhvaneriti /\nvyaṅgyasyetyarthaḥ /\nātmeti /\n<lg>\n<l>pūrvaślokena vyaṅgyasya vācyamukhena bheda uktaḥ /</l>\n<l>idānīṃ tu dyotanavyāpāramukhena dyotyasya khātmaniṣṭa evetyarthaḥ /</l>\n<l>vyaṅgyasya dhvanerdyetane svātnani kaḥ krama ityāśaṅkyāha----vācyārthāpekṣayeti /</l>\n<l>vācyo 'rtho vibhāvādiḥ // 2. //</l>\n</lg></p>\n\n<p>tatreti /\ntayormadhyādityarthaḥ /\nyo rasādirarthaḥ sa evākramo dhvanerātmā na tvakrama eva saḥ /\nkramatvamapi hi tasya kadācidbhavati /\ntadā cārthaśaktyudbhavānusvānarūpabhedateti vakṣyate /\nātmaśabdaḥ svabhāvavacanaḥ prakāramāha /\ntena rasādiryo 'rthaḥ sa dhvanerakramo nāmabhedaḥ /\nasaṃlakṣyakrama iti yāvat /\nnanu kiṃ sarvadaiva rasādirartho dhvaneḥ prakāraḥ? netyāha; kiṃ tu yadāṅgitvena pradhānatvenāvabhāsamānaḥ /\netacca sāmānyalakṣaṇe 'guṇīkṛtasvārthāvi'tyatra bālapriyā kuto noktamityata āha---dhvaniśabdetyādi /\nvivakṣitābhidhetveneti /\nbivakṣitābhidheyatvoktyetyarthaḥ /\natreti /\nabhidheye ityarthaḥ /\nākṣiptamiti /\ndarśitamityarthaḥ /\nviśeṣamāha---pūrvaślokenetyādi /\nidānīmiti /\nasmin śloke ityarthaḥ /\n<lg>\n<l>svātmaniṣṭha eveti /</l>\n<l>'bheda ukta'ityasyānuṣaṅgaḥ /</l>\n<l>vṛttau 'dhvanerātme'tyasya vivaraṇam---'mukhyātaye'tyādi /</l>\n<l>vācyārthetyādikamavatārayati---vyaṅgyasyetyādi // 2 //</l>\n</lg></p>\n\n<p>rasetyādikārikāyāmaṅgibhāvena bhāsamāno rasabhāvādiḥ akramo ghnanerātmā vyavasthita ityanvayo vaktavyaḥ /\ntathā ca tathāvidharasabhāvādisāmānyamasaṃlakṣyakrama ityarthaḥ sidhyati /\nsa cārtho bādhitaḥ, kvacidbhāvādeḥ saṃlakṣyakramatvasyāpyaṅgīkṛtatvādato vivakṣitamarthaṃ vyācaṣṭe---yo rasādirityādi /\nakramaḥ asaṃlakṣyakramaḥ /\nna tvakrama eva sa iti /\nrasabhāvādirakrama eva bhavatīti tu naivetyarthaḥ /\nkuta ityatrāha---krameti /\nsaṃlakṣyakramatvamapītyartaḥ /\n'kramavattvam' iti ci pāṭhaḥ /\ntasya bhāvādeḥ /\nvakṣyata iti /\n'evaṃvādini devarṣāvi'tyādyudāharaṇapūrvakaṃ vakṣyata ityarthaḥ /\naṅgibhāvena bhāsamāna ityasya vivaraṇam--aṅgitvenetyādi etadukteḥ paunaruktyamāśaṅkate--rataccetyādi /\ntatra</p>\n\n</div>\n<div>\n\n\n<lg>\n<l>rasa-bhāva-tad-ābhāsa-tat-praśānty-ādir akramaḥ /</l>\n<l>dhvaner ātmāṅgi-bhāvena bhāsamāno vyavasthitaḥ // DhvK_2.3 //</l>\n</lg>\n\n\n</div>\n<div>\n\n\n<lg>\n<l>rasabhāvatadābhāsatatpraśāntyādirakramaḥ /</l>\n<l>dhvanerātmāṅgibhāvena bhāsamāno vyavasthitaḥ // 3 //</l>\n</lg>\n\n<p>locanam yadyapi nirūpitam, tathāpi rasavadādyalaṅkāraprakāśanāvakāśadānāyānūditam /\nsa ca rasādirdhvanirvyavasthita eva; na hi tacchūnyaṃ kāvyaṃ kiñcidasti /\n<lg>\n<l>yadyapi ca rasenaiva sarvaṃ jīvati kāvyam tathāpi tasya rasasyaikadhanacamatkārātmano 'pi kutaścidaṃśātprayojakībhūtādadhiko 'sau camatkāro bhavati /</l>\n<l>tatra yadā kaścidudriktāvasthāṃ pratipanno vyabhicārī camatkārātiśayaprayojako bhavati, tadā bhāvadhvaniḥ /</l>\n<l>yathā---- tiṣṭetkopavaśātprabhāvapihitā dīrghaṃ na sā kupyati svargāyotpatitā bhavenmayi punarbhāvārdramasyā manaḥ /</l>\n<l>tāṃ hartuṃ vibudhadviṣo 'pi na ca me śaktāḥ purovavartinīṃ sā cātyantamagocaraṃ nayanayoryāteti ko 'yaṃ vidhiḥ //</l>\n</lg></p>\n\n<p>atra hi vipralambharasasadbhāve 'pīyati vitarkākhyavyabhicāricamatkriyāprayukta āsvādātiśayaḥ /\nvyabhicāriṇa udayasthityapāyatridharmakāḥ /\nyadāha---'vividhamābhimukhyena carantīti vyabhicāriṇaḥ' iti /\ntatrodayāvastāprayuktaḥ kadācit /\nyathā-- yote gotraviparyaye śrutipathaṃ śayyāmanuprāptayā nirdhyātaṃ parivartanaṃ punarapi prārabdhumaṅgīkṛtam /\nbālapriyā pariharati---tathāpītyādi /\nrasavadādīti /\naṅgibhāvena bhāsamāna ityuktāvaṅgabhāvena bhāne kaḥ prakāra iti jijñāsāyāḥ sambhavāditi bhāvaḥ /\nvyavasthita iti padaṃ vyācaṣṭe----sa cetyādi /\nvyavasthita iti /\nsarvatra kāvye sthita ityarthaḥ /\nbhāvetyādinā nirdiṣṭa bhāvādidhvaniṃ śaṅkāpūrvakaṃ vyavasthāpayati---yadyapītyādi /\ntasyeti /\nkāvyajīnitasyetyarthaḥ /\n'rasasya aṃśādi'ti sambandhaḥ /\nrasāṅgabhūtādityarthaḥ /\ntiṣṭediti /\nvikramorvaśīye purūravaso vacanam /\nsā urvaśī /\nkopavasāddhetoḥ /\nprabhāveṇāntardhānakaraṇavidyayā pihitā antarhitā /\ntiṣṭhediti sambhāvanāyāṃ liṅ /\n'etanna yuktaṃ yata' iti śeṣo 'tra bodhyaḥ /\nevamuttaratrāpi /\nsvargāya svargaṃ gantum /\nvibudhadviṣaḥ asurāḥ agocaram aviṣayatvam /\nvidhiḥ prakāraḥ yadāheti /\nvividhamityanena triprakāratvamapi darśitamiti bhāvaḥ /\nudayāvasthāprayukta iti /\nudayaunmukhyaprayukta ityarthaḥ /\nyāta iti /\nśayyāmanuprāptayā priyeṇa saha śayānayā tanvaṅgyā /\ngotrasya nāmno viparyaye vanitāntaranāmnītyarthaḥ /\nśrutipathaṃ yāte śrute sati /\nparivartanaṃ nirdhyātaṃ cintitam /\n<lg>\n<l>prārabdhumiti /</l>\n<l>parivartanamityasyānuṣaṅgaḥ /</l>\n<l>tadityasyāpakarṣo vā /</l>\n<l>locanam bhūyastatprakṛtaṃ kṛtaṃ ca śithilakṣiptaikadorlekhayā tanvaṅgyā na tu pāritaḥ stanabharaḥ kraṣṭuṃ priyasyorasaḥ //</l>\n</lg></p>\n\n<p>atra hi praṇayakopasyojjigamiṣayaiva yadavasthānaṃ na tu pārita ityudayāvakāśanirākaraṇāttadevāsvādajīvitam /\nsthitiḥ punarudāhṛtā---'tiṣṭetkopavaśāt' ityādinā /\nkvacittu vyabhicāriṇaḥ praśamāvasthayā prayuktaścamatkāraḥ /\nyathodāhṛtaṃ prāk 'ekasmin śayane parāṅmukhatayā' iti /\nayaṃ tatpraśama ityuktaḥ /\n<lg>\n<l>atra cerṣyāvipralambhasya rasasyāpi praśama iti śakyaṃ yojayitum /</l>\n<l>kvacitu vyabhicāriṇaḥ sandhireva carvaṇāspadam /</l>\n<l>yathā--- osuru sumṭhi āhaṃ muhu cumbau jeṇa /</l>\n<l>amiarasaghoṇṭāṇaṃ paḍijñāṇiu teṇa //</l>\n</lg></p>\n\n<p>ityatra śrutyukte tu kope kopakaṣāyagadgadamandaruditāyā yena mukhaṃ cumbitaṃ tenāmṛtarasanigaraṇaviśrāntiparamparāṇāṃ tṛptirjñāteti kopaprasādasandhiścamatkārasthānam /\nbālapriyā syāpakarṣo vā /\npunarapi punastu /\nprārabdhumaṅgīkṛtaṃ cikīrṣitam /\nbhūyaḥ tat parivartanam /\nprakṛtaṃ prayatnaviṣayīkṛtam /\nkṛtaṃ ceti /\nbhūyastadityanayoranuṣaṅgaḥ /\nśithilakṣiptaikadorlekhayā pūrvaṃ śithilā śitilīkṛtā paścādanyatra kṣiptā ca ekadorlekhā yayā tathā satyā /\nbhūyaḥtat parivartanam /\nkṛtaṃ ca anuṣṭitaṃ ca /\njānātīcchati yatate ceṣṭate iti kramo 'tra pradarśitaḥ /\nna tviti /\ntuśabdo viśeṣe /\n'stanabharaḥ priyasya urasaḥ kraṣṭuṃ na pārita' iti sambandhaḥ /\npratīhārendurājena kāvyālaṅkāra saṅgrahavyākhyāne śloko 'yaṃ vyākhyātaḥ /\nujjigamiṣayava /\nudayaunmukhyāvasthayaiva /\nevakārārthaṃ vivṛṇoti---na tvityādi /\nityukta iti /\npūrvairiti śeṣaḥ /\n<lg>\n<l>svābhiprāyamāha---atretyādi /</l>\n<l>osuru iti /</l>\n<l>rirṣyāśruśobhitāyā mukhaṃ cumbitaṃ yena /</l>\n<l>amṛtarasanigaraṇānāṃ tṛptirjñātā tena //</l>\n</lg></p>\n\n<p>iti chāyeti pratibhāti /\nnigaraṇānāṃ bhakṣaṇānāṃ karaṇarūpārthe ṣaṣṭī /\nyathā 'nāgniḥ tṛpyati kāṣṭānā'mityādi /\nityatra śrutyukte itir /\nirśyāśabdenokte 'pīviśramasthānaṃ tasya /\nyadvā---amṛtarasasya viśrāntipūrvakāṇi nigaraṇāni viśramya viśramya nigaraṇāni /\njñātetyantena vācyārthakathanam /\nkopaprasādasandhiriti /\n<lg>\n<l>nāyikāgato dhvanyamāna iti śeṣaḥ /</l>\n<l>locanam kvacidyvabhicāryantaraśabalataiva viśrāntipadam /</l>\n<l>yathā--- kvākāryaṃ śaśalakṣmaṇaḥ kva ca kulaṃ bhūyo 'pi dṛśyeta sā doṣāṇāṃ praśamāya me śrutamaho kope 'pi kāntaṃ mukham /</l>\n<l>kiṃ vakṣyantyapakalmaṣāḥ kutadhiyaḥ svapne 'pi sā durlabhā cetaḥ sāvasthyamupaihi kaḥ khalu yuvā dhanyo 'dharaṃ dhāsyati //</l>\n</lg></p>\n\n<p>atra hi vitakāraitsukye matismaraṇe śahkādainye dhṛticintane parasparaṃ bādhyabādhakabhāvena dvandvaśo bhavantī, paryante tu cintāyā eva pradhānatāṃ dadatī paramāsvādasthānam /\nevamanyadapyutprekṣyam /\netāni codayasandhiśabalatvādikāni kārikāyāmādigrahaṇena gṛhītāni /\nnanvevaṃ vibhāvānubhāvamukhenāpyadhikaścamatkāro dṛśyata iti vibhāvadvaniranubhāvadhvaniśca vaktavyaḥ /\nmaivam; vibhāvānubhāvau tāvatsvaśabdavācyāveva /\ntaccarvaṇāpi cittavṛttiṣveva paryavasyatīti rasabhāvebhyo nādhikaṃ carvāṇīyam /\nyadā tu vibhāvānubhāvāvapi vyaṅyau bhavatastadā vastudhvanirapi kiṃ na sahyate /\nyadā tu vibhāvābhāsādratyābhāsodayastadā bālapriyā kvākāryamiti /\ndevayānīmabhilaṣato yayāteriyamuktiḥ /\nakāryaṃ brāhmaṇakanya kāsaktirūpam /\nkvadvayena dvayoḥ sahānavasthānapratītiḥ /\ntenātyantānaucityaṃ vyajyate /\natra vitarkaḥ /\nbhūyo 'pītyādi /\natrautsukyam /\ndoṣāṇāṃ pramādādīnām /\npraśamāya ātyantikanāśāya /\nśrutaṃ śāstraśravaṇam /\natra matiḥ aho ityādi /\nkāntaṃ manoharaṃ mukhaṃ tasyāḥ mukham /\natra smṛtiḥ /\napakalmaṣāḥ apagataṃ kalmaṣaṃ duścaritaṃ yebhyaste /\nkṛte sucarite dhīryeṣām /\nyadvā-kṛtā śikṣitā dhīryeṣāṃ te paṇḍitāḥ /\nkiṃ vakṣyanti /\natra śaṅkā /\nsvapne 'pi adṛṣṭāśrutapūrvaghaṭake 'pi sā durlabhā /\natrābhimatāprāptiprayuktaṃ dainyam /\nceta ityādi /\natra dhṛtiḥ /\nka ityādi /\ndhanyaḥ nāhamiva mandabhāgyaḥ /\ndhāsyati pāsyati /\natra cintā ca vyajyate /\ntadāha--atra hītyādi /\nvitakāraitsukye ityādi /\nkvākāryamityādyekaikapādasthavākyābhyāṃ krameṇa vyajyamāne iti bhāvaḥ /\nparasparaṃ bādhyeti /\nvitarkādirautsukyādinā bādhyata ityarthaḥ /\n'bhavantī dadatī'ti ca dvivacanam /\ncintāyā iti /\nantyavākyena vyajyamānāyā iti bhāvaḥ /\nbālapriyā kvākāryamiti /\ndevayānīmabhilaṣato yayāteriyamuktiḥ /\nakāryaṃ brāhmaṇakanyakāsaktirūpam /\nkvadvayena dvayoḥ sahānavasthānapratītiḥ /\ntenātyantānaucityaṃ vyajyate /\natra vitarkaḥ /\nbhūyo 'pītyādi /\natrautsukyam /\ndoṣāṇāṃ pramādādīnām /\npraśamāya ātyantikanāśāya /\nśrutaṃ śāstraśravaṇam /\natra matiḥ /\naho ityādi /\nkāntaṃ manoharaṃ mukhaṃ tasyāḥ mukham /\natra smṛtiḥ /\napakalmaṣāḥ apagataṃ kalpaṣaṃ duścaritaṃ yebhyaste /\nkṛte sucarite dhīryeṣām /\nyadvā-kṛtā śikṣitā dhīryeṣāṃ te paṇḍitāḥ /\nkiṃ vakṣyanti /\natra śaṅkā /\nsvapne 'pi adṛṣṭāśrutapūrvaghaṭake 'pi sā durlabhā /\natrābhimatāprāptiprayuktaṃ dainyam /\nceta ityādi /\natra dhṛtiḥ /\nka ityādi /\ndhanyaḥ nāhamiva mandabhāgyaḥ /\ndhāsyati pāsyati /\natra cintā ca vyajyate /\ntadāha-atra hītyādi /\nvitakāraitsukye ityādi /\nkvākāryamityādyekaikapādasthavākyābhyāṃ krameṇa vyajyamāne iti bhāvaḥ /\nparasparaṃ bādhyeti /\nvitarkādirautsukyādinā bādhyata ityarthaḥ /\n'bhavantī dadatī'ti ca dvivacanam /\ncintāyā iti /\nantyavākyena vyajyamānāyā iti bhāvaḥ /\nprasaṅgācchaṅkate---nanviti /\nsamādhatte---maivamiti /\nsvaśabdavācyāveva svaśabdenābhidhātuṃ śakyāveva /\ncittavṛttiṣveveti /\nratyādicittavṛtticarvaṇāsvevetyarthaḥ /\nkiṃ na sahyata iti /\niṣṭa eveti bhāvaḥ /\n'tadābhāse'ti nirdiṣṭamābhāsaṃ nirūpayati---yadā tvityādi /\nvibhāvānubhāvāviti /\nrasagaṅgādharādau vistṛtametat /\nvibhāvābhāsāditi /\nvibhāvasyābhāse 'nubhāvo 'pyābhāsī bhavati /\nśaṅkate--yadyapīti /\nlocanam vibhāvānubhāsāccarvaṇābhāsa iti rasābhāsasya viṣayaḥ /\nyathā rāvaṇakāvyākarṇane śṛṅgārābhāsaḥ /\nyadyapi 'śṛṅgārānukṛtiryā tu sa hāsyaḥ' iti muninā nirūpitaṃ tathāpyauttarakālikaṃ tatra hāsyarasatvam /\ndūrākarṣaṇamohamantra iva me tannāmni yāte śrutiṃ cetaḥ kālakalāmapi prakurute nāvasthitiṃ tāṃ vinā /\nityatra tu na hāsyacarvaṇāvasaraḥ /\nnanu nātra ratiḥ sthāyibhāvo 'sti /\nparasparāsthābandhābhāvāt kenaitaduktaṃ ratiriti /\nratyābhāso hi saḥ /\naścābhāsatā yenāsya sītā mayyupekṣikā dviṣṭā veti pratipattirhṛdayaṃ na spṛśatyeva /\ntatsaparśe hi tasyāpyabhilāṣo vilīyeta /\nnaca mayīyamanuraktetyapi niścayena kṛtaṃ kāmakṛtānmohāt /\nata eva tadābhāsatvaṃ vastutastatra sthāpyate śuktau rajatābhāsavat /\nevacca śṛṅgārānukṛtiśabdaṃ bālapriyā muninā nirūpitamiti /\ntathā ca tatra hāsyo raso vaktuṃ nyāya iti bhāvaḥ /\nauttarakālikamiti /\nśṛṅgāracarvaṇottarakālabhavamityarthaḥ /\ntaccarvaṇottaramayamananuraktāṃ kāmayata iti rāvaṇāmilāṣādyālamvitasya hāsasya sahṛdayānāmudbodhāditi bhāvaḥ /\ndūreti /\n'etairākulitasya vikṣatarateraṅgairanaṅgāturaiḥ sampadyeta kathaṃ tadāptisukhaṃmityetanna vejhi sphuṭam' ityuttarārdham /\n'prakuruta' ityatra 'prasahata iti ca pāṭhaḥ /\ndūrākarṣaṇaṃ mohaśca tatkārī yo mantraḥ tasminnavetyupamā /\ntayā dūrākarṣakatvāderavyabhicāro dyotyate /\ntannāmni sītānānmi /\nanaṅgāturaiḥ etaiḥ aṅgaiḥ /\nākulitasya vihvalīkṛtasya vikṣatā naṣṭā ratiḥ viṣayāntareṣu ruciryasya tasya /\naratimāpannasyeti /\nyāvat /\nme ityanuṣajyate /\nna hāsyeti /\nādāviti śeṣaḥ /\nkintu śṛṅgārābhāsacarvaṇaiveti bhāvaḥ /\nkeneti /\nratirityetat kenoktamityanvayaḥ /\natra pratīyamānā ratirabhilāṣarūpā cittavṛttireva, na tu sthāyibhāva iti bhāvaḥ /\nratyābhāso hi sa iti /\nsaḥ rāvaṇagatābhilāṣarūpā cittavṛttiḥ /\nrātyābhāsaḥ sthāyibhūtaratitvenābhāsamānaḥ /\nataśceti /\nvakṣyamāṇahetunetyarthaḥ /\nasya rāvaṇatya mayiviṣaye /\nupekṣikā upekṣāvatī /\ndviṣṭā dveṣavatī /\ntatsparśe tathāvidhapratītisparśe /\ntasya rāvaṇasya /\nna ceti /\nkṛtamiti niṣedhavācī nipātaḥ /\niyaṃ mayyanurakteti niścayasyābhāvaśca netyarthaḥ /\ntanniścayaścāstīti yāvat /\natra hetumāha--kāmetyādi /\n'niścayena kṛtya'ti ca pāṭhaḥ /\ntatpakṣe 'na ka kṛtyam' ityanvayaḥ /\niti niścayena na ca prayojanamityarthaḥ /\ntanniścayo hyabhilāṣajanane 'nupayogīti bhāvaḥ /\nata pakṣe 'kāmakutānmohādi'tyasya na spṛśatyevetyanenānvayo bodhyaḥ /\nata eva uktāddhetoreva /\ntadābhāsatvaṃ ratyābhāsatvaṃ /\ntatra abhilāṣarūpāyāṃ rāvaṇacittavṛtto /\nsthāpyata iti /\npratipattṛbhiriti śeṣaḥ /\nśṛṅgārānukṛtiśabdaṃ prayuñjāna iti /\nśṛṅgārānukṛtiryā tu sa hāsya iti prayuñjāna ityarthaḥ /\nlocanam prayuñjāno munirapi sūcitavān /\nanukṛtiramukhyatā ābhāsa iti hyeko 'rthaḥ /\nata evābhilāṣe ekataraniṣṭe 'pi śṛṅgaraśabdena tatra tatra vyavahārastadābhāsatayā mantavyaḥ /\nśṛṅgārema vīrādīnāmapyābhāsarūpatīpalakṣitaiva /\nevaṃ rasadhvanerevāmī bhāvadhvaniprabhṛtayo niṣyandā āsvāde pradhānaṃprayojakamevamaṃśaṃ vibhajya pṛthagvyavasthapyate /\n<lg>\n<l>yathā gandhayuktijñairekarasasammūrcchitāmodopabhoge 'pi śuddhamāsyādiprayuktamidaṃ saurabhamiti /</l>\n<l>rasadhvanistu sa eva yo 'tra mukhyatayā vibhāvānubhāvavyabhicārisaṃyojanoditasthāyi pratipattikasya pratipattuḥ sthāyyaṃśacarvaṇāprayukta evāsvādaprakarṣaḥ /</l>\n<l>yathā--- kṛcchreṇoruyugaṃ vyatītya suciraṃ bhrāntvā nitambasthale madhye 'syāstrivalītaraṅgaviṣame niḥṣpandatāmāgatā /</l>\n<l>maddṛṣṭistṛṣiteva samprati śanerāruhya tuṅgo stanau sākāṅkṣaṃ muhurīkṣate jalalavaprasyandinī locane //</l>\n</lg></p>\n\n<p>atra hi nāyikākārānuvarṇyamānasvātmapratikṛtipavitritacitraphalakāvalokanādvatsarājasya bālapriyā iti hyoko 'rtha iti /\nanukṛtyādi śabdāḥ paryāyā ityarthaḥ /\nśṛṅgāreṇeti /\nśṛṅgārānukṛtiriti munivacanasthaśṛṅgāraśabdenetyarthaḥ /\nvīrādīnāmiti /\nteṣāṃ gurvādyālambantve hyabhāsātā /\nupasaṃharati---evamityādi /\nkathaṃ tarhi pṛthagvyavahāra ityata āha---āsvāda iti /\n'pradhānaṃprayojakamaṃśamevaṃ vibhajye' tyanvayaḥ /\npṛthagavyavasthāpyata iti /\npṛthak rasadhvanitvabhāvadhvanitvādibhinnarūpema /\natra dṛṣṭāntamāha--yatheti /\ngandhayuktiḥ gandhadravyayojanā /\neketi /\nekāsvādaḥ yaḥ sammūrcchitasya vyāptasya āmodasya upabhogaḥ tasminnapi /\nmāṃsīgandhadravyaviśeṣaḥ /\nitīti pṛthagavyavasthāpyata ityasyānuṣaṅgaḥ /\nvibhāveti /\nvibhāvādīnāṃ trayāṇāṃ saṃyojanena taccarvaṇāyā uditā utpannā sthāyipratipattiḥ yasya /\nkṛccheṇeti /\nratnāvalyāṃ rājño vidūṣakaṃ pratīyamuktiḥ /\nasyā ityasyoruyugamityādibhiḥ pañcamiḥ sambandhaḥ /\ntrivalyeva taraṅgaḥ taraṅgatulyā trivalī vā tena viṣame nimnonnate /\ntṛṣiteva tṛṣitatvādiva /\njalalavāḥ aśrukaṇāḥ /\ntatprasyandinīti /\nthathā likhite iti bodhyam /\natroruyugasya nitambasya cātiviśālatvaṃ madhyasya tanutvaṃ stanayormahatvaṃ ca gamyata iti saundaryātiśayo jalalavetyādinā nāyikāyā virahaduḥkhātiśayasca vyajyate /\nkasyāścidaraṇyabhramaṇavṛttāntasya cātra samādhiḥ /\nnāyiketi /\nnāyikākāreṇa likhitanāyikāpratikṛtyā hetunā anuvarṇyamānaṃ narmasacivaṃ pratimaharvarṇyabhānaṃ svātmapratikṛtyā likhitanāyakapratikṛtyā pavitritaṃ ca, yadvā--nāyikākāreṇa rasādirartho hi saheva vācyenāvabhāsate /\nsa cāṅgitvanāvabhāsamāno dhvanerātmā /\nidānīṃ rasavadalaṅkārādalakṣyakramadyotanātmano dhvanervibhakto viṣaya iti pradarśyate---</p>\n\n</div>\n<div>\n\n\n<lg>\n<l>vācya-vācaka-cārutva-hetūnāṃ vividhātmanām /</l>\n<l>rasādi-paratā yatra sa dhvaner viṣayo mataḥ // DhvK_2.4 //</l>\n</lg>\n\n\n</div>\n<div>\n\n\n<lg>\n<l>vācyavācakacārutvahetunāṃ vividhātmanām /</l>\n<l>rasādiparatā yatra sa dhvanerviṣayo mataḥ // 4 //</l>\n</lg>\n\n<p>locanam parasparāsthābandharūpo ratisthāyibhāvo vibhāvānubhāvasaṃyojanavaśena carvaṇārūḍha iti /\ntadalaṃ bahunā /\nsthitametat--rasādirartho 'ṅgitvena bhāsamāno 'saṃlakṣyakramavyaṅgyasya dhvaneḥ prakāra iti /\n<lg>\n<l>saheveti /</l>\n<l>ivaśabdenāsaṃlakṣyatā vidyamānatve 'pi kramasya vyākhyātā /</l>\n<l>vācyeneti /</l>\n<l>vibhāvānubhāvādinā // 3 //</l>\n</lg></p>\n\n<p>nanvaṅgitvenāvabhāsamāna ityucyate; tatrāṅgatvamapi kimasti rasāderyena tannirākaraṇāyaitadviśeṣaṇamityabhiprāyeṇopakramate---idānīmityādinā /\nahgatvamasti rasādīnāṃ rasavatpreya ūrjasvisamāhitālahkārarūpatāyāmiti bhāvaḥ /\nanayā ca bhaṅgyā rasavadādiṣvalaṅkāreṣu rasādidhvanernāntarbhāva iti sūcayati /\npūrvaṃ hi samāsoktyādiṣu vastudhvanernāntarbhāva iti darśitam /\nvācyaṃ ca vācakaṃ ca taccārutvahetavaśceti dvandvaḥ /\nvṛttāvapi śabdāścālaṅkārāścārthāścālaṅkārāśceti dvandvaḥ /\nmata iti /\npūvamevaitaduktamityarthaḥ /\nnanūktaṃ bhaṭṭanāyakena---'raso yadā paragatatayā pratīyate tarhi tāṭasthyameva syāt /\n<lg>\n<l>na ca bālapriyā kartrā anuvarṇyamānā dṛśyamānā, 'nirvarṇyamāne'ti pāṭhaḥ sādhiṣṭhaḥ, yā svātmapratikṛtistayā pavitritaṃ yaccitraphalakaṃ tadavalokanādityarthaḥ /</l>\n<l>prabuddha iti śeṣaḥ /</l>\n<l>carvaṇārūḍha iti /</l>\n<l>sahṛdayacarvaṇāspadamityarthaḥ // 3 //</l>\n</lg></p>\n\n<p>vācyetyādikārikāyāṃ 'śabdālaṅkārā' ityādivṛttau cārthāntarabhramaḥ syādityato vivakṣitamarthaṃ vyācaṣṭe---vācyatrcetyādi /\nprasaṅgādrasakharūpaṃ vyavasthāpayiṣyannādau paramatānyupanyasyati--nanūktamityādi /\nnanviti śaṅkādyotakaṃ bhaṭṭanāyakādyuktānāṃ pūrvapakṣatvamagavamayati /\nkathamuktamityatrāha-'rasa' ityādya 'pradānameve'tyantena /\nrasa iti /\nratyādirūpaḥ śṛṅgārādirasa ityarthaḥ /\nyadeti yadītyarthe /\npareti /\nsahṛdayādanyetyarthaḥ /\ntāṭasthamiti /\nsahṛdayāsambandhitvamityarthaḥ /\ntāṭasthye sati svarasanīyatvaṃ na bhavediti bhāvaḥ /\nna cetyādi /\n'asau svagatatvena na ca pratīyata' iti sambandhaḥ tatpratyāyakābhāvāditi bhāvaḥ /\nsvagatvena pratītyabhyupagame bādhakañcāha--svātmetyādi /\nlocanam svagatatvena rāmādicaritamayātkāvyādasau pratīyate /\nsvātmagatatvena ca pratītausvātmani rasasyotpattirevābhyupagatā syāt /\nsā cāyuktā sītāyāḥ /\nsāmājikaṃ pratyavibhāvatvāt /\nkāntātvaṃ sādhāraṇaṃ vāsanāvikāsahetuvibhāvatāyāṃ prayojakamiti cet---devatāvarmanādau tadapi katham /\nna ca svakāntāsmaraṇaṃ madhye saṃvedyete /\nalokasāmānyānāṃ ca rāmādīnāṃ ye samudrasetubandhādayo vibhāvāṃste kathaṃ sādhāraṇyaṃ bhajeyuḥ /\nna cotsāhādimān rāmaḥ smaryate, ananubhūtatvāt /\nśabdādapi tatpratipattau na rasopajanaḥ /\nbālapriyā svātmagatatvena sahṛdayātmagatatvena /\nsvātmanītyādi /\npratipattuḥ svacittavṛttereva pratyakṣarūpā pratītirbhavati, tathā ca taccittavṛtterutpattirāvasyakī /\nviṣayaṃ vinā pratyakṣāyogāditi bhāvaḥ /\nnanu rasa utpadyatāmityatrāha-sā cetyādi. sā ca svātmani rasotpatiśca /\npūrvaṃ rāmādīti nirdeśāt sītāyā ityuktam /\nsītāderityarthaḥ /\nsāmājikamiti /\nsahṛdayamityarthaḥ /\nśaṅkate---kāntātvāmityādi /\nsādhāraṇaṃ sotāsādhāraṇam /\nvāsaneti /\nvāsanāyāḥ sahṛdayagataratyādivāsanāyāḥ yo vikākaudbodhaḥ tasya heturyo vibhāvaḥ /\ntasya bhāvastattā tasyāṃ vāsanāvikāsahetutārūpāyāṃ vibhāvatāyāmityarthaḥ /\nheturiti pāṭhe hetuḥ sanniti yojanā /\nprayojakamiti /\ntathā ca sītāyāḥ mānuṣītvena sītādau sahṛdayānāṃ kāntātvasaṃvedanaṃ bhavatīti bhāvaḥ /\nprativakti---devatetyādi /\ntadapi kāntātvasaṃvedanamapi /\nkathamiti /\ndevatāsvamātrādernāyikātvena varṇanasthale devatādāvāradhyatvajñānena pratibandhāttatra kāmyatvarūpakāntātvasaṃvedanaṃ bhavatītyarthaḥ /\nnanu kāvyāditaḥ sītādijñāne jāte sahṛdayānāṃ svakāntāsmaraṇaṃ jāyate, tena ca tadvāsanodvodha ityata āha---na cetyādi /\nna saṃvedyate sahṛdayairna cānubhūyate /\nvīrarasaviṣaye 'pyāha---loketyādi /\nalokasāmānyānāṃ lokasādhāraṇabhinnām /\nvibhāvāḥ sahṛdayagatotsāhavibhāvāḥ /\nsādhāraṇyaṃ sarvasādhāramatvam /\nkathaṃ bhajeyuriti /\nsamudrasetubandhanānau utsāhahetuḥ svakṛtisādhyatvabuddhirhṛdayasaṃvādo vā sahṛdayānāṃ notpadyeteti bhāvaḥ /\nrāmādigatotsāhādisthāyijñānamapi sahṛdayānāṃrasodbodhe hetustadapi durghaṭamityāha---na cetyādinā /\nnanu kāvyādanubhavarūpā tatpratītirbhavatītyatrāha---śabdādityādi /\ntatparatītau rāmādigatotsāhapratītau /\nsatyāmapiti yojanā /\nna rasopajanaḥ sahṛdayānāṃ na rasotpattiḥ /\natra dṛṣṭāntamāha---pratyajñādityādi /\nlocanam pratyakṣādiva nāyakamithunapratipattau /\nutpattipakṣe ca karuṇasyotpādādduḥkhitve karuṇaprekṣāsu punarapravṛttiḥ syāt /\n'tanna utpattirapi, nāpyabhivyaktiḥ, śaktirūpasya hi śṛṅgārasyabhivyaktau viṣayārjanatāratamyapravṛttiḥ syāt tatrāpi kiṃ khagato 'bhivyajyate rasaḥ paragato veti pūrvavadeva doṣaḥ /\ntena na pratīyate notpadyate nābhivyajyate kāvyena rasaḥ /\nkiṃ tvanyaśabdavailakṣaṇyaṃ kāvyātmanaḥ śabdasya tryaṃśatāprasādāt /\ntatrābhidāyakatvaṃ vācyaviṣayam, bhāvakatvaṃ rasādiviṣayam, bhogakṛtvaṃ sahṛdayaviṣayamiti trayoṃ'śabhūtā vyāpārāḥ /\ntatrābhidhābhāgo yadi śuddhaḥ syāttattantrādibhyaḥ śāstranyāyebhyaḥ śleṣādyalaṅkāraṇāṃ ko bhedaḥ? vṛttibhedavaicitryaṃ cākiñcitkaram /\nśrutiduṣṭādivarjanaṃ ca kimartham? bālapriyā pratipattāviveti sambandhaḥ dūṣaṇāntaramāha---utpattipakṣe ityādi /\nsahṛdayānāmiti śeṣaḥ /\nkaruṇaprekṣāsu karuṇarasapradhānanāṭyeṣu /\ntaditi /\ntasmādityarthaḥ /\nnāpyabhiviyaktiriti /\nrasasyeti śeṣaḥ /\ntasya prāgasiddhatvāditi bhāvaḥ /\npūrvasiddhameva hi ghaṭādikaṃ pradīpādinābhivyajyate /\nnanu ratyādirūpo rasaḥ sūkṣmarūpema sahṛdayānāmātmani vartata ityataḥ siddha evetyatrāha---śaktītyādi /\nśaktirūpasya vāsanātatmakasūkṣmarūpeṇa sthitasya /\nśṛṅgārasya rateḥ /\nśṛṅgārapadaṃ vīrāderupalakṣakam /\nabhivyaktau sahṛdayahṛdaye 'bhivyaktyaṅgīkāre /\nviṣayeti /\nviṣayo ratyādiviṣayaḥ kāntādiḥ abhivyaktyupāya iti yāvat /\ntasya arjane sampādane tāratamyapravṛttiḥ taratamabhāvena pravṛttiḥ syāditi /\nyathā andhakārasthaghaṭāderadhikādhikābhivyaktaye tadupāyabhūtālokasyādhikādhikasyārjane janānāṃ pravṛttistathā vāsanātmatayā antaḥ sthitasya ratyāderadhikādhikābhivyaktaye tadupāyabhūtasya vibhāvāderadhikādhikasyānubhavarūpārjane sahṛdayānāṃ pravṛttiḥ prasajyetetyarthaḥ /\nadhikādhikaviṣayānubhave vāsanāyā jhaṭityabhivyaraktisambhavāditi bhāvaḥ /\ndūṣaṇāntaramāha---tatrāpītyādi /\ntatrāpa abhivyaktipakṣe 'pi /\nupasaṃharati---tenetyādi /\nna pratīyata ityādi /\nsahṛdayātmanīti śeṣaḥ /\nsvamatamāha---kintvityādi /\nanyaśabdeti /\nśāstrīyādiśabdetyarthaḥ /\nśateti /\ntrayoṃ'sā yasya tasya bhāvastattā, tasyāḥ prasādātsambandhādityarthaḥ /\ntryaṃśatāṃ darśayati---tatretyādi /\nvācyeti. vācyo 'rtho viṣayo yasya tat, vācyārthasambandhītyarthaḥ /\nrasādīti /\nraso ratyādiḥ, ādipadena vibhāvadergrahaṇam /\nbhāvakatvabhogakṛtvayoḥ svarūpaṃ darśayistadaṅgīkāre yuktiṃ tāvadāha-tatretyādi /\nabhidhābhāgaḥ abhidhāyakatvāṃśaḥ /\nśuddhaḥ itataravyāpārānāliṅgitaḥ tat tarhi /\ntantrādibhya iti /\ntantraṃ nāmānekārthabodhecchayā padasyaikasya sakṛduccāraṇam /\nko bheda iti /\nśāstrai locanam tena rasabhāvanākhyo divatīyo vyāpāraḥ; yadvaśadabhidhā vilakṣaṇaiva /\ntaccaitadbhāvakatvaṃ nāma rasān prati yatkāvyasya tadvibhāvādīnāṃ sādhāraṇatvāpādanaṃ nāma /\nbhāvite ca rase tasya bhogaḥ yo 'nubhavasmaraṇapratipattibhyo vilakṣaṇa eva drutivistaravikāsātmā rajastamovaicitryānuviddhasattvamayanijacitsvabhāvanirvṛtiviśrāntilakṣaṇaḥ parabrahmāsvādasavidhaḥ /\nsa eva ca pradhānabhūtoṃ'śaḥ siddharūpa iti /\nvyutpattirnāmāpradhānameve'ti /\nbālapriyā 'halantyami'ti paṇinīyasūtrādāviva 'sarvado mādhava' ityādiśleṣasthale 'pi tantrādinānekārthabodhasambhavādubhayorbhedo na syādityarthaḥ /\nvṛttīti /\nvṛttibhedāḥ upanāgarikādyāḥ teṣāṃ vaicitryaṃ ca akiñcitkaramiti /\nkāvye abhidhāmātrasvīkāre vyarthamityarthaḥ /\nkimarthamiti. niṣphalamityarthaḥ /\nteneti /\nuktahetunetyarthaḥ /\nrasabhāvaneti /\nratyādibhāvanetyarthaḥ /\ndvitīya iti /\nabhidhānantarabhāvītyarthaḥ /\nyadvaśāditi /\nbhāvakatvavyāpārarūpaprayojakādityarthaḥ /\nvilakṣaṇaiveti /\nśāstrīyādiśabdagatābhidhāto vicātīyaivetyarthaḥ /\ntaccetyādi /\nrasān prati etadbhāvakatvaṃ nāma taditi sambandhaḥ /\nkāvyasyeti. nāṭyasyāpyupalakṣaṇam /\ntadvibhāvādīnāmiti /\ntasya ratyādirūparasasya vibhāvāditrayāṇāṃ cetyarthaḥ /\nsādhāramatvāpādanamiti /\nsādhāraṇīkaraṇamityarthaḥ /\nsāmānyenopasthāpakatvamiti yāvat /\nbhāvite uktabhāvanāviṣayīkṛte /\nrase rāmādigatatyādau /\ntasyeti /\nbhāvitasya ratyāderityarthaḥ /\nbhoga iti /\nsākṣātkāraviśeṣa ityarthaḥ /\nsahṛdayānāṃ bhavatīti śeṣaḥ /\ntathāca bhāvanopanīto rāmādigataratyādiḥ sthāyī sahṛdayairbhujyamāno rasaḥ ratyādeḥ sādhāraṇyena pratītyā ca na tāṭasthyādidoṣa iti bhāvaḥ /\nbhogasvarūpamāha---ya ityādi /\nanubhaveti /\nanubhavasmaraṇarūpāḥ yāḥ pratīpattayo laukikyaḥ pratītayastābhya ityarthaḥ /\n'drutivistāravikāsātme'tyatra hetumāha----raja ityādi /\nvaicitryānuviddheti pāṭhaḥ /\n'rajastamonuvedyavaicitryabalādi'tyabhinavabhāratyāmukteḥ /\nrajastamasorvaicitryeṇa viśeṣeṇa anuviddhaṃ yatsatvaṃ tanmayī /\nprācuryārthe mayaṭ /\nnijacitsvabhāvā svātmacaitanyarūpā ca yā nivṛtiḥ lokottarānandaḥ, tasyāṃ viśrāntiḥ vigalitavedyāntaratayā sthitiḥ tallakṣaṇa ityarthaḥ /\natra rajaso guṇasyānuvedhena drutiḥ tamaso vistāraḥ satvasya vikāsa iti vivekaḥ /\nuktaṃ hi kāvyaprakāśasaṅkete---'yadāhi rajaso guṇasya drutiḥ tamaso vistāraḥ satvasya vikāsaḥ tadā bhogaḥ svarūpaṃ lamata' iti /\nuktarītyā bhogasyātmānandaviṣayakatvādāha---pareti /\nsa eveti /\nuktavidhabhoga evetyarthaḥ /\nsiddharūpa iti /\ncidānandarūpasyātmanaḥ siddharūpatvāditi bhāvaḥ /\nvyutpattiriti /\npratipattṝṇāṃ locanam atrocyate---rasasvarūpa eva tāvadvipratipattayaḥ prativādinām /\ntathāhi-pūrvāvasthāyāṃ yaḥ sthāyī sa eva vyabhicārisampātādinā prāptaparipoṣo 'nukāryagata eva rasaḥ /\nnāṭye tu prayujyamānatvānnāṭyarasa iti kecit /\npravāhadharmiṇyāṃ cittavṛttau cittavṛtteḥ cittavṛttyantareṇa kaḥ paripoṣārthaḥ? vismayaśokakrodhādeśca krameṇa tāvanna paripoṣa iti nānukārye rasaḥ /\nanukartari catadbhāve layādyananusaraṇaṃ syāt /\nrāmajikagate vā bālapriyā caturvargopāyavyutpattirityarthaḥ /\nitīti /\niti bhaṭṭanāyakoktamiti sambandhaḥ /\nrasasvarūpa eveti /\nrasapadārtha evetyarthaḥ /\nvibhinnāḥ pratipattayo vipratipattayaḥ vibhinnāni matāni /\ntathāhīti /\nnāṭyasthale vipratipattīrādau vivṛṇuma ityarthaḥ /\ntatra lalanādibhirālambanavibhāvaiḥ sthāyī ratyādiko janitaḥ, udyānādibhirvyabhicāribhiḥ paripoṣito rāmādāvanukārye rasaḥ, naṭe tu rāmādirūpatānusandhānavaśādāropyamāṇassāmājikānāṃ camatkārakārīti bhaṭṭalollaṭādimatamādau darśayati---pūrvetyādi /\npūrvāvastāyāmiti /\naprāptaparipoṣāvasthāyāmityarthaḥ /\nyaḥ sthāyīti /\nsthāyitvena vyapadiśyamāno yo ratyādirityarthaḥ /\n'sa eva prāptaparipoṣo rasa' itisambandhaḥ /\nrasaḥ rasapadārthaḥ /\nsa cānukāryagata eveti /\nanukāryarāmādāvevotpadyamāno vartata ityarthaḥ /\nanenānukartari tadāropa iti darśitam /\ntasmānnāṭyarasā iti bharatoktanāṭyarasaśabdārthamāha----nāṭya ityādi /\nnāṭyasya nāṭyasambandhī vā raso nāṭyarasa iti vyutpattiriti bhāvaḥ /\nmatamidaṃ dūṣayitvā prakārāntareṇa vadatāṃ śrīśaṅkukādīnāṃ mataṃ darśayati----pravāhetyādi /\ncittavṛttau ratyādicittavṛttau /\npravāhadharmiṇyāṃ tattatkāraṇavaśena punaḥ punarutpadyamānāyāṃ naśyantyāṃ ca satyāmiti hetugarbham /\ncittavṛtteḥ ratyādisyāyicittavṛtteḥ /\ncittavṛtyantareṇa utkaṇṭhādivyabhicāriṇī paripoṣārthaḥ ka iti /\nparipoṣarūpaṃ phalaṃ na bhavatītyarthaḥ /\nato vyabhicāribhiḥ paripoṣasya kathanamanupapannamiti bhāvaḥ /\nviṣaryayaścāstītyāha---vismayetyādi /\nkrameṇa kālakrameṇa /\nna paripoṣa iti /\nkintvapacaya eveti bhāvaḥ /\nyathoktaṃ kāvyaprakāśasaṅkete---'iṣṭaviyogajo mahān śokaḥ kramema śāmyati, na tu dṛḍhībhavati krodhotsāharatayaśca nijanijakāraṇodbhūtā api kālavasādamarṣasthairyasavāviparyaye 'pacīyanta' iti /\nitīti hetau /\nnānukārye rasa iti /\nanukāryarāmādigato rasa ityuktapakṣo na yukta ityarthaḥ /\ntarhi anukartṛgato 'stvityatrāha---anukartarītyādi /\nanukartari naṭe /\ntadbhāve rasasatve sati /\nlayādīti /\nlayo nāma nṛttagītavādyānāmekatānatārūpaṃ sāmyaṃ rasasya naṭe siddhatvena tadupayogilayādyanusaraṇaṃ na syādityarthaḥ /\ntarhi sāmājikato 'stvityatrāhasāmājiketyādi /\nlocanam kaścamatkāraḥ? pratyuta karuṇādau duḥkhaprāptiḥ /\ntasmānnāyaṃ pakṣaḥ /\nkastarhi? ihānantyānniyatasyānukāro na śakyaḥ, niṣprayojanaśca viśiṣṭatāpratītau tāṭasthyena vyutpattyabhāvāt /\ntasmādaniyatāvasthātmakaṃ sthāyinamuddiśya vibhāvānubhāvyabhicāribhiḥ saṃyujyamānairayaṃ rāmaḥ sukhīti smṛtivilakṣaṇā sthāyini pratītigocaratayāsvādarūpā pratipattiranu kartrālambanā nāṭyaikagāminī rasaḥ /\nsa ca na vyatiriktamādhāramapekṣate /\nkiṃ tvanukāryābhinnābhimate nartake āsvādayitā sāmājika ityetāvanmātramadaḥ /\ntena nāṭya eva bālapriyā tadbhāve ityanuṣajyate /\nkaścamatkāra iti /\nrāmāderiva sāmājikasyāpi ratyādirūparasotpattau camatkāro na jāyeteti bhāvaḥ /\nduḥkhaprāptiriti /\nsyāditi śeṣaḥ /\nnāyaṃ pakṣa iti /\nuktaḥ pakṣo na yukta ityarthaḥ /\nkastarhīti /\npakṣa ityanuṣajyate /\npraśrasyottaraṃ vaktumupakramamāṇa āha---ihetyādi /\nānantyāditi /\ntattadgatasya ratyādibhāvasya mandatamamandataramandamadhyamatvādibhedenāsaṃkhvatvādityarthaḥ /\nniyatasyeti /\nniścitaikāvasthāviśiṣṭasyetyarthaḥ /\nsthāyina iti śeṣaḥ /\nanukāro na śakya iti /\nsthāyina ānantyānniyataikāvasthatvena jñātumaśakyatvāditi bhāvaḥ /\nkathañcittatsambhave 'pyāha---niṣprayejanaścetyādi /\nanukāra ityanuṣajyate /\nniṣprayojanatve hetumāha---viśiṣṭatetyādi /\nsthāyino rāmādivyaktiviśeṣavṛttitvavaiśiṣṭyamavabudhya naṭena tadanukāre kriyamāṇe tathaiva sāmājikānāṃ pratītyā tasya taṭasthatvena caturvargopāyavyutpatteranudayādityarthaḥ /\nanena sthāyyanukāro rasa iti pakṣo 'pyayukta iti darśitam /\nkhamatamāha---tasmādityādi /\n'sthāyinamuddiśya saṃyujyamānai'riti sambandhaḥ /\n'sthāyipratītimuddiśya saṃyujyamānai'riti sambandhaḥ /\nsthāyipratītimuddiśya naṭena prayujyamānairityarthaḥ /\nvibhāveti /\ntairliṅgairityarthaḥ /\npratipattirityanenāsya sambandhaḥ /\nayaṃ rāmaḥ sukhīti /\nrāmo 'yaṃ sītāviṣayakaratimānityarthaḥ /\nsāmājikānāṃ citraturaganyāyena naṭe rāmādibuddharjāyate /\nitītyasya pratipattirityanena sambandhaḥ /\nsthāyini pratītigocaratayeti /\nsthāyinaḥ pratītiviṣayatvena hetunetyarthaḥ /\nvastusaundaryāditi bhāvaḥ /\nāsvādarūpeti /\ncamatkāricarvaṇārūpetyarthaḥ /\npratipattiriti /\nsāmājikānāmanumitirityarthaḥ /\nanukartrālambaneti /\nayamityanena naṭasya viṣayīkaraṇādanukartṛviṣayiketyarthaḥ /\nsa ceti /\ntathāvidhasthāyipratītirūpo rasaścetyarthaḥ /\nvyatiriktamiti /\nvakṣyamāṇādanyamityarthaḥ /\nanukāryābhinnābhimate anukāryarāmādyabhedena gṛhīte /\nnartaka iti /\nastīti śeṣaḥ /\ntathāvidhapratītirūparasasya nartakaviśeṣyakatvānnartake viśeṣyatāsambandhena satvātsa evāśraya ityarthaḥ /\nāsvādayitā āsvādarūpapratīteḥ samavāyenāśrayaḥ /\nnāṭya eveti /\nlocanam rasaḥ, nānukāryādiṣviti kecit /\nanye tu---anukartari yaḥ sthāyyavabhāso 'bhinayādisāmagpyādikṛto bhittāvivaharitālādinā aśvāvabhāsaḥ, sa eva lokātītatayāsvādāparasaṃjñayā pratītyā rasyamāno rasa iti nāṭyādrasā nāṭyarasāḥ /\napare punarvibhāvānubhāvamātrameva viśiṣṭasāmagapyā samarpyamāṇaṃ tadvibhāvanīyānubhāvanīyasthāyirūpacittavṛttyucitavāsanānuṣaktaṃ svanirvṛticarvaṇāviśiṣṭameva rasaḥ /\ntannāṭyameva rasāḥ /\nanye tu śuddhaṃ vibhāvam, apare śuddhamanu bhāvam, kecittu sthāyimātram, itare vyabhicāriṇam, anye tatsaṃyogam, eke 'nukāryam, kecana sakalameva samudāyaṃ rasamāhurityalaṃ bahunā /\nkāvye 'pi ca lokanāṭyadharmisthānīyena svabhāvoktivakroktiprakāradvayenālaukikaprasannamadhuraujasviśabdasamarpyamāṇavibhāvādiyogādi yameva rasavārtā /\nastu vātra nāṭyādvicitrarūpā rasapratītiḥ; upāyavailakṣaṇyādiyameva tāvadatra saraṇiḥ /\nevaṃ sthite prathamapakṣa bālapriyā nāṭye iti chedaḥ /\nrasasyoktarītyā naṭāśrayakatvena nāṭyāśrayakatvamityarthaḥ /\nrāmādigatasthāyino 'nukāre naṭe sthāyyavabhāso mithyājñānarūpaḥ sāmājikānāṃ jāyate, sa eva camatkārakārī rasa iti kecittanmatamāha----anya ityādi /\n'aśvāvabhāsa ive'tyanvayaḥ /\nsa eveti /\navabhāsamānaḥ sthāyyevetyarthaḥ /\nrasyamāna iti /\nviṣayīkriyamāṇa ityarthaḥ /\nnāṭyādrasā iti /\nsthāyyavabhāsasya nāṭyahetukatvāditi bhāvaḥ /\nmatāntaramāha---apara ityādi /\nvibhāvānubhāvamātrameveti /\nrasa ityanenāsya sambandhaḥ /\nkathamityatrāha---viśiṣṭetyādi /\nviśiṣṭasāmagrayā bhāvakatvaviśiṣṭayā nāṭyādisāmagrayā /\nsamarpyamāṇamiti /\nsāmājikeṣpiti śeṣaḥ /\ntaditi /\ntābhyāṃ vibhavānubhavābhyāṃ kramādvibhāvaniyā anubhāvanīyā ca yā ratyādisthāyirūpacittavṛtyucitā vāsanā sāmājikagatā tadanuṣaktaṃ tatsambaddham /\nsveti /\nsvasya sāmājikasya nirvṛtirūpā yā carvaṇā tadviśiṣṭaṃ tadviṣayabhūtam /\nnāṭyameveti /\nvibhavānubhavayornaṇṭanayogyatvarūpanāṭyatvāditi bhāvaḥ /\n'śuddhaṃ vibhāvam' ityādau sarvatra rasamāhurityasya sambandho bodhyaḥ /\nloketyādi /\n'svabhāvābhinayopetaṃ na nāstrīpuruṣāśrayaṃ nāṭyaṃ lokadharmi' 'svarālaṅkārasaṃyuktamasvasthapuruṣāśrayaṃ nāṭyaṃ nāṭyadharmi' tatsthānīyena tattulyena /\nsvabhāveti /\nvakroktiśabdārthaḥ pūrvamuktaḥ /\ndvayeneti tṛtīyārtho vaiśiṣṭyaṃ śabde 'nveti /\ndvayenetyalaukikatve heturvā /\nalaukiketi /\nalaukiko laukikaśabdavyatiriktaḥ prasanno madhura ojasvī ca yaḥ śabdaḥ, tena samarpyamāṇānāṃ vibhāvādīnāṃ yogādityarthaḥ /\niyameveti /\nuktaprakāraivetyarthaḥ /\nrasavārtā rasapadārthaḥ tatpratītirvā /\nastu vātreti /\natra kāvye /\nvicitrarūpā vijātīyā /\natra hetumāha---upāyeti /\niyamiti /\nvakṣyamāṇarūpetyarthaḥ /\nlocanam evaitāni dūṣaṇāni, pratīteḥ svaparagatatvādivikalpanena /\nsarvapakṣeṣu ca pratītiraparihāryā rasasya /\napratītaṃ hi piśācavadavyavahārya syāt /\nkiṃ tu yathā pratītimātratvenāviśiṣṭatve 'pi prātyakṣikī ānumānikī āgamotthā pratibhānakṛtā yogipratyakṣajā ca pratītirupāyavailakṣṇyādanyaiva, tadvadiyamapi pratītiścarvaṇāsvādanabhogāparanāmā bhavatu /\ntannidānabhūtāyā hṛdayasaṃvādādyupakṛtāyā vibhāvādisāmagpyā lokottararūpatvāt /\nrasāḥ pratīyanta iti odanaṃ pacatītivadyvavahāraḥ pratīyamāna eva hi rasaḥ /\npratītireva viśiṣṭā rasanā /\nsā ca nāṭye laukikānumānapratītervilakṣaṇā; tāṃ ca pramukhe upāyatayā sandadhānā /\nevaṃ kāvye anyaśābdapratītervilakṣaṇā, tāṃ ca pramukhe upāyatayāpekṣamāṇā /\ntasmādanutthānopahataḥ pūrvapakṣaḥ /\nrāmādicaritaṃ tu na sarvasya hṛdayasaṃvādīti mahatsāhasam /\ncitravāsanāviśiṣṭatvāccetasaḥ /\nyadāha-'tāsāmanāditvaṃ āśiṣo nityatvāt /\nbālapriyā atra kāvye /\nprathamapakṣa iti /\nbhaṭṭalollaṭoktotpattipakṣa ityarthaḥ /\nvikalpanena dūṣaṇāniti sambandhaḥ /\nsarveti /\nsahṛdayānāṃ rasapratītiḥ sarvapakṣe 'pyaparihāryetyarthaḥ /\nvipakṣe bādhakamāha-apratītamityādi /\napratītaṃ viśiṣyājñātaṃ vastu /\natryavahāryam vyavahārāyogyam /\natra dṛṣṭāntaḥ---piśācacaditi /\npiśāco hi viśiṣyājñātatvenātrāyaṃ viśāca ityādi lokavyavahārānarhaḥ /\nkintviti /\nrasapratīteḥ viśeṣo 'stītyarthaḥ /\npratītītyādi /\npratītitvarūpasāmānyadharmeṇāviśeṣe 'pītyarthaḥ /\nāgamottheti /\nśabdajanyetyarthaḥ /\nanyaiveti /\nparasparabhinnaivetyarthaḥ /\ntadvadityādi /\nrasapratītirapi tābhyo bhinnaivetyarthaḥ /\ntatparyāyānāha---carvaṇeti /\nbhavatvityabhyupagame /\nodanamityādi /\npakvastaṇḍulo hyodanapadārtha iti tadvayavahāro yathā aupacārikaḥ, tathetyarthaḥ /\nuktārthe hetumāha---pratīyamāna eveti /\npratītiviṣayatāviśiṣṭa evetyarthaḥ /\nviśiṣṭeti /\nvibhāvādiviśiṣṭasthāyiviṣayiketyarthaḥ /\nsā cā nāṭya iti /\nnāṭyajanyā rasapratītiścetyarthaḥ /\nlaukiketi /\nlaukikī yā anumānena pratītiḥ dhūmādiliṅgakavahnyādyanumitiḥ, tadvilakṣaṇetyarthaḥ /\ntāṃ laukikānumānapratītim /\npramukhe ādau /\nsandadhānā apekṣamāṇā /\nevaṃ kāvya iti /\nsā cetyanuṣajyate /\nanyaśābdapratīteḥ /\nlaukikavaidikādiśabdajanyapratīteḥ /\ntāmiti /\nanyaśābdapratītimityarthaḥ /\nupāyatayā apekṣamāṇeti /\nlaukikānumānaśabdapramāṇavyutpannahṛdayasyaiva sahṛdayasya rasapratītirbhavatīti bhāvaḥ /\natha bhaṭṭanāyakoktaṃ khaṇṭayati----tasmādityādi /\npūrvapakṣaḥ raso na pratīyata ityādyuktaḥ /\nalokasāmānyānāmityadyuktaṃ manasikṛtyāha---rāmādīti /\nitīti /\nlocanam jātideśakālavyavahitānāmapyānantaryaṃ smṛtisaṃskārayorekarūpatvāt' iti /\ntena pratitistāvadrasasya siddhā /\nsā ca rasanārūpā pratītirutpadyate /\nvācyavācakayostatrābhidhādivivikto vyañjanātmā dhvananavyāpāra eva /\nbhogīkaraṇavyāpāraśca kāvyasya rasaviṣayo dhvananātmaiva, nānyatkiñjit /\nbhāvakatvamapi samucitaguṇālaṅkāraparigrahātmakamasmābhireva vitatya vakṣyate /\nkimetadapūrvam? kāvyaṃ ca rasān prati bhāvakamiti yaducyate, bālapriyā ityuktamityarthaḥ /\ncitreti /\nnānāvidhetyarthaḥ /\ntathāca lokottaracariteṣvapi sahṛdayānāṃ hṛdayasaṃvādo bhavatyeveti bhāvaḥ /\nyadāheti /\nyogasūtrakāra iti śeṣaḥ /\n'jātī'tyādisūtrānantaraṃ 'tāsām' ityādisūtrapāṭho dṛśyate /\njātītyādisūtre vāsanānāmiti padasyānuṣaṅgaḥ /\nbhojarājena sūtradvayamidamitthaṃ vivṛtam--iha nānāyoniṣu bhramatāṃ saṃsāriṇāṃ kāñcidyonimanubhūya yadā yonyantarasahasravyavadhānena punastāmeva yoniṃ pratipadyate, tadā tasyāṃ pūrvānubhūtāyāṃ yonau tathāvidhaśarīrādivyañjakāpekṣayā yā vāsanāḥ prakaṭībhūtā āsaṃstāstathāvidhavyañjakābhāvāttirohitāḥ punastathāvidhavyañjakaśarīrādilābhe prakaṭībhavanti /\njātideśakālavyavadhāne 'pi tāsāṃ svanurūpasmṛtyādiphalasādhane ānantaryaṃ nairantaryaṃ kutaḥ? smṛtisaṃskārayorekarūpatvāt /\ntathā hyanuṣṭhīyamānakarmaṇaścittastve vāsanārūpaḥ saṃskāraḥ samutpadyate /\nsa ca svarganarakādīnāṃ phalānāmaṅkurībhāvaḥ, karmaṇāṃ vā yāgādīnāṃ śaktirūpatayāvasthānaṃ, karturvā tathāvidhabhogyabhoktṛtvarūpaṃ sāmarthyaṃ, saṃskārātsmṛtiḥ smṛteśca sukhaduḥkhopabhogaḥ, tadanubhavācca punarapi saṃskārasmṛtyādayaḥ /\nbhavatvānantaryaṃ kāryakāraṇabhāvaśca vāsanānāṃ; yadā tu prathamamevānubhavaḥ pravartate, tadā kiṃ vāsanānimitta uta nirnimitta iti śaṅkāṃ vyapanetumāha--'tāsāṃ'vāsanānāṃ 'anāditva' masti, kutaḥ? 'āśiṣo nityatvāt' seyamāśīrmahāmoharūpā sadaiva sukhasādhanāni me bhūyāsurmā kadācana tairme viyogo 'bhūditi yaḥ saṅkalpaviśeṣo vāsanānāṃ kāraṇaṃ tasyāḥ nityatvādityarthaḥ /\netaduktaṃ bhavati---kāraṇasya sannihitatvādanubavasaṃskārādīnāṃ kāryaṇāṃ pravṛttiḥ kena vāryata iti /\nteneti /\npūrvoktahetunetyarthaḥ /\nsā cetyādi /\nrasanārūpā rasapratītiḥ sahṛdayānāmutpadyata ityarthaḥ /\nvācyavācakayoriti /\nkāvyasyetyarthaḥ /\ntatra rasapratītau /\nvyañjanātmā vyjakatvarūpaḥ /\nbhogīti /\nbhaṭṭanāyakokto bhogakṛtvavyāpāraścetyarthaḥ /\nbhāvakatvamiti yaduktaṃ tadapyasmadamyupagatameva, parantu guṇālaṅkāraśālitvameva tat; yatastenaiva kāvyaṃ sahṛdayānāṃ rasabhāvakaṃ rasacarvaṇotpādakamityāha---bhāvakatvamapīti /\nkāvyasyetyanuṣaṅgaḥ /\nsamuciteti /\ntattadrasādisamucitaguṇālaṅkāraśālitvamityarthaḥ /\nkimetadapūrvamiti /\nevadapūrvaṃ netyarthaḥ /\nkiñca bhāvakatvasvīkāre raso notpadyata iti bhavadīyapratijñāyā bhaṅge 'pyāpatati ityāha---kāvyaṃ cetyādi /\n'bhāvakamityucyate yadi'ti sambandhaḥ /\ntatreti /\ntadvacane satītyarthaḥ /\nlocanam tatra bhavataiva bhāvanādutpattipakṣa eva pratyujjīvitaḥ /\nna ca kāvyaśabdānāṃ kevalānāṃ bhāvakatvam, arthāparijñāne tadabhāvāt. na ca kevalānāmarthānām, śabdāntareṇārpyamāmatve tadayogāt /\ndvayostu bhāvakakatvamasmābhirevoktam /\n'yatrārthaḥ śabdo vā tamarthaṃ vyaṅktaḥ' ityatra /\ntasmādvayañjakatvākhyena vyāpārema guṇālaṅkāraucityādikayetikartavyatayā kāvyaṃ bhāvakaṃ rasān bhāvayati, iti tryaṃsāyāmapi bhāvanāyāṃ karaṇāṃśe dhvananavyāpāra eva mūrdhābhiṣiktaḥ /\ntacacedaṃ bhogakṛttvaṃ rasasya dhvananītyatve siddhe daivasiddham /\nbālapriyā 'bhavataiva pratyujjīvita' ityanvayaḥ /\natra hetuḥ---bhāvanāditi /\nkāvyasya rasotpādakatvāṅgīkārādityarthaḥ /\nśabdāntareṇeti /\nlaukikavākyenetyarthaḥ /\nśabdārthamayaṃ kāvyaṃ guṇālaṅkārasāhityena sahṛdayānāṃ rasacarvaṇāṃ janayatītyāha---tasmadvyañjakatvākhyenetyādi /\nyāgādirdharmoyajatetyādivaidikavākyena svargādikamuddisya puruṣaṃ prati vidhīyate /\ntathāhi---yajetetyatrāstyaṃśadvayam---yajidhātuḥ pratyayaśca /\npratyaye 'pyastyaṃśadvayamākhyātatvaṃ liṅtvaṃ ca /\nubhābhyāmapyaṃśābhyāṃ bhāvanaivocyate /\nbhāvanā nāma bhaviturbhavanānukūlo vyāpāraḥ /\nsā cārthī śābdīti dvividhā /\nārthī tu prayojanecchājanitikriyāviṣayakavyāpārarūpā ākhyātatvena rūpeṇocyate /\nsā hyaṃśatrayamapekṣate---sādhyaṃ sādhanamitikartavyatāṃ ca /\nkiṃ kena kathaṃ bhāvayediti /\ntatra sādhyākāṅkṣāyāṃ svargādika miṣṭaṃ sādhyatvena /\nsādhanākāṅkṣāyāṃ dhātvartho yāgādiḥ karaṇatvena, itikartavyatākāṅkṣāyāṃ prayājādikriyākalāpaśca itikartavyatātvena tasyāṃ bhāvanāyamanvetīti mīmāṃsakāḥ prāhuḥ /\ntathā ca yajetetyādivaidikavākyaṃ svargamudṛsya puruṣaṃ prati vidhāyakatvena yathā bhāvakaṃ yāgena karaṇena prayājādītikartavyatayā svargārthinaḥ svargaṃbhāvayati, tathā kāvyaṃ bhāvakaṃ vyañjakatvavyāpāreṇa karaṇena guṇālaṅkāraucityādirūpayā itikartavyatayā sagṛdayasya rasaṃ bhāvayatītyarthaḥ /\nitiśabdaḥ prakāravācī, kartavyatā nāma kriyā /\nkartavyatayāḥ prakāra iti kartavyatā, upakārakamiti yāvaditi bodhyam /\ntryaṃśāyāmiti /\nsādhyādyaṃśatrayavatyāmityarthaḥ /\nbhāvanāyāmiti /\nrasabhāvanāyāmityarthaḥ /\nkaraṇāṃśe sādhanāṃśe /\nkāraṇāṃśe iti ca pāṭhaḥ /\nbhogo 'pītyādi /\n'na kriyate' iti sambandhaḥ /\nnañi kākuḥ /\nkriyata evetyarthaḥ. nana kriyata iti vā pāṭhaṃ(?) viśeṣamāha--api tvityādi /\n'api tu bhoge kartavye lokottaro dhvananavyāpāra eva mūrdhābhiṣikta' iti samābandhaḥ /\nghaneti /\ndhanaṃ nibiḍaṃ yanmeharūpamāndhyamajñānaṃ tena yā saṅkaṭatā ānandāṃśasyāvṛtatvaṃ tasyā nivṛtitirbhañjanaṃ taddvāreṇetyathaḥ /\nalaukike laukikasukhānubhavavilakṣaṇe /\nbhoga iti /\nbhagnānandāṃśāvaraṇakadibhāvādisaṃvalitaratyādisthāyyavacchinnātmacaitanyasākṣātkāra ityarthaḥ /\nkartavye jananīye /\nrasabhāvatadābhāsatatpraśamalakṣaṇaṃ mukhyamarthamanuvartamānā yatra śabdārthālaṅkārā guṇāśca parasparaṃ dhvanyapekṣayā vibhinnarūpā vyavasthitāstatra kāvye dhvaniriti vyapadeśaḥ /\nlocanam rasyamānatoditacatkārānatiriktatvadbhogasyeti /\nsattvādīnāṃ cāṅgāṅgibhāvavaicitryasyānantyāddrutyāditvenāsvādagaṇanā na yuktā /\nparabrahmāsvādasabrahmacāritvaṃ cāstvasya rasāsvādasya /\nvyutpādanaṃ ca śāsanapratipādānābhyāṃ śāstretihāsakṛtābhyāṃ vilakṣaṇam /\nyathā rāmastathāhamityupamānātiriktāṃ rasāsvādopāyasvapratibhāvijṛmbhārūpāṃ vyutpattimante karotīti kamupālabhāmahe /\ntasmātsthitametat---abhiviyajyante rasāḥ pratītyaiva ca rasyanta iti /\n<lg>\n<l>tatrābhivyaktiḥ pradhānatayā bhavatvanyathā vā /</l>\n<l>pradhānatve dhvaniḥ, anyathā rasādyalaṅkārāḥ tadāha----mukhyamarthamiti /</l>\n<l>vyavasthitā iti /</l>\n<l>purvoktayuktibhirvibhāgena vyavasthāpitatvāditi bhāvaḥ // 4 //</l>\n</lg></p>\n\n<p>bālapriyā mūrdhābhiṣiktaḥ pradhānahetuḥ /\nkāvyaṃ tu tadāśrayatayā sahakārīti bhāvaḥ /\ntaccedamiti /\nbhavaduktamityarthaḥ /\nrasyeti /\nrasyamānatayā hetunā udito yaścamatkāraḥ camatkāratmakaḥ sākṣātkāraḥ tadanatiriktatvāttabhinnatvādityarthaḥ /\ndrutivistāretyādipūrvoktaṃ manasi kṛtyāha---satvādīnāmityādi /\naṅgāṅgibhāveti /\nnyūnādhikatetyarthaḥ /\nānantyāditi /\nasaṃkhyatvādityarthaḥ /\ndrutyāditveneti /\ndrutitvādirūpeṇetyarthaḥ /\nna yukteti /\nkāraṇasyānantyārtkā bhūtacittavṛttīnāmapi ānantyasambhavāditi bhāvaḥ /\nbhaṭṭanāyakoktaṃ kañcidaṃśamabhyupagacchati-pareti /\nvyutpattirnāmāpradhānamiti taduktaṃ manasikṛtyāha--vyutpādanaṃ cetyādi /\nkāvyasyeti śeṣaḥ /\nśāsaneti /\nśāstreṇa śāsanamitihāsena pratipādanaṃ tābhyāṃ vilakṣaṇamityarthaḥ /\nvailakṣaṇyaṃ darśayannāha--yathetyādi /\nahamityasyānantaraṃ varteya iti śeṣaḥ /\nrāmeṇeva mayānuṣṭhatavyamityarthaḥ /\nitītyādi /\niti yadupamānamityākārikā yā upamitiḥ sādṛśyadhīḥ śāstretihāsābhyāṃ kriyamāṇā tadatiriktāmityarthaḥ /\nuktopamitimātraṃ na, kintu tato 'dikāmiti yāvat /\nraseti /\nrasāsvādopāyabhūtā svasya pratipattuḥ yā pratibhā tasyā vijṛmbho vikāsastadrūpāmityarthaḥ /\nkarotīti /\nkāvyamiti śeṣaḥ /\npunaḥ punaḥ kāvyapariśīlane hi rasāsvādopāyasvapratibhāvikāso bhavati /\nante karotītyanenādāvuktopamitirūpāṃ vyutpattiṃ ci karotīti jñāpyate /\nupasaṃharati---tasmādityādi /\nityetassthitamiti sambandhaḥ /\nabhivyajyante rasā iti /\nabhivyaktiviṣayatāviśiṣṭasthāyino rasapadārthā ityarthaḥ /\nabhivyaktirghaṭapradīpanyāyeneti vakṣyate /\npratītyetyādi /\n<lg>\n<l>pratītirūpaiva rasanetyarthaḥ /</l>\n<l>tatrābhivyaktiḥ pradhānatayā bhavatyanyathā veti /</l>\n<l>anyathā apradhānatayā /</l>\n<l>apradhānatayā vā iti ca pāṭhaḥ // 4 //</l>\n</lg></p>\n\n\n\n</div>\n<div>\n\n\n<lg>\n<l>pradhānye 'nyatra vākyārthe yatrāṅgaṃ tu rasādayaḥ /</l>\n<l>kāvye tasminn alaṅkāro rasādir iti me matiḥ // DhvK_2.5 //</l>\n</lg>\n\n\n</div>\n<div>\n\n\n<lg>\n<l>pradhānye 'nyatra vākyārthe yatrāṅgaṃ tu rasādayaḥ /</l>\n<l>kāvye tasminnalaṅkāro rasādiriti me matiḥ // 5 //</l>\n</lg>\n\n<p>yadyapi rasavadalaṅkārasyānyairdarśito viṣayastathāpi yasmin kāveya pradhānatayānyo 'rtho vākyārthībhūtastasya cāṅgabhūtā ye rasādayaste rasāderalaṅkārasya viṣayā iti māmakīnaḥ pakṣaḥ /\ntadyathā cāṭuṣu preyolaṅkārasya vākyārthatve 'pi rasādayo 'ṅgabhūtā dṛśyante /\nlocanam anyatreti /\nrasasvarūpe vastumātre 'laṅkāratāyogve vā /\nme matirityanyapakṣaṃ dūpyatvena hṛdi nidhāyābhīṣṭatatvātsvapakṣaṃ pūrvaṃ darśayati--tathāpiti /\nsa hi paradarśito viṣayo bhāvinītyānopapanna iti bhāvaḥ /\nyasmin kāvye iti spaṣṭatvenāsaṅgataṃ vākyamitthaṃ yojanīyam--yasmin kāvye te pūrvoktā rasādayo 'ṅgabhūtā vākyārthībhūtaścānyo 'rthaḥ, caśabdastuśabdasyārthe; tasya kāvyasya sambandhino ye rasādayo 'ṅgabhūtāste rasāderalaṅkārasya rasavadādyalaṅkāraśabdasya viṣayāḥ; sa evālaṅkāraśabdavācyo bhavati yo 'ṅgabhūtaḥ, na tvanya iti yāvat /\nutrodāharaṇamāha---tadyatheti /\ntadityaṅgatvam /\nyathātra vakṣyamāṇodāharaṇe, tathānyatrāpītyarthaḥ /\nbhāmahābhiprāyeṇa cāṭuṣu preyolaṅkārasya vākyārthatve 'pi rasādayo 'ṅgabhūtā dṛśyanta itīdamekaṃ vākyam /\nbhāmahena hi gurudevanṛpatiputraviṣayaprītivarṇanaṃ preyolaṅkāra ityuktam /\nbālapriyā kārikāyāmanyatretyasya rasādibhyo 'nyonyasminnatyarthaḥ /\ntathāvidho vākyārthastrividho bhavatītyāha---rasasvarūpa ityādi /\nalaṅkāratāyogya iti /\nupamādāvityarthaḥ /\nupamādeḥ prādhānyena dhvanyamānatve 'laṅkāratvābhāvādyogya ityuktam /\nme matirititi /\nme matirityanenetyarthaḥ /\nanyapakṣamiti /\nvakṣyamāṇaṃ pakṣāntaramityarthaḥ /\ntathāpīti /\nidaṃ pratikadhāraṇam /\nbhāvārthamāha---sa hītyādi /\nasaṅgatamiti /\ntasya cāṅgabhūtā ityatra tatpadena kāvyasyaiva parāmṛśyatayā yathāśrute tadarthasya tannirūpitāṅgatvasya rasādāvasambhavenāsaṅgatārthakamityarthaḥ /\nte ityādi /\nte rasādayo 'ṅgabhūtā ityasya pūrvavākye 'pi sambandha iti bhāvaḥ /\nte ityasya vyākhyānam---pūrvoktā iti /\nrasabhāvetyādikārikānirdiṣṭā ityarthaḥ /\nanyaḥ rasādibhyo 'nyaḥ /\nca śabda iti /\n'tasya ce'ti ca śabda ityarthaḥ /\ntasyetyasya vyākhyā---kāvyasyati /\n'sambandhina' iti ṣaṣṭhyarthakathanam /\ntathāca tasyeti ṣaṣṭhyantārthasya kāvyasambandhitvasya rasādāvanvayānnāsaṅgatārthakatvamiti bhāvaḥ /\naṅgabhūtā iti /\nvākyārthasyānyasyāṅgabhūtā ityarthaḥ /\nrasāderityasya vivaraṇam---rasavadādīti /\nphalitamāha---sa evetyādi /\ncāṭuṣvityādigranthaṃ vyākhyātumupakramate---bhāmahetyādi /\ncāṭuṣvityādi dṛśyanta ityantamekaṃ vākyamiti ca pāṭhaḥ /\nvivṛṇoti--bhāmahenetyādi /\ngurviti /\ngurvādiviṣayikā yā prītirbhaktivātsalyādipadavācyā, tasyāḥ svavācakena vibhāvādidvāreṇa vā varṇanamityarthaḥ /\nlocanam tatra preyānalaṅkāro yatra sa preyolaṅkāro 'laṅkaraṇīya ihoktaḥ /\nna tvalaṅkārasya vākyārthatvaṃ yuktam /\nyadivā vākyārthatvaṃ pradhānatvam /\ncamatkārakāriteti yāvat /\nudbhaṭamatānusāriṇastu bhaṅktvā vyācakṣate---cāṭuṣu cāṭuviṣaye vākyarthatve cāṭūnāṃ vākyārthatve preyolaṅkārasyāpi viṣaya iti pūrvoṇa sambandhaḥ /\nudbhaṭamate hi bhāvālaṅkāra eva preya ityuktaḥ, premṇā bhāvānāmupalakṣaṇāt /\nna kevalaṃ rasavadalaṅkārasya viṣayaḥ yāvatpreyaḥprabhṛterapītyapiśabdārthaḥ /\n<lg>\n<l>rasavacchabdena preyaḥśabdena ca sarva eva rasavadādyalaṅkārā upalakṣitāḥ, tadevāha---rasādayo 'ṅgabhūtā dṛśyanta iti uktaviṣaya iti śeṣaḥ /</l>\n<l>bālapriyā ityuktamiti /</l>\n<l>'preyogṛhāgataṃ kṛṣṇāmavādīdviduro yathā /</l>\n<l>adya yā mama govinda jātā tvayi gṛhāgate //</l>\n</lg></p>\n\n<p>kālenaiṣā bhavetprītiḥ tavaivāgamanātpunaḥ' //</p>\n\n<p>iti granthena darśitamityarthaḥ /\ntatra tadvacane satī /\ncāṭusthale 'kiṃ hāsyene'tyādau varṇyamānanarapatiprabhāvādereva vākyārthatā na tu preyorūpālaṅkārasyetyataḥ tatpadaṃ bahuvrīhitvāśrayeṇa vyācaṣṭe---preyānityādi /\niheti /\ncāṭuṣvityādivākya ityarthaḥ /\nvākyārthatvaṃ mukhyatayā vākyapratipādyatvam /\npreyānalaṅkāraḥ preyolaṅkāra iti yathāśrutārthābhiprāyeṇāha---yadi veti /\npradhānatvameva vivṛṇoti---camaditi /\naho narapateḥ prabhāvo yenaivaṃ durdaśā ripustrijano 'nubhavatīti prabhāvālambitāyāḥ prīteḥ ripustrījanavṛttāntaviṣayakatvāccamatkāritvaṃ bodhyam /\nbhaṅktveti /\nvākyaṃ bhitvetyarthaḥ /\nvyākhyānaṃ darśayati---cāṭuṣvityādi /\nvākyārthatve vākyapratipādyatve /\nphalitamāha--cāṭūnāṃ vākyārthatva iti /\ncāṭurnāma ślādhyamāno 'rtho varṇyamānanarapatiprabhāvādiḥ /\napi śabdo bhinnakrama ityāha---preyolaṅkārasyāpīti /\npreyorūpālaṅkārasyāpītyarthaḥ /\nkutrāsya sambandha ityata āha---viṣaya ityādi /\nekavacanāntatayānuṣaktaviṣayapadena sambandha ityarthaḥ /\ncāṭuriti śeṣaḥ, cāṭukāvyamityarthaḥ /\npreya ityukta iti /\npreyolaṅkāratvenokta ityarthaḥ /\npreyasvītyukta iti ca pāṭhaḥ /\natra hetumāha--premṇetyādi /\n<lg>\n<l>premṇā preyaśśabdārthaghajakaratirūpapremṇā /</l>\n<l>upalakṣaṇāditi /</l>\n<l>yathoktamudbhaṭena--- 'ratyādikānāṃ bhāvānāmanubhāvādisūcanaiḥ /</l>\n<l>yatkāvyaṃ badhyate sadbhiḥ tatpreyasvadudāhṛta'miti //</l>\n</lg></p>\n\n<p>ratyādikānāmityādiśabdenānyeṣāṃ sthāyināṃ vyabhicāriṇāṃ sātvikānāṃ ca, anubhāvādītyādiśabdena vibhāvavyabhicārisvaśabdānāṃ ca grahaṇamatra bhāvanāmalaṅkārateti ca tadvyākhyātā pratīhārendurājaḥ /\npreyolaṅkārasyāpītyapiśabdārthamāha--na kevalamityādi /\nrasavacchabdeneti /\n<lg>\n<l>yadyapi rasavadalaṅkārasyeti pūrvavṛttigranthastharasavacchabdenetyarthaḥ /</l>\n<l>sa ca rasādiralaṅkāraḥ śuddhaḥ saṅkīrṇī vā /</l>\n<l>tatrādyo yathā--- kiṃ hāsyena na me prayāsyasi punaḥ prāptaścirādṛrśanaṃ keyaṃ niṣkaruma pravāsarucitā kenāsi dūrīkṛtaḥ /</l>\n<l>svapnānteṣviti te vadan priyatamavyāsaktakaṇṭhagraho buddhvā roditi riktabāhuvalayastāraṃ ripustrījanaḥ //</l>\n</lg></p>\n\n<p>ityatra karuṇarasasya śuddhasyāṅgabhāvātspaṣṭameva rasavadalaṅkāratvam /\nevamevaṃvidhe viṣaye rasāntarāṇāṃ spaṣṭa evāṅgabhāvaḥ /\nlocanam śuddha iti /\nrasāntareṇāṅgabhūtenālaṅkārāntarema vā na miśraḥ, ābhiśrastu saṅkīrṇaḥ /\nsvapnasyānubhūtasadṛśatvena bhavanamiti hasanneva priyatamaḥ svapne 'valokitaḥ, /\nna me prayāsyasi punariti /\nidānīṃ tvāṃ viditaśaṭhabhāvaṃ bāhupāśabandhānna mokṣyāmi /\nata eva riktabāhuvalaya iti /\nsvīkṛtasya copālambho yukta ityāha-keyaṃ niṣkaruṇoti /\nkenāsīti /\ngotraskhalanādāvapi na mayā kadācitkhedito 'si /\nsvapnānteṣu svapnāyiteṣu suptapralatiteṣu punaḥpunarudbhūtatayā bahuṣviti vadanyuṣmākaṃ sambandhī ripustrījanaḥ bālapriyā prayeśśabdeneti /\npreyolaṅkārasyāpītyapiśabdasahitapreyaśśabdena cetyarthaḥ /\nrasādyalaṅkārā iti /\nrasavadādyalaṅkārā iti ca pāṭhaḥ /\ntadeveti /\nuktabhiprāyādevetyarthaḥ /\npūrayati--uktaviṣaya iti /\ncāṭusthala ityarthaḥ /\ngurbādiviṣayakaprītivarṇanameva preyolaṅkāraḥ, cāṭusthale tasyaprādhānye 'pi rasādayastatprītestadviṣayanarapatiprabhāvādervā aṅgabhūtāśceti bhāmahamatānurodhena paṅktyarthaḥ /\nratihāsāditattadbhāvavarṇanaṃ bhāvālaṅkāraḥ, sa eva preyolaṅkāraḥ; cāṭusthale 'kiṃ hāsyene'tyādau cāṭurvākyārthaḥ, tatra rasavadalaṅkāraḥ bhāvālaṅkāraśca sta ityudabhaṭamatānurodhena paṅktyartha iti sārārthaḥ /\nvṛttau 'sa ce'tyādi /\n'alaṅkāraḥ sa rasādiri'ti yojanā /\ncaśabdo vākyālaṅkāre /\nveti /\nvā śabdaḥ samuccaye /\n'udāharati kimiti' iti pāṭhaḥ kvacinnāsti /\nsvapnedṛṣṭaṃ priyatamaṃ pratyāha---kimityādi /\nhāsyena sādhyamidānīṃ nāstītyarthaḥ /\nhāsavatvena darśanasyopapattimāha---svapnasyetyādi /\nna me ityādi /\ntvamitiḥ paraṃ matto na yāsyasītyarthaḥ /\nasya bhāvamāha---idānīmityādi /\nviditaḥ śaṭhabhāvo yasya tam /\n'gūḍhavipriyakṛcchaṭha' iti daśarūpake /\nuktar4the gamakamāha---ata eveti /\nsvīkṛtasyeti /\nsvīyajanasyetyarthaḥ, karmaṇi ṣaṣṭhī /\n'iyaṃ pravāsarucitā ke'ti sambandhaḥ /\nketi /\nanucitetyarthaḥ /\nkenetyāderbhāvamāha---gotretyādi /\nlocanam priyatame viśeṣemāsaktaḥ kaṇṭhagraho yena tādṛśa eva san buddhvā śūnyavalayākārīkṛtabāhupāśaḥ san tāraṃ muktakaṇṭhaṃ roditīti /\natra śokasthāyibhāvena svapnadarśanoddīpitena karuṇarasena carvyamāṇena sundarībhūto narapatiprabhāvo bhātīti karuṇaḥ śuddha evālaṅkāraḥ /\nna hi tvayā ripavo hatā iti yādṛganalaṅkṛto 'yaṃ vākyārthastādṛgayam, api tu sundaratarībhūto 'tra vākyārthaḥ, saundaryaṃ ca karuṇarasakṛtameveti /\ncandrādinā vastunā tathā vastvantaraṃ vadanādyalaṅkriyate tadupamitatvena cārutayāvabhāsāt /\ntathā rasenāpi vastu vā rasāntaraṃ vopaskṛtaṃ sundaraṃ bhāti iti rasasyāpi vastuna ivālaṅkāratve ko virodhaḥ? nanu rasena kiṃ kurvatā prakṛto 'rtho 'laṅkriyate /\ntarhi upamayāpi kiṃ kurvatyālaṅkriyeta /\nnanu tayopamīyate prastuto 'rthaḥ /\nrasenāpi tarhi sarasīkriyate so 'rtha iti svasaṃvedyametat /\ntena yatkecidacūcudan--'atra rasena vibhāvādīnāṃ madhye kimalaṅkriyate' iti tadanabhyupagamaparāhatam; prastutārthasyālaṅkāryatvenābhidhānāt /\nasyārthasya bhūyasā lakṣye bālapriyā bahuṣviti bahuvacanārthavivaraṇam /\n'vaḥ' ityasya vyākhyānam---yuṣmākaṃ sambandhīti /\n'ityatra karuṇarasasya śuddhasyāṅgabhāvādi'ti vṛttāvuktaṃ vivṛṇoti---atretyādinā /\n'atra narapatiprabhāvaḥ tathāvidhena karuṇarasena sundarībhūto bhātī'ti sambandhaḥ /\ncarvyamāṇeneti /\nsahṛdayacarvaṇāviṣayeṇetyarthaḥ /\nalaṅkāra iti /\nvarṇanīyanarapatiprabhāvarūpavākyārthopaskārakatvenālaṅkāra ityarthaḥ /\nuktamupapādayati---na hītyādi /\n'ityayamanalaṅkṛto vākyārtho yādṛk, ayaṃ tādṛṅna hī'tyanvayaḥ /\nsaundarye ceti /\nvākyārthasaundaryaṃ cetyarthaḥ /\nkaruṇarasakṛtamevetyuktaṃ sadṛṣṭāntamupapādayati----candrādinetyādinā ko virodha ityantena /\nalaṅkriyata iti /\n'tāmindusundaramukhī'mityādikāvye iti śeṣaḥ /\nśaṅkate---nanviti /\npratibandyāha--tarhiti /\nuttaramāha---nanviti /\nsamānamuttaramāha---rasenāpīti /\nsarasīkriyate rasavān kriyate /\nsvasaṃvedyaṃ sahṛdayānubhavasiddham /\nteneti /\nvakṣyamāṇahetunetyarthaḥ /\ntaditi /\ncodyamityarthaḥ /\nanabhyupagameti /\nvibhāvādīnāmalaṅkāryatvānabhyupagamenahetunā parākṛtamityarthaḥ /\ntarhi ko 'laṅkārya ityatrāha---prastutārthasyetyādi /\nprastutārthasya vivakṣitasya prakṛtārthasya /\n'kiṃ hāsyene'tyādau varṇitena ripustrījanavṛttāntena taddhetubhūtapriyatamavināśapratyāyanadvārā narapatiprabhāvaḥ pratyāyyata iti sa eva prastutārthaḥ /\nevamanyatrāpyavadheyam /\nabhidhānāditi /\nvṛttikāreṇa pradarśanādityarthaḥ /\nsaṅkīrṇo rasādiraṅgabhūto yathā---- kṣipto hastāvalagnaḥ prasabhamabhihato 'pyādadārno 'śukāntaṃ gṛhṇan keśeṣvapāstaścaraṇanipatito nekṣitaḥ sambhrameṇa /\nlocanam sadbhāva iti darśayati-evamiti /\nyatra rājādeḥ prabhāvakhyāpanaṃ tādṛśa ityathaḥ /\nkṣipta iti /\n<lg>\n<l>kāmipakṣe 'nādṛtaḥ, itaratra dhutaḥ /</l>\n<l>avadhūta iti na pratīpsitaḥ bālapriyā kṣipta ityādyamarukastham /</l>\n<l>saḥ tripuradāhakālīnaḥ śāmbhavaḥ śambhusambandhī /</l>\n<l>āliṅganyo 'vadhūtastripurayuvatibhiḥ sāśrunetrotpalābhiḥ kāmīvārdrāparādhaḥ sa dahatu duritaṃ śāmbhavo vaḥ śarāgniḥ //</l>\n</lg></p>\n\n<p>ityatra tripuraripuprabhāvātiśayasya vākyārthatver irṣyāvipralambhasya śloṣasahitasyāṅgabhāva iti, evaṃvidha eva rasavadādyalaṅkārasya nyāyyo viṣayaḥ /\nata eva cerṣyāvipralambhakaruṇayoraṅgatvena vyavasthānātsamāveśo na doṣaḥ /\nlocanam pratyāliṅganena, itaratra sarvāṅgadhūnanena viśarārūkṛtaḥ /\nsāśrutvamekatrerṣyayā anyatra niṣpratyāśatayā /\nkāmīvetyanenopamānena śloṣānugṛhītenerṣyāvipralambho ya ākṛṣṭastatya śleṣopamāsahitasyāṅgatvam, na kevalasya /\nyadyapyatra karuṇo raso vāstavo 'pyasti tathāpi sataccārutvapratītyai na vyāpriyata ityanenābhiprāyeṇa śleṣasahitasyetyetāvadevā vocat na tu karumasahitasyetyapi /\netamarthamapūrvatayotprekṣitaṃ draḍhīkartumāha--evaṃ vidha eveti /\nata eveti /\nyato 'tra vipralambhasyālaṅkāratvaṃ na tu vākyārthatā, ato hetorityarthaḥ /\nna doṣa iti /\nyadi hyanyatarasya rasasya prādhānyamabhaviṣyanna dvitīyo rasaḥ samāviśet /\nratisthāyibhāvatvena tu sāpekṣabhāvo vipralambhaḥ, sa ca śokasthāyibhāvatvena nirapekṣabhāvasya karuṇasya viruddha eva /\nevamalaṅkāraśabdaprasaṅgena samāveśaṃ prasādhya bālapriyā 'śarāgniḥ vaḥ duritaṃ dahatvi'ti sambandhaḥ /\nsa kaḥ? ya ārdraḥ tatkalabhavaḥ aparādho yasya saḥ /\nkāmīva hastavalagnaḥ san /\nsāśruṇī netrotpale yāsāṃ tābhiḥ /\ntripurayuvatibhiḥ kṣipta ityādyanvayaḥ tatra kṣiptapadārthamāha---kāmītyādi /\nitaratreti /\nśarāgnipakṣe ityarthaḥ /\nvṛtyuktamevāṅgabhāvaṃ svayaṃ darśayati---kāmīvetyādi /\nākṛṣṭaḥ sphuṭaṃ vyañjitaḥ /\ntasyar irṣyāvipralambhasya /\n'śloṣasahitasye'tyasya vivaraṇam---śloṣetyādi /\naṅgatvamiti /\ntripuraripuprabhāvātiśayarūpavākyārthaṃ pratyaṅgatvamityarthaḥ /\nna kevalasyeti /\ntasyāṅgatvamityanayoranuṣaṅgaḥ /\nkaruṇo raso 'pyastīti /\ntathā ca tatsahitasyetyapi vaktavyamiti bhāvaḥ /\nsa iti /\nkaruṇa ityarthaḥ /\ntaccārutvapratītyai vipralambhacārutvapratītyai /\nna vyāpriyata iti /\nkaruṇasyatra vipralambhāṅgatvaṃ nāstīti bhāvaḥ /\n'ata eve'tyetadyvācaṣṭe--yata ityādi /\nvākyārthateti /\nalaṅkāryatvena prādhānyamityarthaḥ /\nanyatarasya rasasyeti /\nvipralambhakaruṇayorekasyetyarthaḥ /\nprādhānyaṃ samaprādhānyam /\ndvitīya iti /\ntayorekasmādapara ityarthaḥ /\nna samāviśediti /\nekatra kāvye iti śeṣaḥ /\natra hetumāha---ratītyādi /\nviṣayo 'yaṃ tṛtīyodyote vakṣyate /\n<lg>\n<l>'rase'tyādikārikā parikaraślokaḥ /</l>\n<l>tatra sarvāsāmalaṅkṛtīnāmityasya yatra hi rasasya vākyārthībhāvastatra kathamalaṅkāratvam? alaṅkāro hi cārutvahetuḥ prasiddhaḥ; na tvasāvātmaivātmanaścārutvahetuḥ /</l>\n<l>tathā cāyamatra saṃkṣepaḥ--- rasabhāvāditātparyamāśritya viniveśanam /</l>\n<l>alaṅkṛtīnāṃ sarvāsāmalaṅkāratvasādhanam //</l>\n</lg></p>\n\n<p>locanam evaṃvidha eveti yaduktaṃ tatraivakārasyābhiprāyaṃ vyācaṣṭe---yatra hīti /\nsarvāsāmupamādīnām /\nathaṃ bhāvaḥ---upamādīnāmalaṅkāratve yādṛśī vārtā tādṛśyeva rasādīnām /\ntadavaśyamanyenālaṅkāryeṇa bhavitavyam /\ntacca yadyapi vastumātramapi bhavati, tathāpi tasya punarapi vibhāvādirūpatāparyavasānādrasāditātparyameveti sarvatra rasadhvanerevātmabhāvaḥ /\ntaduktaṃ rasabhāvāditātparyamiti /\ntasyeti /\npradhānasyātmabhūtasya /\netaduktaṃ bhavati--upamayā yadyapi vācyo 'rtho 'laṅkriyate, tathāpi tasya tadevālaṅkaraṇaṃ yadvyaṅgyārthābhivyañjanasāmarthyadhānamiti vastuto dhvanyātmaivālaṅkāryaḥ /\nkaṭakakeyūrādibhirapi hi śarīrasamavāyibhiścetana ātmaiva tattaccittavṛttiviśeṣaucityasūcanātmatayālaṅkriyate /\ntathāhi--acetanaṃ bālapriyā rasavadādīnāmalaṅkṛtīnāmityarthabhramaḥ syādato vyākhyāti---upamādīnāmityādi /\nupamādīnāṃ rasavadādīnāṃ cetyarthaḥ /\n'rasabhāve' tyādikamavatārayiṣyannāha---ayaṃ bhāva ityādi /\nyādaśī vārteti /\nyo heturityarthaḥ /\nsa cānyopaskāraḥ /\ntacceti /\nalaṅkāryaṃ cetyarthaḥ /\nvastumātramiti /\nyathā 'kiṃ hāsyene'tyādau narapatiprabhāvādi /\ntasyeti /\nvastuna ityarthaḥ /\nrasadhvaneriti /\nrasabhāvādidhvanerityarthaḥ /\n'kiṃ hāsyene'tyādau varṇanīyarājaviṣayakaratibhāvo hi vaktṛgatastatprabhāvavibhāvitaḥ pradhānabhūtaḥ /\nupamayeti /\nupamādinetyarthaḥ /\ntasyeti /\nvācyārthasyetyarthaḥ /\nvyaṅgyārtheti /\nrasādītyarthaḥ /\nvarṇyamānāstattadvācyārthā upamādyalaṅkārairāhitātiśayāḥ kavivannabaddhānyataragatacittavṛttiviśeṣaṃ sphuṭaṃ vyañjayanti kvacidarthāntarañceti vyaṅgyābhivyañjanasāmarthyādhānaṃ vācyārthasyopamādikartṛkamalaṅkaraṇamityarthaḥ /\ndhvaniyātmeti /\ndhvanirūpa ātmetyarthaḥ /\nuktārthe laukikaṃ dṛṣṭantaṃ darśayati---kaṭaketyādi /\nātmaiva na śarīram /\nkathamātmālaṅkriyata ityatrāha---tattaditi /\ntattadātmagatā rāgitvādayo ye cittavṛttiviśeṣāḥ, teṣāṃ yadaucityaṃ tatsūcanātmatayā tatsūcanasvabhāvakatayā tattadalaṅkārā hyasyethaṃ cittavṛttiruciteti sūcayanti; yathā yuvajanaśarīragatā hārakaṭakakuṇḍalādayaḥ tadrāgitvasyaucityaṃ yattiśarīragatā daṇḍakaṣāyavastrādayastadvairāgyasyaucityaṃ ceti tatsūcakatvenetyarthaḥ /\nuktamupapādayati---tathāhītyādi /\ntasmādyatra rasādayo vākyārthībhūtāḥ sa sarvaḥ na rasāderalaṅkārasya viṣayaḥ, sa dhvaneḥ prabhedaḥ, tasyopamādayo 'laṅkārāḥ /\nyatra tu prādhānyenārthāntarasya vākyārthībhāve rasādibhiścārutvaniṣpattiḥ kriyate, sa rasāderalaṅkāratāyā viṣayaḥ /\nevaṃ dhvanerupamādīnāṃ rasavadalaṅkārasya ca vibhaktaviṣayatā bhavati /\nyadi tu cetanānāṃ vākyārthībhāvo rasādyalaṅkārasya viṣaya ityucyate locanam śavaśarīraṃ kuṇḍalādyupetamapi na bhāti, alaṅkāryasyābhāvāt /\nyatiśarīraṃ kaṭakādiyuktaṃ hāsyāvahaṃ bhavati, alaṅkāryasyānaucityāt /\nna hi dehasya kiñcidanaucityamiti vastuta ātmaivālaṅkāryaḥ, ahamalaṅkṛta ityabhimānāt /\nrasāderalaṅkāratāyā iti vyadhikaraṇaṣaṣṭhyau, rasāderyālaṅkāratā tasyāḥ sa eva viṣayaḥ /\netadanusāreṇaiva pūrvatrāpi vākyeyojyam, rasādikartṛkasyālaṅkaraṇakriyātmano viṣaya iti /\nevamiti /\nasmaduktena viṣayavibhāgenetyarthaḥ /\nupamādīnāmiti /\nyatra rasasyālaṅkāryatā rasāntaraṃ cāṅgabhūtaṃ nāsti tatra śuddhā evopamādayaḥ tena saṃsṛṣṭyā nopamādīnāṃ viṣayāpahāra iti bhāvaḥ /\nrasavadalaṅkārasya ceti /\nanena bhāvādyalaṅkārā api preyasvyūrjasvisamāhitā gṛhyante /\nbālapriyā alaṅkāryasyābhāvāditi /\nśavaśarīsyācetanatvāditi bhāvaḥ /\nanena cetana evālaṅkriyata ityuktamupapāditam /\nyatiśārīramityādi /\nkaṭakādayo hi rāgitvasyaucityaṃ sūcayanti /\nyaterātmanaśca rāgitvamanucitamityato yatiśarīragatāḥ kaṭakādayo hāsyāvahā ityarthaḥ /\ntattaccetanaśarīragataiḥ kaṭakakuṇḍalādibhiḥ sūcyasya rāgitvādicittavṛttiviśeṣasya tattaccetanocitatve teṣāmalaṅkāratā, anyathā hāsyāvahateti /\nbhāvaḥ /\nanubhavarūpapramāmamapyāha---ahamityādi /\nvyadhikaraṇaṣaṣṭhyāviti /\nna tu samānādhikaraṇe tatpade iti bhāvaḥ /\nvyācaṣṭe---rasāderiti /\nrasādiniṣṭhā yā alaṅkāratā alaṅkriyākartṛtvaṃ rasādikartṛkālaṅkriyeti yāvat /\nsa eva tasyā viṣaya iti sambandhaḥ /\nsa iti vṛttisthasyānuvādaḥ, yatretyasya pratinirdeśaḥ tatkāvyamityarthaḥ /\nviṣayaḥ āśrayaḥ /\npūrvatreti /\nsa sarvo na rasāderalaṅkārasya viṣaya iti vākya ityarthaḥ /\nyojanāmāha---rasādīti /\nasminvākye'pi 'sa' iti yatretyasya pratinirdeśaḥ /\nupamādīnāṃ rasavadādivivaviktaṃ viṣayaṃ darśayati---yatretyādi /\nsaṃsṛṣṭyeti /\nrasavadādisaṃsṛṣṭyetyarthaḥ /\nbhāvādyalaṅkārā ityasyaiva viviraṇam---preyasvyūrjasvisamāhitā iti /\nsamāhitādaya iti ca pāṭhaḥ /\n<lg>\n<l>bhāvasyāparāṅgatve bhāvālaṅkāraḥ, sa eva preyasvī preyāniti cocyate /</l>\n<l>rasābhāsabhāvabhāsayoraparāṅgatve ūrjasvī /</l>\n<l>locanam tatra bhāvālaṅktārasya śuddhasyodāharaṇaṃ yathā--- tava śatapatrapatramṛdutāmratalaścaramaścalakalahaṃsanūpurakaladhvaninā mukharaḥ /</l>\n<l>mahiṣamahāsurasya śirasi prasabhaṃ nihitaḥ kanakamahāmahīdhragurutāṃ kathamamba gataḥ //</l>\n</lg></p>\n\n<lg>\n<l>ityatra devīstotre vākyārthībhūte vitarkavismayādibhāvasya cārutvahetuteti /</l>\n<l>tasyāṅgatvādbhāvālaṅkārasya viṣayaḥ /</l>\n<l>rasābhāsasyālaṅkāratā yathā mamaiva stotre--- samastaguṇasampadaḥ samamalaṅkriyāṇāṃ gaṇair-- bhavanti yadi bhūṣaṇaṃ tava tathāpi no śobhase /</l>\n<l>śivaṃ hṛdayavallabhaṃ yadi yathā tathā rañjayeḥ tadeva nanu vāṇi te bhavati sarvalalokottaram //</l>\n</lg>\n\n<p>atra hi parameśastutimātraṃ vācaḥ paramopādeyamiti vākyārthe śṛṅgārābhāsaścārutvahetuḥ śloṣasahitaḥ /\nna hyayaṃ pūrṇaḥ śṛṅgāro nāyikāyā nirguṇatve niralaṅkāratve ca bhavati /\nbālapriyā bhāvaśānteraparāṅgatve samāhita iti vivekaḥ /\nśuddhasyeti /\nalaṅkārāntareṇa abhiśrasyetyarthaḥ /\ntaveti /\nhe amba ! tava /\nśatetyādi /\nśatapatraṃ pajhaṃ, tasya patramiva mṛṭu tāmraṃ ca talamadhobhāgo yasya saḥ /\ncalakalahaṃsatulyo nūpuraḥ tasya dhvaninā mukharaḥ sa śabdaḥ /\ncaraṇaḥ mahiṣākhyasya mahāsurasya /\nśirasi prasabhaṃ, nihitaḥ san /\nkanakamayo mahāṃśca yo mahīdhraḥ parvataḥ sumeruḥ tasya /\nkanakamayatvoktyā gauravādhikyaṃ dyotyate /\ngurutāṃ kathaṃ gata iti sambandhaḥ /\ngurutvaprāptiḥ mahiṣaśironiṣpījanena niściteti bhāvaḥ /\ndevīstotra iti /\nstūyamāne devīprabhāve tadviṣayakaratibhāve vetyarthaḥ /\nvitarketi /\nkathaṃpadena vitarkādikaṃ gamyate /\nyadyapyatra vitarkādeḥ śatapatretyādyuktopamāsaṃsṛṣṭatvācchuddhatvaṃ durghaṭaṃ, tathāpi mṛdutāmratala ityetāvanmātroktāvapi vitarkādeḥ sambhavādupamāyāstadaṅgatvābhāvāttadasaṅkīrṇatvarūpaṃ śuddhatvaṃ sughaṭam /\nsamasteti /\nnāyikātvamāropya svavācaṃ pratyuktiriyam /\nnanu vāṇi ! samastānāṃ guṇānāṃ mādhuryādīnāmatha ca saundaryādīnāṃ sampadaḥ /\nalaṅkriyāṇāmanuprāsopamādīnāmatha ca kaṭakādīnām /\ngaṇaiḥ samaṃ saha /\ntava bhūṣaṇaṃ bhavanti yadi yadyapi, tathāpi tvaṃ no śobhase /\ntarhi kathaṃ śobhā bhavatītyatrāha---śivamityādi /\ntvaṃ hṛdayavallabhaṃ sarveṣāmātmatvena priyam /\nśivaṃ parameśvaramatha ca maṅgalākāraṃ priyatamam /\nyathā tatā yathā kayāpi vidhayā /\ngumālaṅkārasāhityenānyathā vetyarthaḥ /\nrañjayeḥ guṇapratipādanena prasādayeḥ, atha cānurañjayeḥ /\nyadi tarhi tadeva tadanurañjanameva /\nte sarvalokottaraṃ bhūṣaṇaṃ bhavatītyarthaḥ /\natra pratīyamānasya śṛṅgārasyābhāsatvaṃ vavṛṇoti---na hityādi /\nhi yataḥ /\nnāyikāyā nirguṇatve niralaṅkāratve ca sati śṛṅgāraḥ pūrṇo na bhavati, ato 'yaṃ tarhyupamādīnāṃ praviralaviṣayatā nirviṣayatā vābhihitā syāt /\nyasmādacetanavastuvṛtte vākyārthībhūte punaścetanavastuvṛttāntayojanayā yathākathañcidbhavitavyam /\natha satyāmapi tasyāṃ yatrācetanānāṃ vākyārthībhāvo nāsau rasavadalaṅkārasya viṣaya ityucyate /\n<lg>\n<l>tat mahataḥ kāvyaprabandhasya rasanidhānabhūtasya nīrasatvamabhihitaṃ syāt /</l>\n<l>yathā-- locanam 'uttamayuvaprakṛtirujjvalaveṣātmakaḥ' iti cābhidhānāt /</l>\n<l>bhāvābhāsāṅgatā yathā--- sa pātu vo yasya hatāvaśeṣāstattulyavarṇāñjanarañjiteṣu /</l>\n<l>lāvaṇyayukteṣvapi vitrasanti daityāḥ svakāntānayanotpaleṣu //</l>\n</lg></p>\n\n<p>atra raudraprakṛtīnāmanucitastraso bhagavatprabhāvakāraṇakṛta iti bhāvābhāsaḥ /\nevaṃ tatpraśamasyāṅgatvamudāhāryam /\n<lg>\n<l>me matirityanena yatparamataṃ sūcitantaddūṣaṇamupanyasyati--yadityādinā /</l>\n<l>parasya cāyamāśayaḥ---acetanānāṃ cittavṛttirūparasādyasambhavāttadvarṇane rasavadalaṅkārasyānāśaṅkyatvāttadvibhakta evopamādīnāṃ viṣaya iti /</l>\n<l>etaddūṣayati---tarhīti /</l>\n<l>tasmāddhacanāddhetorityarthaḥ //</l>\n</lg></p>\n\n<p>nanvacetanavarṇanaṃ viṣaya ityuktamityāśaṅkya hetumāha---yasmāditi /\nyathākathañciditi vibhāvādirūpatayā /\ntasyāmiti /\ncetanavṛttāntayojanāyām /\nnīrasatvamiti /\nyatra hi rasastatrāvaśyaṃ rasavadalaṅkāra iti paramatam /\ntato na rasavadalaṅkāraścennūnaṃ tatra raso nāstīti paramatābhiprāyānnīrasatvamuktam /\nna tvasmākaṃ rasavadalaṅkārābhāve nīrasatvam /\napi tu dhvanyātmabhūtarasābhāve, tādṛkca raso 'trāstyeva /\nbālapriyā pūrṇo netyarthaḥ /\nkintvābhāsa iti bhāvaḥ /\nyasyeti kartuḥ śeṣatvaviṣayā ṣaṣṭī /\ntattulyeti /\nbhagavadvarṇatulyetyarthaḥ /\nsvetyādi /\ndṛśyamāneṣviti śeṣaḥ /\niti bhāvābhāsa iti /\ntatrrāsasya bhagavatprabhāvavibhāvitāyāṃ ratau guṇībhāvādbhāvābhāsa ūrjasvyalaṅkāra ityarthaḥ /\nyadi tvityādigranthena gamyamarthamāha----parasyetyādi /\ntadvarṇana iti /\nacetanavarṇana ityarthaḥ /\ntaditi /\ntadvarṇanamityarthaḥ /\nvibhakta iti /\ntadvarṇana iti /\nacetanavarṇana ityarthaḥ /\ntadeveti yojanā /\nvṛttau śaṅkate---'athe'ti /\n'tasyām' iti /\ncetanavastuvṛttāntayojanāyāmityarthaḥ /\n'asā'viti /\nyatretyasya pratinirdeśaḥ /\n'tanmahata'iti /\n'tat' tarhi /\n'mahataḥ' bhūyasaḥ /\nnīrasatvamabhihitaṃ syāditi na svamatānurodhena, kintu parabhatānurodhenetyāha locane---yatra hītyādi /\nrasa iti /\npradhānavākyārtha iti śeṣaḥ /\npareti /\n<lg>\n<l>bhāmahodbhaṭādimatamityarthaḥ /</l>\n<l>asmākamiti /</l>\n<l>mata iti taraṅgabhrūbhaṅgā kṣubhitavihagaśreṇiraśanā vikarṣantī phenaṃ vasanamiva saṃrambhaśithilam /</l>\n<l>yathāviddhaṃ yāti skhalitamabhisandhāya bahuśo nadīrūpeṇeyaṃ dhruvamasahanā sā pariṇatā //</l>\n</lg></p>\n\n<p>yathā va--- tanvī meghajalārdrapallavatayā dhautādharevāśrubhiḥ śūnyevābharaṇaiḥ svakālavirahādviśrāntapuṣpodnamā /\nlocanam taraṅgeti /\ntaraṅgā eva bhrūbhaṅgā yasyāḥ vikarṣantāṃ vilambamānaṃ balādākṣipantī /\nvasanamaṃśukam /\npriyatamāvalambananiṣedhāyeti bhāvaḥ /\nbahuśo yatskhalitaṃ ye 'parādhāstānabhisandhāya hṛdayenaikokṛtyāsahamānā māninītyarthaḥ /\natha ca madviyogapaścāttāpā sahiṣṇustāpaśāntaye nadībhāvaṃ gateti /\ntanvīti /\nviyogakṛśāpyanutaptā cābharaṇāni tyajati /\nsvakālo vasantagrīṣmaprāyaḥ /\nbālapriyā śeṣaḥ /\ntādṛgiti /\ndhvanyātmabhūta ityarthaḥ /\natreti /\nvakṣyamāṇodāharaṇeṣvityarthaḥ /\ntaraṅgeti /\n'asahanā' seyamurvaśī /\n'nadīrūpeṇa' nadībhāveneti ca pāṭhaḥ /\n'pariṇatādhruva'mityutprekṣāyām /\niyaṃ na nadī, kintu sā iti sambhāvayāmītyarthaḥ /\nuktamupapādayati--taraṅgetyādi /\ntaraṅgādau bhrūbhaṅgatvādyāropādrūpakam /\nvasanamivetyupamā /\nsaṃrambheṇa kopāvegena śithilaṃ śithilabandham /\n'yathe'ti /\nyata ityarthaḥ /\ntata iti śeṣa /\n'āviddhaṃ' kuṭilam /\nyadvā yathāviddhamityekaṃ padam /\nkauṭilyamanatikramyetyarthaḥ /\n'skhalitamabhisandhāye'ti nadīpakṣe śilādiskhalanaṃ prāpyetyarthaḥ /\nlocane--taraṅgā ityādi /\nevaṃ kṣubhitavihāgaśreṇireva raśanā yasyā iti bodhyam /\naparādhā iti /\nmameti śeṣaḥ /\nmāninīti /\nkopavatītyarthaḥ /\nasahiṣṇuriti /\nasahiṣṇutvādivetyarthaḥ /\ntanvīti /\nasmātpūrvamiyamiti vartate /\n'iyaṃ, latā /\n'caṇḍī' ātikopanā /\nata eva pādapatitaṃ māmavadhūya tiraskṛtya sthitā /\nata eva jātānutāpā /\n'sā' urvaśī iva lakṣyate /\netadaṅgamutprekṣātrayaṃ tanvītyādinocyate /\ntanvītyubhayasādhāraṇam /\niyaṃ latā /\nmeghajālairārdrāḥ pallavā yasyāṃ tasya bhāvaḥ tattā, tayā hetunā aśrubhiḥ dhautaḥ adharo yasyāḥ sā iva /\n<lg>\n<l>svakālavirahādviśrāntapuṣpodgamā iyamābharaṇaiḥ śūnyeva /</l>\n<l>nāyikāyā ābharaṇatyāgamupapādayati---viyogeti /</l>\n<l>viyogakārśyādanutāpāṭaccetyarthaḥ /</l>\n<l>cintā maunamivāśritā madhukṛtāṃ śabdairvinā lakṣyate caṇḍī māmavadhūya pādapatitaṃ jātānutāpeva sa //</l>\n</lg></p>\n\n<lg>\n<l>yathā vā---- teṣāṃ gopavadhūvilāsasuhṛdāṃ rādhārahaḥsākṣiṇāṃ kṣemaṃ bhadra kalindaśailatanayātīre latāveśmanām /</l>\n<l>vicchinne smaratalpakalpanamṛducchedopayoge 'dhunā te jāne jaraṭhībhavanti vigalannīlatviṣaḥ pallavāḥ //</l>\n</lg>\n\n<p>locanam upāyacintanārthaṃ mauvaṃ, kimiti pādapatitamapi dayitamavadhūtavatyahamiti ca cintayā maunam /\ncaṇḍī kopanā /\netau ślokau nadīlatāvarṇanaparau tātparyeṇa purūravasa unmādākrāntasyoktirūpau /\nteṣāmiti /\nhe bhadra ! teṣamiti ye mamaiva hṛdaye sthitāsteṣām /\ngopavadhūnāṃ gopīnāṃ ye vilāsasuhṛdo narmasacivāsteṣām /\npracchannānurāgiṇīnāṃ hi nānyo narmasuhṛdbhavati /\nrādhāyāśca sātiśayaṃ premasthānamityāha---rādhāsbhogānāṃ ye sākṣāddraṣṭāraḥ, kalindaśailatanayā yamunā tasyāstīre latāgṛhāṇāṃ kṣemaṃ kuśalamiti kākvā praśnaḥ /\nevaṃ taṃ pṛṣṭvā gopadarśanaprabuddhasaṃskāra ālambanoddīpanavibhāvasmaramātprabuddharatibhāvamātmagatamautsukyagarbhaṃmāha dvārakāgato bhagavān kṛṣṇaḥ---smaratalpasya madanaśayyāyāḥ kalpanārthaṃ mṛdu sukumāraṃ kṛtvā yaśchedastroṭanaṃ sa evopayogaḥ sāphalyam /\natha ca smaratalpe yatkalpanaṃ klṝptiḥ sa eva mṛduḥ sukumāra utkṛṣṭaśchedopayogastroṭanaphalaṃ tasminvicchinne /\nmayyanāsīne kā smaratalpakalpaneti /\nbhāvaḥ /\nata eva parasparānurāganiścayagarbhamevāha---te jāna iti /\nvākyārthasyātra karmatvam /\nadhunā bālapriyā 'madhukṛtāṃ' mṛṅganāṃ 'śabdairvinā' śabdānāmabhāvena /\niyaṃ cintā maunamāśriteveti /\natra nāyikāyā maunaṃ dvedhā vyācaṣṭe---upāyetyādi /\nupāyassaṅgamopāyaḥ /\nteṣāmiti /\nteṣāmityanubhūtāthakamityāha----ya ityādi /\ngopeti gopadarśanena prabuddhā udbuddhāḥ saṃskārāḥ latāveśmādyanubhavajanitāḥ saṃskārā yasya saḥ /\nprabuddyetyāditrayamāhetikriyāviśeṣaṇam /\n'prabuddharatibhāva' it ca pāṭhaḥ /\nratibhāvaḥ gopīviṣayakaḥ /\nkalpanārthamiti /\nnirmāṇārthamityarthaḥ /\nmṛdukṛtveti /\nmṛdutvāddhetorityarthaḥ /\narthāntaraṃ cāha---atha ceti /\nsmaratatpa iti /\nuttarīyādikṛta iti bhāvaḥ /\nkḷptiriti /\nvikiraṇamityarthaḥ /\nsukumāra ityasyaiva vivaraṇam---utkṛṣṭa iti /\nvicchinnatvamupapādayati----mayīti /\nata eva kathitopayogavicchedādeva /\nparaspareti /\nsvasya gopīnāṃ ca yaḥ ityevamādau viṣaye 'cetanānāṃ vākyārthībhāve 'pi cetanavastuvṛttāntayojanāstyeva /\natha yatra cetanavastuvṛttāntayojanāsti tatra rasādiralaṅkāraḥ /\ntadevaṃ satyupamādayo nirviṣayāḥ praviralaviṣayā vā syuḥ /\nyasmānnāstyevāsāvacetanavastuttānto yatra cetanavastuvṛttāntayojanānāstyantato vibhāvatvena /\nlocanam jaraṭhībhavantīti /\nmayi tu sannihite 'navaratakathitopayogānneme jarājīrṇatākhilīkāraṃ kadācidavāpnuvantīti bhāvaḥ /\nvigalantī nīlā tviḍyeṣāmityanena katipayakālaproṣitasyāpyautsukyanirbharatvaṃ dhvanitam /\nevamātmagateyamuktiryadi vā gopaṃ pratyeva saṃpradhāraṇoktiḥ /\nbahubhirudāharaṇermahato bhūyasaḥ prabandhasyeti yaduktaṃ tatsūcitam /\nathetyādi /\nnīrasatvamatra mā bhūdityabhiprāyeṇeti śeṣaḥ /\nnanu yatra cetanavṛttasya sarvathā nānupraveśaḥ sa upamāderviṣayo bhaviṣyatītyāśaṅkyāha--yasmādityādi /\nantata iti /\nstambhapulalakādyacetanamapi varṇyamānamanubhāvatvāccetanamākṣipatyeva tāvat, kimatrocyate /\natijaḍo 'pi candrodyānaprabhṛtiḥ svaviśrānto 'pi varṇyamāno 'vaśyaṃ cittavṛttivibhāvatāṃ tyaktvā bālapriyā parasparālambano 'nurāgaḥ tanniścayagarbhamevetyarthaḥ /\ntanniścayābhāve vakṣyamāṇamanupaṃpannaṃ bhavet gopīnāṃ puruṣāntararamaṇe tadupayogasambhavāditi /\nbhāvaḥ /\nte ityasya latāveśmasambandhina ityarthaḥ /\njaraṭhībhavanti jīrṇībhavantītyanena gamyamāha---mayītyādi /\nanavarateti /\nanavarato yaḥ kathitopayogaḥ pūrvoktopayogaḥ tasya yogāt /\nnema iti /\nime pallavāḥ /\njareti /\njarājīrmatayā yaḥ khilīkāraḥ vaivarṇyadirūpastam /\nvigaladiti śatṛpratyayena gamyamāha---katipayeti /\nproṣitasyeti /\nbhagavata iti śeṣaḥ /\nautsukyeti /\nautsukyamutkaṇṭhā didṛkṣā vā /\nudāharamatrayapradarśanaphalamāha---bahubhirityādi /\nbahubhiḥ tribhiḥ /\nudāharaṇaiḥ tatsūcitamiti sambandhaḥ /\nmahata iti vṛttisthasyānuvādaḥ /\ntasya vyākhyānam---bhūyasa iti /\nvṛttāvathetyasya yadītyarthaḥ /\ntatra rasādiralaṅkāro yadīti yojanā /\natrābhiprāyaṃ pūraṇena darśayati---nīrasatvamiti /\nyasmādityādigranthamavatārayati---nanviti /\n'yatrāntato vibhāvatvena cetanavastuvṛttāntayojanā nāsti asāvacetanavastuvṛttānto nāstī'ti vṛttānvayaḥ /\nantato vibāvatvena yojaneti vṛttābuktaṃ, tadabhiprāyamāha---stambhetyādi /\nvarṇyamānamacetanamapi stambhapulakādīti yojanā /\ncetanamākṣipatyeva cittavṛttiviśeṣagamakatvena cetanagamakaṃ bhavatyeva /\ntāvaditi sampratipattau /\nkimatrocyata iti /\nanubhāvasya bhāvagamakatāyāḥ prasiddhatvādatra na kiñjidvaktavyamityarthaḥ /\nvibhāvatvena yojanāṃ vivṛṇoti----atijaḍa ityādi /\n'varṇyamānaḥ svaviśrānto 'pi candrodyānaprabhṛtiri'ti sambandhaḥ /\nsvaviśrāntaḥ vācyārthabodhena svasmin paryavasitaḥ /\nciteti /\ncittavṛttiviśeṣasya tasmādaṅgatvena ca rasādīnāmalaṅkāratā /\nyaḥ punaraṅgī raso bhāvo vā sarvākāramalaṅkāryaḥ sa dhvanerātmeti /\nkiñci---</p>\n\n</div>\n<div>\n\n\n<lg>\n<l>tam artham avalambante ye 'ṅginaṃ te guṇāḥ smṛtāḥ /</l>\n<l>aṅgāśritās tv alaṅkārā mantavyāḥ kaṭakādivat // DhvK_2.6 //</l>\n</lg>\n\n\n</div>\n<div>\n\n\n<lg>\n<l>tamarthamavalambante ye 'ṅginaṃ te guṇāḥ smṛtāḥ /</l>\n<l>aṅgāśritāstvalaṅkārā mantavyāḥ kaṭakādivat // 6 //</l>\n</lg>\n\n<p>yetamarthaṃ rasādilakṣaṇamaṅginaṃ santamavalambante te gumāḥ śauryādivat /\nvācyavācakalakṣaṇānyaṅgāni ye punastadāśritāste 'laṅkārā mantavyāḥ kaṭakādivat /\nlocanam kāvye 'nākhyeya eva syāt; śāstretihāsayorapi vā /\nevaṃ paramataṃ dūṣayitvā svamatameva pratyāmnāyenopasaṃharati--tasmāditi /\nyataḥ parokto viṣayavibhāgo na yukta ityarthaḥ /\nbhāvo veti vāgrahaṇāttadābhāsatatpraśamādayaḥ /\n<lg>\n<l>sarvākāramiti kriyāviśeṣaṇam /</l>\n<l>tena sarvaprakāramityarthaḥ /</l>\n<l>alaṅkārya iti /</l>\n<l>ata eva nālaṅkāra iti bhāvaḥ // 5 //</l>\n</lg></p>\n\n<p>alaṅkāryavyatiriktaścālaṅkāro 'bhyupagantavyaḥ, loke tathā siddhatvāt, yathā guṇivyatirikto guṇaḥ /\nguṇālaṅkāravyavahāraśca guṇinyalaṅkārye ca sati yuktaḥ /\nsa cārasmatpakṣa evopapanna ityabhiprāyadvayenāha---kiñcetyādi /\n<lg>\n<l>na kevalametāvadyuktijātaṃ rasasyāṅgitve, yāvadanyadapīti samuccayārthaḥ /</l>\n<l>kārikāpyabhiprāyadvayenaiva yojyā /</l>\n<l>kevalaṃ prathamābhiprāye prathamaṃ kārikārdhaṃ dṛṣṭāntābhiprāyeṇa vyākhyeyam /</l>\n<l>evaṃ vṛttigrantho 'pi yojyaḥ // 6 //</l>\n</lg></p>\n\n<p>bālapriyā uddīpanavibhāvatāmityarthaḥ /\nśāstreti /\nanākhyeya ityanuṣajyate /\nna hi tadasti vastu yanna kiñjiccittavṛttiviśeṣamudbodhayatīti bhāvaḥ /\npratyāmnāyena uktasyaiva punaḥ kathanena /\n<lg>\n<l>āmnāyapadena vedavadasya prāmāṇyaṃ dyotyate /</l>\n<l>vāgrahaṇāditi /</l>\n<l>gṛhyanta iti śeṣaḥ /</l>\n<l>alaṅkārya ityaktyā gamyāmāha---ata eveti // 5 //</l>\n</lg></p>\n\n<p>'kiñce'tyādigranthamavatārayati----alaṅkāryetyādi /\nabhiprāyāntaraṃ cāha---guṇeti /\nsa ceti /\nguṇālaṅkāravyavahāraścetyarthaḥ /\nkiñcetyasyārthamāha---netyādi /\nyuktijātaṃ yuktisamūhaḥ /\nabhiprāyadvayeneti /\nukteneti bhāvaḥ /\nyojanāṃ darśayati---kevalamityādi /\nprathamābhiprāyaiti /\nalaṅkāryavyatiriktaścālaṅkāro 'bhyupagantavya ityabhiprāya ityarthaḥ /\nprathamaṃ kārikārdhamiti /\ntamarthamityādyardhamityarthaḥ /\ndṛṣṭānteti /\nyatā guṇivyatirikto guṇa iti dṛṣṭāntetyarthaḥ /\ndvitīyābhiprāyastu pūrvottarārdhābhyāṃ gamya iti bhāvaḥ /\nvṛttau tamarthamityasya vivaṇaṃ---'rasādilakṣaṇam' iti /\n<lg>\n<l>'aṅginaṃ santa'miti tadviśeṣaṇamaṅgībhūtamityarthaḥ /</l>\n<l>śauryādivaditi dṛṣṭānto gamyaḥ /</l>\n<l>'tadāśritā' iti /</l>\n<l>aṅgāśritā ityarthaḥ // 6 //</l>\n</lg></p>\n\n<p>tathā ca---</p>\n\n</div>\n<div>\n\n\n<lg>\n<l>śṛṅgāra eva madhuraḥ paraḥ prahlādano rasaḥ /</l>\n<l>tan-mayaṃ kāvyam āśritya mādhuryaṃ pratitiṣṭhati // DhvK_2.7 //</l>\n</lg>\n\n\n</div>\n<div>\n\n\n<lg>\n<l>śṛṅgāra eva madhuraḥ paraḥ prahlādano rasaḥ /</l>\n<l>tanmayaṃ kāvyamāśritya mādhuryaṃ pratitiṣṭhati // 7 //</l>\n</lg>\n\n<p>locanam nanuśabdārthayormādhuryādayo guṇāḥ, tatkathamuktaṃ rasādikamaṅginaṃ guṇā āśritā ityāśaṅkyāha--tatā cetyadi /\ntena vakṣyamāṇena buddhitthena parihāraprakāreṇopapadyate caitadityarthaḥ /\nśṛṅgāra eveti /\nmadhura ityatra hetumāha--paraḥ prahlādana iti /\nratau hi samastadevatiryaṅnarādijātiṣvavicchinnaiva vāsanāsta iti na kaścittatra tādṛgyo na hṛdayasaṃvādamayaḥ, yaterapi hi taccamatkāro 'styeva /\nata eva madhura ityuktam /\nmadhuro hi śarkarādiraso vivekino 'vivekināṃ v svasthasyāturasya vā jhaṭiti rasanānipatitastāvadabhilaṣaṇīya eva bhavati /\ntanmayamiti /\nsa śṛṅgāra ātmatvena prakṛto yatra vyaṅgyatayā /\nkāvyamiti /\nśabdārthāvityarthaḥ /\npratitiṣṭhatīti /\npratiṣṭhāṃ gacchatīti yāvat /\nbālapriyā 'tathāce'tyādigranthamavatārayati----nanvityādi /\nśabdārthayorityādi /\ntathaiva prācīnairuktatvāditi bhāvaḥ /\ntathācetyetatprakṛtānuguṇyena vyācaṣṭe---tenetyādi /\nkārikāṃ vyācaṣṭe---madhura ityādi /\nmadhuraḥ mādhuryākhyaguṇaviśiṣṭaḥ /\nhetumiti /\njñāpakamityarthaḥ /\nparaprahlādanatvamupapādayati---ratāvityādi /\nratau jāyamānāyāmiti śeṣaḥ /\nvāsaneti /\nsaṃskārāparaparyāyā sūkṣmāvasthetyarthaḥ /\nitīti hetau /\nnetyādi /\ntatra ratau /\nhṛdayasaṃvādamayaḥ prācuryeṇa hṛdayasaṃvādaśālī /\nyastatra hṛdayasaṃvādamayo na tādṛkkaścinnetyanvayaḥ /\nsarveṣāṃ ratau hṛdayasaṃvādo bhavatītyarthaḥ /\ntaccamatkāra iti /\nratau hṛdayasaṃvāda ityarthaḥ /\navatārikoktaṃ yojayati--ata ityādi /\nuktaṃ dṛṣṭāntena viśadayati---madhuro hītyādi /\nkārikāyāṃ madhura ityādinā ayamartho 'pi dṛṣṭāntavidhayā vivakṣita iti bhāvaḥ /\nvivekino 'vivekino veti /\nsarvasyaivetyarthaḥ /\nabhilaṣaṇīya eveti /\nprahlādana eveti bhāvaḥ /\ntanmayamityatra 'tatprakṛtavacane mayaḍi'ti sūtreṇa mayaḍiti vyācaṣṭe--sa ityādi /\nātmatvenetyasyopapādakaṃ---vyaṅgyatayeti /\nlocanam etaduktaṃ bhavati--vastuto mādhuryaṃ nāma śṛṅgārāde rasasyaiva guṇaḥ /\ntanmadhurarasābhivyañjakayoḥ bālapriyā kārikābhāvārthamāha---etaduktamityādi /\nśṛṅgārāderityādipadena karuṇasya saṅgrahaḥ /\ntaditi /\nmādhuryamityarthaḥ /\nupacaritaṃ sākṣātsambandhenāropitam /\nphalitamāha---madhuretyādi /\nśṛṅgāra eva rasāntarāpekṣayā madhuraḥ prahlādahetutvāt /\ntatprakāśanaparaśabdārthatayā kāvyasya sa mādhuryalakṣaṇo guṇāḥ /\nśravyatvaṃ punarojaso 'pi sādhāraṇamiti /</p>\n\n\n</div>\n<div>\n\n\n<lg>\n<l>śṛṅgāre vipralambhākhye karuṇe ca prakarṣavat /</l>\n<l>mādhuryam ārdratāṃ yāti yatas tatrādhikaṃ manaḥ // DhvK_2.8 //</l>\n</lg>\n\n\n</div>\n<div>\n\n\n<lg>\n<l>śṛṅgāre vipralambhākhye karuṇe ca prakarṣavat /</l>\n<l>mādhuryamārdratāṃ yāti yatastatrādhikaṃ manaḥ // 8 //</l>\n</lg>\n\n<p>locanam vyañjakayoḥ śabdārthayorupacaritaṃ madhuraśṛṅgārarasābhivyaktisamarthatā śabdārthayormādhuryamiti hi lakṣaṇam /\ntasmādyuktamuktaṃ 'tamartham' ityādi /\nkārikārthaṃ vṛttyāha--śṛṅgāra iti /\nnanu 'śravyaṃ nātisamastārthaśabdaṃ madhuramiṣyate'iti mādhuryasya lakṣaṇam /\n<lg>\n<l>netyāha--śravyatvamiti /</l>\n<l>sarvaṃ lakṣaṇamupalakṣitam /</l>\n<l>ojaso 'pīti /</l>\n<l>'yo yaḥ śastraṃ' ityatra hi śravyatvamasamastatvaṃ cāstyeveti bhāvaḥ // 7 //</l>\n</lg></p>\n\n<p>sambhoga śṛṅgārānmadurataro vipralambhaḥ, tato 'pi madhuratamaḥ karuma iti tadabhivyañjanakauśalaṃ śabdārthayorbhadhurataratvaṃ madhuratamatvaṃ cetyabhiprāyeṇāha--śṛṅgāra ityādi /\nkaruṇeceti caśabdaḥ kramamāha /\nprakarṣavaditi /\nuttarottaraṃ taratamayogeneti bhāvaḥ /\nārdratāmiti /\nsahṛdayasya cetaḥ svābhāvikamanāviṣṭatvātmakaṃ kāṭhinyaṃ krodhādidoptarūpatvaṃ bālapriyā śṛṅgāreti /\nśṛṅgārādītyarthaḥ /\nlakṣaṇamiti /\nsvarūpamityarthaḥ /\nanena 'tatprakāśane'tyādi vṛtyartho darśitaḥ /\nvṛttau 'rasāntarāpekṣayā prahlādahetutvādi'ti sambandhaḥ /\nlocane--nanvityādi /\nnātisamastārthaśabdaṃ madhuramiti /\nkāvyamiti śeṣaḥ /\nitīti /\niti bhāmahoktamityarthaḥ /\nlakṣaṇamiti /\nśravyatvādighaṭitalakṣaṇamityarthaḥ /\netadantaḥ śaṅkāgranthaḥ /\nnetyāheti /\nuktamativyāptyā lakṣaṇaṃ na bhavatītyāhetyarthaḥ /\nsarvamiti /\nśravyamityādinoktaṃ sarvamityarthaḥ /\n<lg>\n<l>ojasa iti /</l>\n<l>ojasvinaḥ kāvyasyetyarthaḥ /</l>\n<l>tadudāhṛtyātivyāptiṃ darśayati--yo ya ityādi /</l>\n<l>padyamidaṃ vṛttāvudāhariṣyate //7//</l>\n</lg></p>\n\n<p>avatārayati--sambhogetyādi /\nitīti hetau /\ntadabhītyādi /\ntatpadena madhuratarasya madhuratamasya ca rasasya parāmarśaḥ /\nkramamāheti /\ntathā ca kramema prakarṣavadityarthaḥ /\ntamevāha---uttarottaramiti /\nārdratāmetītyetadvyācaṣṭe---sahṛdayasyetyādi /\n'cetastyajatī'ti sambandhaḥ /\nsvābhāvikaṃ kāṭhinyamiti /\nyathoktaṃ bhaktirasāyane---'cittadravyaṃ tu kaṭhinaṃ svabhāvādi'ti /\nkrodhādīti /\nkrodhādyāhitaṃ dīptatvamityarthaḥ /\nvipralambhaśṛṅgārakarumayostu māduryameva prakarṣavat /\nsahṛdayahṛdayāvarjanātiśayanimittvāditi /</p>\n\n\n</div>\n<div>\n\n\n<lg>\n<l>raudrādayo rasā dīptyā lakṣyante kāvya-vartinaḥ /</l>\n<l>tad-vyakti-hetū śabdārthāv āśrityaujo vyavasthitam // DhvK_2.9 //</l>\n</lg>\n\n\n</div>\n<div>\n\n\n<lg>\n<l>raudrādayo rasā dīptyā lakṣyante kāvyavartinaḥ /</l>\n<l>tadvyaktihetū śabdārthāvāśrityojo vyavasthitam // 9 //</l>\n</lg>\n\n<p>raudrādayo hi rasāḥ parāṃ dīptimujjavalatāṃ janayantīti lakṣaṇayā ta locanam vismayahāsādirāgitvaṃ ca tyajatītyarthaḥ /\nadhikamiti /\nkrameṇetyāśayaḥ tena karuṇe 'pi sarvathaiva cittaṃ dravatītyuktaṃ bhavati /\nnanu karuṇe 'pi yadi madhurimāsti, tarhi pūrvakārikāyāṃ śṛṅgāra evetyevakāraḥ kimarthaḥ /\n<lg>\n<l>ucyate---</l>\n<l>nānena rasāntaraṃ vyavacchidyate; api tvātmabhūtasya rasasyaiva paramārthato guṇā mādhuryādayaḥ, upacāreṇa tu śabdārthayorityevakāreṇa dyotyate /</l>\n<l>vṛttyārthamāha---vipralambheti // 8 //</l>\n</lg></p>\n\n<p>raudretyāgadi /\nādiśabdaḥ prakāre /\ntena vīrādbhutayorapi grahaṇam /\ndīptiḥ pratipatturhṛdaye vikāsavistāraprajvalanasvabhāvā /\nsā ca mukhyatayā ojaśśabdavācyā /\nbālapriyā vismayeti /\nrāgitvaṃ rūṣitatvaṃ vismayahāsādyāhitaṃ vikṣepamityarthaḥ /\ntyajatīti /\ntathā cārdratā nā cittasya śṛṅgārādicarvaṇājanyaḥ kāṭhinyādiparityāgaḥ, tena drutyākhyo vṛttiviśeṣo veti bhāvaḥ /\nspaṣṭamidaṃ kāvyapradīpodyote /\nkrameṇeti /\nārdratāyāḥ krameṇādhikyamiti bhāvaḥ /\nsarvathaiva atyadhikameva /\nkimartha iti /\nkiṃśabdaḥ praśne /\nkaḥ artho yasya saḥ /\n<lg>\n<l>anyayogavyavacchedarūpārthasya bādhāditi bhāvaḥ /</l>\n<l>prativakti---ucyata ityādi /</l>\n<l>evakāraśśabdatadarthavyavacchedapara iti bhāvaḥ /</l>\n<l>vṛttau 'prakarṣavadeve'ti yojanā // 8 //</l>\n</lg></p>\n\n<p>prakāra iti /\nsādṛśya ityarthaḥ, na tu prāthamye /\nraudrānantaraṃ virādereva pāṭha ityatrāniyamāditi bhāvaḥ /\nvīrādbhutayoriti /\nyadyatrādipadenādbhutaṃ gṛhyate, tadā tasya dīptijanakatvena 'krodhādidīptarūpatvaṃ vismayahāsādī'ti pūrvagranthe krodhādītyādipadena vismayasya grāhyatvātpunarvismayetyuktirasaṅgatā syādato 'tra vīrabībhatsayoriti pāṭhena bhāvyam /\nuttataratra ' hāsyabhayānakabībhatsaśānteṣvi'tyatra 'bībhatse 'pyevami'tyatra ca bībhatsapadasthāne adbhatapadaṃ ca paṭhanīyaṃ, tathā sati kāvyaprakāśādisaṃvādo 'pi bhavati /\ntatra śānte mādhuryamātrakathanaṃ matāntarābhiprāyeṇa yojyamiti pratibhāti /\nvikāseti /\nvikāsarūpo yo vistāraḥ tadrūpaṃ yatprajvalanaṃ tatsvabhāva tatsvarūpā dīptirnāma tathāvidhā eva dīptirityucyate /\ntatprakāśanaparaḥ śabdo dīrghasamāsaracanālaṅkṛtaṃ vākyam /\nlocanam tadāsvādamayā raudrādyāḥ, tayā dīptyā āsvādaviśeṣātmikayā kāryarūpayā lakṣyante rasāntarātpṛthaktayā /\ntena kāraṇe kāryopacārādraudrādirevaujaḥśabdavācyaḥ /\ntato lakṣitalakṣaṇayā tatprakāśanaparaḥ śabdo dīrghasamāsaracanavākyarūpo 'pi dīptirityucyate /\nyathā bālapriyā kāciccittavṛttirityarthaḥ /\nsā cetyādi /\n'ojo dīptā' vityamaraḥ /\ntadāsvādamayā iti /\ndīptirūpacittavṛttijanakā ityarthaḥ /\nāsvādaviśeṣātmikayeti /\ncittavṛttiviśeṣarūpayetyarthaḥ /\nkāryarūpayeti /\nraudrādirasacarvaṇājanyayetyarthaḥ /\nlakṣyanta iti /\njñāyanta ityarthaḥ /\npūrayati---raseti /\npṛthaktayā bhinnatvena /\n'kāraṇe kāryopacārādeva raudrādirojaḥśabdavācya' iti yojanā /\nevakāro 'rpyarthako vā /\nojasvikāvyamityādivyavahārasthamojaḥpadaṃ lakṣaṇayā raudrādyarthakamityarthaḥ /\nanena raudrādaya ityādivṛttigrantho vivṛtaḥ /\nvṛttau 'laśaṇayaive'ti yojanā /\ndīptirityucyanta ityatra dīptiśabda ojaḥpadopalakṣakaḥ /\ntatprakāśaneti /\nraudrādiprakāśanetyarthaḥ kārikottarārdhavyākhyārūpametadādivṛttigranthaṃ vivṛṇoti--tata ityādi /\nlakṣaṇāyā dīptirityujyata iti padānāmanuṣaṅgaṃ manasikṛtyāha--lakṣitalakṣiṇayetyādi /\nlakṣitenārthena lakṣaṇā lakṣita lakṣaṇeti kecit /\n<lg>\n<l>śakyārthasya paramparāsambandho lakṣitalakṣaṇetyapare /</l>\n<l>tatprakāśanaparaḥ śabda ityasyaiva viviraṇaṃ dīrghetyādīti sphuṭīkartumāha--dīrgheti /</l>\n<l>dīptirityucyata iti yathā---- cañcadbhujabhramitacaṇḍagadābhidhāta-- sañcūrṇitoruyugalasya suyodhanasya /</l>\n<l>styānāvabaddhadhanaśoṇitaśomapāṇi-- ruttaṃsayiṣyati kacāṃstava devi bhīmaḥ //</l>\n</lg></p>\n\n<p>locanam 'cañcadi'tyādi /\ntatprakāśanaparaścārthaḥ prasannairgamakairvācakairabhidhīyamānaḥ samāsānapekṣyapi dīptirityucyate /\nyathā-'yo yaḥ' ityādi /\ncañcaditi /\ncañcadbhyāṃ vegādāvartamānābhyāṃ bhujābhyāṃ bhramitā yeyaṃ caṇḍā dāruṇā gadā tayā yo 'bhitaḥ sarvata ūrvorghātastena samyak cūrṇitaṃ punaranutthānopahataṃ kṛtamūruyugalaṃ yugapadevorudvayaṃ yasya taṃ suyodhanamanādṛtyaiva styānenāśyānatayā na tu kālāntaraśuṣkatayāvabaddhaṃ hastābhyāmavigaladrūpamatyantamābhyantaratayā ghanaṃ na tu rasamātrasvabhāvaṃ yaccheṇitaṃ rudhiraṃ tena śoṇau lohitau pāṇī yasya saḥ /\nata eva sa bhīmaḥ kātaratrāsadāyī /\ntaveti /\nyasyāstattadapamānajātaṃ kṛtaṃ devyanucitamapi tasyāstava kacānuttaṃsayiṣyatyuttaṃsavataḥ kariṣyati, veṇītvamapaharan karavicyutaśoṇitaśakalairlohitakusumāpīḍeneva yojayiṣyatītyutprekṣā /\ndevītyanena kulakalatrakhilīkārasmaramakāriṇā krodhasyaivoddīpanavibhāvatvaṃ kṛtamiti nātra śṛṅgāraśaṅkā kartavyā /\nsuyodhanasya cānādaraṇaṃ dvitīyagadāghātadānādyanudyamaḥ /\nsaca sañcūrṇitorutvādeva /\nstyānagrahaṇena draupadīmanyuprakṣālane tvarā sūcitā /\nsamāsena ca santatavegavahanasvabhāvāt bālapriyā dīptipadamojaḥpadopalakṣakam /\n'prasannai'rityasya vyākhyānam--gamakairiti /\njhaṭityarthabodhakairityarthaḥ /\nsuyodhanasyeti 'ṣaṣṭhī cānādara' ityanena ṣaṣṭhītyāha---suyodhanamanādṛtyeti /\nstyānenetyasya vivaraṇam---āśyānatayeti /\nghanībhāvenetyarthaḥ /\nna tvityādi /\nkālāntaraśuṣkatayāpyavabaddhaṃ bhavati tathā netyarthaḥ /\navabaddhamityasya vyākhyānam---hastābhyāmityādi /\natyantamityādi /\natyantābhyantaratvamatra ghanatvamityarthaḥ /\nkātareti /\nkātaro bhīruḥ /\ndevyanucitamapyavamānajātamityanvayaḥ /\ndevyāḥ kṛtābhiṣekāyā anucitaṃ devyanucitam /\nuttaṃsavata iti /\nuttaṃsaḥ śekharaḥ /\nkareti /\nkarādvicyutaiḥ galitaiḥ śoṇitaśakalaiḥ raktaśakalaiḥ /\nlohitakusumeti /\nraktapuṣpetyarthaḥ /\nutprekṣeti sūcitetyasyāpakarṣaḥ /\nkuleti /\nkhilīkāro 'pakāro suyodhanapreritaduśśāsanakartṛkakeśākarṣaṇādiḥ /\ntvareti /\nbhīmasenatvaretyarthaḥ /\nsūciteti /\nstyānāvasthāyāmeva uttaṃsīkaraṇodyamāditi bhāvaḥ /\natra samāsa ojovyañjaka iti darśayati---samāsenetyādi /\nsamāsena cañjadityādinā /\n<lg>\n<l>santatavegetyādi /</l>\n<l>samāsasya tatprakāśanaparaścārtho 'napekṣitadīrghasamāsaracanaḥ prasannavācakābhidheyaḥ /</l>\n<l>yathā---- yo yaḥ śastraṃ bibhirti svabhujagurumadaḥ pāṇḍavīnāṃ camunāṃ yo yaḥ pāñcālagotre śiśuradhikavayā garbhaśayyāṃ gato vā /</l>\n<l>yo yastatkarmasākṣī carati mayi raṇe yaśca yaśca pratīpaḥ krodhāndhastasya tasya svayamapi jagatāmantakasyāntako 'ham //</l>\n</lg></p>\n\n<p>ityādau dvayorojastvam /\nlocanam tāvatyeva madhye viśrāntimalabhamānā cūrṇitorudvayasuyodhanānādaraṇaparyantā pratītirektvenaiva /\nbhavatītyauddhatyasya paraṃ paripoṣikā /\nanye tusuyodhanasya sambandhi yatstyānā vabaddhaṃ ghanaṃ śoṇitaṃ tena śoṇapāṇiriti vyācakṣte /\nya iti /\nsvabhujayorgururbhado yasya camunāṃ madhye 'rjunādirityarthaḥ /\npāñcālarājaputrema dhṛṣṭadyumnena droṇasya vyāpādanāttatkulaṃ pratyadhikaḥ krodhāveśo 'śvatthāmnaḥ /\ntatkarmasākṣīti kaṇaprabhṛtiḥ /\nrame saṅkagrāme yaḥ pratīpaṃ pratikūlaṃ kṛtvāste sa evaṃ vidho yadi sakalajagadantako bhavati tasyāpyahamantakaḥ kimutānyasya manuṣyasya devasya bālapriyā drutaṃ sasaṃhitamuccaritatvenāvicchinnavegaśālitvādityarthaḥ /\ntāvatyeveti /\npratītiviśeṣaṇaṃ vegavatyevetyarthaḥ /\ncūrṇitetyādi /\ngadābhramamaprabhṛti tadanādaraṇaparyantārthaviṣiyiketyarthaḥ /\npratītiriti /\nsahṛdayapratītirityarthaḥ /\nekatve va bhavatīti /\nekaiva bhavatītyarthaḥ /\nekaghana iva bhātīti ca pāṭhaḥ auddhatyasyeti /\nvaktṛgatadhīroddhatatvasyetyarthaḥ /\nbhīmagatakrodhasyeti yāvat /\nkecittu suyodhanasyeti śeṣe ṣaṣṭhī, śoṇitamityanenāsya sambandha ityāhuḥ tanmatamāha---anye tviti /\ncaratīti laḍantamiti kṛtvā vyācaṣṭe---ācaratīti /\nkarotītyarthaḥ /\ntatsaptamyantaśatrantamiti kṛtvāha---yadveti /\ntasyāpītyapiśabdārthamāha--kimutetyādi /\nvṛttāvanapekṣitadīrghasamāsaracanaḥ prasannavācakābhidheyo 'rthaśca tatprakāśanapara</p>\n\n</div>\n<div>\n\n\n<lg>\n<l>samarpakatvaṃ kāvyasya yat tu sarva-rasān prati /</l>\n<l>sa prasādo guṇo jñeyaḥ sarva-sādhāraṇa-kriyaḥ // DhvK_2.10 //</l>\n</lg>\n\n\n</div>\n<div>\n\n\n<lg>\n<l>samarpakatvaṃ kāvyasya yattu sarvarasān prati /</l>\n<l>sa prasādo guṇo jñeyaḥ sarvasādhāraṇakriyāḥ // 10 //</l>\n</lg>\n\n<p>locanam vā /\natra pṛthagbhūtaireva kramādvimṛśyamānairarthaiḥ padātpadaṃ krodhaḥ parāṃ dhārāmāśrita ityasamastataiva dīptinibandhanam /\nevaṃ mādhuryadīptī parasparapratidvandvitayā sthite śṛṅgārādiraudrādigate iti pradarśayatā tatsamāveśavaicitryaṃ hāsyabhayānakabībhatsaśānteṣu darśitam /\n<lg>\n<l>hāsyasya śṛṅgārāṅgatayā mādhuryaṃ prakṛṣṭaṃ vikāsadharmatayā caujo 'pi prakṛṣṭamiti sāmyaṃ dvayoḥ /</l>\n<l>bhayānakasya magnacittavṛttisvabhāvatve 'pi vibhāvasya dīptatayā ojaḥ prakṛṣṭaṃ māghuryamalpam /</l>\n<l>bībhatse 'pyevam /</l>\n<l>śānte tu vibhāvavaicitryātkadācidojaḥ prakṛṣṭaṃ kadācinmādhuryamiti vibhāgaḥ //9//</l>\n</lg></p>\n\n<p>samarpaktvaṃ samyagarpaktvaṃ hṛdayasaṃvādena pratipattṝn prati svātmāveśena vyāpārakatvaṃ jhaṭiti śuṣkakāṣṭhāgnidṛṣṭāntena /\nakaluṣodakadṛṣṭantena ca tadakāluṣyaṃ prasannatvaṃ bālapriyā iti yojanā /\netadudāharaṇe yojayati---atretyādi /\npṛthagbhūtairiti /\nbhinnabhinnapadabodhyairityarthaḥ /\nkramāditi /\nkramema krameṇetyarthaḥ, viramya viramyeti yāvat /\nvimṛśyamānairarthairiti /\nvaktrā tattatprakārema vicāryamāṇairarthairityarthaḥ /\nkrodha iti /\nvaktṛgatakrodha ityarthaḥ /\ndhārāmiti /\nkoṭimityarthaḥ /\ndīptimiti pāṭhe prakāśamityarthaḥ /\nāśrita iti /\nsahṛdayānāṃ bhātīti śeṣaḥ /\nasamastateti /\npadānāṃ samāsābhāvo 'lpasamāsaścetyarthaḥ /\ndīptinibandhanamiti /\nojovyañjakamityarthaḥ /\nprasaṅgādāha---evamityādi /\nmādhuryadīptī iti /\nmādhuryaujasī ityarthaḥ /\nparaspareti /\nmithovirodhitayetyarthaḥ /\nśṛṅgārādīti /\nyathāsaṃkhyaṃ bodhyam /\ntatsamāveśeti /\n<lg>\n<l>mādhuryaujasmamāveśetyarthaḥ /</l>\n<l>uktamupapādayati---hāsyasyetyādi /</l>\n<l>śṛṅgārāṅgatayeti /</l>\n<l>śṛṅgāravibhāvādiprabhavatvasya vikāsadhramatayeti vīrādiprabhavatvasya ca upalakṣaṇam // 9 //</l>\n</lg></p>\n\n<p>samarpakatvamityādi /\nkāvyasya sarvarasān prati sarvarasānām /\nsamarpakatvaṃ tu yat pratipattṛhṛdaye sarvarasakarmakaṃ jhaṭiti yadarpaṇaṃ vyāpanarūpaṃ tatkartṛtvaṃ tu yaditi yāvat /\nsaḥ sarvasādhāraṇī kriyā vartanarūpā yasya saḥ /\nprasādo guṇo jñeya' iti kārikārthaḥ /\netamarthaṃ vivṛṇoti---samarpakatvamityādi /\nhṛdayasaṃvādenetyāveśe hetuḥ /\npratipattṝniti /\ntaddhṛdayānītyarthaḥ /\nsvātmeti /\nsvasvarūpetyarthaḥ /\nsarvarasānāmityasyātrāpakarṣaḥ /\njhaṭiti vyāpakatvamiti sambandhaḥ /\natra dṛṣṭantamāha---śuṣketyādi /\nyathā śuṣkakāṣṭhamagriḥ, yathā vā akaluṣaṃ svacchaṃ vastrādi udakaṃ jhaṭiti vyāpnoti tathetyarthaḥ /\ntadakāluṣyamiti /\njhaṭiti svātmāveśena vyāpakatvarūpaṃ svacchatvamityarthaḥ /\nprasādastu svacchatā śabdārthayoḥ /\nsa ca sarvarasasādhāraṇo guṇaḥ sarvaracanāsādhāraṇaśca vyaṅgyārthāpekṣayaiva mukhyatayā vyavasthito mantavyaḥ /\nlocanam nāma sarvarasānāṃ guṇaḥ /\nupacārāttu tathāvidhe vyaṅgye 'rthe yacchabdārthayoḥ samarpaktvaṃ tadapi prasādaḥ /\ntameva vyācaṣṭe---prasādeti /\nnanu rasagato gumastatkathaṃ śabdārthayoḥ svacchatetyāśaṅkyāha---sa ceti /\ncaśabdo 'vadhāraṇe /\nsarvarasasādhāraṇa eva guṇaḥ /\nsa eva ca guṇa evaṃvidhaḥ /\nsarvāyeyaṃ racanā śabdagatā cārthagatā ca samastā cāsamastā ca tatra sādhāramaḥ /\nmukhyatayeti /\n<lg>\n<l>arthasya tāvatsamarpaktvaṃ vyaṅgyaṃ pratyeva sambhavati nānyathā /</l>\n<l>śabdasyāpi svavācyārpaktvaṃ nāma kiyadalaukikaṃ yena gumaḥ syāditi bhāvaḥ /</l>\n<l>evaṃ mādhuryaujaḥprasādā eva trayo guṇā upapannā bhāmahābhiprāyeṇa /</l>\n<l>te ca pratipattrāsvādamayā mukhyatayā tata āsvādye upacaritā rase tatastadvyañjakayoḥ śabdārthayoriti tātparyam // 10 //</l>\n</lg></p>\n\n<p>bālaprayā nanvevaṃ prasādo guṇaḥ kāvyaniṣṭhatvena kathamukta ityata āha---upacārādityādi /\ntathāvidhe rasarūpe /\nvyaṅgye 'rtha iti /\ntadviṣayakamityarthaḥ /\nsamarpakatvaṃ jhaṭityarpakatvam /\ntaditi /\njhaṭiti rasādivyaṅgyārpakatvamityarthaḥ apīti samuccaye /\nguṇa iti /\nprasāda ityarthaḥ /\nkathamiti /\nśabdarthayoḥ svacchatvaṃ kathaṃ prakādo bhavatītyarthaḥ /\nsaḥ sarvarasasādhāraṇa eva guṇaḥ, sa eva sarvarasasādhāraṇo guṇa iti dvedhāvadhāraṇamatretyāha---sarvetyādi /\natrādyainaivakāreṇa śabdārthasādhāraṇyasya, dvitīyena mādhuryaujasośca vyavacchedaḥ /\nguṇa evaṃvidha iti /\nsarvarasasādhāraṇo guṇa ityarthaḥ /\nsarvaracanetyādikaṃ vyācaṣṭe---sarvetyādi /\nvṛttau 'vyaṅgyārthe'tyādi /\nsa ityanuṣaṅgaḥ /\netadupapādayati---arthasyetyādi /\narthasya vācyārthasya /\ntāvadityādi /\nvācyārthagataṃ vyaṅgyasamarpaktvaṃ nāma kiyadalaukikamiti bhāvaḥ /\nbhāva iti /\nśabdārthayostattadarpakatvaṃ na guṇaḥ, kintu rasasyaiva svātmāveśena jhaṭiti sahṛdayahṛdayavyāpakatvamato mukhyatayā rasaniṣṭha eva prasādākhyo guṇaḥ, upacārāttu saśabdārthayorapīti bhāvārthaḥ /\nupasaṃharati---evamityadi /\nbhāmaheti /\n'mādhuryamabhivāñchanta' ityādibhāsahavacanānurodhenetyarthaḥ /\nte cetyādi /\nte mādhuryaujaḥprasādā guṇāḥ /\npratipattrāsvādamayā iti /\npratipatturye drutidīptiprasādātmakacittavṛttiviśeṣarūpāsvādāḥ mukhyatayā tatsvarūpā ityarthaḥ /\nte ca cittasthā iti bhāvaḥ /\ntata ityādi /\n<lg>\n<l>tattadāsvādāḥ tattadrasacarvaṇājanyā ityāsvādyetattadrase te upacaritā ityarthaḥ /</l>\n<l>tata ityādi /</l>\n<l>upacaritā ityasyānuṣaṅgaḥ /</l>\n<l>śabdārthayostattadrasacarvaṇāprayojakatvāditi bhāvaḥ // 10 //</l>\n</lg></p>\n\n\n\n</div>\n<div>\n\n\n<lg>\n<l>śruti-duṣṭādayo doṣā anityā ye ca darśitāḥ /</l>\n<l>dhvany-ātmany eva śṛṅgāre te heyā ity udāhṛtāḥ // DhvK_2.11 //</l>\n</lg>\n\n\n</div>\n<div>\n\n\n<lg>\n<l>śrutiduṣṭādayo doṣā anityā ye ca darśitāḥ /</l>\n<l>dhvanyātmanyena śṛṅgāre te heyā ityudāhṛtāḥ // 11 //</l>\n</lg>\n\n<p>anityā doṣāśca ye śrutiduṣṭādayaḥ sūcitāste 'pi na vātye arthamātre, na ca vyaṅgye śṛṅgāvyatirekiṇi śṛṅgāre vā dhvaneranātmamūte /\nkiṃ tarhi? dhvanyātmanyeva śṛṅgāre 'ṅgitayā vyaṅgye te heyā ityudāhṛtāḥ /\nanyathā hi teṣāmanityadoṣataiva na syāt /\nevamayamasaṃlakṣyakramadṛyoto dhvanerātmā pradarśitaḥ sāmānyena /\nlocanam evamasmatpakṣa eva guṇālaṅkāravyavahāro vibhāgenopapadyata iti pradarśya nityānityadoṣavibhāgo 'pyasmatpakṣa eva saṅgacchata iti darśayitumāha---śrutiduṣṭādaya ityādi /\nvāntādayo 'sabhyasmṛtihetavaḥ /\nśrutiduṣṭā arthaduṣṭā vākyārthabalādaślīlārthapratipattikāriṇaḥ /\nyathā---'chandrānveṣī mihāṃstabdho ghātāyaivopasarpati' iti /\nkalpanāduṣṭāstu dvayoḥ padayoḥ kalpanayā /\nyathā 'kuru rucim' ityatra kramavyatyase /\nśrutikaṣṭastu adhākṣīt akṣotsīt tṛṇeḍhi ityādi /\nśṛṅgāra ityucitarasopalakṣaṇārtham /\n<lg>\n<l>vīraśāntādbhutādāvapi teṣāṃ varjanāt /</l>\n<l>sūcitā iti /</l>\n<l>na tveṣāṃ viṣayavibhāgapradarśanenānityatvaṃ bālapriyā 'śrutiduṣṭārthaduṣṭe ca kalpanāduṣṭamityapi /</l>\n<l>śrutikaṣṭaṃ tathaivāhurvācāṃ doṣaṃ caturvidham' //</l>\n</lg></p>\n\n<p>ityādinā bhāmahoktan śṛtidudhṭādidoṣān sodāharaṇān darśayati---vāntādayāsabhyetyādi /\n'śrutiduṣṭāḥ asabhyasmṛtihetavo vāntādaya' iti sambandhaḥ /\nśrutiduṣṭāḥ śrutiduṣṭatvarūpadoṣavantaḥ /\nevamuttaratrāpi bodhyam /\nkāriṇa iti /\nśabdā iti śeṣaḥ /\nchidreti rājavarṇanam /\nparasya chidrānveṣī /\nstabdhaḥ acañcalaḥ /\nghātāya pareṣāṃ vināśanāya /\natra puruṣaśepharūpāślīlārthasya pratītirbhavati /\nkalpanayeti /\nbhavantīti śeṣaḥ /\nkramavyatyāsa iti /\nruciṅkuru iti parivartana ityarthaḥ /\nciṅkurnāma yonyantarvartyaṅkuraḥ /\nadhākṣīdityādi /\ntiḍantam /\nśṛṅgāra itīti /\ndhvanyātmanyeva śṛṅgāra ityatratyaṃ, śṛṅgārapadamityarthaḥ /\nbhāvaṃ vivṛṇoti---na tvityādi /\nbhinnavṛttādidoṣebhyaḥ viviktaṃ vyatyastam anityatvam /\neṣāṃ śrutiduṣṭādīnām /\nviṣayavibhāgapradarśanena viṣayavibhāgaṃ pradarśya, na tu pradarśitamiti</p>\n\n\n\n</div>\n<div>\n\n\n<lg>\n<l>tasyāṅgānāṃ prabhedā ye prabhedāḥ svagatāś ca ye /</l>\n<l>teṣāmānantyamanyonyasambandhaparikalpane // DhvK_2.12 //</l>\n</lg>\n\n\n</div>\n<div>\n\n\n<lg>\n<l>tasyāṅgānāṃ prabhedā ye prabhedāḥ svagatāśca ye /</l>\n<l>teṣāmānantyamanyonyasambandhapirakalpane // 12 //</l>\n</lg>\n\n<lg>\n<l>aṅgitā vyaṅgyo rasādirvivakṣitānyaparavācyasya dhvanereka ātmā ya uktastasyāṅganāṃ vācyavācakānupātināmalaṅkārāṇāṃ ye prabhedā niravadhayo ye ca svagatāstasyāṅgino 'rthasya rasabhāvatadābhāsatatpraśamalakṣaṇā vibhāvānubhāvavyabhicāripratipādanasahitā anantāḥ svāśrayāpekṣayā niḥ--- locanam bhinnavṛttādidoṣebhyo viviktaṃ pradarśitam /</l>\n<l>nāpi guṇebhyo vyatiriktatvam /</l>\n<l>bībhatsahāsyalaudrādau tveṣāmasmābhirupagamāt śṛṅgārādau ca varjanādanityatvaṃ ca doṣatvaṃ ca samarthitameveti /</l>\n<l>bhāvaḥ // 12 //</l>\n</lg>\n\n<p>aṅgānāmityalaṅkārāṇām /\nsvagatā iti /\nātmagatāḥ sambhogavipralambhādyā ātmīyagatā vibhāvādigatāsteṣāṃ loṣṭaprastāreṇāṅgāṅgibhāve kā gaṇaneti bhāvaḥ /\nsvāśrayaḥ strīpuṃsaprakṛtyaucityādiḥ /\nparasparaṃ premṇā darśanamityupalakṣaṇaṃ sambhāṣaṇāderapi /\nbālapriyā sambandhaḥ /\nbhinnavṛttādidoṣā iva śrutiduṣṭādadoṣā api bhāmahādibhiruktāḥ, na tveṣāmanityatvamuktamityarthaḥ /\nnāpi guṇebhyo vyatiriktatvamiti /\neṣamaguṇatvamapi noktamityarthaḥ /\n<lg>\n<l>samarthitameveti /</l>\n<l>dhyanyātmanyevetyādigranthena sādhitamityarthaḥ /</l>\n<l>vṛttau 'śṛṅgāre ve'tyādau 'na ce'tyasyānuṣaṅgaḥ /</l>\n<l>'heyā ityudāhṛtā' ityasya 'te 'pi na vācye 'rthamātre' ityādivākyatrayeṇāpi sambandhaśca bodhyaḥ // 11 //</l>\n</lg></p>\n\n<p>alaṅkārāṇāmiti /\nalaṅkārāṇāṃ rasādyaṅgatvamevamupapāditaṃ kāvyapradīpodyote 'ramaṇīyā apyarthāstucchaśabdenābhidhīyamānā na tathā camatkārāya ityanuprāsādayaḥ śabdadvārema rasādyupakārakāḥ, upamādayaśca rasādyabhivyañjakavibhāvādyarthotkarṣādhānadvāreṇa rasādyupaskārakā alaṅkārairāhitātiśayāścāsvādātiśayaṃ janayanti /\nanubhūyate hi niralaṅkārātsālaṅkāre kaścanātiśayaḥ /\nalaṅkārā hi vibhāvādyutkarṣayanto bahudhoddīpanāḥ kvacidanubhāvā api yathā nāyakādikṛtanāyikādivarṇana ityapyāhuri'ti /\n'svagatā' ityatra svapadamātmaparamātmīyaparaṃ ceti vyācaṣṭe---ātmagatā ityādi /\nātmagatā ityasyaiva vivaraṇam----sambhogetyāda /\nātmīyagatā ityasya vibhāvādīti ca /\nteṣāmiti /\nbhedānāmityarthaḥ /\nloṣṭaprastāreṇeti /\nprastāro nāma vṛttaviśeṣasvarūpa jñāpakaḥ prakriyābhedaḥ /\n'pāde sarvagurā'vityādinā vṛttaratnākare lakṣitaḥ, tadrītyā bhedānāṃ gaṇanamaśakyamityarthaḥ /\n'svāśrayāpekṣaye'tyatra svāśrayapadaṃ vyācaṣṭe---strīti /\nstrīpuṃsarūpe ye prakṛtī tadaucityādītyarthaḥ /\nparasparapremadarśanamityetadvyācaṣṭe---parasparamiti /\nsīmāno viśeṣāsteṣāmanyonyasambandhandhaparikalpane kriyamāṇe kasyacidanyatamasyāpi rasasya prakārāḥ parisaṅkhyātuṃ na śakyante kimuta sarveṣām /\ntathā hi śṛṅgārasyāṅginastāvadādyau dvau bhedau-sambhogo vipralambhaśca /\nsambhogasya ca parasparapremadarśanasurataviharaṇādilakṣaṇāḥ prakārāḥ /\nlocanam surataṃ cātuḥṣaṣṭikamāliṅganādi /\nviharaṇamudyānagamanam /\nādigrahaṇena jalakrīḍāpānakacandrodayakrīḍādī /\nabhilāṣavipralambho dvayorapyanyonyajīvitasarbasvābhimānātmikāyāṃ ratāvutpannāyāmapi kutaściddhetoraprāptasamāgamatve mantavyaḥ /\nyathā 'sukhayatīti kimucyata' ityaḥ prabhṛti vatsarājaratnāvalyoḥ, na tu pūrvaṃ ratnāvalyāḥ tadā hi bālapriyā 'vipralambhasyāpī'tyādigranthaṃ vivṛṇoti---abhilāṣavipralambha ityādi /\nsukhayatīti kimucyata iti /\nidaṃ ratnāvalīnāṭikāyāṃ vidūṣakaṃ prati vatsarājasya vacanam /\nna tu pūrvaṃ ratnāvalyā iti /\nityata ityasyānuṣaṅgaḥ /\nevadvacanātpūrvaṃ ratnāvalyā abhilāṣavipralambho naivetyarthaḥ /\netadvacanaśravaṇenaiva rājñaḥ svasminnanurāgasya ratnāvalyā niścayāditi bhāvaḥ /\netameva hetuṃ darśayannāha---udetyādi /\ntadā pūrvakāle /\nvipralambhasyāpyabhilāṣerṣyāvirahapravāsavipralambhādayaḥ /\nteṣāṃ ca pratyekaṃ vibhāvānubhāvavyabhicāribhedaḥ /\nteṣāṃ ci deśakālādyāśrayāvasthābheda iti svagatabhedāpekṣayaikasya tasyāparimeyatvam, kiṃ punaraṅgaprabhedakalpanāyām /\nte hyaṅgaprabhedāḥ pratyekamaṅgiprabhedasambandhaparikalpane kriyamāṇe satyānantyamevopayānti /\nlocanam ratyabhāve kāmavasthāmātraṃ tart /\nirṣyāvipralambhaḥ pramayakhaṇḍanādinā khaṇḍitayā saha /\nvirahavipralambhaḥ /\npunaḥ khaṇḍitayā prasādyamānayāpi prasādamagṛhṇantyā tataḥ paścāttāpaparītatvena virahotkaṇṭhitayā saha mantavyaḥ /\npravāsavipralambhaḥ proṣitabhartṛkayā saheti vibhāgaḥ /\nādigrahamācchāpādikṛtaḥ vipralambha iva ca vipralambhaḥ /\nvañcanāyāṃ hyabhilaṣito viṣayo na labhyate; evamatra /\nteṣāṃ ceti /\nekatra sambhogādīnāmaparatra vibhāvādīnām /\n<lg>\n<l>āśrayo malayādiḥ mārutādīnāṃ vibhāvānāmiti yaducyate taddeśaśabdena gatārtham /</l>\n<l>tasmādāśrayaḥ kāraṇam /</l>\n<l>yathā mamaiva--- dayitayā grathitā sragiyaṃ mayā hṛdayadhāmani nityaniyojitā /</l>\n<l>galati śuṣkatayāpi sudhārasaṃ virahadāharujāṃ parihārakam //</l>\n</lg></p>\n\n<p>tasyeti śṛṅgārasya /\naṅgināṃ rasādīnāṃ prabhedastatsambandhakalpanetyarthaḥ /\nbālapriyā ratyabhāva iti nimitte saptamī /\nraterabhāvena hetunetyarthaḥ /\nniścitaparasparādhiṣṭānā hi ratiḥ śṛṅgārasthāyī /\nkāmāvasthāmātraṃ taditi /\nratnāvalīgatā ratiḥ abhilāṣarūpaivetyarthaḥ /\npraṇayeti /\npraṇayaḥ snehaḥ prārthanā vā /\nkhaṇḍitayeti /\nkhaṇḍitayā saheti sambandhaḥ /\nprasādyamānayetyādi khaṇjitāviśeṣaṇam /\nuktānāmabhilāṣādīnāṃ vañcanārthakavipralambhapadena vyavahāramupapāyati---vipralambha iveti /\nvipralambhaśabdo gauma iti bhāvaḥ /\ndvayoḥ sāmyamāha--vañcanāyāmityādi /\nevamatreti /\ntathā abhilāṣādāvityarthaḥ /\nvṛttau 'teṣāṃ ca pratyekam' iti 'teṣāṃ ca deśe'tyubhayatra sthiteteṣāmiti pade krameṇa vivṛṇoti---ekatretyādi /\ndeśakālāśrayāvasthābheda ityatrāśrayapadasya keṣāñcidvyākhyānaṃ na yuktamityāha---āśraya ityādi /\ntadityādi /\ntathārthe sati paunaruktyaṃ syādityarthaḥ /\ndayitayeti /\nśuṣkatarāpīti ca pāṭhaḥ /\nhṛdayatāpātiśayena śuṣkatvam /\nsudhārasaṃ galati srāvayatītyatiśayoktiḥ /\natroddīpakatvena</p>\n\n\n</div>\n<div>\n\n\n<lg>\n<l>diṅmātraṃ tūcyate yena vyutpannānāṃ sa-cetasām /</l>\n<l>buddhir āsāditālokā sarvatraiva bhaviṣyati // DhvK_2.13 //</l>\n</lg>\n\n\n</div>\n<div>\n\n\n<lg>\n<l>diṅmātraṃ tūcyate yena vyutpannānāṃ sacetasām /</l>\n<l>buddhirāsāditālokā sarvatraiva bhaviṣyati // 13 //</l>\n</lg>\n\n<p>diṅmātrakathanena hi vyutpannānāṃ sahṛdayānāmekatrāpi rasabhede sahālaṅkārairaṅgāṅgibhāvaparijñānādāsāditālokā buddhiḥ sarvatraiva bhaviṣyati /\ntatra-----</p>\n\n</div>\n<div>\n\n\n<lg>\n<l>śṛṅgārasyāṅgino yatnād eka-rūpānubandhavān /</l>\n<l>sarveṣv eva prabhedeṣu nānuprāsaḥ prakāśakaḥ // DhvK_2.14 //</l>\n</lg>\n\n\n</div>\n<div>\n\n\n<lg>\n<l>śṛṅgārasyāṅgino yatnādekarūpānubandhavān /</l>\n<l>sarvoṣveva prabhedeṣu nānuprāsaḥ prakāśakaḥ // 14 //</l>\n</lg>\n\n<p>aṅgino hi śṛṅgārasya ye uktaḥ /\nprabhedāsteṣu sarveṣvekaprakārānubandhi tayā prabandhena pravṛtto 'nuprāso na vyañjakaḥ /\naṅgina ityanenāṅgabhūtasya śṛṅgārasyaikarūpānubandhanuprāsanibandhane kāmacāramāha /\ndhvanyātmabhūte śṛṅgāre yamakādinibandhanam /\nlocanam yeneti /\ndiṅmātroktenetyarthaḥ /\n<lg>\n<l>sacetasāmiti /</l>\n<l>mahākavitvaṃ sagṛdayatvaṃ ca prepsūnāmiti bhāvaḥ /</l>\n<l>sarvatreti /</l>\n<l>sarveṣu rasādiṣvāsādita āloko 'vagamaḥ samyagvyutpattiryayeti sambandhaḥ // 13 //</l>\n</lg></p>\n\n<p>tatreti /\n<lg>\n<l>vaktavye diṅmātre satītyarthaḥ /</l>\n<l>yatnāditi /</l>\n<l>yatnataḥ kriyamāmatvāditi hetvartho 'bhipretaḥ /</l>\n<l>ekarūpaṃ tvanubandhaṃ tyaktvā vicitro 'nuprāso nibadhyamāno na doṣāyetyekarūpagrahaṇam // 14 //</l>\n</lg></p>\n\n<lg>\n<l>yamakādītyādiśabdaḥ prakāravācī /</l>\n<l>duṣkaraṃ murajacakrabandhādi /</l>\n<l>śabdabhaṅgana bālapriyā virahapīḍāhetubhūtāyā api srajo dayitāgrathanarūpakāraṇaviśeṣādvirahapīḍāparihārakasudhārasasrāvakatvamuktamiti kāraṇakṛto bhedaḥ // 12 //</l>\n</lg>\n\n<lg>\n<l>kārikāṃ vyācaṣṭe---yenetyādi /</l>\n<l>sacetasāmityanena prakṛte vivakṣitamāha---mahetyādi /</l>\n<l>yenetyasya vivaramaṃ vṛttau---'diṅmātrakathanene'ti /</l>\n<l>asyaiva vivaramamupapādakaṃ vā 'vyutpannānām' ityādi 'parijñānādi'tyāntam // 13 //</l>\n</lg>\n\n<lg>\n<l>hetvartha iti /</l>\n<l>yatnataḥ kriyamāṇatvamaprakāśakatve heturiti bhāvaḥ /</l>\n<l>'ekarūpānuvandhavāni'tyatraikarūpagrahaṇasya phalamāha----eketyādi // 14 //</l>\n</lg>\n\n\n\n</div>\n<div>\n\n\n<lg>\n<l>dhvanyātma-bhūte śṛṅgāre yamakādi-nibandhanam /</l>\n<l>śaktāv api pramāditvaṃ vipralambhe viśeṣataḥ // DhvK_2.15 //</l>\n</lg>\n\n\n</div>\n<div>\n\n\n<l>śaktāvapi pramāditvaṃ vipralambhe viśeṣataḥ // 15 //</l>\n\n<p>dhvanerātmabhūtaḥ śṛṅgārastātparyeṇa vācyavācakābhyāṃ prakāśyamānastasminyamakādīnāṃ yamakaprakārāṇāṃ nibandhanaṃ duṣkaraśabdabhaṅgaśleṣādīnāṃ śaktāvapi pramāditvam /\n'pramāditvā'mityanenaitaddṛśyate---kākatālīyena kadācitkasyacidekasya yamakāderniṣpattāvapi bhūmnālaṅkārāntaravadrasāṅgatvena nibandho na kartavya iti /\n'vipralambhe viśeṣata' ityanena vipralambhe saukumārthātiśayaḥ svyāpyate /\ntasmindyotye yamakāderaṅgasya nibandho niyamānna kartavya iti /\natra yuktirabhidhīyate-----</p>\n\n</div>\n<div>\n\n\n<lg>\n<l>rasākṣiptatayā yasya bandhaḥ śakya-kriyo bhavet /</l>\n<l>apṛthag-yatna-nirvatyaḥ so 'laṅkāro dhvanau mataḥ // DhvK_2.16 //</l>\n</lg>\n\n\n</div>\n<div>\n\n\n<lg>\n<l>rasākṣiptatayā yasya bandhaḥ śakyakriyo bhavet /</l>\n<l>apṛthagatnanirvatyaḥ so 'laṅkāro dhvanau mataḥ // 16 //</l>\n</lg>\n\n<lg>\n<l>locanam śleṣa iti /</l>\n<l>arthaśleṣo na doṣāya 'raktastvaṃ' ityādau; śabdabhaṅgo 'pi vilaṣṭa eva duṣṭaḥ, na tvaśokādau // 15//</l>\n</lg>\n\n<p>yuktirit /\nsarvavyāpakaṃ vastvityarthaḥ /\nraseti /\nrasasamavadhānena vibhāvādighaṭanāmeva bālapriyā vṛttau 'yamakādīnām' ityasya vyakhyānaṃ 'yamakaprakārāṇām' iti /\nasyopapapattimāha--ādiśabda iti /\nyamakaprakārāmāmityasyaiva vivaraṇam---'duṣkare'tyādi /\ntadvyācaṣṭe--duṣkaramityādi /\nśabdabhaṅgaśleṣetyukte phalamāha---arthaśleṣa iti /\nabhaṅgaśleṣa ityarthaḥ /\nabhaṅgaśleṣo 'rthaśleṣaśca prācāṃ mate eka eveti sphaṣṭaṃ kāvyapradīpādau /\nraktastvamiti /\natra raktaśilīmukhādipade 'rthaśleṣaḥ /\n<lg>\n<l>na tvaśokādāviti /</l>\n<l>aśīkādipade śabdabhaṅge na duṣṭa ityarthaḥ /</l>\n<l>aśokapadaṃ rūḍhyā vṛkṣaviśeṣaṃ śabdabhaṅgena nāsti śoko yasyeti yogavyutpatyā śokarahitaṃ ca vaktīti bhāvaḥvṛttau---'śaktāvapi pramāditvam' iti /</l>\n<l>' avyutpattikṛto doṣaḥ śaktyā saṃvriyate kave'riti vakṣyamāṇatvena doṣatirodhāyakaśaktau satyāmapi kaveḥ pramāditvajñāpakatvenākartavyatvātkadācitkasyacidekasya yamakāderniṣpattirna doṣāvaheti bhāvaḥ // 15 //</l>\n</lg></p>\n\n<p>yathāśrutayuktipadārthasyātra bodhāttatpadaṃ vyācaṣṭe vyācaṣṭe----sarvetyādi /\n'rase'ti 'dhvanāvi'ti ca sāmānyokteḥ tātparyaṃ darśayan kārikāṃ vyācaṣṭe---rasetyādi /\nrasākṣiptatayetyāderarthato vivaraṇam---rasasamavadhānenetyādi /\ntannāntarīyarīyakatayeti /\ntatpadena vibhāvādidhaṭanā parāmṛśyate tanniṣpādakayatnaniṣpādyatvenetyarthaḥ /\nyamiti /\nniṣpattāvāścaryabhūto 'pi yasyālaṅkārasya rasākṣiptatayaiva bandhaḥ śakyakriyo locanam kurvaṃstunnāntarīyakatayā yamāsādayati sa evātrālaṅkāro rasamārge, nānyaḥ /\ntenavīrādbhutādiraseṣvapi yamakādi kaveḥ pratipattuśca rasavighnākāryeva sarvatra /\ngaḍaḍurikāpravāhopahatasahṛdayadhurādhirohaṇavihīnalokāvarjanābhipirāyeṇa tu mayā śṛṅgāre vipralambhe ca viśeṣata ityuktamiti bhāvaḥ /\ntathā ca 'rase 'ṅgatvaṃ tasmādeṣāṃ na vidyate' iti sāmānyena vakṣyati /\nniṣpattāviti /\npratibhānugrahātsvayameva sampattau niṣpādanānapekṣāyāmityartha /\nāścaryabhūta iti /\nkathameṣa nibaddha ityudbhutasthānam /\nkarakisalayanyastavadanā śvāsatāntādharā pravartamānabāṣpabharaniruddhakaṇṭī avicchinnaruditacañcatkucataṭā roṣamaparityajantī cāṭūktyā yāvatprasādyate tāvadīrṣyāvipralambhagatānubhāvacarvaṇāvahitacetasa eva vaktuḥ śleṣarūpakavyatirekādyā ayatnaniṣpannāścarvayiturapi rasacarvaṇāvidhnamādadhatīti /\nbālapriyā yamalaṅkāramityarthaḥ /\n'sa evātra rasamārge 'laṅkāra' iti sambandhaḥ /\ndhvanāvityasya vivaraṇam--atra rasamārga iti /\nalakṣyakrame rasasāmānya ityarthaḥ /\nteneti /\ndhvanāviti sāmānyanirdeśenetyarthaḥ /\nvīretyādi /\ntatkāvalyeṣvityarthaḥ /\n'yamakādirasavidhnakārye ve'ti yojanā /\nsarvatretyasya vīretyādinā sambandhaḥ /\nnanvevaṃ pūrvoktaṃ viruddhyetetyata āha---gaḍḍuriketi /\ngaḍḍuraṃ meṣamanudhāvatīti gaḍḍurikā meṣānugantrī meṣapaṅktiḥ, tatsāmyādgatānugatikatetyarthaḥ /\ntasyāḥ pravāheṇa avicchedena upahatāḥ naṣṭavivekāḥ tathā sahṛdayadhurādhirohaṇena vihīnāśca ye lokāḥ janāstadāvarjanābhiprāyeṇetyarthaḥ /\nmayeti /\nmūlakṛtetyarthaḥ /\nbhāvaḥ mūlakṛdabhiprāyaḥ /\nuktārthe upaṣṭambhakamāha---tathāceti /\nsampattau utpattau /\nsvayamevetyasyaiva vivaraṇam---niṣpādanetyādi /\ntanniṣpatyanukūlayatnāntarānapekṣāyāmityarthaḥ /\n'kapola' ityādeḥ sārārthaṃ vivṛṇvannalaṅkārān darśayati--karetyādi /\nśvāseti /\nśvāsena tāntaḥ mlāno 'dharo yasyāḥ sā /\navicchinneti /\nvicchinnavicchinneti ca pāṭhaḥ /\nprasādyata iti /\nvaktrā nāyakena praṇayakupitā nāyiketi śeṣarḥ /\nirṣyetyādi /\nanubhāvo niśvāsādiḥ tasya carvamā punaḥ punaranusandhān /\nvakturiti /\nkavinibaddhanāyakasya kaveścaiveyaṃ vivakṣitvoktiḥ /\n'ayatnaniṣpannā' ityanenāsya sambandhaḥ /\nśleṣetyādi /\nadhararasa ityatra rasaśabdasyāsvadyamādhuryebhayārthakatvattatra śleṣaḥ /\nyadvā śloke 'sminnarthaśleṣaḥ /\nyataḥ, manyuḥ priya iti rūpakaṃ, kapola ityādyarthastatsādhakaḥ, karatalanirodhādanā mardanādikriyāṃ prati prayojakakartṛtvaṃ manyupriyobhayasādhāraṇam /\n'nipīta' ityantarbhāvitaṇyarthakam /\n'bāṣpa' ityasya bāṣpātmā manyurityarthaśca /\nvayanta na priyā iti vyatirekaḥ /\nādyapadenānuprāso gṛhyate /\ncarvayituriti /\nsahṛdayasyetyarthaḥ /\nna ādadhatīti sambandhaḥ /\nlakṣaṇaṃ nāma lakṣyatāvacchedakavyāpakaḥ sadvyāpyaśca dharmaḥ /\n<lg>\n<l>bhavetso 'sminnalakṣyakramavyaṅgye dhvanāvalaṅkāro mataḥ /</l>\n<l>tasyaiva rasāṅgatvaṃ mukhyamityarthaḥ /</l>\n<l>yathā---- kapole pattrālī karatalanirodhena mṛditā nipīto niḥśvāsairayamamṛtahṛdyo 'dhararasaḥ /</l>\n<l>muhuḥ kaṇṭhe lagnastaralayati bāṣpastanataṭīṃ priyo manyurjātastava niranurodhe na tu vayam //</l>\n</lg></p>\n\n<p>rasāṅgatve ca tasya lakṣaṇamapṛthagyatnanirvartyatvamiti yo rasaṃ bandhumadhyavasitasya kaveralaṅkārastāṃ vāsanāmatyūhya yatnāntaramāsthitasya niṣpadyate sa na rasāṅgamiti /\nyamake ca prabandhena buddhipūrvakaṃ kriyamāṇe niyamenaiva yatnāntaraparigraha āpatati śabdaviśeṣānveṣaṇarūpaḥ /\nalaṅkārāntareṣvapi tattulyamiti cet---naivam; alaṅkārāntarāṇi hi nirūpapyamāṇadurghaṭanānyapi rasasamāhitacetasaḥ locanam lakṣamamiti /\nbyāpakamityarthaḥ /\n'prabandhena kriyamāṇa' ita sambandhaḥ /\nata eva buddhipūrvakatvamavaśyambhāvīti buddhipūrvakaśabda upāttaḥ /\nrasasamavadhānādanyo yatnoyatnāntaram /\nnirūpyamāṇāni santi durghaṭanāni /\nbuddhipūrvaṃ cikīrṣitānyapi kartumaśakyānītyarthaḥ /\ntathā nirūpyamāṇe durghaṭanāni kathametāni racitānītyevaṃ vismayāvahānītyarthaḥ /\nbālapriyā prakṛte tatpadena vyāpakamātraṃ vivakṣitamityāha---vyāpakamityartha iti /\njñāpakamityartha iti pāṭhena bhāvyamiti kecit /\napṛthagyatnanirvartyatvamalaṅkārasya rasāṅgatvavyāpakamiti 'rasāṅgatva' ityādi vṛtyartha iti bhāvaḥ /\nuktamarthaṃ sādhayituṃ vyatirekaṃ darśayati vṛttau'yo rasam' ityādi /\nyo 'laṅkāro niṣpadyata ityanvayaḥ /\n'tāṃ vāsanā'mit /\nrasabandhādhyavasāyavāsanāmityarthaḥ /\n'atyūhya' atilaṅdhya parityajyeti yāvat /\n'āsthitasya' āśritavataḥ /\nkaverityanenāsya sambandhaḥ /\n'sa na rasāṅgam' iti /\ntasminnalaṅkāre rasāṅgatvaṃ nāstītyarthaḥ /\nyamakādinibandhe yatnāntaramāvaśyakamityāha---'yamaka' ityādi /\n'prabandhena' avicchedena /\nasya 'buddhipūrvakam' ityanenānvayabhramaḥ syādato 'nvayaṃ darśayati locane---kriyamāṇa iti /\nyatnāntaraparigraha ityatra yatnāntarapadaṃ vivṛṇoti---rasetyādi /\nrasasamavadhānāt rasaniṣpādakāt /\nnirūpyamāṇadurghaṭanānītyetatprakṛtānuguṇyena dvedhā vyācaṣṭe---nirūpyamāṇānītyādi /\nkartumaśakyānītyatra pratibhānavataḥ kaverahampūrvikayā parāpatanti /\nyathā kādambaryāṃ kādambarīdarśanāvasare /\nyathā ca māyārāmaśirodarśanena vihvalāyāṃ sītādevyāṃ setau /\nyuktaṃ caitat, yato rasā vācyaviśeṣairevākṣeptavyāḥ /\ntatpratipādakaiśca śabdaistatprakāśino vācyaviśeṣā eva rūpakādayo 'laṅkārāḥ /\ntasmānna teṣāṃ bahiraṅgatvaṃ rasābhivayaktau /\nyamakaduṣkaramārgeṣu tu tatsthitameva /\nyattu rasavanti kānicidyamakādīni dṛśyante, tatra rasādīnāmaṅgatā yamakādīnāṃ tvaṅgitaiva /\n<lg>\n<l>rasābhāse cāṅgatvamapyaviruddham /</l>\n<l>aṅgitayā tu vyaṅgye rase nāṅgatvaṃ pṛthakprayatnanirvartyatvādyamakādeḥ /</l>\n<l>asyaivārthasya saṅgrahaślokāḥ---- rasavanti hi vastūni sālaṅkārāṇi kānicit /</l>\n<l>ekenaiva prayatnena nirvartyante māhākaveḥ //</l>\n</lg></p>\n\n<lg>\n<l>yamakādinibandhe tu pṛthagyatno 'sya jāyate /</l>\n<l>śaktasyāpi rase 'ṅgatvaṃ tasmādeṣāṃ na vidyate //</l>\n</lg>\n\n<lg>\n<l>rasābhāsāṅgabhāvastu yamakāderna vāryate /</l>\n<l>dhvanyātmabhūte śṛṅgāre tvaṅgatā nopapadyate //</l>\n</lg>\n\n<p>locanam ahampūrvaḥ agmya ityarthaḥ /\nahamādāhamādau pravarta ityarthaḥ /\nahampūrva ityasya bhāvo 'hampūrvikā /\nahamiti nipāto vibhaktipratirūpako 'smadarthavṛttiḥ /\netaditi /\nahaṃpūrvikayā parāpatanamityarthaḥ /\nkānicaditi /\nkālidāsādikṛtānītyarthaḥ /\n<lg>\n<l>śaktasyāpi pṛthagyatno jāyata iti sambandhaḥ /</l>\n<l>eṣāmiti /</l>\n<l>yamakādīnam /</l>\n<l>'dhvanyātmabhūte śṛṅgāre iti yaduktaṃ tat prādhānyanārdhaślokena saṅgṛhīte dhvanyātmabhūta iti // 16 //</l>\n</lg></p>\n\n<p>bālapriyā kaveriti, vismayāvahānītyatra sahṛdayasyeti ca śeṣaḥ /\nahampūrvikayetyetadvyācaṣṭe---ahamityādi /\npūrva ityasya vyākhyā agṣa iti /\nparyavasitamāha--ahamādāvityādi /\nvṛttau 'tatpratipādakaiśca śabdai'riti /\nākṣeptavyā ityanenāsya sambandhaḥ /\n'tatprakāśina' iti /\natra tatpadena śabdasya parāmarśaḥ /\n'teṣām' iti /\nrūpakādīnāmityarthaḥ /\n'tadi'ti /\nbahiraṅgatvamityarthaḥ /\n'rasābhāse cāṅgatva'miti /\n<lg>\n<l>yamakādīnāmityanuṣaṅgaḥ /</l>\n<l>uktānarthān vṛttikāraḥ ślokaiḥ saṅgṛhṇāti---'rasavantī'tyādi /</l>\n<l>'mahākaverekena prayatnenaiva tathāvidhāni vastūni nirvartyante' ityanvayaḥ /</l>\n<l>locane 'nvayaṃ darśayati---śaktasyāpīti // 16 //</l>\n</lg></p>\n\n<p>idānīṃ dhvanyātmabhūtasya śṛṅgārasya vyañjako 'laṅkāravarga ākhyāyate---</p>\n\n</div>\n<div>\n\n\n<lg>\n<l>dhvany-ātma-bhūte śṛṅgāre samīkṣya viniveśitaḥ /</l>\n<l>rūpakādir alaṅkāra-varga eti yathārthatām // DhvK_2.17 //</l>\n</lg>\n\n\n</div>\n<div>\n\n\n<lg>\n<l>dhvanyātmabhūte śṛṅgāre samīkṣya viniveśitaḥ /</l>\n<l>rūpakādiralaṅkāravarga eti yathārthatām // 17 //</l>\n</lg>\n\n<p>alaṅkāro he bāhyālaṅkārasāmyādaṅginaścārutvaheturucyate /\nvācyālaṅkāravargaśca rūpakādiryāvānukto vakṣyate ca kaiścit, alaṅkārāmāmanantatvāt /\nsa sarvo 'pi yadi samīkṣya viniveśyate tadalakṣyakramavyaṅgyasya dhvaneraṅginaḥ sarvasyaiva cārutvaheturniṣpadyate /\neṣā cāsya viniveśane samīkṣā---</p>\n\n</div>\n<div>\n\n\n<lg>\n<l>vivakṣā tatparatvena nāṅgitvena kadācana /</l>\n<l>kāle ca grahaṇa-tyāgau nātinirvahaṇaiṣitā // DhvK_2.18 //</l>\n</lg>\n\n<p>nirvyūḍhāv api cāṅgatve yatnena pratyavekṣaṇam /</p>\n\n</div>\n<div>\n\n\n<lg>\n<l>vivakṣā tatparatvena nāṅgitvena kadācana /</l>\n<l>kāle ca grahaṇatyāgau nātinirvahaṇaiṣitā // 18 //</l>\n</lg>\n\n<p>nirvyūḍhāvapi cāṅgatve yatnena pratyavekṣaṇam /</p>\n\n<p>locanam itānīmiti /\nheyavarga uktaḥ, upādeyavargastu vaktavya iti bhāvaḥ /\nvyañjaka iti /\nyaśca yathā cetyadhyāhāhaḥ /\nyathārthatāmiti /\ncārutvahetutāmityarthaḥ /\n<lg>\n<l>ukta iti /</l>\n<l>bhāmahādibhiralaṅkāralakṣaṇakāraiḥ /</l>\n<l>vakṣyate cetyatra hetumāha---alaṅkārāṇāmanantatvāditi /</l>\n<l>pratabhānantyāt anyairapi bhāvibhiḥ kaiścidityarthaḥ // 17 //</l>\n</lg></p>\n\n<p>samīkṣyeti /\nsamīkṣyetyanena śabdena kārikāyāmukteti bhāvaḥ /\nślokapādeṣu caturṣu ślokārdhe cāṅgatvasādhanamidam; rūpakādiriti pratyekaṃ sambandhaḥ /\nyamalaṅkāraṃ tadaṅgatayā vivakṣati nāṅgitvena, yamavasare gṛhṇāti, yamavasare tyajati, yaṃ nātyantaṃ nirveḍhumicchati, yaṃ yatnādaṅgatvena pratyavekṣate, sa evamupanibadhyamāno rasābhivyaktiheturbhavatīti vitataṃ mahāvākyam /\ntanmahāvākyamadhye codāharamāvakāśamudāhalaraṇasvarūpaṃ tadyojanaṃ tatsamarthanaṃ ca nirūpayituṃ granthāntaramati vṛtigranthasya sambandhaḥ /\n<lg>\n<l>bālapriyā yaśceti /</l>\n<l>yo 'laṅkāro yathā vyañjakaḥ, tathā ākhyāyata ityarthaṃ iti bhāvaḥ /</l>\n<l>'yathārthatām' ityasyānvarthatāmityarthaṃ darśayati---cārutveti /</l>\n<l>alaṅkārāṇāmanantatvātkaiścidityasya vivaraṇam---pratibhānantyādanyairityādi // 17 //</l>\n</lg></p>\n\n<p>'eṣā samīkṣe'ti vṛttāvuktaṃ, samīkṣāyāḥ ko 'tra prastāva ityata āha locane---samīkṣyetyādi /\nsamīkṣyetyaneneti /\n'samīkṣya viniveśita' ityatra samīkṣyaśabdenetyarthaḥ /\nkārikādvayasārārthakathanapūrvakaṃ pūrvāparagranthasambandhaṃ darśayati---yamalaṅkāramityādi /</p>\n\n</div>\n<div>\n\n\n<l>rūpakādir alaṅkāra-vargasyāṅgatva-sādhanam // DhvK_2.19 //</l>\n\n\n</div>\n<div>\n\n\n<l>rūpakādiralaṅkāravargasyāṅgatvasādhanam // 19 //</l>\n\n<lg>\n<l>rasabandheṣvatyādṛtamanāḥ kaviryamalaṅkāraṃ tadaṅgatayā vivakṣati /</l>\n<l>yathā---- calāpāṅgāṃ dṛṣṭiṃ spṛśasi bahuśo vepathumatīṃ rahasyākhyāyīva svanasi mṛdu karṇāntikacaraḥ /</l>\n<l>karau vyādhunvatyāḥ pibasi ratisarvasvamadharaṃ vayaṃ tattvānveṣānmadhukara hastāstvaṃ khalu kṛtī //</l>\n</lg>\n\n<p>atra hi bhramarasvabhāvoktiralaṅkāro rasānuguṇaḥ /\nlocanam calāpāṅgāmiti /\nhe madhukara, vayamevaṃvidhābhilāṣacāṭupravaṇā api tattvānveṣamādvastuvṛtte 'nviṣyamāṇe hatā āyāsamātrapātrībhūtā jātāḥ /\ntvaṃ khalviti nipātenāyatnasiddhaṃ tataiva caritārthatvamiti śakuntalāṃ pratyabhilāṣiṇo duṣyantasyeyamuktiḥ /\ntathāhikathametadīyakaṭākṣagocarā bhūyāsma, kathameṣāsmadabhiprāyavyañjakaṃ rahovacanamākarṇyāt, kathaṃ nu haṭhādanicchantatyā api paricumbanaṃ vidheyāsmeti yadasmākaṃ manorājyapadavīmadhiśete tattavāyatnasiddham /\nbhramaro hi nīlotpaladhiyā tadāśaṅkākarīṃ dṛṣṭiṃ punaḥpunaḥ spṛśati /\nśravaṇāvakāśaparyantatvācca netrayorutpalaśaṅkānapagamāttatraiva dandhvanyamāna āste /\nsahajasaukumāryatrāsakātarāyāśca ratinidhānabhūtaṃ vikasitāravindakuvalayāmodamadhuramadharaṃ pibatīti bhramarasvabhāvoktiralaṅkāro 'ṅgatāmeva prakṛtarasasyopagataḥ /\nanye tu bhramarasvabhāve bālapriyā calāpāṅgāmiti /\nśloko 'yamasmābhiḥ śākuntalavyākhyāyāṃ savistaraṃ vyākhyātaḥ /\nvayamityanena gamyamarthamāha--evamityādi /\nevaṃvidhāḥ vakṣyamāṇāḥ abhilāṣā yeṣāṃ te /\ncāṭau cāṭuvacane pravaṇāstatparāśca /\nayatnetyādi vyaṅgyārthakathanam /\n'katham' ityādi 'siddham' ityantaṃ duṣyantavacanarūpema nirdiṣṭam /\nbhramaro hītyādivyākhyāturvacanam /\ntatraiva śravaṇāvakāśe eva /\ndandhvanyamāna iti /\natiśayena dhvaniṃ kurvannityarthaḥ /\n'bhramarasvabhāvoktiri'tyādigranthamarthato vyacaṣṭe---iti bhramarasvabhāvoktirityādi /\nsamāsoktivyatirekayoḥ satve 'pyatra svabhāvokteḥ purasphūrtikatvāttanmātramuktam /\nprakṛtarasasyeti /\nvipralambhasyetyarathaḥ /\naṅgatāmevopagata iti /\n<lg>\n<l>'nāṅgitvene'ti na prādhānyena /</l>\n<l>kadācidrasāditātparyeṇa vivakṣito 'pi hmalaṅkāraḥ kaścidaṅgitvena vivakṣito dṛśyate /</l>\n<l>yathā---- cakrābhighātaprasabhājñayaiva cakāra yo rāhuvadhūjanasya /</l>\n<l>āliṅganoddāmavilāsavandhyaṃ ratotsavaṃ cumbanamātraśeṣam //</l>\n</lg></p>\n\n<p>atra hi paryāyoktasyāṅgitvena vivakṣā rasāditātparye satyapīti /\nlocanam uktiryasyeti bhramarasvabhāvoktiratra rūpakavyātireka ityāhuḥ /\ncakrābhighāta eva prasabhājñā alaṅghanīyo niyogastayā yo rāhudayitānāṃ ratotsavaṃ cumbanamātraśeṣaṃ cakāra /\nyata āliṅganamuddāmaṃ pradhānaṃ yeṣu vilāseṣu tairvandhyaḥ śūnyo 'sau ratotsavaḥ /\natrāha kaścit--'paryāyoktamevātra kaveḥ prādhānyena vivakṣitaṃ, na tu rasādi /\ntatkathamucyate rasāditātparye satyapī'ti /\nmaivam; vāsudevapratāpo hyatra vivakṣitaḥ /\nsa cātra cārutvahetutayā na cakāsti, api tu paryāyoktamevala /\nyadyapi cātra kāvye na kāciddoṣāśaṅkā, tathāpi dṛṣṭāntavadetat---yatprakṛtasya poṣaṇīyasya svarūpatiraskārako 'ṅgabhūto 'pyalaṅkāraḥ sampadyate /\ntataśca kvacidanaucityamāgacchatītyayaṃ granthakṛta āśayaḥ /\nbālapriyā tathāvidhabhramaraceṣṭāyāḥ kāmoddīpakatvāditi bhāvaḥ /\nrūpaketi /\nrūpakasahito vyatireko rūpakavyatirekaḥ, bhramare nāyakatvāropādrūpakaṃ, caturthapāde vyatirekaśca /\nvastuto 'tra na rūpakaṃ, kintu samāsoktirityāśayenāsvarasasūcanāya anya iti /\nvṛttau 'aṅgitvene'tyasya vivaraṇam---'prādhānyene'ti /\n'kadācidi'ti /\nkvacitkāvye ityarthaḥ /\nlocane--cakretyādi /\ncakreṇābhighātaḥ abhito hananaṃ sa eva /\nna tu rasādīti /\n'prādhānyena vivakṣitam' ityasyānuṣaṅgaḥ /\nrasāditātparye satyapīti vṛttigranthānuvādaḥ /\nprativakti--maivamityādi /\nvivakṣita iti /\nprādhānyeneti śeṣaḥ /\ntathācātra vīrarase tātparyamastīti bhāvaḥ /\nviśeṣamāha---sa ceti /\napi tu paryāyoktameveti /\ncārutvahetutayā cakāstītyasyānuṣaṅgaḥ /\nśaṅkate---yadyapītyādi /\nna kadādiddoṣāśaṅketi /\ncamatkāravighātakaṃ kimapi na śaṅkanīyamityarthaḥ /\ntathā ca paryāyoktasya prādhānye 'pi na kṣatiriti bhāvaḥ /\nsamādhatte---tathāpītyādi /\ndṛṣṭāntavaditi /\ndṛṣṭāntena tulyamityarthaḥ /\netaditi /\ncakretyādyudāharaṇamityarthaḥ /\nbhāvaṃ vivṛṇoti---yadityādi /\n'aṅgabhuto 'pyalaṅkāraḥ poṣamīyasya prakṛtasya svarūpatiraskārakassampadyate yadi'ti sambandhaḥ /\nkvaciditi śeṣaḥ /\ntatra dṛṣṭāntaḥ prakṛtaśloka iti bhāvaḥ /\ntataḥ kimata āha--tataśceti /\nkvacidanaucityamiti /\nasyodāharaṇaṃ 'srastaḥ sragdāmaśobhā'mityādikaṃ kāvyānuśāsanādāvuktam /\n<lg>\n<l>upaṣṭambhakamāha---tathā ceti /</l>\n<l>aṅgatvena vivaśritamapa yamavasare gṛhṇāti nānavasare /</l>\n<l>avasare gṛhītiryathā----- uddāmotkalikāṃ vipāṇḍurarucaṃ prārabdhajṛmbhāṃ kṣaṇā- dāyāsaṃ śvasanodgamairaviralairātanvatīmātmanaḥ /</l>\n<l>adyodyānalatāmimāṃ samadanāṃ nārīmivānyāṃ dhruvaṃ paśyan kopavipāṭaladyuti mukhaṃ devyāḥ kariṣyāmyaham //</l>\n</lg></p>\n\n<p>locanam tathā ca granthakāra evamagre darśayiṣyati /\nmahātmanāṃ dūṣaṇoddhoṣaṇamātmana eva dūṣaṇamiti nedaṃ dūṣaṇodāharaṇaṃ dattam /\nuddāmā udgatāḥ kalikā yasyāḥ /\nutkalikāśca ruharuhikāḥ /\nkṣaṇāttasminnevāvasare prārabdhā jṛmbhā vikāso yayā /\njṛmbhā ca manmathakṛto 'ṅgamardaḥ /\nśvasanodgamairvasantamārutollāsairātmano āyāsaṃ hṛdayasthitaṃ santāpamātanvatīṃ prakaṭīkurvāṇām /\nsaha madanākhyena vṛkṣaviśeṣema madanena kāmena ca /\natropamāśleṣar irṣyāvipralambhasya bhāvino mārgapariśodhaktvena sthitastaccarvaṇābhimukhyaṃ kurvannavasare rasasya pramukhībhāvadaśāyāṃ puraḥsarāyamāṇo gṛhīta iti bhāvaḥ /\nabhinayo 'pyatra prākaraṇike pratipadam /\naprākaraṇike bālapriyā kathaṃ darśayiṣyatītyatrāha---mahātmanāmityādi dattamityantam /\nuddāmeti /\nratnāvalīnāṭikāsthamidam /\nsvaparigṛhītāṃ nabamālikālatāṃ dohadaviśeṣeṇa puṣpitāmavagatavato vatsarājasya narmasacivaṃ prati vacanam /\n'ahamadya imāmudyānalatāmanyāṃ nārīmiva paśyan devyā mukhaṃ kopavipāṭaladyuti kariṣyāmī'tyanvayaḥ /\nmayi anyanārīmiva puṣpitāṃ madīyalatāṃ paśyati, tatpaśyantyā svaparigṛhītamādhavīlatāyāḥ puṣpodgamābhāvena janitakopāyā vāsavadattāyā mukhamātāmradyupi yathā bhaviṣyati tathā kariṣyāmītyarthaḥ /\ndhruvamiti niścaye /\nuttarārdhasya spaṣṭārthakatvaṃ manyamānaḥ pūrvārdhaṃ vyācaṣṭe---uddāmā ityādi /\nuddāmāḥ udbhaṭāḥ, yadvā bahvyaḥ /\nnārīpakṣe vyācaṣṭe--utkalikāśceti /\nruharuhikāḥ utkaṇṭhāḥ /\nāyāsanamityasyaiva vivaraṇam---āndolaneti /\nvṛttau 'ityatropamāśleṣasye'tyuktaṃ vivṛṇoti---atretyādi /\nupamāsahitaḥ śleṣa upamāśleṣarḥ /\nirṣyepi /\nvāsavadattāgatervyetyarthaḥ /\nbhāvina iti /\ndvitāyāṅkāvasāne varmayiṣyamāmasyetyarthaḥ /\nmārgetyādi /\nvyañjakatvenetyarthaḥ /\ntaccarvaṇeti /\nsahṛdayānāmiti śeṣaḥ /\n'avasara' ityasya vyākhyānam---rasasyetyādi /\nrasasya rasacarvaṇāyāḥ /\npuraḥsarāyamāṇaḥ purassaratulyaḥ /\nnaṭaśikṣārthamāha---abhinaya ityādi /\naprākaraṇika iti /\nnārīrūpāprakṛtārtha ityarthaḥ /\n<lg>\n<l>ityatra upamā śleṣasya /</l>\n<l>gṛhītamapi ca yamavasare tyajati tadrasānuguṇatayālaṅkārāntarāpekṣayā /</l>\n<l>yathā---- raktastvaṃ navapallavairahamapi ślādhyaiḥ priyāyā guṇai- stvāmāyānti śilīmukhāḥ smaradhanurmuktāstathā māmapi /</l>\n<l>kāntāpādatalāhītastava mude tadvanmamāpyāvayoḥ sarvaṃ tulyamaśoka kevalamahaṃ dhātrā saśokaḥ kṛtaḥ //</l>\n</lg></p>\n\n<p>locanam tu vākyārthābhinayenopāṅgādinā /\nna tu sarvathā nābhinaya ityalabhavāntareṇa /\ndhruvaśabdaśca bhāvīrṣyāvakāśapradānajīvitam /\nrakto lohitaḥ /\nahamapi raktaḥ prabuddhānurāgaḥ /\ntatra ca prabodhako vibhāvastadīyaṣallavarāga iti mantavyam /\nevaṃ pratipādamādyo 'rtho vibhāvatvena vyākhyeyaḥ /\nata eva hetuśleṣo 'yam /\nsahokttyupamāhetvalaṅkārāṇāṃ hi bhūyasā śleṣānugrāhakatvam /\nanenaivābhiprāyeṇa bālapriyā upāṅgādineti /\nabhinaya ityanuṣajyate /\nprabuddhānurāga iti /\npriyāyā guṇairanurakto 'hamudbuddhānurāga iti tantrādinā arthaṃ iti bhāvaḥ /\nkaḥ prabodhaka ityatra vyākhyātāha--tatra cetyādi /\nvibhāva iti /\nuddīpanavibhāva ityarthaḥ /\ntadīyeti /\naśokasambandhītyarthaḥ /\npratipādamiti /\ndvitīye tṛtīye ca pāda ityarthaḥ /\nvibhāvatveneti /\nuddīpanavibhāvatvenetyarthaḥ /\nvyākhyeya iti /\nyatastvāṃ smadhanurmuktāḥ kāmacāpānnirgatāḥ śilīmukhāḥ bhramarā āyānti, tato māmapi tathā smaradhanurmuktāḥ kāmacāpānnirgatāḥ śilīmukhāḥ śarā āyānti /\n'kānte'tyādi /\nyadyapyatra kāntāpādatalenāhatiḥ tava mude puṣpavikāsāya bhavati, tadvattathā kāntāpādatalāhatiḥ ratabandhaviśeṣaḥ mama mude santoṣāya bhavatīti yatāśrutārthaḥ, tatāpi svakāntāpādatalāhananenāśokasya puṣpavikāse sati nāyakasya santīṣo bhavatīti yatastava mude tato mamāpi mude iti hetutvena vyākhyeya iti bhāvaḥ /\natra hi prabandhapravṛtto 'pi śloṣo vyatirekavivakṣayā tyajyamāno rasaviśeṣaṃ puṣṇāti /\nnātrālaṅkāradvayasannipātaḥ, kiṃ tarhi? alaṅkārāntarameva śleṣavyatirekalakṣamaṃ narasiṃhavaditi cet--na; tasya prakārāntarema vyavasthāpanāt /\nyatra hi śleṣaviṣaya eva śabde prākarāntareṇa vyatirekapratītirjāyate sa tasya viṣayaḥ /\nyathā---'sa harirnāmnā devaḥ saharirvaraturaganivahena' ityādau /\nlocanam bhāmaho nyarūpayat---'tatsahoktyupamāhetunirdeśātrrividham' ityuktyā na tvanyālaṅkārānugrahanirācikīrṣayā /\nrasaviśeṣamiti vipralambham /\nsaśokaśabdena vyatirekamānayatā śokasahabhūtānāṃ nirvedacintādīnāṃ vyabhicāriṇāṃ vipralambhaparipoṣakāṇāmavakāśo dattaḥ /\nkiṃ tarhīti /\nsaṅkārālaṅkāra eka evāyam; tatra kiṃ tyaktaṃ kiṃ vā gṛhītamiti parasyābhiprāyaḥ /\ntasyeti saṅkarasya /\nekatra hi viṣaye 'laṅkāradvayapratibhollāsaḥ saṅkaraḥ /\nsahariśabda eko viṣayaḥ /\nsaḥ hariḥ, yadi vā saha haribhiḥ sahaririti /\nbālapriyā hetuśleṣa iti /\nhetvalaṅkārasahitaḥ śleṣa ityarthaḥ /\nuktamupapādayati---sahoktītyādi /\nanenaiveti /\nbhūyasā śleṣānugrāhakatvābhiprāyeṇaivetyarthaḥ /\nityuktyā nyarūpayadityanvayaḥ /\ntatsahoktīti /\ntat śliṣṭaṃ vacaḥ /\n'anenai'vetyevakāravyavacchedyamāha--na tvityādi /\nprakṛtarasānuguṇālaṅkārāntaravivakṣayā gṛhītapūrvasyālaṅkārasya tyāgaḥ prakṛtarasāṅgaṃ bhavatīti prakṛte vyatirekasya vipralambhapoṣakatvaṃ vivṛṇoti---saśokaśabdenetyādi /\nvyatirekamānayateti /\nvakturaśokādvyatirekaṃ darśayatetyarthaḥ /\navakāśo datta iti /\nsthitirdarśitetyarthaḥ /\nvṛttau 'śleṣa' iti /\nśleṣopametyarthaḥ /\n'nātre'tyādiḥ 'cedi'tyantaḥ śaṅkāgranthaḥ /\ntatra kiṃ tahīntyādeḥ bhāvamāha---saṅkaretyādi /\nsaṅkareti /\nekavākyānupraveśasaṅkaretyarthaḥ /\nvṛttau samādhatte---'ne'tyādi /\nprakārāntareṇa vyavasthāpanameva daśaṃyati--'yatre'tyādi /\nbhāvaṃ vyācaṣṭe-ekatretyādi /\nalaṅkāreti /\nalaṅkāradvayasya yā pratibhā pratītistasyā ullāsaḥ udaya ityarthaḥ /\nsaṅkaraḥ ekavākyānupraveśasaṅkaraḥ /\nsa haririti rājavarṇanam /\n'yadyapyanupamacaritastathāpi tava nācyutastulāṃ labhate'iti pūrvārdham /\natraikaviṣayakatvaṃ darśayati--sa harītyādi /\nviṣaya iti /\nśleṣavyatirekayoriti śeṣaḥ /\nsaharirnāmnetyatra sa haririti padadvayamityāha--saḥ haririti /\nsaḥ acyutaḥ /\nnāmnā hariḥ harināmaka ityarthaḥ /\naśvavācino hariśabdasya sahaśabdena samāsa ityāśayena dvitīyaṃ sahariśabdaṃ vyācaṣṭe--yadi vetyādi /\nyadi veti /\natha cetyarthaḥ, avyayānāmanekārthatvāt /\nyadvā--yadivetyapapāṭhaḥ /\nharibhiḥ aśvaiḥ /\nnivaheneti hetau abhede vā tṛyīyā /\nantyapāde atra hyanya eva śabdaḥ śleṣasya viṣayo 'nyaśca vyatirekasya /\nyadi caivaṃvidhe viṣaye 'laṅkārāntaratvakalpanā kriyate tatsaṃsṛṣṭerviṣayāpahāra eva syāt /\nśleṣamukhainaivātra vyatirekasyātmalābha iti nāyaṃ saṃsṛṣṭerviṣaya iti cet--na; vyatirekasya prakārāntareṇāpi darśanāt /\nyathā--- cet--na; vyatirekasya prakārāntareṇāpi darśanāt /\nyathā--- no kalpāpāyavāyoradayarayadalatkṣyādhārasyāpi śamyā locanam atra hīti /\nhiśabdastuśabdasyārthe, 'raktastva'mityatretyarthaḥ /\nanya iti rakta ityādiḥ /\nanyaśca aśokasaśokādiḥ /\nnanvekaṃ vākyātmakaṃ viṣayamāśrityaikaviṣayatvādastu saṅkara ityāśaṅkyāha--yadīti /\nevaṃvidhe vākyalakṣaṇe viṣaye viṣaya ityekatvaṃ vivakṣitaṃ bodhyam /\nekavākyāpekṣayā yadyekaviṣayatvamucyate tanna kvacitsaṃsṛṣṭiḥ syāt, saṅkareṇa vyāptatvāt /\nnanūpamāgarbho vyatirekaḥ; upamā ca śleṣamukhenaivāyāteti śleṣo 'tra vyatirekasyānugrāhaka iti saṅkarasyaivaiṣa viṣayaḥ /\nyatra tvanugrāhmānugrāhakabhāvonāsti tatraikavākyagāmitve 'pi saṃsṛṣṭireva; tadetadāha---śleṣeti /\nśleṣabalānītopamāmukhenetyarthaḥ /\netatpariharati--neti /\nayaṃ bhāvaḥ---kiṃ sarvatropamāyāḥ svaśabdenābhidhāne vyatireko bhavatyuta gamyamānatve /\ntatrādyaṃ pakṣaṃ dūṣayati-prakārāntareṇeti /\nupamābhidhānena vināpītyarthaḥ /\nśamyā śamayituṃ śakyetyarthaḥ /\ndīpavartistu vāyumātreṇa śamayituṃ śakyate /\nbālapriyā tvamiti śeṣaḥ /\ndeva iti dvayorviśeṣaṇam /\nyadyapyatra sahariḥ sahaririti dve upātte, tathāpi tayorekānupūrvīṅkatvenaikaviṣayakatvamiti bhāvaḥ /\nvṛttigatānyapade vyācaṣṭe---raktetyādi /\nvākyalakṣaṇe vākyātmake /\nekatvavivakṣāyāḥ phalaṃ darśayaṃstadityādivṛtyarthaṃ vivṛṇoti---ekavākyetyādi /\nsaṅkarasyaivaiṣa viṣaya iti /\nsaṅkarasya anugrāhyanugrāhakabhāvena saṅkarasya /\nsaṃsṛṣṭeśva nāsti viṣayāpahāra ityāha---yatretyādi /\ntadetadāheti /\ntāmimāṃ śaṅkāṃ darśayatītyarthaḥ /\nnetyādiparihāragranthasya bhāvaṃ darśayati---ayamityādi /\nkimiti praśne /\ngamyamānatve vyaṅgyatve /\nupamābhidhānena upamāvācakena /\nnokalpeti /\nsūryaśatakastham /\nuṣṇātviṣaḥ sūryasyaiva /\nnikhiladvīpadīpasya dīptireva anyarūpā, sā prasiddhā eva vartiḥ vaḥ sukhayatviti sambandhaḥ /\n<lg>\n<l>anyarūpetyanena darśitaṃ dīptervaidharmyaṃ no katpetyādinā kathyate /</l>\n<l>adayarayena prauḍhavegena dalan kṣmādharo yasya /</l>\n<l>vāyoriti kartari ṣaṣṭī gāḍhamudgīrṇā gāḍhodgīrṇojjvalaśrīrahani na rahitā no tamaḥkajjalena /</l>\n<l>prāptotpattiḥ pataṅgānna punarupagatā moṣamuṣṇātviṣo vo vartiḥ saivānyarūpā sukhayatu nikhiladvīpadīpasya dīptiḥ //</l>\n</lg></p>\n\n<p>atra hi sāmyaprapañjapratipādanaṃ vinaiva vyatareko darśitaḥ /\nnātra locanam tama eva kajjalaṃ tena /\nna no rahitāṃ api tu rahitaiva /\ndīpavartistu tamasāpi yuktā bhavati /\natyantamaprakaṭatvatkajjalena coparicarema /\npatāṅgādarkāt /\ndīpavartiḥ punaḥ śalabhāddhvaṃsate notpadyate /\nsāmyeti /\nsāmyasyopamāyāḥ prapañcena prabandhena yatpratipādanaṃ svaśbadena tena vināpītyarthaḥ /\netaduktaṃ bhavati---pratīyamānaivopamā vyatirekasyānugrāhiṇī bhavantī nābhidhānaṃ svakaṇṭhenāpekṣate /\ntasmānāna śleṣāpamā vyatirekasyānugrāhitvenopāttā /\nnanu yadyapyanyatra naivaṃ, tatāpīha tatprāvaṇyenaiva sopāttā; tadaprāvaṇye svayaṃ cārutvahetutvābhāvāditi śleṣopamātra pṛthagalaṅkārabhāvameva na bhajate /\ntadāha--nātreti /\netadasiddhaṃ svasaṃvedanabādhitatvāditi hṛdaye gṛhītvā svasaṃvedanamapahnuvānaṃ bālapriyā āvirbhāvitā ujvalā śrīryayā sā /\ngamyaṃ varteḥ vaidharmyaṃ darśayati--dīpavartirityādi /\ntamaśca kajjalaṃ ca tamaḥkajjalamityarthābhiprāyeṇāha---tamasāpītyādi /\nuparicarema kajjalena ca yuktetyanvayaḥ /\ndvābhyāṃ yuktatve jñāpakam /\nātyantamaprakaṭatvāditi /\npatahgātprāptotpattiḥ pataṅgānmoṣaṃ punarnopagatetyatra vartigataṃ vaidharmyamāha---śalabhāditi /\n'pataṅgau sūryaśalabhāvi'tyamaraḥ /\nevaṃ dīpavartirahani mandaśrīriti ca bodhyam /\nsvaśabdena pratipādanamiti sambandhaḥ /\nbhāvamāha---etadityādi /\nanugrāhiṇīti /\nvyatirekasyopamāgarbhatvāditi bhāvaḥ /\nsvakaṇṭhena svaśbdena /\nupāttā svaśabdenābhihitā /\nnanvityādi /\nanyatreti /\n'nokalpāpāye'tyādāvityarthaḥ /\niheti /\n'raktastvam' ityādāvityarthaḥ /\ntatprāvaṇyena vyatirekaparatvena, vyatirekānugrāhakatveneti yāvat /\ntasyāḥ svayamevetyarthaḥ /\nitīti hetau /\natra 'raktastvam' ityādau /\npṛthagityādi /\npṛthagalaṅkārabhāvaṃ na bhajata evetyanvayaḥ /\nkintu vyatirekema sahānugrahyānugrāhakabhāvaṃ bhajate iti bhāvaḥ /\ntadāheti /\nnātretyādigranthena tadāśaṅkāṃ darśayatītyarthaḥ /\nvṛttau--'atra śleṣasya vyatirekāṅgatvenaiva vivakṣitatvāt śleṣamātraccārutvapratītirnāsti iti na svato 'laṅkāratā ityapi na vācyam' ityanvayaḥ /\nśleṣasyetyasya na svato 'laṅkāratetyanenāpi sambandhaḥ /\nsvata ityasya pṛthagityarthaḥ /\nlocane---etadityādi /\netat śaṅkitam /\nsvasaṃvedaneti /\nsvānubhavetyarthaḥ /\nparaṃ pūrvapakṣiṇam /\nniruttarīkarotītyanena sambandhaḥ /\n<lg>\n<l>śleṣamātrāccārutvapratītirastīti śleṣasya vyatirekāṅgatvenaiva vivakṣitatvāt na svato 'laṅkāratetyapi na vācyam /</l>\n<l>yata evaṃvide viṣaye sāmyamātrādapi supratipāditāccārutvaṃ dṛśyata eva /</l>\n<l>yathā--- ākrandāḥ stanitairvilocanajalānyaśrāntadhārāmbubhi- stadvicchedabhuvaśca śokaśikhinastulyāstaḍidvibhramaiḥ /</l>\n<l>antarme dayitāmukhaṃ tava śaśī vṛttiḥ samaivāvayo- statkiṃ māmaniśaṃ sakhe jaladhara tvaṃ dagdhamevodyataḥ //</l>\n</lg></p>\n\n<p>ityādau /\nlocanam paraṃ śleṣaṃ vinopamāmātrema cārutvasampannamudāharaṇāntaraṃ darśayanniruttarīkaroti--yata ityādinā /\nudāharaṇaśloke tṛtīyāntapadeṣu tulyaśabdo 'bhisambandhanīyaḥ /\nanyatsarvaṃ 'raktastvaṃ' itivadyojyam /\nbālapriyā kathamityatrāha--śleṣamityādi /\nśleṣaṃ vinā upamāmātreṇeti /\nmātrapadārthavivaraṇaṃ śleṣaṃ vineti /\nśleṣarahitopramāgarbhavyatirekemeti yāvat /\nvṛttau--'evam' ityādi /\n'evaṃvide viṣaye' vyatirekaviṣaye /\n'sāmyamātrādi'ti /\nmātraśabdena śleṣavyavacchedaḥ sāmyaśabdasyopamāgarbhavyatireko 'rthaḥ /\n'ākrandā' ityādisthale śleṣaṃ vinā upamāgarbhavyatirekeṇaiva cārutvasya darśanā'draktastva'mityādāvapi śleṣasya vyatirekānugrāhakatvaṃ vinā pṛthagalaṅkāratvaṃ bhavatyeveti parihāragranthābhiprāyaḥ /\nanena prabandhapravṛtto 'pītyādi pūrvoktaṃ nirvyūḍham /\ntulyaśabda it /\nme ākrandāḥ tava stanitaitaistulyā ityādi sambandhanīyamityarthaḥ /\nśrotṛjanamanaḥkṣobhakāritvādinā tulyatvam /\ntasyāvicchedo virahaḥ tasmādbhavantīti tathā /\nśokā eva śikhino 'gnayaḥ /\n'antari'tyādi /\natra mukhaśaśinostulyatvaṃ gamyam /\n'vṛttiri'tyādi /\nuktaprakāreṇāvayordharmau tulyāvevetyarthaḥ /\n'tadi'ti /\nasmaddharmayostulyatvenāvayostulyatvādityarthaḥ /\nata evāha---'sakhe' iti /\nanena dahanamanucitamanukūlācaraṇameva yuktamiti, 'jaladhare'tyanena santāpaharaṇasāmarthyaṃ ca dyotyate /\naniśaṃ dagdhuṃ pīḍayitumeva, na tu kadācitsukhayitumapi /\n'kiṃ' kutaḥ /\n'udyataḥ' ayamudyamo na yuktaḥ, ahantu naivaṃvidha iti bhāvaḥ /\natra bandhujanapīḍākāritvena jaladharasya svasmādvyatireka uktaḥ, sāmyaṃ cādāvuktam /\nśleṣaśca nāstīti bodhyam /\nyojayamiti /\nstanitādikamākrandanādihetutayāpi yojanīyamityarthaḥ /\nvṛttau---'ākṣiptam' iti /\nuktamityarthaḥ /\n<lg>\n<l>'rasapuṣṭaye paramanirvyūḍhañcetyanvayaḥ /</l>\n<l>rasanirvahaṇaikatānahṛdayo yaṃ ca nātyantaṃ nirvoḍhumicchati /</l>\n<l>yathā--- kopātkomalalobāhulatikāpāśena baddhvā dṛḍhaṃ nītvā vāsaniketanaṃ dayitayā sāyaṃ sakhīnāṃ puraḥ /</l>\n<l>bhūyo naivamiti skhalatkalagirā saṃsūcya duśceṣṭitaṃ dhanyo hanyata eva ninhutiparaḥ preyānrudatyā hasan //</l>\n</lg></p>\n\n<p>atra he rūpakamākṣiptamanirvyūḍhaṃ ca paraṃ rasapuṣṭaye /\nnirvoḍhumiṣṭamapi yaṃ yatnādaṅgatvena pratyavekṣate yathā--- śyāmāsvaṅgaṃ cakitahariṇīprekṣaṇe dṛṣṭipātaṃ locanam evaṃ grahaṇatyāgau samarthya 'nātinirvahaṇaiṣitā' iti bhāgaṃ vyācaṣṭe--raseti /\ncakāraḥ samīkṣāprakārasamuccārthaḥ /\nbāhulatikāyāḥ bandhanīyapāśatvena rūpaṇaṃ yadi nirvāhayet, dayitā vyādhavadhūḥ vāsagṛhaṃ kārāgārapañjarādīti paramanaucityaṃ syāt /\nsakhīnāṃ pura iti /\nbhavatyo 'navarataṃ bruvate nāyamevaṃ karotīti tatpaśyantvidānīmiti bhāvaḥ /\nskhalantī kopāveśena kalā madhurā ca gīryasyāḥ sā /\nkāsau gīrityāha--bhūyo naivamityevaṃrūpā /\nevamiti yaduktaṃ tatkimityāha--duśceṣṭitaṃ nakhapadāda saṃsūcya aṅgulyādinirdeśena /\ninyata eveti /\nna tu sakhyādikṛto 'nunayo 'nurudhyate /\nyato 'sau hasanaṃ nimittīkṛtya nihnutiparaḥ priyatamaśca tadīyaṃ vyalīlaṃ kā soḍhuṃ samartheti /\nnirvoḍhumiti /\nniḥśeṣeṇa parisamāpayitumityarthaḥ /\nśyāmāsu sugandhipriyaṅgulatāsu bālapriyā etadvivṛṇoti locane---bāhvityādi /\niti nirvāhayedyadīti sambandhaḥ /\ndayitādīnāṃ vyādhavadhūtvādirūpaṇasya kathanena bāhulatikāyāḥ pāśatvarūpaṇaṃ kavirnirvāhayedyadītyarthaḥ /\ntadeti śeṣaḥ /\nparamanaucityaṃ syāditi /\ntathā ca rasabhaṅgaḥ syāditi bhāvaḥ /\nna karotīti bruvata ityanena sambandhaḥ /\niti bhāva iti /\nsakhīnāṃ puronayane nāyikābhiprāya ityarthaḥ /\nsakhīnāṃ puro nītvetyanenoktābhiprāyo gamyata ityarthaḥ /\nduśceṣṭitamityasya vyākhyānam---nakhapadādīti /\n'nirdeśena saṃsūcye'tyanvayaḥ /\nevakārārthamāha---na tvityādi /\nnihnutītyādikamuktārthe hetugarbhamityāśayena vyācaṣṭe---yata ityādi /\nbhāvārthamāha---tadīyamityādi tadīyaṃ prayatamasambandhi /\nato hanyata eveti bhāvaḥ /\n<lg>\n<l>śloko 'yamamaruśatakasthaḥ /</l>\n<l>'śyāmākhi'tyādiśloko meghasandeśasthaḥ /</l>\n<l>śyāmānāṃ viśiṣyoktau bījabhūtamaṅgasāthadharmyaṃ gaṇḍacchāyāṃ śaśini śikhināṃ barhabhāreṣu keśān /</l>\n<l>atpaśyāmi pratanuṣu nadīvīciṣu bhrūvilāsān hantaikasthaṃ kvacidapi na te bhīru sādṛśyamasti //</l>\n</lg></p>\n\n<p>ityādau /\nsa evamupanibadhyamāno 'laṅkāro rasābhivyaktihetuḥ kaverbhavati /\nuktaprakārātikrame tu niyamenaiva rasabhaṅgahetuḥ sampadyate /\nlakṣyaṃ ca tathāvidhaṃ mahākaviprabandheṣvapi dṛśyate bahuśaḥ /\ntattu sūktitasahasradyotitātmānāṃ mahātmanāṃ doṣoddhoṣaṇamātmana eva dūṣaṇaṃ bhavatīti na vibhajya darśitam /\nkiṃ tu rūpakāderalaṅkāravargasya yeyaṃ vyañjakatve rasādiviṣaye lakṣaṇadigdarśitā tāmanusaran svayaṃ cānyallakṣaṇamutprekṣamāṇo yadyalakṣyakramapratibhamanantaroktamenaṃ locanam pāṇḍamnā tanimnā kaṇṭakitatvena ca yogāt /\nśaśinīti pāṇḍuratvāt /\nutpaśyāmīti yatnenotprekṣe /\njīvitasandhāraṇāyetyarthaḥ /\nhanteti kaṣṭam, ekasthasādṛśyābhāve ha dolāyamāno 'haṃ sarvatra sthito na kutracidekasya dhṛtiṃ labha iti bhāva /\nbhīrviti /\nyo hi kātarahṛdayo bhavatināsau sarvasvamekasthaṃ dhārayatītyarthaḥ /\natra hyutprekṣāyāstadbhāvādhyāroparūpāyā anuprāṇakaṃ sādṛśyaṃ yathopakrāntaṃ, tathā nirvāhitamapi vipralambharasapoṣakameva jātam /\ntattu lakṣyaṃ na darśitamiti sambandhaḥ /\npratyudāharaṇe hyadarśite 'pyudāharaṇānuśīlanadiśā kṛtakṛtyateti darśayati--kiṃ tviti /\nanyallakṣaṇamiti /\nparīkṣāprakāramityarthaḥ /\ntadyathāvasare tyaktasyāpi punargrahaṇamityādi /\nyathā mamaiva--śītāṃśoramṛtacchaṭā yada karāḥ kasmānmano me mṛśaṃ bālapriyā gamyaṃ darśayati---pāṇḍimnetyādi /\nkaṇṭakitvaṃ tīkṣṇāgrāvayavaviśeṣavatvaṃ romaharṣavatvaṃ ca /\nhanteti /\nviṣādārthakamityāha--kaṣṭamekasthetyādi /\n'bhīru' iti sambudhyā dyotyamarthamāha---yo hītyādi /\nna dhārayati nāvakthāpayata anyāpaharaṇaśaṅkayeti bhāvaḥ /\ntadbhāveti /\natasmiṃstattādātmyāhāryasambhāvanārūpāyā ityarthaḥ /\natra ca śyāmādāvaṅgāditādātmyasambhāvanā bodhyā /\nanuprāṇakamiti /\naṅgamityarthaḥ /\nsādṛśyamiti /\ngamyamiti śeṣaḥ /\ntatheti /\naṅgasādṛśyasya upakrāntasya upasaṃhārāditi bhāvaḥ /\nnirvāhitamiti /\nutprekṣānirvahaṇadvārā nirvāhitamityarthaḥ /\nvṛttāvupasaṃharati---'sa eva' mityādi /\n'tathāvidham' iti /\nuktaprakārātikrāntamityarthaḥ /\nśītāṃśoriti /\nvirahiṇa uktiḥ /\n'śītāṃśoḥ karāḥ' kiraṇāḥ amṛtacchaṭāḥ, yadīti siddhānuvāde /\nyathā--'sragiyaṃ yadi jīvitāpahe'tyādau /\n'kasmāt' kutaḥ /\nme manaḥ dhvanerātmānamupanibadhnāti sukaviḥ samāhitacetāstādā tasyātmalābho bhavati mahīyāniti /</p>\n\n</div>\n<div>\n\n\n<lg>\n<l>krameṇa pratibhāty ātmā yo 'syānusvāna-sannibhaḥ /</l>\n<l>śabdārtha-śakti-mūlatvāt so 'pi dvedhā vyavasthitaḥ // DhvK_2.20 //</l>\n</lg>\n\n\n</div>\n<div>\n\n\n<lg>\n<l>krameṇa pratibhātyātmā yo 'syānusvānasannibhaḥ /</l>\n<l>śabdārthaṃśaktimūlatvātso 'pi dvedhā vyavasthitaḥ // 20 //</l>\n</lg>\n\n<lg>\n<l>locanam saṃpluṣyantyatha kālakūṭapaṭalīsaṃvāsasandūṣitāḥ /</l>\n<l>kiṃ prāṇānna harantyuta priyatamāsañjalpamantrākṣarai- rakṣyante kimu mohamemi hahahā no vejhi keyaṃ gatiḥ //</l>\n</lg>\n\n<l>ityatra hi rūpakasandehanidarśanāstyaktvā punarupāttā rasaparipoṣāyetyalam // 18//</l>\n\n<p>,19 //</p>\n\n<p>evaṃ vivakṣitānyaparavācyadhvaneḥ prathamaṃ bhedamalakṣyakramaṃ vicāryaṃ dvitīyaṃ bhedaṃ vibhaktumāha---krameṇetyādi /\nbālapriyā bhṛśaṃ sampluṣyantisantāpayanti /\namṛtacchaṭātmakatvena sampaloṣakatvāyogāditi bhāvaḥ /\nasyopapattiṃ sandihāna āha--athetyādi /\natheti vikalpe /\nkarā ityanuṣajyate /\nkālakūṭānāṃ paṭalyā samūhena yaḥ saṃvāsaḥ dvayorekotpannatvātsahavāsaḥ saṃsargaṃ iti yāvat, tena sandūṣitāḥ santāpakatvādisvīyadoṣaviśiṣṭāḥ kṛtāḥ /\ntarhi te kiṃ kutaḥ prāṇānna haranti? prāṇāpahārakatvasyāpi tatsvabhāvatvāditi bhāvaḥ /\nprāṇaharaṇābhāve hetumāśaṅkamāna āha--utetyādi /\nuteti vikalpe /\npriyatamāyāḥ sañjalpeṣu yāni mantrākṣarāṇi viṣāpahārīṇi taiḥ /\nrakṣyante prāṇā iti vipariṇāmenānuṣaṅgaḥ /\natrāpyanupapattiṃ manyamāna āha--kiṃ tvityādi /\nkimu kutaḥ /\nrūpaketi /\nkarā amṛtacchaṭā iti rūpakaṃ, kālakūṭetyādau sandehaḥ, priyatamāsañjalpeṣu mantrākṣarāropānnidarśanā /\ntyāgaḥ /\nathetyādinā punarupādānaṃ, tathā sandūṣitatvasandehasya 'kiṃ prāṇāni'tyādinā tyāgaḥ /\nutetyādinā punarupādanamevaṃ priyatametyādi nidarśanāyāḥ, mohaṃ mūrcchāmemi prāpnomītyanena tyāgaḥ /\n<lg>\n<l>iyaṃ gatiravasthā padārthasvabhāvaḥ /</l>\n<l>kā no vejhi na jānāmītyanena punarupādānaṃ ca pratyāyyata iti bhāvaḥ /</l>\n<l>yadvā sampluṣyantītyantena rūpakasyāharantītyantena sandehasya, emītyantena nidarśanāyāśca tyāgaḥ /</l>\n<l>no vedmītyādinā teṣāmupādānaṃ ceti bodhyam // 18//</l>\n</lg></p>\n\n<p>-19 //</p>\n\n<p>hetutvenopātta iti /\nyataḥ krameṇa bhāti, ato 'nusvānasannibha ityartha iti bhāvaḥ /\nasya vivakṣitānyaparavācyasya dhvaneḥ saṃlakṣyakramavyaṅgyatvādanuraṇana- prakhyo ya ātmā so 'pi śūbdaśaktimūlo 'rthaśaktimūlaśceti dviprakāraḥ /\nnanu śabdaśaktyā yatrārthāntaraṃ prakāśate sa yadi dhvaneḥ prakāra ucyate tadidānīṃ śleṣasya viṣaya evāpahṛtaḥ syāt, nāpahṛta ityāha---</p>\n\n</div>\n<div>\n\n\n<lg>\n<l>ākṣipta evālaṅkāraḥ śabda-śaktyā prakāśate /</l>\n<l>yasminn anuktaḥ śabdena śabda-śakty-udbhavo hi saḥ // DhvK_2.21 //</l>\n</lg>\n\n\n</div>\n<div>\n\n\n<lg>\n<l>ākṣipta evālaṅkāraḥ śabdaśaktyā prakāśate /</l>\n<l>yasminnanuktaḥ śabdena śabdaśaktyudbhavo hi saḥ // 21 //</l>\n</lg>\n\n<p>yasmādalaṅkāro na vastumātraṃ yasmin kāvye śabdaśaktyā prakāśate sa śabdaśaktyudabhavo dhvaniratyasmākaṃ vivakṣitam /\nvastudvaye ca śabdaśaktyā prakāśamāne śleṣaḥ /\nyathā--- yena dhvastamanobhavena balijitkāyaḥ purāstrīkṛto yaścedvṛttabhujaṅgahāravalayo gaṅgāṃ ca yo 'dhārayat /\nlocanam prathamapādo 'nuvādabhāgo hetutvenopāttaḥ /\nghaṇṭāyā anuraṇanamabhighātajaśabdāpekṣayā kramemaiva bhāti /\n<lg>\n<l>so 'pīti /</l>\n<l>na kevalaṃ mūlato dhvanirdvividhaḥ /</l>\n<l>nāpi kevalaṃ vivakṣitānyaparavācyo dvividhaḥ /</l>\n<l>ayamapi dvividha evetyapiśabdārthaḥ //20//</l>\n</lg></p>\n\n<p>kārikāgataṃ hiśabdaṃ vyācaṣṭe--yasmāditi /\nalaṅkāraśabdasya vyavacchedyaṃ darśayati--na vastumātramiti /\nvastudvaye ceti /\ncaśabdastuśabdasyārthe /\nyeneti /\nyena dhvastaṃ bālakrīḍāyāmanaḥ śakaṭam /\nabhavenājena satā /\nbalino dānavānyo jayati tādṛgyena kāyo vapuḥ purāmṛtaharaṇakāle strītvaṃ prāpitaḥ /\nyaścedvṛttaṃ samadaṃ kāliyākhyaṃ bhujaṅgaṃ hatavān /\nrave śabde layo yasya /\n'akāro viṣṇuḥ' ityukteḥ /\n<lg>\n<l>yaścāgaṃ govardhanaparvataṃ gāṃ ca bhūmiṃ pātālagatāmadhārayat /</l>\n<l>yasya ca nāma stutyamṛṣaya āhuḥ kiṃ tat? śaśinaṃ mathnātīti kvip rāhuḥ, tasya śiroharo bālapriyā anusvānapadārthaṃvivṛṇvaṃstadbhānasya kramikatvaṃ darśayanti---ghaṇṭāyā ityādi /</l>\n<l>vivakṣitānyaparavācya ityasya sthāne 'avivakṣitavācya' iti ca pāṭhaḥ /</l>\n<l>apiśabdārthaḥ 'so 'pī'tyapi śabdagamyaḥ // 2.0 //</l>\n</lg></p>\n\n<p>'na vastumātra'miti kārikāsthaivakāravyavacchedyamiti bhramaḥ syādato vyācaṣṭe---alaṅkāraśabdasyeti /\nevakāravyavacchedyamupari vakṣyati /\nyenetyatrādau viṣṇupakṣe vyācaṣṭe---bālakrīḍāyāmityādi /\n'tādṛkkāyo yena strītvaṃ prāpita' ityādyanvayaḥ /\nlaya iti /\n<lg>\n<l>tādātmyamityarthaḥ /</l>\n<l>śabdātmaka iti yāvat /</l>\n<l>tatra pramāṇamāha---akāra iti /</l>\n<l>yasyāhuḥ śaśimacchiro hara iti stutyaṃ ca nāmāmarāḥ pāyātsa svayamandhakakṣayakarastvāṃ sarvadomādhavaḥ //</l>\n</lg></p>\n\n<p>nanvalaṅkārāntarapratibhāyāmapi śleṣavyapadeśo bhavatīti darśitaṃ bhaṭṭodbhaṭena, tatpunarapi śabdaśaktimūlo dhvanirniravakāśa ityāśaṅkyedamuktaṃ 'ākṣiptaḥ' iti /\n<lg>\n<l>tadayamarthaḥ--yatra śabdaśaktyā sākṣādalaṅkārāntaraṃ vācyaṃ satpratibhāsate sa sarvaḥ śleṣaviṣayaḥ /</l>\n<l>yatra tu śabdaśaktyā sāmarthyākṣiptaṃ vācyavyatiriktaṃ vyaṅgyamevālaṅkārāntaraṃ prakāśate sa dhvanerviṣayaḥ /</l>\n<l>śabdaśaktyā sākṣādalaṅkārāntarapratibhā yathā--- tasyā vināpi hāreṇa nisargādeva hāriṇau /</l>\n<l>janayāmāsatuḥ kasya vismayaṃ na payodharau //</l>\n</lg></p>\n\n<p>atra śṛṅgāravyabhicārī vismayākhyo bhāvaḥ sākṣādvirodhālaṅkāraśca pratibhāsata iti virodhacchāyānugrāhiṇaḥ śleṣasyāyaṃ viṣayaḥ, na tvanusvānopamavyaṅgyasya dhveneḥ /\nlocanam mūdhāpahāraka iti /\nsa tvāṃ mādhavo viṣṇuḥ sarvadaḥ pāyāt /\nkīdṛk? andhakanāmnāṃ janānāṃ yena kṣayo nivāso dvārakāyāṃ kṛtaḥ /\nyadi vā mausale iṣīkābhisteṣāṃ kṣayovināśo yena kṛtaḥ /\ndvitīyo 'rthaḥ--yena dhvastakāmena satā balijito vidhṇoḥ sambandhī kāyaḥ purā tripuranirdahanāvasare 'strīkṛtaḥ śaratvaṃ nītaḥ /\nudvṛttā bhujaṅgā eva hārā valayāśca yasya, mandākinīṃ ca yo 'dhārayat, yasya ca ṝṣayaḥ śaśimaccandrayuktaṃ śira āhuḥ, hara iti ca yasya nāma stutyamāhuḥ, sa bhagavānsvayamevāndhakāsurasya vināśakārī tvāṃ sarvadā kalvakālamumāyā dhavo vallabhaḥ pāyādati /\natra vastumātraṃ dvitīyaṃ pratītaṃ nālaṅkāra iti śleṣasyaiva viṣayaḥ /\nākṣiptaśabdasya kārikāgatasya vyavacchedyaṃ darśayituṃ codyonopakramate---nanvalaṅkāretyādinā /\ntasyā vināpīti /\napiśabdo 'yaṃ virodhamācakṣāṇo 'rthadvaye 'pyabhidhāśaktiṃ bālapriyā śeṣaṃ spaṣṭam /\nvastumātramityādi /\nmādhavasyomādhavasya ca stotavyatvena prakṛtatvāttayoḥ sāmyaṃ na vivakṣitamiti bhāvaḥ /\nvṛttau 'sākṣādalaṅkārāntaraṃ vācya'miti /\nalaṅkārāntaramalaṅkāraviśeṣaḥ /\nvācyamabhidheyamiti tadarthaḥ /\napiśabdo 'yamiti /\nhārema vināpītyapiśabda ityarthaḥ /\nvirodhaṃ hāratadabhāvayorekatra vṛttitvarūpam /\nācakṣāṇaḥ bodhayan /\narthadvaye vakṣyamāṇe /\n<lg>\n<l>abhidhāśaktiṃ hārinśabdasyābhidhātmikāṃ śaktim /</l>\n<l>alakṣyakramavyaṅgyasya tu dhvanervācyena śleṣeṇa virodhena vā vyañjitasya viṣaya eva /</l>\n<l>yathā mamaiva-- ślādhyāśeṣatanuṃ sudarśanakaraḥ sarvāṅgalīlājata- trailokyāṃ caramāravindalalitenākrāntaloko hariḥ /</l>\n<l>bibhrāmāṃ mukhabhindurūpamakhilaṃ candrātmacakṣurdadha- tsthāne yāṃ svatanorapaśyadadhikāṃ sā rukmiṇī vo 'vatāt //</l>\n</lg></p>\n\n<lg>\n<l>atra vācyatayaiva vyatirekacchāyānugrāhī śloṣaḥ pratīyate /</l>\n<l>yathā ca--- bhramimaratimalasahṛdayatāṃ pralayaṃ mūrchāṃ tamaḥ śarīrasādam /</l>\n<l>maraṇaṃ ca jaladabhujagajaṃ prasahyaṃ kurute viṣaṃ viyoginīnām //</l>\n</lg>\n\n<p>locanam niyacchati harato hṛdayamavaśyamiti hāriṇau /\nhāro vidyate yayostau hāriṇāviti /\nata eva vismayaśabdo 'syaivārthasyopodbalakaḥ /\napiśabdābhāve tu na tata evārthadvayasyābhidhā syāt, svasaundaryādeva stanayorvismayahetutvopapatteḥ /\nvismayākhyo bhāva iti dṛṣṭantābhiprāyeṇopāttam /\nyathā vismayaḥ śabdena pratibhāti vismaya ityanena śabdena tathā virodho 'pi pratibhātyapītyanena śabdena /\nnanu kiṃ sarvathātra dhanirnāstītyāśaṅkyāha--alakṣyeti /\nvirodhena veti /\nvāgrahaṇena śleṣavirodhasaṅkarālaṅkāro 'yamiti darśayati, anugrahayogādekataratyāgagrahaṇanimittābhāvo he vāśabdena sūcyate /\nsudarśanaṃ cakraṃ kare yasya /\nvyatirekapakṣe sudarśanau ślādhyau karāveva yasya /\ncaraṇaravindasya lalitaṃ tribhuvanākramaṇakrījanam /\ncandrarūpaṃ cakṣurdhārayan /\nvācyatayaiveti /\nsvatanoradhikāmiti śabdena vyatirekasyoktatvāt /\nbālapriyā arthadvayamāha-harata ityādi /\n'ityārthadvaye' iti sambandhaḥ /\nata eva apiśabdaprayogādeva /\nvismayaśabdaḥ dvitīyāntavismayaśabdaḥ /\nupodbalakaḥ bodhe sahakārī /\nekatra viruddhārthabodhe hi vismayaḥ /\nuktamupapādayati--apiśabdābhāve tviti /\ntata evārthadvayasyābhidhā na syādityanvayaḥ /\ntata eva vismayaśabdādeva /\nabhidhā abhidhānam /\nkuta ityatrāha---sveti /\nvṛttau---'vismayākhyo bhāvaḥ pratibhāsata' iti kimarthamuktamityatrāha--dṛṣṭānteti /\nśabdena pratibhātītyuktasyaiva vivaraṇam--vismaya ityādi /\npratibhātītyasyānuṣaṅgaḥ /\ndarśayatītyatra hetumāha--anugrahayogāditi /\nvirodhaśleṣayoranugrāhyanugrāhakabhāvādityarthaḥ /\neketi /\nekatarasya tyāge grahaṇe vā yannimittaṃ tadabhāva ityarthaḥ /\n<lg>\n<l>vācyatayaivetyasya vyatireka ityanenāpi sambandho vivakṣita ityāha---svatanoradhikāmitīti yathā vā---</l>\n<l>camahiamāṇasakañcaṇapaṅkaaṇimmahiaparimalā jasya /</l>\n<l>akhaṇḍiadāṇapasārā bāhuppalihā vvia gaindā //</l>\n</lg></p>\n\n<lg>\n<l>( khaṇḍitamānasakāñcanapaṅkajanirmathitaparimalā yasya /</l>\n<l>akhaṇḍitadānaprasarā bāhuparidhā iva gajendrāḥ //</l>\n</lg>\n\n<p>iti chāyā ) atra rūpakacchāyānugrāhī śleṣo vācyatayaivāvabhāsate /\nsa cākṣipte 'laṅkāro yatra punaḥ śabdāntareṇābhihitasvarūpasta na locanam bhujagaśabdārthaparyālocanābalādeva viṣaśabdo jalamabhidhāyāpi na virantumutsahate, api tu dvitīyamarthaṃ hālāhalalakṣaṇamāha /\ntadabhidhānena vinābhidhāyā evāsamāptatvāt /\nbhramiprabhṛtīnāṃ tu maraṇāntānāṃ sādhāraṇa evārthaḥ /\nnirāśīkṛtatvena khaṇḍitāni yāni mānasāni śatruhṛdayāni tānyeva kāñcanapaṅkajāni /\nsasāratvāt tairhetubhūtaiḥ /\nṇimmahiaparimalā iti /\ngajendraśabdavaśāccamahimaśabdaḥ parimalaśabdo dānaśabdaśca troṭanasaurabhamadalakṣaṇānarthānpratipādyāpi na parisamāptābhidhāvyāpārā bhavantītyuktarūpaṃ dvītīyamapyarthamabhidadhatyeva /\nevamākṣiptaśabdasya vyavacchedyaṃ pradarśyaivakārasya vyavacchedyaṃ darśayitumāha--sa ceti /\nabhayārthapratipādanaśaktaśabdaprayoge, yatra tāvadekataraviṣayaniyamanakāraṇamabhidhāyā bālapriyā śleṣamupapādayati---bhujagetyādi /\nbalādevetyasya na virantumutsahate, api tvahetyanena sambandhaḥ /\nkuta ityatrāha--tadabhīti /\nsādhāraṇa eveti /\ntathā ca tadaṃśe 'rthaśleṣa iti bhāvaḥ /\nnirāśīkṛtatveneti /\nāśātra jayaviṣayikā bodhyā /\nkāñcanapajhatvarūpaṇe gamyaṃ hetuṃ darśayati---sasāratvāditi /\nyathā kumārasambhave ' dhruvaṃ vapuḥ kāñcanapajhanirmita'mityādi /\n'nirmathitaparimalā' ityanena lakṣyasyārthasya vivaraṇam--prasṛtetyādi /\nprasṛtaḥ dikṣu vyāptaḥ pratāpasāro yeṣāṃ te /\nevaṃbhūtāḥ yasya bāhuparidhāḥ gajendrā eveti sambandhaḥ /\ngajendre viśeṣaṇāni yojayati--gajetyādi /\nśabdaśceti /\nkrameṇoti śeṣaḥ /\nuktarūpamiti /\npūrvoktamityarthaḥ /\nabhidadhatyeveti /\ntasyārthasyāpi prākaraṇikatvāditi bhāvaḥ /\nvṛttau 'atra rūpake'ti /\natretyasya uktayoḥ ślokarthorityarthaḥ /\npratipattisaukaryāyoktavakṣyamāmagranthabhāvārthaṃ darśayati---ubhayārthetyādi /\niti tātparyamityantena /\nubhayorarthayoḥ pratipādane abhidhāne śaktaḥ samartho yaḥ śabdaḥ tasya prayoge sati /\neketi /\ndvayorarthayorekatarasmin viṣaye yanniyamanaṃ niyantraṇamabhidhāyāḥ śabdaśaktyudbhavānuraṇanarūpavyaṅgyadhvanivyavahāraḥ /\ntatra vakroktyādivācyālaṅkāravyavahāra eva /\nyathā--- locanam nāsti, yathā--'yena dhvastamanobhavena' iti /\nyatra vā pratyuta dvitīyābhidhāvyāpārasadbhāvāvedakaṃ pramāṇamasti, yathā--'tasyā vinā' ityādau, tatra tāvatsarvathā 'camahia' ityante /\nso 'rtho 'bhidheya eveti sphuṭamadaḥ /\nyatrāpyabhidhāyā ekatra niyamahetuḥ prakaraṇādirvidyate tena dvitīyasminnarthe nābhidhā saṅkrāmati, tatra dvitīyo 'rtho 'sāvākṣipta ityucyate; tatrāpi yadi punastādṛkchabdo vidyate yenāsau niyāmakaḥ prakaraṇādiraphataśaktikaḥ sampādyate /\nata eva sābhidhāśaktirbādhitāpi satī pratiprasūteva tatrāpi na dhvanerviṣaya iti tātparyam /\ncaśabdo 'piśabdārthe bhinnakramaḥ ākṣipto 'pyākṣiptatayā jhaṭiti sambhāvayitumārabdho 'pītyarthaḥ /\nna tvasāvākṣitpaḥ, kiṃ tu śabdāntareṇānyenābhidhāyāḥ pratiprasavanādabhihitasvarūpaḥ sampannaḥ /\npunargrahaṇena pratiprasavaṃ vyākhyātaṃ sūcayati /\ntenaivakāra ākṣiptābhā' nirākarotītyarthaḥ /\nbālapriyā ityasyānena sambandhaḥ, tasya kāraṇaṃ saṃyogādi /\nitīti /\nityādāvityarthaḥ /\n.yatretyanena sambandhaḥ /\ndvitīyābhidheti /\ndvitīyārthabhidhetyarthaḥ /\ntamyā vinā ityādau camahia ityanta iti /\ntasyā vināpītyādyudāharaṇacatuṣṭaya ityarthaḥ /\ntatreti /\nyenetyādau tasyā ityādicatuṣṭayecetyarthaḥ /\ntāvaditi samapratipattau /\nso 'rtha iti dvitīyo 'rtha ityarthaḥ /\ntatrāpītyādi /\ntādgagiti yenetyasya pratinirdeśaḥ /\nyeneti /\nyena śabdenetyarthaḥ /\napahataśaktikaḥ pratihataniyamanasāmarthyakaḥ /\nsābhidhāśaktiḥ dvitīyārthābhidhānaśaktiḥ bādhitāpi bodhānanukūlākṛtāpi pratiprasūtā punarbodhānukūlā kṛtā /\neveti /\niveti ca pāṭhaḥ /\nca śabda iti /\nsa cetyatratyacaśabda ityarthaḥ. bhinnakrama iti /\nākṣiptapadottaraṃ yojya ityarthaḥ /\nākṣipto 'pītyasya vivaraṇam---ākṣiptatayetyādi /\nsambhāvanārthakāpiśabdena gamyamarthamāha--na tvityādi /\nvṛttau 'so 'laṅkāra' ityasya śleṣa ityarthaḥ /\ndvitīyo 'rtha iti yāvat /\n'śabdāntareṇe'tyādervivaraṇam--śabdetyādi /\nśabdāntareṇa śabdaviśeṣeṇa /\nnanu śleṣasya śabdāntareṇa saleśādipadenābhidhānaṃ na sambhavati ityata āha--abhidhāyā ityādi /\nabhidhāyāḥ dvitīyārthābhidhāyāḥ /\npunargrahaṇeneti /\n'yatra puna'rityatratyapunaḥśabdenetyarthaḥ /\nvyākhyātamiti /\npūrvoktamityarthaḥ /\nphalitamāha--teneti /\n<lg>\n<l>'vakroktyā'dīti /</l>\n<l>imāmeva vakroktiṃ vivṛtoktiriti kuvalayānandakārāḥ prāhuḥ /</l>\n<l>dṛṣṭyā keśava goparāgahṛtayā kiñcinna dṛṣṭaṃ mayā tenaiva skhalitāsmi nātha patitāṃ kiṃ nāma nālambase /</l>\n<l>ekastvaṃ viṣameṣu khinnamanasāṃ sarvābalānāṃ gatir- gopyaivaṃ gaditaḥ saleśamavatādgoṣṭhe harirvaściram //</l>\n</lg></p>\n\n<p>locanam he keśava, godhūlihṛtayā dṛṣṭyā na kiñciddṛṣṭaṃ mayā tena kāraṇena skhalitāsmimārge /\ntāṃ patitāṃ satīṃ māṃ kiṃ nāma kaḥ khalu heturyannalambase hastena /\nyatastvamevaiko 'tiśayena balavānnimnonnateṣu sarveṣāmabalānāṃ bālavṛddhāṅganādīnāṃ khinnamanasāṃ gantumaśaknuvatāṃ gatirālambanābhyupāya ityevaṃvidhe 'rthe yadapyete prakaraṇena niyantritābhidhāśaktayaḥ śabdāstathāpi dvitīye 'rthe vyākhyāsyamāne 'bhidhāśaktirniruddhā satī saleśamityanena pratyujjīvitā /\natra saleśaṃ sasūcanamityarthaḥ, alpībhavanaṃ hi sūcanameva /\nhe keśava ! gopa svāmin ! rāgahṛtayādṛṣṭyeti /\nkeśavagena uparāgeṇa hṛtayā dṛṣṭyeti vā sambandhaḥ /\nskhalitāsmi khaṇḍitacaritrā jātāsmi /\npatitāmiti bhartṛbhāvaṃ māṃ prati /\neka ityasādhāraṇasaubhāgyaśālī tvameva /\nyataḥ sarvāsāmabalānāṃ madanavidhuramanasāmīrṣyākāluṣyanirāsena sevyamānaḥ san gatiḥ jīvitarakṣopāya ityarthaḥ /\nevaṃ śleṣālaṅkārasya bālapriyā parāgapadavyākhyānaṃ--dhūlīti /\nmārge skhalitāsmīti sambandhaḥ /\nekaśabdo mukhyārthaka ityāśayenāha--atiśayena balavāniti /\nviṣameṣvityasya vyākhyānam--nimnonnateṣviti /\nkhinnamanasāmityasya bhāvārthavivaraṇam--gantumityādi /\n'ete śabdā' iti sambandhaḥ /\nkeśavagoparāgādiśabdā ityarthaḥ /\n'prakaraṇene'tyasya 'niyantrite'tyanena niruddhe'tyanena ca sambandhaḥ /\nabhidhāśaktiriti /\neteṣāmiti śeṣaḥ /\npratyujjīvitā pratiprasāvitā /\npratyujjīvanaṃ vivṛṇoti--atretyādi /\nsaleśamityasya sasūcanamityarthaḥ /\nkathaṃ labhyata ityatrāha--alpīti /\ndvitīyamarthaṃ vyācaṣṭe---he keśavetyādi /\nkeśava gopa iti sambodhanadvayamiti bhāvaḥ /\nsvāminniti 'nāthe'tyasya vivaraṇam /\nprakārāntareṇa āha--keśavagenetyādi /\nkeśavagena keśavaviṣayakeṇa uparāgeṇa anurāgeṇa /\npatyurbhāvaḥ patitā tāmityāha---bhartṛbhāvamiti /\n'atrāntara' itvādigadyaṃ ha rṣacarite dvitīyocchvāse sthitam /\nmāsadbayamiti /\ncaitravaiśākhātmakamāsadvayamityarthaḥ /\ndhavalānyaṭṭāni yena sa cāsau hāsaśca dhavalāṭṭahāsaḥ, phullāḥ vikasitāḥ mallikāḥ phullamallikāḥ phullamallikānāṃ dhavalāṭṭahāso yatra sa iti vyadhikaraṇo bahuvrīhiriti vyācṣṭe---dhavalānītyādi /\nevañjātīyakaḥ sarva eva bhavatu kāmaṃ vācyaśleṣasya viṣayaḥ /\n<lg>\n<l>yatra tu sāmarthyākṣiptaṃ sadalaṅkārāntaraṃ śabdaśaktyā prakāśate sa sarva eva dhvanerviṣayaḥ /</l>\n<l>yathā--- 'atrāntare kusumasamayayugamupasaṃharannajṛmbhata grīṣmābhidhānaḥ phullamallikādhavalāṭṭahāso mahākālaḥ' /</l>\n<l>yathā ca---- unnataḥ prollasaddhāraḥ kālāgurumalīmasaḥ /</l>\n<l>payodharabharastanvyāḥ kaṃ na cakre 'bhilāṣiṇam //</l>\n</lg></p>\n\n<p>locanam viṣayamavasthāpya dhvanerāha---yatra tviti /\nkusumasamayātmakaṃ yadyugaṃ māsadvayaṃ tadupasaṃharan /\ndhavalāni hṛdyānyaṭṭānyāpaṇā yena tādṛk phullamallikānāṃ hāso vikāsaḥ sitimā yatra /\nphullamallikā eva dhavalāṭṭahāso 'syeti tu vyākhyāne 'jaladabhujagajaṃ' ityetattulyametatsyāt /\nmahāṃścāsau dinadairdhyadurativāhatāyogātkālaḥ samayaḥ /\natra ṛtuvarṇanaprastāvaniyantritābhidhāśaktayaḥ, ata eva 'avayavaprasiddheḥ samudāyaprasiddhirbalīyasī' iti nyāyamapākurvanto mahākālaprabhṛtayaḥ śabdā etamevārthamabhidhāya kṛta kṛtyā eva /\ntadanantaramarthāvagatirdhvananavyāpārādeva śabdaśaktimūlāt /\natra kecinmanyante---'yeti etoṣāṃ śabdānāṃ pūrvamarthāntare 'bhidhāntaraṃ dṛṣṭaṃ tatastathāvidhe 'rthāntare bālapriyā hāsa ityasya vyakhyānaṃ--vikāsa iti /\ntasyaiva vivaraṇaṃ--sitimeti /\nsitasya bhāvaḥ /\nsitimā /\nyathāśrutārthaparityāge bījamāha--phulleti /\nityetattulyametatsyāditi /\ntathācābhimatadhvanyudāharaṇaṃ na bhavediti bhāvaḥ /\nmahatvopapādakaṃ--dinetyādi /\ndinadairdhyaṃ durativāhatā ca tayoryogādityarthaḥ /\n'sāmarthyākṣiptaṃ' sahakāribhūtenārthasāmarthyena vyañjitaṃ sat /\n'alaṅkārāntaraṃ' alaṅkāraviśeṣaḥ /\n'śabdaśaktyā prakāśate' prādhānyena śabdaśaktyā bhāsata ityādivṛtyuktamupapādayati---atretyādi /\nṛtuvarṇanarūpaḥ ṛtuvarṇanasya vā yaḥ prastāvaḥ tena niyantritāḥ tattadartheṣu niyamitāḥ abhidhāśaktayo yeṣāṃ te /\nata eva prakaraṇādeva /\niti nyāyamiti /\nyathoktaṃ 'yogādrūḍherbalīyastva'miti /\netamevārthamiti /\npūrvoktārthamityarthaḥ /\ntadanantaramarthāvagatiriti /\nkṛtādiyugasamayamupasaṃharan mallikādhavalamaṭṭahāsaṃ kurvan bhayaṅkaro mahākālaḥ mahān jagatsaṃhartṛdevatāviśeṣa ityādyarthabodha ityarthaḥ /\natra matabhedāndaśayati---atra kecidityādi /\neteṣāmiti /\nmahākālādīnāmityarthaḥ /\nlocanam dṛṣṭatadabhidhāśaktereva pratipatturniyantritābhidhāśaktikebhya etebhyaḥ pratipattirdhvananavyāpārādeveti śabdaśaktimūlatvaṃ vyaṅgyatvaṃ cetyaviruddham' iti /\nanye tu---'sābhidhaiva dvitīyā arthasāmarthyaṃ grīṣmasya bhīṣaṇadevatāviśeṣasādṛśyātmakaṃ sahakāritvena yato 'valamvate tato dhvananavyāpārarūpocyate' iti /\neke tu---'śabdaśleṣe tāvadbhede sati śabdasya, arthaśleṣe 'pi śaktibhedācchabdabheda iti darśane dvitīyaḥ śabdastatrānīyate /\nsa ca kadācitabhidhāvyāpārāt yathobhayoruttaradānāya 'śvato dhāvati' iti; praśnottarādau vā tatra vācyalaṅkāratā /\nyatra tu dhvananavyāpārādeva bālapriyā arthāntare jagatsaṃhartṛdevatāviśeṣādyarthe /\ndṛṣṭaṃ jñātam /\ndṛṣṭeti /\ndṛṣṭā jñātā tadabhidhāśaktiryena tasyetyarthaḥ /\nniyantriteti /\nprākaraṇikārthe prakaraṇādinā niyamitetyarthaḥ /\netebhyaḥ mahākālādiśabdebhyaḥ /\npratipattiḥ arthāntarapratītiḥ /\nitīti hetau /\nvyahgyatvañjeti /\nyato 'rthāntare gṛhītatattacchabdābhidhāśaktikasyaiva pratipattustadarthāntarasya pratītirbhavati, tataśśabdaśaktimūlatvaṃ, yataśca sā pratītirabhidhāyā viramyavyāpārābhāvena dhvananavyāpārādeva, tatastadarthasya vyaṅgyatvañjetyarthaḥ /\nmatamidaṃ kāvyaprakāśakārādyabhyupagatam /\nmatāntaramāha---anya ityādi /\nsābhidhava dvitīyeti /\ngṛhītapūrvā dvitīyārthābhidhaivetyarthaḥ /\ndhvananavyāpārarūpocyata iti sambandhaḥ /\nkuta ityatrāha---arthetyādi /\narthasāmarthyamiti /\nsāmarthyakṣiptamiti granthenoktamarthasāmarthyamityarthaḥ /\ntat kimityatrāha---grīṣmasyetyādi /\nbhīṣaṇeti /\nyugopasaṃharaṇādinā yaddevatāviśeṣasāḥ dṛśyaṃ tadātmakamityarthaḥ /\nsahakāritveneti /\ntadarthāntarabodhana iti śeṣaḥ /\ntata ityādi /\nabhidhādayo vyāpārā hyarthabodhānukūlaśaktiviśeṣātmakāḥ /\nsahakāribhedena teṣāṃ bhedaḥ /\nsaṅketagrahaṇamātrasahakāreṇa śabdasyārthabodhanaśaktirabhidhā /\nsaṅketagrahaṇātiriktārthasāmarthyādisahakāreṇārthabodhanaśaktistu dhvananamato 'tra sā dhvananarūpocyata iti bhāvaḥ /\neka ityādi /\ntāvaditi sampratipattau /\nśabdasya bhede satīti sambandhaḥ /\nbhedasya satvādityarthaḥ /\nśaktibhedāditi /\ntattadarthabodhānukūlaktibhedādityarthaḥ /\narthabhedāditi yāvat /\ntatreti /\nśabdaśleṣe 'rthaśleṣe cetyarthaḥ /\nānīyata iti /\nanusandhāneneti bhāvaḥ /\nsaḥ dvitīyaśśabdaḥ /\nkadāciditi /\nyadārthadvaye 'pi prakaraṇādikaṃ tadetyarthaḥ /\nabhidhāvyāpārāditi /\narthadvayasyābhidheyatvāvaśyambhāvāditi bhāvaḥ /\nānīyata ityanuṣaṅgaḥ /\natrodāharaṇamāha---yathetyādi /\nabhayoriti /\nka ito dhāvati, kiṅguṇaviśiṣṭaśceti dvayoḥ praśnayorityarthaḥ /\nśveta iti /\n<lg>\n<l>śvā itaḥ śvetodhavalaśca /</l>\n<l>praśnottarādau veti /</l>\n<l>'yattu paryanuyogasya nirbhedaḥ kriyate budhaiḥ /</l>\n<l>vidagdhagoṣṭhyāṃ vākyairvā tadvi praśnottaraṃ viduḥ' //</l>\n</lg></p>\n\n<p>iti lakṣaṇam /\nlocanam śabda ānītaḥ, tatra śabdāntarabalādapi tadarthāntaraṃ pratintaraṃ pratipannaṃ pratiyamānamūlatvātpratiyamāmeva yuktam' iti /\nitaretu--'dvitīyapakṣavyākhyāne yadarthasāmarthyaṃ tena dvatīyābhidhaiva pratiprasūyate, tataścadvitīyo 'rtho 'bhidhīyata eva na dhvanyate, tadanantaraṃ tu tasya dvitīyārthasya pratipannasya prathamārthena prakāraṇikena sākaṃ yā rūpaṇā sā tāvadbhātyeva, na cānyataḥ śabdāditi sā dhvananavyāpārāt /\ntatrābhidhaśakteḥ kasyāścidapyanāśaṅkanīyatvāt /\ntasyāṃ ca dvitīyā śabdaśaktirmūlam /\ntathā vinā rūpaṇāyā anutthānāt /\nata evālaṅkāradhvanirayamiti yuktam /\n<lg>\n<l>vakṣyate ca 'asambaddhārthābhidhāyitvaṃ mā prasāṅkṣīt' ityādi /</l>\n<l>pūrvatra tu saleśapadenaivāsambaddhatānirākṛtā /</l>\n<l>bālapriyā yathā---'kāhamasmi guhā vakti praśne 'muṣmin kimuttaram /</l>\n<l>kathamuktaṃ na jānāsi kadarthayasi yatsakhe' //</l>\n</lg></p>\n\n<p>iti /\natra kadarthayasītyetat 'katha' varṇābhyāmuktaṃ daryasītyuttaram /\nādipadena 'yena dhvaste'tyādisaṅgrahaḥ /\nvācyeti /\nśleṣādivācyālaṅkāra ityarthaḥ /\ndvayorarthayoḥ prakṛtatvādati bhāvaḥ /\nyatreti /\nkusumasamayamityādāvityarthaḥ /\ndhvananavyāpārādeveti /\nabhidhāyāḥ prakṛtārtheniyamanena vyañjakatvādevetyarthaḥ /\nśabdāntarabalāditi /\nśabdāntarasyābhidhāśakterityarthaḥ /\npratipannamapītyanvayaḥ pratīyeti /\npratīyamānaḥ dhvananādgamyamānaḥ śabdaḥ mūlaṃ yasya tatvādityarthaḥ /\ndhvanivyāpāramūlakatvāditi yāvat /\npratīyamānameva vyaṅgyameva /\ndvitīyapakṣavyākhyāne iti /\n'anye tvi'tyādyuktavyākhyāna ityarthaḥ /\nteneti /\narthasārthyenetyarthaḥ /\ndvitīyābhidheti /\ndvitīyārthābhidhetyarthaḥ /\npratipannasya tasya dvitīyārthasyeti sambandhaḥ /\nrūpaṇeti /\nabhedāropa ityarthaḥ /\nāropyamāṇābheda iti yāvat /\nidamupamāderupalakṣaṇam. sā tāvaditi /\nsā rūpaṇā /\nna cetyādi /\nbhātītyanuṣaṅgaḥ /\nśabdādanyasmānna bhātītyarthaḥ /\nkintu śabdāde veti bhāvaḥ /\ntatreti /\nrūpaṇāyamityarthaḥ /\ntasyāmiti /\nrūpaṇāyāmityarthaḥ /\nanutthānāditi /\npratiyogibhūtasya dvitīyārthasyāpratītyeti bhāvaḥ /\nata eva rūpaṇādimātrasya vyaṅgyatvādeva /\nalaṅkāreti /\nrūpakādītyarthaḥ /\niti yuktamiti /\niti vacanaṃ yujyata ityarthaḥ /\nanyathā dvatīyārthasya vyaṅgyatvena vastudhvanivyavahāro 'pi syāditi bhāvaḥ /\nvakṣyata iti /\nvṛttāviti śeṣaḥ /\ntatra upamānopameyabhāvaḥ /\nkalpayitavya ityukyā tadaṃśasyaiva vyaṅgyatvajñāpanāditi bhāvaḥ /\nśabdaśaktyā prakāśamāne iti grantho 'pyetatpakṣānukūlaḥ prasaṅgādāha---pūrvatretyādi /\n<lg>\n<l>pūrvatra 'dṛṣṭyā keśave'tyādau /</l>\n<l>nirākṛteti /</l>\n<l>tatra hi dvitīyārtha eva prādhānyena vivakṣitaḥ, prathamārthastu yathā vā--- dattānandāḥ prajānāṃ samucitasamayākṛṣṭasṛṣṭeḥ payobhiḥ pūrvāhṇe viprakīrṇā diśi diśi viramatyahni saṃhārabhājaḥ /</l>\n<l>dīptāṃśerdīrghaduḥkhaprabhavabhavabhayodanvaduttāranāvo gāvo vaḥ pāvanānāṃ pararamaparimitāṃ prītimutpādayantu //</l>\n</lg></p>\n\n<p>eṣūdāharaṇeṣu śabdaśakyā prakāśamāne satyaprākaraṇike 'rthāntare vākyasyāsambaddhārthābhidhāyitvaṃ mā prasaṅkṣīdityaprākāraṇikaprākaraṇikārthayorupamānopameyabhāvaḥ kalpayitavyaḥ sāmarthyādityarthākṣipto 'yaṃ śleṣo na śabdopārūḍha iti vibhinna eva śleṣādanusvānīpamavyaṅgyasya dhvanerviṣayaḥ /\nanye 'pi locanam śapadenaivāsambaddhatā nirākṛtā /\n'yena dhvasta' ityatrāsambaddhatā naiva bhāti /\n'tasyāvināpi' ityatrāpiśabdena 'ślādhyā' ityatrādhikaśabdena 'bhramiṃ' ityādau ca rūpakeṇāsambaddhatā nirākṛteti tātparyam /\npayobhiriti pānīyaiḥ kṣīraiśca /\nsaṃhāro dhvaṃsaḥ, ekatra ḍhaukanaṃ ca /\ngāvo raśmayaḥ surabhayaśca /\nasambaddhārthābhidhāyitvamiti /\nasaṃvedyamānamevetyarthaḥ /\nupamānopameyabhāva iti /\nbālapriyā tadgopanārthatayeti bhāvaḥ /\nanena tatra rūpaṇādikaṃ nāstīti cāveditam /\nnaiva bhātīti /\ndvayorapi stutyatayā prakṛtatvāditi bhāvaḥ /\n'tātparyam' ityantaṃ 'itare vi'ti matam /\netanmatānurodhinaḥ kuvalayānandakārādayaḥ /\n'annata' iti /\nprollasan hāro yatra, prollasantī dhārā yatra ca saḥ /\nkālāgarūṇā sa iva ca malīmasaḥ nīlaḥ payodharaḥ stanaḥ jaladharaśca /\ntasyāḥ kāminyāḥ prāvṛṣaścā kaṃ yuvānaṃ pathikañca /\n'dattānandā' iti sūryaśatakastham /\nsamucitasamaye pūrvamākṛṣṭāni paścātsṛṣṭāni taiḥ dīptāṃśoḥ sūryasya pāvanānāṃ paramutkṛṣṭaṃ vartamānāḥ /\nlocane vyākhyeyānipadāni vyācaṣṭe---payobhirityādi /\nraśmipakṣe pānīyairiti surabhipakṣe kṣīrariti /\nvṛttau 'asambaddhārthābhidhāyitva'miti /\nprakṛtārthenāsambaddho yo 'rthastadabhidhāyitvamityarthaḥ /\n'mā prasāṅkṣīdi'ti /\nprasaktiviṣayo mā bhūdityarthaḥ /\natraiṣṭāpattiṃ parihartuṃ bhāvamāha---asaṃvedyamānameveti /\nasambaddhārthābhidhāyitvaṃ sahṛdayairapratīyamānamevetyarthaḥ /\ncālaṅkārāḥ śabdaśaktimūlānusvānarūpavyaṅgye dhvanau sambhavantyeva /\ntathā hi virodho 'pi śabdaśaktimūlānusvānarūpo dṛśyate /\nyathā sthāṇvīśvarākhyajanapadavarṇane bhaṭṭabāṇasya--- 'yatra ca mātaṅgagāminyaḥ śīlavatyaśca gauryo vibhavaratāśca śyāmāḥ pajharāgiṇyaśca dhavaladvijaśucivadanā madirāmodiśvasanāśca pramadāḥ' /\natra hi vācyo virodhastacchāyānugrāhī vā śleṣo 'yamiti na śakyaṃ vaktum /\nsākṣācchabdena virodhālaṅkārasyāprakāśitatvāt /\nyatra hi sākṣācchabdāvedito virodhālaṅkārastatra hi śliṣṭoktau vācyālaṅkārasya virodhasya locanam tenopamārūpeṇa vyatirecananihnavādayo vyāpāramātrarūpā evātrāsvādapratīteḥ pradhānaṃ viśrāntisthānaṃ, na tūpameyādīti sarvatrālaṅkāradhvanau mantavyam /\nsāmarthyaditi /\ndhvananavyāpārādityarthaḥ /\nmātaṅgeta /\nmātaṅgavadgacchanti tān śabarāṃśca gacchantīti virodhaḥ /\nvibhaveṣu ratāḥ /\nvigatamahādeve sthāne ca ratāḥ /\npajharāgaratnayuktāḥ pajhasadṛśalauhityayuktāśca /\ndhvalairdvijairdantaiḥ śuci nirmalaṃ vadanaṃ yāsāṃ dhavaladvijavadutkṛṣṭavipravacchuci vadanaṃ ca yāsās /\nyatra hīti /\nyasyāṃ śleṣoktau kāvyarūpāyāṃ, tatra yo virodhaḥ śleṣo veti saṅkaraḥ tasya viṣayatvam /\nsa viṣayo bhavatītyarthaḥ /\nkasya? vācyālaṅkārasya vācyālaṅkṛteḥ vācyālaṅkṛtitvasyetyarthaḥ /\nbālapriyā arthaḥ bhāvārthaḥ /\nteneti /\nupamātmakopamānopameyabhāvakalpanasya kathanāttasya upalakṣaṇatvāccetyarthaḥ /\nupamārūpaṇetyādi /\nupamārūpakādidhvanisthale upamitirūpaṇādipratītikriyā evetyarthaḥ /\nmātaṅgavaditi /\ngajavadityarthaḥ /\nśabarāṃśceti /\ncaṇḍālāṃścetyarthaḥ /\niti virodha iti /\ncaṇḍālagamanarūpārthasya sadvṛttarūpaśīlena virodha ityarthaḥ /\nādyenārthena ca tatparihāraḥ /\nevamuparyapi bodhyam /\n'gauryaḥ' gauravarṇāḥ pārvatyaśca /\n'śyāmāḥ' śyāmavarṇāḥ yauvanavatyaśca /\nvṛttau--'sākṣācchabdenāprakāśitatvā'diti /\nśīlavatyaścetyādau cakārāṇāṃ samuccayārthakatvāditi bhāvaḥ /\nveti saṅkara iti /\nvirodhasya śleṣasya vetyatra vākārastatsaṅkaradyotaka ityarthaḥ /\ntasya viṣayatvamityasyaiva vivaraṇam---sa ityādi /\nvācyālaṅkārasyetyasya viṣayatvamityanenānvayamākāṅkṣāpūrvakaṃ darśayati---kasyetyādinā /\nvācyālaṅkārasyetyasya yathāśrutārthamāha---vācyālaṅkṛteriti /\nvivakṣitamāha---vācyālaṅkṛtitvasyeti /\nśleṣasya vā viṣayatvam /\n<lg>\n<l>yathā tatreva--- 'sayavāya iva virodhināṃ padārthānām /</l>\n<l>tathāhi---sannihitabālāndhakārāpi bhāsvanmūrtiḥ' ityādau /</l>\n<l>yathā vā mamaiva--- sarvaikaśaraṇamakṣayamadhīśamīśaṃ dhiyāṃ hariṃ kṛṣṇam /</l>\n<l>caturātmānaṃ niṣkriyamarimathanaṃ namata cakradharam //</l>\n</lg></p>\n\n<p>atra hi śabdaśaktimūlānusvānarūpo virodhaḥ sphuṭameva pratīyate /\nevaṃvido vyatireko 'pi dṛśyate /\nyathā mamaiva--- khaṃ ye 'tyujjvalayanti lūnatamaso ye vā nakhodbhāsino locanam tatraiva virodhe śleṣe vā vācyālaṅkāratvaṃ suvacamiti yāvat /\nvāleṣu keśeṣvandhakāraḥ kārṣṇyaṃ, bālaḥ pratyagraścāndhakārastamaḥ /\nnanu mātaṅgetyādāvapi dharmadvaye yaścakāraḥ sa virodhadyotaka eva /\nanyathā pratadharmaṃ sarvadharmānte vā na kvacidvā cakāraḥ syāt yadi samuccayārthaḥ syādityabhiprāyeṇodāharaṇāntaramāha---yatheti /\nśaraṇaṃ gṛhamakṣayarūpamagṛhaṃ katham /\nyo na dhīśaḥ sa kathaṃ dhiyāmīśaḥ /\nyo hariḥ kapilaḥ sa kathaṃ kṛṣṇaḥ /\ncaturaḥ parākramayukto yasyātmā sa kathaṃ niṣkriyaḥ /\narīṇāmarayuktānāṃ yo nāśayitā sa kathaṃ cakraṃ vahumānena dhārayati /\nvirodha iti /\nvirodhanamityarthaḥ /\npratiyata iti /\nsphuṭaṃ nocyate kenaciditi bhāvaḥ /\nbālapriyā tathā ca virodhaśleṣasaṅkarasya vācyālaṅkṛtitvanirūpitaṃ viṣayatvamiti vākyārthaḥ /\nviṣayatvamatrāśrayatvaṃ bodhyam /\nphalitamāha---tatraivetyādi /\nbhāsvanmūrtiḥ prakāśamānatanuḥ sūryamūrtiśca /\nsarvetyādyudāharaṇāntarabhavatārayati---nanvityādi /\ndharmadvaye yaścakāra iti /\nmātaṅgagāminyaśśīlavatyaśca gauryo vibhavaratāścetyādau dharmadvayavācakānte yaścakāra ityarthaḥ /\nevakāreṇa samuccayadyotakatvavyavacchedaḥ /\nuktārthe hetumāha---anyathetyādi /\nanyathā virodhadyotakatvābhāve tadeti śeṣaḥ /\nanyathā cakāro yadi samuccayārthassyāttadā pratidharmaṃ sarvadharmānte vā syāt, kvacidvā na syādityanvayaḥ /\nsarvadharmānta ityatra sarvaśabdānta iti ca pāṭhaḥ /\ncakārasyātra samuccayārthakatve 'ghaṭañca paṭhañca pustakañcānaya, ghaṭaṃ paṭaṃ pustakañcānaya, ghaṭaṃ paṭaṃ pustakamānaya itipatprayogassyādityarthaḥ /\ngṛhamagṛhamityādi virūddhārthakathanam /\nśaraṇaṃ rakṣitāram /\nakṣayaṃ nāśarahitamityādyaviruddhārthā bodhyāḥ virodhanamiti /\nvirodhanakriyetyarthaḥ /\nsphuṭamiti /\n<lg>\n<l>nissandehamityarthaḥ /</l>\n<l>pratīyata ityasya dhvanyata ityartha ityāha--nocyate kenaciditi /</l>\n<l>ye puṣṇānti saroruhaśriyamapi kṣiptābjabhāsaśca ye /</l>\n<l>ye mūrdhasvavabhāsinaḥ kṣitibhṛtāṃ ye cāmarāṇāṃ śirāṃ- syākrāmantyubhaye 'pi te dinapateḥ pādāḥ śriye santu vaḥ //</l>\n</lg></p>\n\n<p>evamanye 'pi śabdaśaktimūlānusvānarūpavyaṅgyadhvaniprakārāḥ santi te sahṛdayaiḥ svayamanusartavyāḥ /\niha tu granthavistarabhayānna tatprapañcaḥ kṛtaḥ /</p>\n\n\n</div>\n<div>\n\n\n<lg>\n<l>arthaśaktyudbhavas tv anyo yatrārthaḥ sa prakāśate /</l>\n<l>yas tātparyeṇa vastv anyad vyanakty uktiṃ vinā svataḥ // DhvK_2.22 //</l>\n</lg>\n\n\n</div>\n<div>\n\n\n<lg>\n<l>arthaśaktyudbhavastvanyo yatrārthaḥ sa prakāśate /</l>\n<l>yastātparyeṇa vastvanyadyvanaktyuktiṃ vinā svataḥ // 22 //</l>\n</lg>\n\n<lg>\n<l>locanam nakhairudbhāsante ye 'vaśyaṃ khe gagane na udbhāsanta /</l>\n<l>ubhaye raśmyātmāno 'ṅgulīpārṣṇyādyavayavirūpāścetyarthaḥ //21//</l>\n</lg>\n\n<p>evaṃ śabdaśaktyudbhavaṃ dhvanimuktvārthaśaktyudbhavaṃ darśayati---artheti /\nanya iti śabdaśaktyudbhavāt /\nsvatastātparyeṇetyabhidhāvyāpāranirākaraṇaparamidaṃ padaṃ dhvananavyāpāramāha na tu tātparyaśaktim /\nsā hi vācyārthapratītāvevopakṣīṇetyuktaṃ prāk /\nanenaivāśayena bālapriyā khamiti /\nkhamākāśam /\nye kiraṇāḥ lūnaṃ vināśitaṃ tamastibhiraṃ pāpañca yaiste /\nye veti /\nye caraṇāḥ /\nnakhodbhāsina ityasya vācyaṃ vyaṅgyañcārthamāha---nakhairityādi /\nye kiraṇāḥ, saroruhāṇāṃ pajhānāṃ śriyaṃ kāntiṃ puṣṇanti ye caraṇāḥ /\nkṣipteti /\nadhaḥ kṛtapajhakāntayaḥ vināśitapajhakāntayaśca ye kiraṇāḥ, kṣitibhṛtāṃ parvatānām mūrdhasuśṛṅgeṣu śirassu ca ye caraṇāḥ /\n<lg>\n<l>amarāṇāṃ devānām śirāṃsi ākrāmanti praṇāmakāle spṛśanti teṣvanavabhāsinaśca /</l>\n<l>locane---aṅgulītyādi /</l>\n<l>caraṇā ityārthaḥ /</l>\n<l>a6 lūnatamastvādidharmaiḥ kiraṇatulyānāṃ dinapateścaraṇānāṃ gaganānudbhāsitvādibhiḥ kiraṇebhyo vyatireko dhvanita iti bodhyam // 2.1 //</l>\n</lg></p>\n\n<p>'arthe'tyādi kārikāyāṃ 'anyaḥ arthaśaktyudbhavastu tatra bhavati, yatra sa arthaḥ prakāśate, ya uktiṃ vinā svatastātparyeṇa anyadvastu vyanaktī'tyanvayaḥ /\nkasmādanya ityatrāha locane---śabdeti /\nsvatastātparyeṇetyetadvyācaṣṭe--svata ityādi /\nitīdamiti sambandhaḥ /\nidaṃ padamiti ca pāṭhaḥ /\nseti /\ntātparyaśaktirityarthaḥ /\nanenetyādi /\nsvatastātparyeṇetyasya vivaraṇaṃ vṛttau--'svasāmarthyādi'titi bhāvaḥ /\n'śabdavyāpāra'miti /\nabhidhāmityarthaḥ /\nvṛttau'līle'tyādi /\nidamadhomukhatvasyāpyupalakṣaṇam /\n'prakāśayatī'ti /\nanubhāvavatvādvyañjayatītyarthaḥ /\nyadi lajjātmakavyabhicāripratītistarhyayamalakṣyakramavyaṅgyasyaiva dhvanerviṣayo na tu vastudhvaneriti śaṅkate--'na ce'tyādi /\n<lg>\n<l>samādhatte'yata' ityādi /</l>\n<l>nanvatra vyabhicāriṇo vācyatvarūpasākṣācchabdaniveditatvasya kathanamasaṅgataṃ, yatrārthaḥ svasāmarthyādarthāntaramabhivyanākti śabdavyāpāraṃ vinaiva so 'rthaśakyudbhavo nāmānusvānopamavyaṅgyo dhvaniḥ /</l>\n<l>yathā--- evaṃvādini devarṣau pārśve pituradhomukhī /</l>\n<l>līlākamalapatrrāṇi gaṇayāmāsa pārvatī //</l>\n</lg></p>\n\n<p>atra hi līlākamalapatrragaṇanamupasarjanīkṛtasvarūpaṃ śabdavyāpāraṃ vinaivārthāntaraṃ vyabhicāribhāvalakṣaṇaṃ prakāśayati /\nna cāyamalakṣyakramavyaṅgyasyaiva dhvanerviṣayaḥ /\nyato yatra sākṣācchabdaniveditebhyo vibhāvānubhāvavyabhicāribhyo rasādīnāṃ pratītiḥ, sa tasya kevalasya mārgaḥ /\nyathā kumārasambhave madhuprasaṅge vasantapuṣpābharaṇaṃ vahantyā devyā āgamanādivarṇanaṃ manobhavaśarasandhānaparyantaṃ śambhośca parivṛttadhairyasya ceṣṭāviśeṣavarṇanādi sākṣācchabdaniveditam /\nlocanam vṛttau vyācaṣṭe---yatrārthaḥ svasāmarthyāditi /\nsvata iti śabdaḥ svaśabdena vyākhyātaḥ /\nuktiṃ vineti vyācaṣṭe---śabdavyāpāraṃ vinaiveti /\nudāharati---yathā evamiti /\narthāntaramiti lajjātmakam /\nsākṣāditi /\nvyabhicāraṇāṃ yatrālakṣyakramatayā vyavadhivandhyaiva pratipattiḥ svavibhāvādabalāttatra sākṣācchabdaniveditatvaṃ vivakṣitamiti na pūrvāparavirodhaḥ /\npūrvaṃ hyuktaṃ vyabhicāriṇāmapi bhāvatvānna svaśabdataḥ pratipattirityādi vistarataḥ /\netaduktaṃ bhavati--yadyapi rasabhāvādirartho dhvanyamāna eva bhavati na vācyaḥ kadācidapi, tathāpi na sarvo 'lakṣyakramasya viṣayaḥ /\nyatra hi vibhāvānubhāvebhyaḥ sthāyigatebhyo vyabhicārigatebhyaśca pūrṇobhyo jhaṭityeva bālapriyā tasya tadabhāvasya pūrvamuktatvādityatassākṣācchabdaniveditatvaṃ vivṛṇoti locane---vyabhicāriṇāmityādi /\n'yatra vyabhicāriṇāṃ svasvavibhāvādibalādalakṣyakramatayā vyavadhivandhyaiva pratipattiri'tyanvayaḥ /\nvyavadhivandhyā avyavadhānā /\npūrvoktaṃ smārayati---pūrvamityādi /\nityādi vistarataḥ pūrvamuktaṃ hīti sambandhaḥ /\n'tasmādayamanyo dhvaneḥ prakāra' ityantavṛttigranthasya sārārthamāha---etaduktamityādi /\nsarvaḥ alakṣyakramasya iticchedaḥ /\nsthāyigatebhyaḥ sthāyisambandhibhyaḥ /\n'nirvāṇe'tyādi kumārasambhavatṛtīyasargastham /\n<lg>\n<l>ityādāvityādipadena 'āvarjitā kiñcidive'tyādeḥ iha tu sāmarthyākṣiptavyabhicārimukhena rasapratītiḥ tasmādayamanyo dhvaneḥ prakāraḥ /</l>\n<l>locanam rasavyaktistatrāstvalakṣyakramaḥ /</l>\n<l>yathā--- nirvāṇabhūyiṣṭhamathāsya vīryaṃ sandhukṣayantīva vapurguṇena /</l>\n<l>anuprayātā vanadevatābhiradṛśyata sthāvararājakanyā //</l>\n</lg></p>\n\n<p>ityādau sampūrṇālambanoddīpanavibhāvatāyogyasvabhāvavarṇanam /\npratigrahītuṃ praṇayipriyatvātrrilocanastāmupacakrame ca /\n<lg>\n<l>saṃmohanaṃ nāma ca puṣpadhanvā dhanuṣyamoghaṃ samadhatta bāṇam /</l>\n<l>. ityanena vibhāvatopayoga uktaḥ /</l>\n<l>harastu kiñcitparivṛttadhairyaścandrodayārambha ivāmburāśiḥ /</l>\n<l>umāmukhe bimbaphalādharoṣṭhe vyāpārayāmāsa vilocanāni //</l>\n</lg></p>\n\n<p>atra hi bhagavatyāḥ prathamameva tatpravaṇatvāttasya cedānīṃ tadunmukhībhūtatvātpraṇayipriyatayā ca pakṣapātasya sūcitasya gāḍhībhāvādratyātmanaḥ sthāyibhāvasyautsukyāvegacāpalyaharṣādeśca vyabhicāriṇaḥ sādhāraṇībhūto 'nubhāvavargaḥ prakāśita iti vibhāvānubhāvacarvaṇaiva vyabhicāricarvaṇāyāṃ paryavasyati /\nvyabhicāriṇāṃ pāratantryādeva sraksūtrakalpasthāyicarvaṇāviśrānteralakṣyakramatvam /\niha tu pajhadalagaṇanamadhomukhatvaṃ cānyathāpi kumārīṇāṃ sambhāvyata iti jhaṭiti na lajjāyāṃ viśramayati hṛdayaṃ, api tu prāgvṛttatapaścaryādivṛttāntānusmaraṇena bālapriyā parigrahaḥ /\nsampūrṇetyādi /\nsampūrṇeti varṇanaviśeṣaṇam /\nālambanamatra devī, uddīpanaṃ saundaryavasantapuṣpābharaṇādi /\nvibhāvatopayoga iti /\nvibhāvatāyā upayoga ityarthaḥ /\nukta iti /\npratigrahītumityādinā sammohanamityādinā ca darśita ityarthaḥ /\natra hītyasyānubhāvavargaḥ prakāśita ityanena sambandhaḥ /\ntatpravaṇatvāditi /\nharāsaktatvādityarthaḥ /\ntasyeti /\nharasyetyarthaḥ /\ntadunmukhīti /\nbhagavatyunmukhītyarthaḥ /\npraṇayipriyatayeti taddhetukamālāgrahaṇopakrameṇetyarthaḥ /\nsūcitasyetyanenāsya sambandhaḥ /\nsūcito yaḥ pakṣapātaḥ gāḍhībhāvadrasātmakasthāyirūpaḥ tasya vyabhicāriṇaśca, yo 'nubhāvavarga iti sambandhaḥ /\nanubhāvaḥ dhairyaparivṛttivilocanavyāparaṇādirūpaḥ /\nitīti hetau /\nvibhāvānubhāvacarvaṇaivetyevakāreṇa kāraṇāntaravyavacchedaḥ /\npāratantryāditi /\nsthāyiparatantratvādityarthaḥ /\nsragiti /\nsraksthānīyā vyabhicāriṇaḥ, sūtrasthānīyaḥ sthayī /\niha tviti /\n'evaṃ vādinī'tyādāvityarthaḥ /\nanyathāpīti /\nlajjātiriktahetunāpītyarthaḥ /\nhṛdayamiti /\npratipatturiti śeṣaḥ /\ntatreti /\nlajjāyāmityarthaḥ /\nkramavyaṅgyataiveti /\nlajjāyā iti śeṣaḥ /\nprāgiti /\nprāgvṛtto yastapaścaryādivṛttānto devyāḥ tadanusmaraṇena taddvāreṇetyarthaḥ /\nsmāraṇeneti vā pāṭhaḥ /\ntatra lajjāyām /\nkarota utpādayati /\n<lg>\n<l>pratipatturiti śeṣaḥ /</l>\n<l>yatra ca śabdavyāpārasahāyo 'rthontarasya vyañjakatvenopādīyate sa nāsya dhvanerviṣayaḥ /</l>\n<l>yathā--- saṅketakālamanasaṃ viṭaṃ jñātvā vidagdhayā /</l>\n<l>hasannetrārpitākūtaṃ līlāpadmaṃ nimīlitam //</l>\n</lg></p>\n\n<p>atra līlākamalanimīlanasya vyañjakatvamuktyaiva niveditam /\nlocanam tatra pratipattiṃ karotīti kramavyaṅgyataiva /\nrasastvatrāpi dūrata eva vyabhicārisvarūpe paryālocyamāne bhātīti tadapekṣayālakṣyakramataiva /\nlajjāpekṣayā tu tatra lakṣyakramatvam /\namumeva bhāvamevaśabdaḥ kevalaśabdaśca sūcayati /\n'uktiṃ vine'ti yaduktaṃ tadyvacchedyaṃ darśayitumupakramate---yatra ceti /\ncaśabdastuśabdasyārthe /\nasyeti /\nalakṣyakramastu tatrāpi syādeveti bhāvaḥ /\nudāharata--saṅketeti /\nvyañjakatvamiti /\npradoṣasamayaṃ pratīti śeṣaḥ /\nuktyaiveti ādyapādatrayeṇetyarthaḥ /\nyadyapi cātra śabdāntarasannidhāne 'pa pradoṣārthaṃ prati na kasyacidabhidhāśaktiḥ padasyeti vyañjakatvaṃ na vighaṭitaṃ, tathāpi śabdenaivoktamayamartho 'rthāntarasya vyañjaka iti /\nbālapriyā kramavyaṅgyataiveti /\nlajjāyāssaṃlakṣyakramavyaṅgyatvamevetyarthaḥ /\nrasa iti /\nśṛṅgāra ityarthaḥ /\natrāpi 'evaṃvādinī'tyādāvapi /\ndūrata eva vilambenaiva /\nparyālocyamāna ityanena sambandhaḥ /\nlajjārūpavyabhicāripratītirvilambenaiva, tatpratītau satyāñca jhaṭiti rasapratītirityarthaḥ /\ntadapekṣayā rasāpekṣayā /\nalakṣyakramataivetyevakāreṇa lakṣyakramatvavyavacchedaḥ /\ntarhi kathamatra lakṣyakramatvamuktamityata āha--lajjeti evaśabdaḥ kevalaśabdaśceti /\n'alakṣyakramavyaṅgyasyaive'tyatratyaivaśabdaḥ 'sa tasya kevalasye'tyatratyakevalaśabdaścetyarthaḥ /\nvṛttau 'asyadhvane'rityasya saṃlakṣyakramadhvanerityarthaḥ /\ntadukteḥ phalamāha--alakṣyakramastviti /\nsaṅketeti /\nviṭaṃ saṅketakāle mano yasya taṃ tajjijñāsum /\nata eva hasadbhyāṃ netrābhyāmarpitaṃ sūcitaṃ ākūtaṃ saṅketakālajijñāsārūpābhiprāyo yena tam /\njñātveti sambandhaḥ /\nlocane--pradoṣārthaṃ prati na kasyacidabhidhāśaktiḥ padasyeti /\npradoṣarūpārthaḥ kenāpi padenābhidhayā napratipādyata ityarthaḥ /\nitīti hetau /\nna vighaṭitamiti /\nataścātra dhvaniviṣayatvameva yuktamiti bhāvaḥ /\nśabdeneti /\nayamartho 'rthāntarasya vyañjaka iti śabdenaivoktamityanvayaḥ /\npajhanimīlanasya pradoṣasamayavyañjakatvamādyapādatrayātmakaśabdenaiva pradarśitamityarthaḥ /\ntataśca tadapahastitamiti sambandhaḥ /\ngopyati /\ngopyamānatayā uditamutpannaṃ yaccārutvaṃ tadātmakamityarthaḥ /\nprāṇitaṃ tathā ca---</p>\n\n</div>\n<div>\n\n\n<lg>\n<l>śabdārtha-śaktyā kṣipto 'pi vyaṅgyo 'rthaḥ kavinā punaḥ /</l>\n<l>yatrāviṣkriyate svoktyā sānyaivālaṅkṛtir dhvaneḥ // DhvK_2.23 //</l>\n</lg>\n\n\n</div>\n<div>\n\n\n<lg>\n<l>śabdārthaśaktyā kṣipto 'pi vyaṅgyo 'rthaḥ kavinā punaḥ /</l>\n<l>yatrāviṣkriyate svoktyā sānyaivālaṅkṛtirdhvaneḥ // 23 //</l>\n</lg>\n\n<p>śabdaśaktyārthaśaktyā śabdārthaśaktyā vākṣipto 'pi vyaṅgyo 'rthaḥ kavinā punaryatra svoktyā prakāśīkriyate so 'smādanusvānopamavyaṅgyāddhvaneranya evālaṅkāraḥ /\nalakṣyakramavyaṅgyasya vā dhvaneḥ sati sambhave sa tādṛganyo 'laṅkāraḥ /\nlocanam tataśca dhvaneryadgopyamānatoditacārutvātmakaṃ prāṇitaṃ tadapahastitam /\n<lg>\n<l>yathā kaścidāha--'gambhīro 'haṃ na me kṛtyaṃ ko 'pi veda na sūcitam /</l>\n<l>kiñcidbravīmi' iti /</l>\n<l>tena gāmbhīryasūcanārthaḥ pratyuta āviṣkṛta eva /</l>\n<l>ata evāha---vyañjanakatvamiti uktyaiveti ca // 2.2 //</l>\n</lg></p>\n\n<p>prakāntaprakāradvayopasaṃhāraṃ tṛtīyaprakārasūcanaṃ caikenaiva yatnena karomītyāśayena sādhāraṇamavataraṇapadaṃ prakṣipati vṛttikṛt---tathā ceti /\ntena coktaprakāradvayenāyamapi tṛtīyaḥ prakāro mantavya ityarthaḥ /\nśabdaścārthaśca śabdārthau cetyekaśeṣaḥ /\nsānyaiveti /\nna dhvanirasau, api tu śleṣādiralaṅkāra ityarthaḥ /\nathavā dhvaniśabdenālakṣyakramaḥ tasyālaṅkāryasyāṅginaḥ bālapriyā jīvitam /\ndṛṣṭāntamāha--yathetyādi /\ngambhīra iti /\ngambhīro janassvakṛtyaṃ vācā na vadati, kintu kadācitsūcayatīti lokasthitimabhipretya kasyaciduktiriyam /\nahaṃ gambhīro na bhavāmi /\nataḥ me kṛtyaṃ sūcitaṃ sat ko 'pi na veda na jānāti /\nataḥ kiñjidbravīmītyanvayaḥ /\nteneti /\nuktena vākyenetyarthaḥ /\n<lg>\n<l>gāmbhīryasūcanārtha iti /</l>\n<l>gāmbhīryasūcako vadanavikārādyabhāvarūpo 'rtha ityarthaḥ /</l>\n<l>āviṣkṛtaḥ prakāśitaḥ /</l>\n<l>uktābhiprāyeṇaiva vṛttau 'vyañjakatvamuktyaiva nivedita' mityuktaṃ, na tu vyaṅgyārthaḥ śabdāntareṇa pradarśita itītyāha--ata eveti // 2.2 //</l>\n</lg></p>\n\n<p>'tathāce'tyasya yathāśrutārthe sāṅgatyābhāvādavatārayanvivṛṇoti---prakrāntetyādi /\nprakrāntaprakāradvayeti /\nśabdaśaktimūlārthaśaktimūladhvanidvayetyarthaḥ /\ntṛtīyaprakāreti /\nśabdārthebhayaśaktimūladhvaniprakāretyarthaḥ /\nityekaśeṣa iti /\nśabdaścārthaśca śabdārthau śabdārthauca śabdārthau ca śabdārthāḥ teṣāṃ śaktetyarthātrrividho 'pi bhedassaṅgṛhīta iti bhāvaḥ /\nkārikāyāṃ 'kṣipto 'pī'ti pāṭhaḥ /\nākṣipta iticchedaḥ /\n'se'ti 'yatre'tyasya pratinirdeśaḥ /\ntatkāvyamityarthaḥ /\nyadvā--tatreti śeṣaḥ /\n<lg>\n<l>seti vyaṅgyārtha ityarthaḥ /</l>\n<l>sāmyetyādyantapādo dvedhā vṛttau vivṛtaḥ, tadanurodhenādyamarthaṃ vivṛṇoti locane---na dhvanirityādi /</l>\n<l>tatra śabdaśaktyā yathā--- vatse mā gā viṣādaṃ śvasanamurujavaṃ santyajordhvapravṛttaṃ kampaḥ ko vā guruste bhavatu balabhidā jṛmbhitenātra yāhi /</l>\n<l>pratyākhyānaṃ surāṇāmiti bhayaśamanacchajhanā kārayitvā yasmai lakṣmīmadvādvaḥ sa dahatu duritaṃ manthamūḍhāṃ payodhiḥ //</l>\n</lg></p>\n\n<p>locanam sa vyaṅgyo 'rtho 'nyo vācyamātrālaṅkārāpekṣayā dvitīyo lokottaraścālaṅkāra ityarthaḥ /\nevameva vṛttau dvidhā vyākhyāsyati /\nviṣamattīti viṣādaḥ /\nūrdhvapravṛttamagnimityatra cārtho mantavyaḥ /\nkampo 'pāmpatiḥ ko brahmā vā tava guruḥ /\nbalabhidā indreṇa jṛmbhitena aiśvaryamadamattenetyarthaḥ /\njṛmbhitaṃ ca gātrasaṃmardanātmakaṃ balaṃ bhinatti āyāsakāritvāt /\npratyākhyānamiti vacasaivātra dvitīyo 'rtho 'bhidhīyata iti niveditam /\nkārayitveti /\nsā hi kamalā puṇḍarīkākṣameva hṛdaye nidhāyotthiteti svayameva devāntarāṇāṃ pratyākhyānaṃ karoti /\nsvabhāvasukumāratayā tu mandarāndolitajaladhitaraṅgabhaṅgaparyākulīkṛtāṃ tena pratibodhayatā tatsamarthācaraṇamanyatra doṣodghāṭanena atra yāhīti cābhinayaviśeṣeṇa sakalaguṇādaradarśakena kṛtam /\nata eva manthamūḍhāmityāha /\nbālapriyā asau vyaṅgyārthaḥ /\ndvitīyaṃ vyācaṣṭe---athavetyādi /\npūrvasmin pakṣe dhvaneriti pañjamyantaṃ saṃlakṣyakramadhvaniparamasmiṃstu ṣaṣṭhyantamasaṃlakṣyakramadhvaniparamityāha---dhvaniśabdenetyādi /\nukta iti śeṣaḥ /\ntādṛganya iti vṛtyanurodhenānyapadaṃ vyācaṣṭe---vācyetyādi /\ntādṛgatyasya vivaraṇam----lokottara iti /\nvatse iti /\nhe vatse tvaṃ viṣādaṃ duḥkhaṃ mā gāḥ /\nūrdhvapravṛttamurujavaṃ śvasanaṃ dīrghaśvāsaṃ santyaja saṃvṛṇviti ca pāṭhaḥ, guruḥ mahānityādi yathāśrutārthasya spaṣṭatvādarthāntaraṃ vivṛṇoti---viṣamityādi /\nviṣāda iti /\nśiva ityarthaḥ /\nūrdhvapravṛttamityasya vivaraṇam---'agnim' iti /\ncārtho mantavya iti /\nśvasanamūrdhvapravṛttañceti samuccayo jñātavya ityarthaḥ /\nguruḥ pitā /\nbalabhidā jṛmbhitenetyasya vācyārthañca prasaṅgādāha--jṛmbhitañcetyādi /\ndvitīyārthasāya svoktyāviṣkaraṇaṃ darśayati---pratyākhyānamiti /\nvacasaiveti /\nniveditamityanenānvayaḥ /\ndvitīyo 'rtha iti /\nśivādiparityāgarūpārtha ityarthaḥ /\nkārayatveti /\nṇijartho 'tra tatsamarthācaraṇarūpo na tvapravṛttapravarttanarūpaḥ, tasya rasānanuguṇatvādityaha---sā hītyādinā /\nsukumāratayā paryākulīkṛtāmiti sambandhaḥ /\ntāmiti śeṣaḥ /\npratibodhayatā tene tatsamarthācaraṇaṃ kṛtamityanvayaḥ /\ntena samudreṇa /\nanyatreti /\nśivādideveṣvityarthaḥ /\ndāṣodghāṭaneneti /\nviṣādādipadaiḥ viṣabhakṣaṇādidoṣaṇāṃ prakāśanenetyarthaḥ /\n<lg>\n<l>atreti /</l>\n<l>lokottaraguṇaviśiṣṭe śrīnārāyaṇe ityarthaḥ /</l>\n<l>arthaśaktyā yathā---- ambā śete 'tra vṛddhā pariṇatavayasāmagraṇaritra tāto niḥśeṣāgārakarmaśramaśithilatanuḥ kumbhadāsī tathātra /</l>\n<l>asmin pāpāhamekā katipayadivasaproṣitaprāṇanāthā pānthāyetthaṃ taruṇyā kathitamavasaravyāhṛtivyājapūrvam //</l>\n</lg></p>\n\n<p>ubhayaśaktyā yathā---'dṛṣṭyā keśavagoparāgahṛtayā' ityādau /\nlocanam ityuktaprakāreṇa bhayanivāraṇavyājena surāṇāṃ pratyākhyānaṃ manthamūḍhāṃ lakṣmīṃ kārayitvā payodhiryasmai tāmadātsa vo yuṣmākaṃ duritaṃ dahatviti sambandhaḥ /\nambeti /\natraikaikasya padasya vyañjaktavaṃ sahṛdayaiḥ sukalpyamiti svakaṇṭhena noktam /\nvyājaśabdo 'tra svoktiḥ /\nevamupasaṃhāravyājena prakāradvayaṃ sodāharaṇaṃ nirūpyatṛtīyaṃ prakāramāha---ubhayeti /\nśabdaśaktistāvadgoparāgādi śabdaśleṣavaśāt /\nbālapriyā sakaleti /\nbhagavatsambandhiṣu sakalaguṇeṣu ya ādaraḥ svasya bahumatistaddarśakenetyarthaḥ /\nata eveti /\nsamarthācaraṇasya ṇijarthatvādevetyarthaḥ /\nmanthamūḍhāmiti /\ntajjñāpakamiti bhāvaḥ /\nuttarārdha vyācaṣṭe---itītyādi /\nlakṣmīṃ kārayitveti /\n'hṛkroranyatarasyā' mityanena karmasaṃjñā /\nsurūpaṃ kañcitpānthamavalokya pravṛddhamadanā kācitsvairiṇo tamāha---ambeti /\nśete ityasyottaratrāpyanuṣaṅga /\npariṇatavayasāṃ vṛddhānām /\nniśśeṣairagārakarmabhissvayamanuṣṭhitaiḥ gṛhakarmabhiḥ yaḥ śramastena śithilā asvasthā tanuryasyāḥ sā /\n'avasare'ti /\navasarasya tattassthale mātrādiśayanādirūpasya prastāvasya vyāhṛtiruktiḥ tasya vyājaḥ saḥ pūrvo yatra tattathā /\natrāvayoryathākāmaṃ rantuṃ śakyaṃ ko 'pi na jānīyāt, tvaddarśanena kāmārtā māṃ ramaṇena prīṇayeti vaktrī bodhayatīti vaktṛvaiśiṣṭyādijñānavatāṃ sahṛdayānāṃ vyajyate /\nparantu vyaṅgyārtho yamavasaravyāhṛtivyājapūrvamiti vyājaśabdena kavinā āviṣkṛtaḥ /\nsukalpyamiti /\nambā tāta ityābhyāṃ pitrornaisargikavātsalyaśālitvena tau mama sarvatrāpyanukūlāveveti /\ntadviseṣaṇābhyāṃ nidrāparavaśatvaṃ parasāhāyyaṃ vināśayanādutthānāśaktatvamityādi, niśśeṣetyādinā dāsyā gāḍhanidritatvam, uktairhetubhisteṣāmanāśaṅkanīyatvaṃ, dāsītyanena svajñāvartitvaṃ, pāpetyanenādyāvādhesarasasambhogānubhavarāhityam, eketyanena puruṣāntarānubhogābhāvaḥ, ata eva sambhogautsukyaṃ, katipayetyādinā patyuracirātpratyāgamanamanāśaṅkyamiti prāṇanāthaityanena pativiṣayakānurāgābhāva iti ca dyotyata ityūhyamiti bhāvaḥ /\nitīti hetau /\nsvakaṇṭhena noktamiti /\nsvayaṃ vyākhyānena na pradarśitamityarthaḥ /</p>\n\n\n</div>\n<div>\n\n\n<lg>\n<l>prauḍhokti-mātra-niṣpanna-śarīraḥ sambhavī svataḥ /</l>\n<l>artho 'pi dvividho jñeyo vastuno 'nyasya dīpakaḥ // DhvK_2.24 //</l>\n</lg>\n\n\n</div>\n<div>\n\n\n<lg>\n<l>prauḍhoktibhātraniṣpannaśarīraḥ sambhavī svataḥ /</l>\n<l>artho 'pi dvividho jñeyo vastuno 'nyasya dīpakaḥ // 24 //</l>\n</lg>\n\n<lg>\n<l>arthaśaktyudbhavānuraṇanarūpavyaṅgye dhvanau yo vyañjako 'rtha uktastasyāpi dvau prakārau---kaveḥ kavinibaddhasya vā vaktuḥ prauḍhoktimātraniṣpannaśarīra ekaḥ, svatassambhavī ca dvitīyaḥ /</l>\n<l>locanam arthaśaktistu prakaraṇavaśāt /</l>\n<l>yāvadatra rādhāramaṇasyākhilataruṇījanacchannānurāgagarimāspadatvaṃ na viditaṃ tāvadarthāntarasyāpratīteḥ, saleśamiti cātra svoktiḥ // 2.3 //</l>\n</lg>\n\n<p>evamarthaśaktyudbhavasya sāmānyalakṣaṇaṃ kṛtam. śleṣādyalaṅkarebhyaścāsya vibhakto viṣaya uktaḥ /\nadhunāsya prabhedanirūpaṇaṃ karoti---prauḍhoktītyādinā /\nyo 'rthāntarasya dīpako vyañjako 'rtha uktaḥ so 'pi dvividhaḥ /\nna kevalamanusvānopamo dvividhaḥ, yāvattadbhedo yo dvitīyaḥ so 'pa vyañjakārthadvaividhyadvāreṇa dvividha ityapiśabdasyārthaḥ /\nprauḍhokterapyavāntarabhedamāha---kaveriti /\n<lg>\n<l>tenaite trayo bhedā bhavanti /</l>\n<l>prakarṣema ūḍaḥ sampādayitavyena vastunā prāptastatkuśalaḥ prauḍhaḥ /</l>\n<l>uktirapi samarpayitavyavastvarpaṇocitā prauḍhetyucyate /</l>\n<l>bālapriyā arthaśaktistu prakaraṇavaśādityuktameva vivṛṇoti---yāvadityādi // 2.3 //</l>\n</lg></p>\n\n<p>artho 'pītyipiśabdārthamāha---na kevalamityādi /\nkaverityādikamavatārayati---prauḍhokteriti /\nete trayo bhedā iti /\nkaviprauḍhoktimātrasiddhaḥ, kavinibaddhavaktṛpraurḍhektimātrasiddhaḥ, svatassambhavī ceti trayo bhedā ityarthaḥ /\nprauḍhapadavyutpattimāha--prakarṣeṇetyādi /\nūḍha ityasya vyākhyānaṃ--sampādetyādi /\ntaditi /\ntasmādityarthaḥ /\nsampādayitvyavastuprāpteḥ kuśala eva sambhavāditi yāvat /\nprauḍha iti /\nprauḍha ityucyata ityarthaḥ /\nprauḍha iti sthite 'prādūhoḍhe'tyādinā vṛddhiḥ /\nsamarpayitavyeti /\n<lg>\n<l>kaviprauḍhoktimātranippannaśarīro yathā---</l>\n<l>sajjehi surahimāso ṇa dāva appei juaijaṇalakkhamuhe /</l>\n<l>ahiṇavasahaāramuhe ṇavapallavapattale aṇaṅgassa śare //</l>\n</lg></p>\n\n<lg>\n<l>kavinibaddhavaktṛprauḍhoktimātraniṣpannaśarīro yathodāhṛtabheva----'śikhariṇi' ityādi /</l>\n<l>locanam sajjayati surabhimāso na tāvadarpayati yuvatijanalakṣyamukhān /</l>\n<l>abhinavasahakāramukhānnavapallavapatrralānanaṅgasya śarān //</l>\n</lg>\n\n<p>atra vasantaścetano 'naṅgasya sakhā sajjayati kevalaṃ na tāvadarpayatītyevaṃvidhayā samarpayitavyavastvarpaṇakuśalayoktyā sahakārodbhedinī vasantadaśā yata uktā ato dhvanyamānaṃ manmathonmāthasyārambhaṃ kramema gāḍhagāḍhībhaviṣyantaṃ vyanakti /\nanyathā vasante sapallavasahakārodgama iti vastumātraṃ na vyañjakaṃ syāt /\neṣā ca kaverevoktiḥ prauḍhā /\nśikhariṇīti /\natra lohitaṃ bimbaphalaṃ śuko daśatīti na vyañjakatā kācit /\nyadā tu kavinibaddhasya sābhilāṣasya taruṇasya vakturitthaṃ prauḍhoktistadā vyañjakatvam /\nbālapriyā sahṛdayahṛdayārpaṇayogyetyarthaḥ /\nvṛttau---'svatassambhavī ca dvitīya' iti pāṭhaḥ kvācitkaḥ /\nsajjayatīti /\nsurabhimāsaḥ vasantasambandhī māsaḥ yuvatijanā eva lakṣyāṇi yeṣāṃ tathāvidhāni mukhānyagrāṇi yeṣāṃ tān /\nlakṣasahāniti pāṭhe tāni sahante teṣveva prayojyā iti yāvattānityarthaḥ /\nnaveti /\nnavāni pallavāśca patrāṇi ca tāni lānti ādadate iti tān /\nabhīti /\nnūtanasahakārapuṣpādīnityarthaḥ /\ntāneva anaṅgasya śarān /\nsajjayati, na tāvadaryayatītyanvayaḥ /\nsajjīkaraṇādyanvayopapatyarthamāha locane---vasantaścetava iti /\nvasantaścetanatvenādhyasya iti bhāvaḥ /\nsaheti sahakārasyodbhedaḥ prakāśaḥ tadvatītyarthaḥ /\nsahakārapadaṃ puṣpāntaropalakṣaṇam /\nukteti /\nabhihitetyarthaḥ /\nuktyā ukteti /\nsambandhaḥ /\nato dhvanyamānamityādi /\ntathāvidhānanaṅgasya śarān sajjayati kevalamityanena manmathonmāthanasyārambhaḥ, na tāvadarpayatītyanena bhaviṣyadarpaṇavyañjanadvārā manmathonmāthanasya bhavī gāḍhagāḍhī bhāvasca dyotyata ityarthaḥ /\nanyatheti /\nuktaprakārātiriktaprakāreṇetyarthaḥ /\ntatprakāramāha--vasanta ityādi /\nitīti /\netadvacanpratipādyamityarthaḥ /\nnetyādi /\nuktārthavyañjakaṃ na bhavedityarthaḥ /\natretyādi /\nśukta ityasya sthāne ayaṃ śukapotaka iti ca pāṭhaḥ /\nitītyādi /\nitivacanapratipādyasya kāpi vyañjakatā netyarthaḥ /\nitthamiti /\nśikhariṇītyādirūpetyarthaḥ /\n<lg>\n<l>tadā yathā vā----</l>\n<l>sāaraviiṇṇajovbaṇahatthālambaṃ samuṇṇamantehim /</l>\n<l>abbhuṭṭhāṇaṃ via mammahasya diṇṇaṃ tuha thaṇohim //</l>\n</lg></p>\n\n<p>svataḥ sambhavī ya aucatyena bahirapi sambhāvyamānasadbhāvo na kevalaṃ bhaṇitivaśenaivābhiniṣpannaśariraḥ /\nyathodāhṛtam 'evaṃvādini' ityādi /\n<lg>\n<l>yathā vā---</l>\n<l>sihipiñchakaṇṇapūrā jāā vāhasya gavvirī bhamai /</l>\n<l>bhuttāphalaraiapasāhaṇāṇaṃ macjhe savattīṇam //</l>\n</lg></p>\n\n<lg>\n<l>locanam sādaravitīrṇayauvanahastālambaṃ samunnamabhdyām /</l>\n<l>abhyutthānamiva manmathasya dattaṃ tava stanābhyām //</l>\n</lg>\n\n<p>stanau tāvadiha pradhānabhūtau tato 'pi gauravitaḥ kāmastābhyāmabhyutthānenoparcyate /\nyauvanaṃ cānayoḥ paricārakabhāvena sthitamityevaṃvidhenoktivaicitryeṇa tvadīyastanāvaloka napravṛddhamanmathāvasthaḥ ko na bhavatīti bhaṅgyā svābhiprāyadhvananaṃ kṛtam /\ntava tāruṇyenonnatau stanāviti hi vacanena vyañjakatā /\n<lg>\n<l>na kevalamiti /</l>\n<l>uktivaicitryaṃ tāvatsarvathopayogi bhavatīti bhāvaḥ /</l>\n<l>śikhipicchakarṇapūrā jāyā vyādhasya garviṇī bhramati /</l>\n<l>muktāphalaracitaprasādhanānāṃ madhye sapatnīnām //</l>\n</lg></p>\n\n<p>śikhimātramāraṇameva tadāsaktasya kṛtyam /\nanyāsu tvāsakto hastino 'pyamārayaditi hi vacanenoktamuttamasaubhāgyam /\nbālapriyā vyañjakatvamiti /\nvyaṅgyārthāḥ prathamodyote pradarśitāḥ /\nsādareti /\nkṛtveti /\npāṭhe tatpūritam /\nsādaraṃ vitīrṇo yauvanena datte yauvanahastālambo yatra tadyathā tathā /\nsamunnamadbhāṃ tava stanābhyāṃ manmathasyāpyutthānaṃ dattamivetyanvayaḥ /\natra yauvanādiṣu parijanādicetanavṛttāntāropātsamāsoktirutprekṣāṅgamityāśayena vivṛṇoti---stanāvityādi /\niti hītyādi /\niti vacane sati tatpratipādyasya vyañjakatā na hītyarthaḥ /\nna kevalamiti idaṃ pratīkadhāraṇam /\nsvataḥsambhavītyanena loke sambhāvyamāno 'pītyartho vivakṣita ityāśayena vṛttau 'ya' ityādinā vivṛtaṃ, tatra na kevalamityādinā gamyamarthaṃ darśayati---uktivaicitryamityādi /\nupayogīti /\nkāvya iti śeṣaḥ /\nuktivaicitryābhāve bhāvyatvaṃ na bhavatīti bhāvaḥ /\nśikhīti /\ngātheyaṃ tṛtīyodyote vṛttikṛtā udāhṛtya vyākhyāsyate /\njāyeti /\nnavapariṇītetyarthaḥ /\nprasādhanaṃ alaṅkāraḥ /\nsapatnīnāmiti /\npūrvapariṇītānāmityarthaḥ /\nśikhīti /\nśikhināṃ samīpasthatvāditi</p>\n\n</div>\n<div>\n\n\n<lg>\n<l>arthaśakter alaṅkāro yatrāpy anyaḥ pratīyate /</l>\n<l>anusvānopama-vyaṅgyaḥ sa prakāro 'paro dhvaneḥ // DhvK_2.25 //</l>\n</lg>\n\n\n</div>\n<div>\n\n\n<lg>\n<l>arthaśakteralaṅkāro yatrāpyanyaḥ pratīyate /</l>\n<l>anusvānopamavyaṅgyaḥ sa prakāro 'paro dhvaneḥ // 25 //</l>\n</lg>\n\n<p>vācyālaṅkāravyatirikto yatrānyo 'laṅkāro 'rthasāmarthyātpratīyamāno 'vabhāsate so 'rthaśaktyudbhavo nāmānusvānarūpavyaṅgyo 'nyo dhvaniḥ /\n<lg>\n<l>tasya praviralaviṣayatvamāśaṅkyedamucyate---</l>\n<l>locanam racitāni vividhabhaṅgībhiḥ prasādhanānīta tāsāṃ sambhogavyagrimābhāvāttadviracanaśilpakauśalameva paramiti daurbhāgyātiśaya idānīmiti prakāśitam /</l>\n<l>garvaśca bālyāvivekādināpi bhavatīti nātra svoktisadbhāvaḥ śaṅkyaḥ /</l>\n<l>eṣa cārtho yathā yathā varṇyate āstāṃ vā varṇnā, bahirapi yadi pratyakṣādināvalokyate tathā tathā saubhāgyātiśayaṃ vyādhavadhvā dyotayati // 2.4 //</l>\n</lg></p>\n\n<p>evamarthaśaktyudbhavo dvibhedo vastumātrasya vyañjanīyatve vastudhvanirūpatayā nirūpitaḥ /\n<lg>\n<l>idānīṃ tasyaivālaṅkārarūpe vyañjanīye 'laṅkāradhvanitvamapi bhavatītyāha---arthetyādi /</l>\n<l>na kevalaṃ śabdaśakteralaṅkāraḥ pratīyate pūrvoktanītyā yāvadarthaśakterapi /</l>\n<l>yadi vā na kevalaṃ yatra vastumātraṃ pratīyate yāvalaṅkāro 'pītyapiśabdārthaḥ /</l>\n<l>anyaśabdaṃ vyācaṣṭe---vācyeti // 2.5 //</l>\n</lg></p>\n\n<p>āśaṅkyeti /\nśabdaśaktyā śleṣādyalaṅkāro bhāsata iti sambhāvyametat /\narthaśaktyā bālapriyā bhāvaḥ /\ntadāsaktasyeti /\njāyāyāmatyāsaktasya vyādhasyetyarthaḥ /\nkṛtyamiti /\ntadvirahāsahanāditi bhāvaḥ /\nanyāsviti /\nsapatnīṣvityarthaḥ /\nhastino 'pīti /\ndūrasthānapīti bhāvaḥ /\niti hi vacaneneti /\nuktavākyārthenetyarthaḥ /\nuktaṃ vyañjitam /\nuttamasaubhāgyamati /\njāyāyā iti śeṣaḥ /\nmuktāphaletyādivyaṅgyaṃ darśayati--racitānītyādi /\nidānīmiti /\nnavapariṇayanottarakāla ityarthaḥ /\n<lg>\n<l>nanu vyaṅgyo jāyāyāḥ saubhāgyātiśayo hi garvaheturityatasso 'rtho garviṇītyanenāviṣkṛta ityata āha---garvaśceti /</l>\n<l>bālyanimittakaḥ avivekaḥ bālyāvivekaḥ /</l>\n<l>ādipadena sambhavato hetvantarasya parigrahaḥ /</l>\n<l>svataḥsasbhavī ya aucityena bahirapi sambhāvyamānetyādyuktaṃ yojayati---eṣa cārtha ityādi //24//</l>\n</lg></p>\n\n<p>'arthe'tyādikārikāmavatārayati---evamityādi /\n<lg>\n<l>tasyaiva arthaśaktyudbhavasyaiva /</l>\n<l>alaṅkāradhvanitvamityanenāsya sambandhaḥ /</l>\n<l>vyañjanīye arthena vyaṅgye sati /</l>\n<l>yatrāpītyapiśabdasya arthaśakterapīti alaṅkāro 'pīti yojanāṃ vikalpena darśayannāha---na kevalamityādi // 2.5 //</l>\n</lg></p>\n\n<p>śaṅkābījaṃ darśayati---śabdaśaktyetyādi /\npadeneti /\nkārikāsthapadenetyarthaḥ /</p>\n\n\n</div>\n<div>\n\n\n<lg>\n<l>rūpakādir alaṅkāra-vargo yo vācyatāṃ śritaḥ /</l>\n<l>sa sarvo gamyamānatvaṃ bibhrad bhūmnā pradarśitaḥ // DhvK_2.26 //</l>\n</lg>\n\n</div>\n<div>\n\n\n<lg>\n<l>rūpakādiralaṅkāravargo yo vācyatāṃ śritaḥ /</l>\n<l>sa sarvo gamyamānatvaṃ bibhradbhūmnā pradarśitaḥ // 26 //</l>\n</lg>\n\n<p>anyatra vācyatvena prasiddho yo rūpakādiralaṅkāraḥ so 'nyatra pratīyamānatayā bāhulyena pradarśitastatrabhavadbhirbhaṭṭodbhaṭādibhiḥ /\ntathā ca sasandehādiṣūpamārūpakātiśayoktīnāṃ prakāśamānatvaṃ pradarśitāmityalaṅkārāntarasyālaṅkārāntare vyaṅgyatvaṃ na yatnapratipādyam /\n<lg>\n<l>locanam tu ko 'laṅkāro bhātītyāśaṅkābījam /</l>\n<l>sarva iti pradarśita iti ca padenāsambhāvanātra mithyaivetyāha /</l>\n<l>upamānena tattvaṃ ca bhedaṃ ca vadataḥ punaḥ /</l>\n<l>sasandehaṃ vacaḥ stutyai samandehaṃ viduryathā //</l>\n</lg></p>\n\n<p>iti /\ntasyāḥ pāṇirayaṃ nu mārutacalatpatrrāṅguliḥ pallavaḥ ityādāvṛpamā rūpakaṃ vā dhvanyate /\natiśayokteśca prāyaśaḥ sarvālaṅkāreṣu dhvanyamānatvam /\nalaṅkārāntarasyeti /\nyatrālaṅkāro 'pyalaṅkārāntaraṃ dhvanati tatra vastumātreṇālaṅkāro dhvanyata iti kiyadidamasambhāvyamiti tātparyoṇālaṅkārāntaraśabdo vṛttikṛtā prayukto na tu prakṛtopayogī; na hyalaṅkāreṇālaṅkāro dhvanyata iti prakṛtabhadaḥ, arthaśaktyudbhave dhvanau vastvivālaṅkāro 'pi vyaṅgya ityetāvataḥ prakṛtatvāt /\ntathā copasaṃhāragranthe bālapriyā tathā ca sasandehādiṣvityādivṛttigrandhaṃ vivṛṇoti---upamānenetyādi /\nlakṣaṇabhidamudbhaṭoktam /\ntattvamiti /\nabhedamityarthaḥ /\nbhedaṃ vaidharmyamupameyasyeti śeṣaḥ /\nvadataḥ varṇayataḥ kaveḥ /\nitīti /\n'alaṅkarāntaracchāyā'mityādikārikayā bhedānupanibandhanaghaṭitamapi lakṣitaṃ tasyopalakṣaṇamidam /\ntasyā iti /\nślokasyāsya sampūrṇasyānavagamādyathābhātaṃ vyākhyāyate---ayaṃ tasyāḥ pāṇiḥ pallavaḥ nu itati yojanā /\nnu iti saṃśaye /\nubhayasādhāraṇam--mārutetyādi /\nmārutacalatpatrāṇeyevāṅgulayo yasya saḥ /\naṅgulīnāṃ calatvamarthāt sidhyati /\n'upamārūpakātiśayoktīnāṃ' ityatretaretarayogo na vivakṣita ityāśayenāha---upamārūpakaṃ veti /\natiśayokteśceti /\netattṛtīyodyote vakṣyate /\n'ityalaṅkārāntarasye'tyādigrantho yathāśrute prakṛtāsaṅgata ityatastadbhāvārthamāha---yatretyādi /\nyatra kāvye /\nyadvā---yataḥ tatra tatkāvye /\nyadvā---tataḥ itīdamityanvayaḥ /\nkiyadityādi /\nasambhāvyaṃ netyarthaḥ /\nalaṅkārāntaraśabdaḥ saptamyantālaṅkārāntaraśabdaḥ /\n'na tu prakṛtopayogī'tyatra hetumāha---na hītyādi /\ntarhi kiṃ iyatpunarucyata eva---</p>\n\n\n</div>\n<div>\n\n\n<lg>\n<l>alaṅkārāntarasyāpi pratītau yatra bhāsate /</l>\n<l>tat-paratvaṃ na vācyasya nāsau mārgo dhvaner mataḥ // DhvK_2.27 //</l>\n</lg>\n\n\n</div>\n<div>\n\n\n<lg>\n<l>alaṅkārāntarasyāpi pratītau yatra bhāsate /</l>\n<l>tatparatvaṃ na vācyasya nāsau mārgo dhvanermataḥ // 27 //</l>\n</lg>\n\n<p>alaṅkārāntareṣu tvanuraṇanarūpālaṅkārapratītau satyāmapi yatra vācyasya vyaṅgyapratipādanaunmukhyena cārutvaṃ na prakāśate nāsau dhvanermārgaḥ /\ntathā ca dīpakādāvalaṅkāre upamāyā gamyamānatve 'pi tatparatvena cārutvasyāvyavasthānānna dhvanivyapadeśaḥ /\nyathā-----\ncandamaūehi ṇisā ṇalini kamalehi kusumagucchehi laā /\n<lg>\n<l>locanam 'te 'laṅkārāḥ parāṃ chāyāṃ yānti dhvanyaṅgatāṃ gatāḥ' ityatra śleke vṛttikṛt 'dhvanyaṅgatā cobhobhyāṃ prākarābhyāṃ' ityupakramya 'tatreha prakāraṇādvyaṅgyatvenetyavagantavyam' iti vakṣyati /</l>\n<l>antaraśabdo vobhayatrāpi viśeṣaparyāyaḥ; vaiṣayikī saptamī, na tu prāgvyākhyāyāmiva nimittasaptamī /</l>\n<l>tadayamarthaḥ---vācyālaṅkāraviśeṣaviṣaye vyaṅgyālaṅkāraviśeṣo bhātītyudbhaṭādibhiruktamevetyarthaśaktyālaṅkāro vyajyata iti tairupagatameva /</l>\n<l>kevalaṃ te 'laṅkāralakṣaṇakāratvadvācyalaṅkāraviśeṣaviṣayatvenāhuriti bhāvaḥ // 2.6 //</l>\n</lg></p>\n\n<p>nanu pūrvaireva yadīdamuktaṃ kimarthaṃ tava yatna ityāśaṅkyāha---iyaditi /\nasmābhiriti vākyaśeṣaḥ /\npunaḥśabdastuduktādviśeṣadyotakaḥ /\ncandamaū iti /\ncandramayūkhādīnāṃ na niśādinā vinā ko 'pi parabhāgalābhaḥ /\nsajjanānāmapi kāvyakathāṃ vinā kīdṛśī bālapriyā prakṛtamityātrāha---arthetyādi /\natropaṣṭambhakamāha---tathācetyādi /\nprakaraṇādvyaṅgyatveneti /\ndhvanyaṅgatetyanenāsya sambandhaḥ /\nalaṅkārāntareṇa alaṅkārāntarasya vyahkyatvamityasya ekālahkāranimittakamanyalaṅkārasya vyaṅgyatvamityarthamabhisandhāya bhāvārthe vivṛtaḥ /\natharathantarābhiprāyeṇa vivṛṇoti---antaraśabdo veti /\nviśeṣaparyāyaḥ viśeṣavācī /\nvaiṣayikī viṣayarūpārthavācikā /\nsaptamīti /\n'alaṅkārāntara' ityatratyasaptamītyarthaḥ /\nphalitamāha---tadityādi /\nvācyati /\n<lg>\n<l>vācyālaṅkāraviśeṣarūpo yo viṣayastasminnityarthaḥ /</l>\n<l>vācyālaṅkāraviśeṣaśālini kāvya iti yāvat /</l>\n<l>bhātīti /</l>\n<l>yatā sasandehādāvupamādiḥ // 2.6 //</l>\n</lg></p>\n\n<p>candretyādi /\n<lg>\n<l>atra gurvīkriyata ityasya candramayūkhairniśetyādibhiḥ pañcabhiḥ pratyekaṃ sambandhaḥ /</l>\n<l>atra niśayā candramayūkhāḥ guravaḥ kriyante ityādivipariṇāmena padānāṃ sambandhādarthasāmarthyādvā pratīyamānamarthāntaraṃ darśayati---candretyādi /</l>\n<l>kīdṛśīti /</l>\n<l>haṃsehi sarasohā kavvakahā sajjanehi karai garuri //</l>\n</lg></p>\n\n<lg>\n<l>(candramayūkhairniśā nalinī kamalaiḥ kusumagucchairlatā /</l>\n<l>haṃsaiśśāradaśobā kāvyakathā sajjanaiḥ kriyate gurvī //</l>\n</lg>\n\n<p>iti chāyā) ityādiṣūpamāgarbhatve 'pi sati vācyālaṅkāramukhenaiva cārutvaṃ vyavatiṣṭhate na vyaṅgyālaṅkāratātparyeṇa /\ntasmāttatra vācyālaṅkāramukhenaiva kāvyavyapadeśo nyāyyaḥ /\nyatra tu vyaṅgyaparatvenaiva vācyasya vyavasthānaṃ tatra vyaṅgyamukhenaiva vyapadeśo yuktaḥ /\nlocanam sādhujanatā /\ncandramayūkheśca niśāyā gurukīkaraṇaṃ bhāsvaratvasevyatvādi yatkriyate, kamalairnalinyāḥ śobhāparimalalakṣmyādi, kusumagucchairlatāyā abhigamyatvamanoharatvādi, haṃsaiḥ śāradaśobhāyāḥ śrutisukhakaratvamanoharatvādi, tatsarvaṃ kāvyakathāyāḥ sajjanairityetāvānayamartho guruḥ kryita iti dīpakabalāccakāsti /\nkathāśabda idamāha---āsatāṃ tāvatkāvyasya kecana sūkṣmā viśeṣāḥ, sajjanairvinā kāvyamityeṣa śabdo 'pi dhvaṃsate /\nteṣu tu satsvāste subhagaṃ kāvyaśabdavyapadeśabhāgapi śabdasandarbhamātram; tathā taiḥ kriyate yathādaraṇīyatāṃ pratipadyata iti dīpakasyaiva vyavacchedyabalena yo 'rtho 'bhimato yatra tatparatvaṃ sa dhvanemārga ityevaṃrūpastaṃ vyācaṣṭe---yatra tviti /\ntatra ca vācyālaṅkāreṇa kadācidvyahgyamalaṅkārāntaraṃ, yadi vā vācyālaṅkārasya sadbhāvamātraṃ na vyañjakatā, vācyālaṅkārasyābhāva bālapriyā na bhavatītyarthaḥ /\ngurukīkaraṇaṃ vivṛṇoti--candramayūkhaiścetyādi /\nyatkriyate iti /\ntaditi śeṣaḥ /\nkamalairityādivākyeṣvapi yatkriyata ityasyānuṣaṅgaḥ /\ntatsarvamiti /\nkāvyakathānvayayogyaṃ pūrvoktaṃ sevyatvamanoharatvādikamityarthaḥ /\nsajjanairiti /\nkriyata ityasyānuṣaṅgaḥ /\ncakāstīti /\nvācyatayā pratīyata ityarthaḥ /\nkavitetyanuktvā kāvyakathetyukteḥ phalamāha---kathetyādi /\nkāvyakathetyasya kathyamānaṃ kāvyamityarthaḥ /\ntatra kathāśabdo vakṣyamāṇaṃ dyotayatītyarthaḥ /\nsūkṣmā viśeṣāḥ dhvanitvādayaḥ /\nteṣviti /\nsajjaneṣvityarthaḥ /\nśabdasandarbhamātramapi kāvyaśabdavyapadeśabhāk sūbhagamāsta ityanvayaḥ /\nkuta ityatrāha---tathetyādi /\n'iti dīpakasye'tyādinā 'vācyetyādivṛttigrantho vivṛtaḥ /\nnopamāyā iti /\nsajjaneṣu haṃsādīnāṃ kāvyakathāyāṃ niśādīnāṃ ca gamyamānāyā upamāyā na prādhānyamityarthaḥ /\nvyavacchedyabaleneti /\nyatra bhāsate tatparatvaṃ netyādyuktisāmarthyenetyarthaḥ /\nabhimataḥ vivakṣitaḥ /\n<lg>\n<l>yatretyādinā pradarśitasya vikalpena traividhyaṃ bhavatīti darśayati---tatra cetyādi /</l>\n<l>kadācidityasyottaravākyayorapi sambandhaḥ /</l>\n<l>yathā--- prāptaśrīreṣa kasmātpunarapi mayi taṃ manthakhedaṃ vidadhyā- nnidrāmapyasya pūrvāmanalasamanaso naiva sambhāvayāmi /</l>\n<l>setuṃ badhnāti bhūyaḥ kimiti ca sakaladvīpanāthānuyāta- stvayyāyāte vitarkāniti dadhata ivābhāti kampaḥ payodheḥ //</l>\n</lg></p>\n\n<lg>\n<l>yathā vā mamaiva--- lāvaṇyakāntiparipūritadiṅmukhe 'smi- nsmere 'dhunā tava mukhe taralāyatākṣi /</l>\n<l>kṣobhaṃ yadeti na manāgapi tena manye suvyaktameva jalarāśirayaṃ payodhiḥ //</l>\n</lg>\n\n<p>locanam eva veti tridā vikalpaḥ /\netacca yathāyogamudāharaṇeṣu yojyam /\nudāharati---prāpteti /\nkasmiṃścidanantabalasamudāyavati narapatau samudraparisaravartini pūrṇacandrodayatadīyabalāvagāhanādinā nimittena payodhestāvatkampo jātaḥ /\nso 'nena sandehenotprekṣyata iti sasandehotprekṣayoḥ saṅkarātsaṅkarālaṅkāro vācyaḥ /\ntena ca vāsudevarūpatā bālapriyā eṣāmudāharaṇāni sphuṭībhaviṣyanti /\nprāptaśrīriti /\neṣaḥ rājā, prāptā śrīḥ sampadramā ca yena saḥ /\nataḥ punarapi mayi tamanubhūtam /\nmanthakhedaṃ mathanahetukaṃ duḥkham kasmāt kimiti vidadhyāt kuryāt /\natrādau punarapītyādi sandehaḥ, paścānmathanaphalabhūtalakṣmīprāptibuddhyā kasmāditi phalāntarajijñāsā /\nevamuparyapi bodhyam /\nanalasamālasyarahitaṃ mano yasya tasyeti hetugarbham /\nasya rājñaḥ pūrvā nidrāmapyahaṃ naiva sambhāvayāmi naiva saṃśaye /\nsetumiti /\neṣamayītyanuṣaṅgaḥ /\neṣaḥ yataḥ sakaladvīpanāthairanuyātaḥ, ataḥ kimiti mayi bhūyaḥ setuṃ badhnāti /\ntvayi āyāte svasannidhimāgate sati iti vitarkān pūrvoktavākyairgamyān kiṃ mathnīyādityādisandehān /\ndadhata iva taddhāraṇādiva payodheḥ kampaḥ jalacāñcalyamatha ca vepathuḥ ābhātītyanvayaḥ /\natra vācyaṃ tadyvaṅgyaṃ cālaṅkāraṃ vivṛṇoti---kasmiṃścidityādi /\nsa iti /\nkampa ityarthaḥ /\natra jalacāñcalyasya vepathoścābhedādhyavasāyo bodhyaḥ /\nanena sandeheneti /\nvitarkān dadhata iti vākyapratipāditena eṣaḥ kiṃ mathnīyāditi sandehena hetunetyarthaḥ /\nutprekṣyata iti /\nkampena kāryeṇa nimittena uktasandeharūpo hetuḥ payodhāvutprekṣyate /\nyadvā---jalacāñcalyarūpaḥ kampaḥ uktasandehahetukavepathutvenotprekṣyata iti bhāvaḥ /\nsaṅkarāditi /\nekavākyānupraveśasaṅkarādityarthaḥ /\nityevaṃvidhe viṣaye 'nuraṇanarūparūpakāśrayeṇa kāvyacārutvavyavasthānādrūpakadhvaniriti vyapadeśo nyāyyaḥ /\ndrapakadhvaniriti vyapadeśo nyāyyaḥ /\n<lg>\n<l>upamādhvaniryathā----</l>\n<l>vīrāṇaṃ ramai ghusiṇaruṇammi ṇa tadā piāthaṇucchaṅge /</l>\n<l>diṭhṭhī riugaakumbhatthalammi jaha bahalasindūre //</l>\n</lg></p>\n\n<p>locanam tasya nṛpaterdhvanyate /\nyadyapi cātra vyatireko bhāti, tathāpi sa pūrvavāsudevasvarūpāt, nādyatanāt /\nadyatanatve bhagavato 'pi prāptaśrīkatvenānālasyena sakaladvīpādhipati vijayitvena ca vartamānatvāt /\nna ca sandehotprekṣānupapattibalādrūpakasyākṣepaḥ, yena vācyālaṅkāropaskārakatvaṃ vyaṅgyasya bhavet /\nyo yo 'samprāptalakṣmīko nirvyājavijigīṣākrāntaḥ sa sa māṃ mathnīyādityādyarthasambhāvanāt /\nna ca punarapīti pūrvāmiti bhūya iti ca śabdairayamākṛṣṭo 'rthaḥ /\npunararthasya bhūyorthasya ca kartṛbhede 'pi samudraikyamātreṇāpyupapatteḥ /\nyathā pṛthvī pūrvaṃ kārtavīryeṇa jitā punarapi jāmadagnyeneti /\npūrvā nidrā ca siddhā rājaputrādyavasthāyāmapīti siddhaṃ rūpakadhvanirevāyamiti /\nśabdavyāpāraṃ vinaivārthasaundarayabalādrūpaṇāpratipatteḥ /\nbālapriyā tene saṅkareṇa /\nvāsudevarūpateti /\nbhagavadvāsudevābheda ityarthaḥ /\nvyatireko bhātīti /\nprāptaśrīkatvādinā rājño vāsudevādvyatireko bhātītyarthaḥ /\ntathāca kathamabhedabhānaṃ bhavatīti bhāvaḥ /\nsaḥ vyatirekaḥ /\nvūrvavāsudevasvarūpāditi /\npūrvaṃ mathanodyukto nidronmukhaḥ setubandhanodyuktaśca yo vāsudevaḥ tatsvarūpādityarthaḥ /\nnādyatanāditi /\nsa bhātītyanuṣaṅgaḥ /\natra hetumāha---adyatanatva ityādi /\nvartamānatvāditi viśiṣṭatvādityarthaḥ /\ntathācaitadvacanakālīnatathāvidhavāsudevādvyatireko na bhātīti tadabhedo 'tra dhvanyata iti bhāvaḥ /\nnanvatra niśi vāsudevatvapratīti vinā payodheruktavitarkā na dhaṭanta ityastadvyaṅgyaṃ tadupapādakatayā guṇībhūtamiti śaṅkāṃ pariharati---na cetyādi /\nyeneti /\nanupapattimūlakākṣepeṇetyarthaḥ /\nvācyālaṅkāreti /\nsasandehotprekṣāsaṅkaretyarthaḥ /\nnākṣepa ityatra hetumāha---yo ya ityādi /\nvāsudeva iva asamprāptalakṣmīko yo yo janaḥ, sa sa māṃ mathnīyāt /\nnirvyājavijigoṣākrānto yo yaḥ, sa sa mayi setuṃ badhnīyādityādisaṃśayasambhavādityarthaḥ /\nsvoktyā vyaṅgyāviṣkaraṇamāśaṅkya pariharati---ta cetyādi /\nayamartha iti /\nrājño vāsudevatvamityarthaḥ /\nitīti hetau /\nayaṃ rūpakadhvanireveti siddhamityanvayaḥ /\n<lg>\n<l>atra hetumāha---śabdeti /</l>\n<l>śabdavyāpāraḥ abhidhā /</l>\n<l>kvacit granthe prāptaśrīrityasyānantaraṃ yathā vā 'jyotsnāpūre'tyādi pāṭho dṛśyate, sa locanam yathā ca---- jyotsnāpūraprasaradhavale saikate 'sminsarayvā vādadyūtaṃ suciramabhavatsiddhayūnoḥ kayościt /</l>\n<l>eko 'vādītprathamanihataṃ keśinaṃ kaṃsamanyo matvā tattavaṃ kathaya bhavatā ko hatastatra pūrvam //</l>\n</lg></p>\n\n<p>iti kecidudāharaṇamatra paṭhanti, tadasat ; bhavatetyanena śabdabalenātra, tvaṃ vāsudeva ityarthasya sphuṭīkṛtatvāt /\nlāvaṇyaṃ saṃsthānamugdhimā, kāntiḥ prabhā tābhyāṃ paripūritāni saṃvibhaktani hṛdyāni sampāditāni diṅmukhāni yena /\nadhunā kopakāluṣyādanantaraṃ prasādaunmukhyena /\nsmereriṣadvihasanaśīle taralāyate prasādāndolanavikāsasundare akṣiṇī yasyāstasyā āmantraṇam /\natha cādhunā na eti, vṛtte tu kṣaṇāntare kṣobhamagamat /\nkopakaṣāyapāṭalaṃ smeraṃ ca tava mukhaṃ sandhyāruṇapūrṇaśaśadharamaṇḍalameveti bhāvyaṃ kṣobheṇa calacittatayā sahṛdayasya /\nna caiti tatsuvyaktamanvarthatāyaṃ jalarāśirjaḍyasañjayaḥ /\njalādayaḥ śabdā bhāvārthapradhānā bālapriyā tvapapāṭha ityāha---yathocetyādi /\ntadasadityatra hetumāha---bhavatetyādi /\nsphuṭīkṛtatvāditi /\nbhavacchabdārthasya varṇyasya rājño hananakartṛtvoktyā tasya vāsudevābhedo yataḥ sphujīkṛtastasmādityarthaḥ /\ntathācātra vyaṅgyaṃ guṇībhūtamiti bhāvaḥ /\npaunaruktyaparihārāya lāvaṇyapadenātra vivakṣitamarthaṃ vyācaṣṭe---saṃsthāneti /\nākṛtisaundaryamityarthaḥ /\n'saṃvibhaktānī'tyasyaiva vivaraṇaṃ hṛdyānītyādi /\ndiṅmukhānīti /\ndiśāmārambhadeśā ityarthaḥ /\nyeṣu mukhasya svadṛṣṭidvārā sambandhastāni diṅmukhānīti bhāvaḥ /\n'adhune'tyasya 'smere' ityanena sambandha iti vyācaṣṭe---kopetyādi /\nprasādeti /\nprasādena yāvāndolanavikāsau tābhyāṃ sundare ityarthaḥ /\nvyaṅgyānugaṇamarthāntaraṃ cāha---atha cetyādi /\nadhunetyasya na eti ityanenāpi sambandha iti bhāvaḥ /\nadhunā naitītyanena gamyamarthāntaraṃ darśayati---vṛtte tvityādi /\nvṛtte gate /\nkṣaṇāntare kṣaṇaviśeṣe, candrodayakāle iti yāvat /\nkṣobhamagamaditi /\npayodhiriti śeṣaḥ /\npayodheḥ kṣobho dṛṣṭa iti bhāvaḥ /\nrūpakadhvaniṃ darśayati---kopetyādi /\nitīti hetau /\ntathāvidhasya mukhasya tathāvidhacandramaṇjalābhinnatvādityarthaḥ /\ntaddarśanāditi yāvat /\nbhāvyamityādi /\nsahṛdayasya madanavikāratmakacittacāñcalyarūpeṇa kṣobheṇa bhāvyamityarthaḥ /\npayodhestu salilollāsalakṣaṇaḥ kṣobhaḥ /\ndvayoḥ kṣobhayoratrābhedādhyavasāyaḥ /\nkṣobhapadasya cittacāñcalyamātrārthakatve tu mukhasya saundaryātiśaya eva dhvanenna candrābhedaḥ /\nataścandrodayakāryabhūtasalilollāsarūpakṣobhārthakatvamapi vivakṣitam /\nna caitīti /\npayodhiḥ kṣobhamiti śeṣaḥ /\ntaditi /\nkṣobhaprāptyabhāvādityarthaḥ /\njāḍyasañcaya locanam ityuktaṃ prāk /\natra ca kṣobho madanavikārātmā sahṛdayasya tvanmukhāvalokanena bhavatītīyatyabhidhāyā viśrāntatayā rūpakaṃ dhvanyamānameva /\nvācyālaṅkāraścātra śleṣaḥ, sa ca na vyañjakaḥ /\nanuraṇanarūpaṃ yadrūpakamarthaśaktivyaṅgyaṃ tadāśrayeṇeha kāvyasya cārutvaṃ vyavatiṣṭhate /\n<lg>\n<l>tatastenaiva vyapadeśa iti sambandhaḥ /</l>\n<l>tulyojanatvādupamādhvanyudāharaṇayorlakṣaṇaṃ svakaṇṭhena na yojitam /</l>\n<l>vīrāṇāṃ ramate ghusṛṇāruṇe na tathā priyāstanotsaṅge /</l>\n<l>dṛṣṭī ripugajakumbhatthale yathā bahalasindūre //</l>\n</lg></p>\n\n<p>prasādhitapriyatamāśvāsanaparatayā samanantarībhūtayuddhatvaritamanaskatayā ca dolāyamānadṛṣṭitve 'pi yuddhe tvarātiśaya iti vyatireko vācyālaṅkāraḥ /\ntatra tu yeyaṃ dhvanyamānopamā priyākucakuṅmalābhyāṃ sakalajanatrāsakareṣvapi śātraveṣu mardanodyateṣu rājakumbhasthaleṣu bālapriyā iti /\nāśrayāśrayiṇorabhedādhyavasāyenoktiḥ /\nmanye ityanenāsya sambandhaḥ /\nniścinomiti tadarthaḥ. /\ntathāvidhe mukhe prakāśamāne kṣobhaprāptyabhāvāt, janairucyamānaṃ mahajjāḍyaṃ payodherniścinomityarthaḥ /\natrāpi jāḍyapadārthasyānābhijñatvasya jalasya caikyādhyavasāyo bodhyaḥ /\nbhāvārthapradhānā iti /\nprādhānyena jāḍyādyarthavācakā ityarthaḥ /\nvyaṅgyasyoktasya vācyasiddhyaṅgatvaṃ nirākurvan dhvaniṃ vyavasthāpayati--atra cetyādi /\ntvanmukhāvalokaneneti /\nsaptamyantatayāpi pāṭhaḥ /\niyatīti /\ntathāvidhakṣobhaprāptyabhāvāt payonidhirjaḍarāśiriti niścinomi ityetāvatyarthe ityarthaḥ /\nrūpakamiti /\nnāyikāmukhe pūrṇacandrābheda ityarthaḥ /\nśleṣa iti /\njaḍaśabdagataśleṣa ityarthaḥ /\nna vyañjaka iti tasyoktarūpakadhvanāvanupayogāditi bhāvaḥ /\nanuraṇanarūparupaketyādi vyācaṣṭe--anuraṇanarūpaṃ yadrūpakamityādi /\nnanu vṛttau vīrāṇāmityudāharaṇayorupamādhvaniḥ svaśabdena kutato na yojita ityata āha--tulyetyādi /\nsvakaeṭhana svavacanena /\nvīrāṇāmiti /\nvirāṇāṃ dṛṣṭiryathā bahalasindūre ripugajakumbhasthale ramate, tathā ghusṛṇāruṇe priyāstanotsaṅge na samate ityanvayaḥ /\nghusṛṇaṃ kuṅkumam /\nvivṛṇoti---prasādhitetyādi /\nprasādhitā alaṅkṛtā /\nsamāśvāsanaṃ sambhogenānandanam /\nsamanantarībhūteti /\npratyāsannetyarthaḥ /\nḍolāyamānā cañcalā /\niti vyatireko vācyālaṅkāra iti /\nvīrāṇāṃ dṛṣṭeḥ priyātanotsaṅgaramaṇāpekṣayā ripugajakumbhasthalaramaṇe 'tiśayasya pratipādanāt sambhogatvarāpekṣayā yuddhe tvarātiśayo gamyata iti tasya vācyāyamānatvāt vācyalaṅkāratā /\nyadvā---iti vyatireka ityasya ityarthavyañjako vyatireka ityarthaḥ /\nsa ca pūrvoktaḥ /\natropamādhvaniṃ vivṛṇoti --tatra tvityādi /\ntatra tadvacane /\nyeyamityādi----gajakumbhasthaleṣu ityasya upametyanena sambandhaḥ /\ngajakumbhasthalānuyogikā priyākucakuṅmalapratiyogikā dhvanyamānā yeyamupametyarthaḥ /\nasyāḥ prādhānyaṃ vivṛṇoti---sakaletyādi /\netāni kumbhasthalaviśeṣaṇāni vastusthitikathanaparāṇi /\n<lg>\n<l>yathā vā mamaiva viṣamabāṇalīlāyāmasuraparākramaṇe kāmadevasya---</l>\n<l>taṃ tāṇa sirisahoararaaṇāharaṇammi hiaamekkarasam /</l>\n<l>bimbāhare piāṇaṃ ṇivesiaṃ kusumabāṇena //</l>\n</lg></p>\n\n<lg>\n<l>(tatteṣāṃ śrīsahodararatnāharaṇe hṛdayamekarasam /</l>\n<l>bimbādhare priyāṇāṃ niveśitaṃ kusumabāṇena //</l>\n</lg>\n\n<lg>\n<l>iti chāyā ) ākṣepadhvaniryathā---- sa vaktumakhilān śakto hayagrīvāśritān guṇān /</l>\n<l>yo 'mbukumbhaiḥ paricchedaṃ jñātuṃ śakto mahodadheḥ //</l>\n</lg>\n\n<p>locanam tadvaśena ratimādadānānāmiva bahumāna iti saiva vīratātiśayacamatkāraṃ vidhatta ityupamāyāḥ prādhānyam /\nasuraparākramaṇa iti /\ntrailokyavijayo hi tatrāsya varṇyate /\nteṣāmasurāṇāṃ pātālavāsināṃ yaiḥ punaḥ punarindrapurāvamardanādi kiṃ kiṃ na kṛtaṃ taddhṛdayamiti yattebhyastebhyo 'tiduṣkarebhyo 'pyakampanīyavyavasāyaṃ tacca /\nśrīsahodarāṇāmata evānirvācyotkarṣāṇāmityarthaḥ /\nteṣāṃ ratnānāmā samantāddharaṇe ekarasaṃ tatparaṃ yaddhṛdayaṃ tatkusumabāṇena sukumārataropakaraṇasambhāreṇa priyāṇāṃ bimbādhare niveśitam tadavalokanaparicumbanadarśanamātrakṛtakṛtyatābhimānayogi tenakāmadevena kṛtam /\nteṣāṃ hṛdayaṃ yadatyantaṃ vijigīṣājvalanajājvalyamānamabhūditi yāvat /\natrātiśayoktirvācyālaṅkāraḥ /\nbālapriyā śātraveṣu śatrubhūteṣu, śatrumasambandhiṣu vā /\napiśabdo ratibahumānotpattau virodhaṃ dyotayati /\ngajakumbhasthaleṣvityasya ratimityanena bahumāna ityanena ca sambandhaḥ /\ntadvaśena upamāvaśena /\nratiṃ prītim /\nādadānāṃ bibhratām /\niveti pratītau /\nbahumāna iti /\npriyākucakuṅmalasādṛśyena gajakumbhasthaleṣu prītiṃ bibhratāṃ vīrāṇāṃ teṣu bahumatirivetyarthaḥ /\nratimādadānāmanuraktānamivetyartha iti vā /\nitīti hetau /\nsaiva iktopamaiva /\nvīrateti /\npratīyamāno yo bhaṭānāṃ vīryātiśayastasya yaścamatkāraḥ camatkārakāritvaṃ tamityarthaḥ /\nvidhatte sampādayati /\nitīti hetau /\nvīrarasopaskārakatvenetyarthaḥ /\ntatrāsyeti /\nviṣamabāṇalīlāyāṃ kāmasyetyarthaḥ /\n'teṣā' mityasyaiva vivaraṇam---yairityādi /\ntadityasya vyākhāyānaṃ yattebhya ityādi /\nakampanīyeti /\nacālanīyetyarthaḥ /\ngamyarthakathanam---anirvācyetyādi /\nsukumāretyādi ca /\n'bimbādhare niveśitam' ityasya bhāvārthamāha---tadityādi /\nteṣāṃ hṛdayaṃ yadityādinā pūrvārdhabhāvārthakathanaṃ taditi śeṣaḥ /\ntattena kāmadevena tadavalokanaparicumbanadarśanamānakṛtakṛtyatābhimānayogi kṛtamiti sambandhaḥ /\natrātiśayoktiriti /\natrātiśayoktyā hayagrīvaguṇānāmavarṇanīyatāpratipādanarūpasyāsādhāraṇatadviśeṣaprakāśanaparasyākṣepasya prakāśanam /\narthāntaranyāsadhvaniḥ śabdaśaktimūlānuraṇanarūpavyaṅgyo 'rthaktimūlānuraṇanarūpavyaṅgyaśca sambhavati /\n<lg>\n<l>tatrādyasyodāharaṇam---</l>\n<l>devvāettammi phale kiṃ kīrai ettiaṃ puṇā bhaṇimo /</l>\n<l>kaṅkillapallavāḥ pallavāṇaṃ aṇṇāṇa ṇa saricchā //</l>\n</lg></p>\n\n<p>locanam pratīyamānā copamā /\nsakalaratnasāratulyo bimbādhara iti hi teṣāṃ bahumāno vāstava eva /\nata eva na rūpakadhvaniḥ /\nrūpakasyāropyamāṇatvenāvāstavatvāt /\nteṣāmasurāṇāṃ vastuvṛttyaiva sādṛśyaṃ sphurati /\ntadeva ca sādṛśyaṃ camatkārahetuḥ prādhānyena /\natiśayoktyeti /\nvācyālaṅkārarūpayetyarthaḥ /\navarṇanīyatāpratipādanamevākṣepasya rūpamiṣṭapratiṣedhātmakatvāt /\n<lg>\n<l>tasya prādhānyaṃ viśeṣaṇadvāreṇāha---asādhāraṇeti /</l>\n<l>sambhavatītyanena prasaṅgācchabdaśaktimūlasyātra vicāra iti darśayati /</l>\n<l>bālapriyā nimittato vaco yattu lokātikrāntagocaram /</l>\n<l>bhede 'nanyatvamanyatra nānātvaṃ yatra badhyate //</l>\n</lg></p>\n\n<p>tathā sambhāvyamānārthanibandhe 'tiśayoktigīḥ /\nityādinā tallakṣaṇamuktamudbhaṭādibhiḥ /\nratnāharaṇe ekarasaṃ yaddhṛdayaṃ tadbimbadhare niveśitamiti vastuto bhinnayorantaḥkaraṇavṛttiviśeṣātmakayoḥ hṛdayayoraikyamatra pratipāditamiti bhede abhedarūpātiśayoktirityarthaḥ /\nniveśanāsambandhe 'pi tatsambandhakathanāt sambandhātiśayoktirvā /\npratīyamāneti /\ndhvanyamānetyarthaḥ /\nuktaṃ vivṛṇoti---sakaletyādi /\nsamupādeyatvāditā ratnāsāratulyatvam /\nata eva vakṣyamāṇādeva /\nrūpakasyāropyamāṇatveneti /\nratnasārarūpopamānābhedasya kalpitatvenetyarthaḥ /\nrūpakasyopacāratveneti ca pāṭhaḥ /\nsādṛśyamiti /\nbimbādhare ratnasārasādṛśyamityarthaḥ /\nvṛttau 'anatiśayoktye'tyuktaṃ tadvivṛṇoti---vācyetyādi /\nvācyālaṅkārarūpayeti /\n'yo 'mbukumbhairi'tyādinā sambhāvyamānārthanibandhanāditi bhāvaḥ /\navarṇanīyatāpratipādanamevetyatra hetumāha---iṣṭeti /\niṣṭamatra varṇanīyatvapratipādanamiti bhāvaḥ /\n'asādhāraṇe'tyādikathanasya phalaṃ darśayati--tasyetyādiviśeṣaṇadvāreṇa tasya prādhānyamāhetyanvayaḥ /\natra 'yo 'mbukumbhairi'tyādyatiśayoktyā hayagrīvaguṇānāmavaṇanīyatvapratipādanarūpākṣepo dhvanyate, tena tadguṇānāmasādhāraṇo viśeṣaśceti bhāvaḥ /\nvṛttau 'śabdaśaktī'tyādyuktau kā saṅgatirityata āha---sambhavatītyādi /\natreti /\npadaprakāśaścāyaṃ dhvaniriti vākyasyārthāntaratātparye 'pi sati na virodhaḥ /\n<lg>\n<l>dvitīyasyodāharaṇaṃ yathā---</l>\n<l>hiaaṭṭāviamaṇṇuṃ avaruṇṇamuhaṃ hi maṃ pasāanta /</l>\n<l>avaraddhasya vi ṇa hu de pahujāṇaa rosiuṃ sakkam //</l>\n</lg></p>\n\n<lg>\n<l>(hṛdayasthāpitamanyumaparoṣamukhīmapi māṃ prasādayan /</l>\n<l>aparāddhasyāpi na khalu te bahujña roṣituṃ śakyam //</l>\n</lg>\n\n<lg>\n<l>iti chāyā) locanam daivāyatte phale kiṃ kriyatāmetāvatpunarbhaṇāmaḥ /</l>\n<l>raktāśokapallavāḥ pallavānāmanyeṣāṃ na sadṛśāḥ //</l>\n</lg>\n\n<p>aśokasya phalamāmrādivannāsti, kiṃ kriyatāṃ pallavāstvatīva hṛdyā itīyatābhidhā samāptaiva /\natra phalaśabdasya śaktivaśātsamarthakamasya vastunaḥ pūrvameva pratīyate /\nlokottarajigīṣātadupāyapravṛttasyāpi hi phalaṃ sampallakṣaṇaṃ daivāyattaṃ kadācinna bhavedapītyevaṃrūpaṃ sāmānyātmakam /\nnanvasya sarvavākyasyāprastutapraśaṃsā prādhānyena vyaṅgyā tatkathamarthāntaranyāsasya vyaṅgyatā, dvayoryugapadekatra prādhānyāyogādityāśaṅkyāha---padaprakāśeti /\nsarvo hi dhvaniprapañcaḥ padaprakāśo vākyaprakāśaśceti yakṣyate /\ntatra bālapriyā arthaśaktimūlavicāre ityarthaḥ /\nkiṃ kriyatāmityantasya vivaraṇam---aśokasyetyādi /\nuttarārdhavivaraṇam----pallavā ityādi /\niyateti /\nuktārthamātreṇetyarthaḥ /\ndhvaniṃ vivṛṇoti---atretyādi /\natra ityevaṃrūpaṃ sāmānyātmakaṃ asya vastunaḥ samarthakaṃ phalaśabdasya śaktivaśātpūrvameva pratīyata ityanvayaḥ /\ndaivāyatte hi phale kiṃ kriyatāmityatra phalaśabdaḥ prakaraṇavaśāt sasyarūpamarthamabhidhayā vakti, tataścāśokasya phalaṃ nāstīti prastutārtho labhyate, punaśca phalaśabdaśśaktimūladhvaninā sampadātmakaprayojanarūpamarthaṃ bodhayati, tataśca sarveṣāṃ sampado daivāyattāḥ kadācinna bhaveyurapīti sāmānyarūpo 'rthaḥ pūrvoktaprastutārthasya samarthako labhyata ityarthaḥ /\npūrvameva pratīyate ityasya daivāyatte hi phale ityasya śravaṇakāla eva pratīyata ityarthaḥ /\n'padaprakāśa' ityādigranthamavatārayati---nanvityādi /\naprastutapraśaṃseti /\nupāyapravṛttasyāpi sampallakṣaṇaṃ phalamalabdhavataḥ kasyacidrājādeḥ guṇapraśaṃsārūpaḥ prastutārtha ityarthaḥ /\nprādhānyena vyaṅgyeti /\naprastutapraśaṃsāsthaleprastutārtho vyaṅgyaḥ, sa kvacit pradhānañceti prathamodyote uktam /\narthāntaranyāsasya vyaṅgyateti /\nprādhānyenetyanuṣajyate /\nkuta ityatrāha---dvayorityādi /\nbhāvārthamāha---sarvo hītyādi /\nvākye tvaprastutapraśaṃseti /\nprādhānyena vyaṅgyeti śeṣaḥ /\nnanvevaṃ sati kathamatra vyavahāra hatyata atra hi vācyaviśeṣeṇa sāparāghasyāpi bahujñasya kopaḥ kartumaśakya iti samarthakaṃ sāmānyamanvitamanyattātparyeṇa prakāśate /\nlocanam phalapade 'rthāntaranyāsadhvaniḥ prādhānyena /\nvākye tvaprastutapraśaṃsā /\ntatrāpi punaḥ phalapadopāttasāmarthyasamarthakabhāvaprādhānyameva bhātītyarthāntaranyāsadhvanirevāyamiti bhāvaḥ /\nhṛdaye sthāpito na tu bahiḥ prakaṭato manyuryayā /\nata evāpradarśitaroṣamukhīmapi māṃ prasādayan he bahujña, aparāddhasyāpi tava na khalu roṣakaraṇaṃ śakyam /\natra bahujñetyāmantraṇārthe viśeṣe paryavasitaḥ /\nanantaraṃ tu tadarthaparyālojanādyatsāmānyarūpaṃ samarthakaṃ pratīyate tadeva camatkārakāri /\nsā hi khaṇḍitā satī vaidagdhyānunītā taṃ pratyasūyāṃ darśayantītthamāha /\nyaḥ kaścidbahujño dhūrtaḥ sa evaṃ sāparādho 'pi svāparādhāvakāśamācchādayatīti mā tvamātmani bahumānaṃ mithyā grahīriti /\nanvitamiti /\nviśeṣe sāmānyasya saṃbaddhatvāditi bhāvaḥ /\nbālapriyā āha---tatrāpītyādi /\nphaleti /\nphalapadopāttau yau samarthyasamarthakāvarthau tayorbhāvasya prādhānyamityarthaḥ /\nbhāti sahṛdayānāṃ sphurati /\narthāntaretyādi /\n'prādhānyena vyapadeśā bhavantī'ti nyāyenārthāntaranyāsadhvanivyavahāra evātreti bhāvaḥ /\nkasyāścidantargataroṣāyā anāviṣkṛtaroṣacihnāyāḥ kṛtāgasā vallabhena prasādyamānāyāḥ taṃ prativacanam--hṛdayetyādi /\nvivṛṇoti--hṛdaye sthāpita ityādi /\nprasādayanniti sambuddhyantam /\nyadvā--tvamasīti śeṣaḥ /\nna khaluroṣakaraṇaṃ śakyamiti /\nmayeti śeṣaḥ /\nhe bahujña ! yatastvaṃ māṃ prasādayannasi, ato 'parāddhamapi tvāṃ prati roṣaṃ kartuṃ na śaknomītyarthaḥ /\n'bahujñasye'ti /\nbahujñaṃ pratītyarthaḥ /\n'aśakya' iti /\nkenāpa na śakya ityarthaḥ /\nsvavaidugdhyena svāparādhsya tena pracchādanāditi bhāvaḥ /\n'itī'ti /\nevaṃrūpamityarthaḥ /\n'samarthakaṃ samānam' ityasya viśeṣaṇam 'anvitamanyadi'ti ca /\n'tātparyeṇa prakāśata' iti /\ndhvanatītyarthaḥ /\nvṛttyuktamevārtha vivṛṇoti---atretyādi /\nviśeṣe paryavasita iti /\nnāhamaparādhī nāhamanyāṃ cintayāmi, tvadekāsakte mayi prasīdetyādyamekavacanābhijñeti bahujñapadaprakṛtārthe ityarthaḥ /\ndhvaniṃ darśayati---anantaramityādi /\nsālāmyarūpaṃ samarthakamiti /\ntattu ya ityādinā vakṣyate---seti /\nprakṛtā nāyiketyarthaḥ /\nkhaṇḍiteti /\n'jñāte 'nyāsaṅgavikṛte khaṇjiterṣyākaṣāyite'ti tallakṣaṇam /\nvaidugdhyānunītā svavaidugdhyena prasāditā, nāyakeneti śeṣaḥ /\nkathamāhetyatrāha---ya ityādi /\ntvamātmani mithyābahujñānaṃ mā grahīḥ, yato bahujñāstu sāparādhā api tattadvacanena svāparādhāvakāśamācchādayantītyarthaḥ /\nanvitamityanena sāmānyaviśeṣabhāvarūpasambandho vivakṣita iti darśayati---viśeṣa ityādi /\n'vyati prāgi'tyetadvivṛṇoti-----svamityādi /\nvyatirekadhvanirapyubhayarūpaḥ sambhavati /\ntatrādyasyodāharaṇaṃ prākpradarśitameva /\n<lg>\n<l>dvitīyasyodāharaṇaṃ yathā---</l>\n<l>jāejja vaṇuddese khujja vvia pāavo gaḍiavatto /</l>\n<l>mā māṇusammi loe tāekvaraso dariddo a //</l>\n</lg></p>\n\n<lg>\n<l>(jāyeya vanoddeśe kubja eva pādapo galitapatraḥ /</l>\n<l>mā mānuṣe loke tyāgaikaraso daridraśca //</l>\n</lg>\n\n<lg>\n<l>ita chāyā) atra hi tyāgaikarasasya daridrasya janmānabhinandanaṃ truṭitapatrrakubjapā dapajanmābhinandanaṃ ca sākṣācchabdavācyam /</l>\n<l>tathāvidhādapi pādapāttādṛśasya puṃsa upamānopameyatvapratītipūrvakaṃ śocyatāyāmādhikyaṃ tātparyeṇa prakāśayati /</l>\n<l>utprekṣādhvaniryathā---- candanāsaktabhujaganiḥśvāsānilamūrcchitaḥ /</l>\n<l>mūrcchayatyeṣa pathikānmadhau malayamārutaḥ //</l>\n</lg>\n\n<p>locanam vyatirekadhvanirapīti /\napiśabdenārthāntaranyāsavadeva dviprakāratvamāha /\nprāgiti /\n'khaṃ ye 'tyujjvalayanti' iti /\n'raktastvaṃ navapallavaiḥ' iti /\njāyeya, vanoddeśa eva vanasyaikānte gahane yatra sphuṭatarabahuvṛkṣasampattyā prekṣate 'pi na kaścit /\nkubja ita rūpayoṭanādāvanupayogī /\ngalitapatrra iti /\nchāyāmapi na karoti tasya kā puṣpaphalavattetyabhiprāyaḥ /\ntādṛśo 'pi kadācidāṅgārikasyopayogī bhavedulūkādīnāṃ vā nivāsāyeti bhāvaḥ /\nmānuṣa iti /\nsulabhārthijana iti bhāvaḥ /\nloka iti /\nyatra lokyate so 'rthibhistena cārthijano na ca kiñcicchakyate kartuṃ tanmahadvaiśasamiti bhāvaḥ /\natra bālapriyā khaṃ ye 'tyujvalayanti iti, ityasyānantaraṃ 'raktastvaṃnavapallavai'riti iti ca pāṭhaḥ kvacit dṛśyate, sa prāmādikaḥ /\n'na tu raktastvam' ityādipāṭho vā /\nkubja eveti chāyā /\nvanoddeśa ityanenaivakārasya sambandha ityāha---vanetyādi /\nvanoddeśa ityasya vivaraṇam----vanasyetyādi /\ngamyamarthamāha---yatretyādi /\nevamuparyapi bodhyam /\nrūpaghaṭaneti /\npratimādyakṛtinirmāṇetyarthaḥ /\ngalitapatra iti /\ntruṭitatra iti ca pāṭhaḥ /\nāṅgārikasyeti /\naṅgāropajīvina ityarthaḥ /\nahaṃ kubjaḥ galitapatraḥ pādapaḥ panoddeśe iva jāyeya /\ntyāgaikaraso daridraśca mānuṣeloke mājayeya ityanvayaḥ /\nvṛtto---'śabdavācya'mityasya 'prakāśayatī'tyanenānvayaḥ /\natra hi madhau malayamārutasya pathikamūrcchākāritvaṃ manmathonmāthadāyitvenaiva /\ntattu candanāsaktabhujaganiḥśvāsānilamūrcchitatvenotprekṣitamityutprekṣā sākṣādanuktāpi vākyārthasāmarthyādanuraṇanarūpā lakṣyate /\nna caivaṃvidhe viṣaye ivādiśabdaprayogamantareṇāsaṃbaddhataiveti śakyate vaktum /\ngamakatvādanyatrāpi locanam vācyālaṅkāro na kaścit /\nupamānetyanena vyatirekasya mārgapariśuddhiṃ karoti /\nādhikyamiti /\nvyatirekamityarthaḥ /\nutprekṣitamiti /\nviṣavātena hi mūrchito bṛṃhita upacito mohaṃ karoti /\nekaśca mūrcchitaḥ pathikamadhye 'nyeṣāmapi dhairyacyuti vidadhanmūrcchāṃ karotītityubhayathotprekṣā /\nnanvatra viśeṣaṇamadhikībhavaddhetutayaiva saṅgacchate /\ntataḥ kiṃ? na hi hetutā paramārthataḥ /\ntathāpi tu hetutā utprekṣyata iti yatkiñcidetat /\nbālapriyā mārgapariśuddhiṃ karotīti /\nkiñciddharmeṇa sādṛśyātmakasyopamāṅgopameyatvasya pratītirhi vyatirekapratīteraṅgamiti bhāvaḥ /\nvṛttau---'candane'ti /\nmalayādristhacandanavṛkṣetyarthaḥ /\n'madhau' vasante /\n'pathike'tyādi /\nvirahijanamohakāritvamityarthaḥ /\n'manmathe'ti /\nkāmoddīpakatvenavastudatā hetunetyarthaḥ /\n'tattvi'ti /\npathikamūrcchākāritvantvityarthaḥ /\n'candane'tyādi /\ncandanāsaktabhujaganiśvāsānilamūrñchitatvena hetunā utprekṣitamityarthaḥ /\netadvivṛṇoti---viṣavātenetyādi /\nviṣavātena viṣayuktavāyunā /\nprakṛte niḥśvāsānilasya bhujagasambandhitayāviṣasamparko gamyata iti bhāvaḥ /\n'mūrcchāmohasamucchrāyayo'riti dhātupāṭhaḥ /\ntatra samucchrāyārthāprāyeṇā vyācaṣṭe---bṛṃhita iti asyaiva vivaraṇam---upacita iti /\nmohaṃ karotīti /\nsvasarṅgeṇānyasya mohāvasthāṃ /\njanayatītyarthaḥ /\ngopārthābhiprāyeṇa vyācaṣṭe---ekaścetyādi /\nekapadārthatvenātra pathikāyamāno vāyurgrāhyaḥ /\ndhairyacyutiṃ taddvāretyarthaḥ /\nmūrcchāmiti /\nmohamityarthaḥ /\nubhayathotprekṣeti viṣavātopacitatvaṃ mohāvasthāprāptiśceti ye tayoḥ malayamārutasya pathikamūrcchākaraṇehetutvenotprekṣetyarthaḥ /\nvṛttau 'mūrcchitatvenotprekṣita'miti granthasya uktahetūtprekṣāparatvaṃ śaṅkāsamādhānābhyāṃ darśayati---nanvityādi /\nviśeṣaṇaṃ candanetyādiviśeṣaṇam /\nhetutayaiveti /\nhetugarbhatvenaivetyarthaḥ /\nsamādhatte---tata ityādi /\ntataḥ kiṃ hetugarbhatve satyapi kim /\nkuta ityata āha--na hītyādi /\ntadviśeṣaṇasya parthikamūrcchākāritve vastuto hetutvaṃ nāstītyarthaḥ /\ntathāpi tviti /\nkiṃ tvityarthaḥ /\nhetutā utprekṣyata iti /\nuktayordvayoḥ hetutvamutprekṣyate ityarthaḥ /\nhetutāpi iti ca pāṭhaḥ /\ntatpakṣe malayamārute tayordvayorutprekṣāyā apiśabdena samuccayaḥ /\ncandanāsaktabhujagānāṃ niśvāsānilaiḥ mūrcchitaḥ sambaddha iti svarūpakathanamātraparaṃ tadviśeṣaṇamato vācyārthaniṣpattirbodhyā /\nvṛttau 'sākṣādanuktāpī'ti /\nivādipadenābodhitāpītyarthaḥ /\ntadaprayoge tadarthāvagṛtidarśanāt /\n<lg>\n<l>yathār---</l>\n<l>isākalusassa vi tuha muhassa ṇaṃ esa puṇṇimācando /</l>\n<l>ajja sarisattaṇaṃ pāviūṇa aṅge via ṇa māi //</l>\n</lg></p>\n\n<lg>\n<l>r(irṣyākaluṣasyāpi tava mukhasya nanveṣa pūrṇimācandraḥ /</l>\n<l>adya sadṛśatvaṃ prāpyāṅga eva na māti //</l>\n</lg>\n\n<p>iti chāyā) locanam taditi /\ntasyevāderaprayoge 'pi tasyārthasyetyutprekṣārūpasyāvagateḥ pratīterdarśanāt /\netadevodāharati---yathetir /\nirṣyākaluṣasyāpīṣadaruṇacchāyākasya /\nyadi tu prasannasya mukhasya sādṛśyamudvahetsarvadā vā tatkiṃ kuryāttvanmukhaṃ tvetadbhavatīti manorathānāmapyapathamidamityapiśabdasyābhiprāyaḥ /\naṅge svadehe na mātyeva daśa diśaḥ pūrayati yataḥ /\nadyeyatā kālenaikaṃ divasamātramityarthaḥ /\natra pūrṇacandreṇa diśāṃ pūraṇaṃ svarasasiddhamevamutprekṣyate /\nnanu nanuśabdena vitarkotprekṣārūpamācakṣāṇenāsambaddhatā nirākṛteti sambhāvayamāna bālapriyā 'anuraṇanarūpā' saṃlakṣyakramavyaṅgyā /\n'lakṣyate' jñāyate /\nśaṅkate 'na ce'tyādi 'evaṃvidhe viṣaye' iti candanāsaktetyādisthala ityarthaḥ /\n'asambaddhate'ti /\nutprekṣāyāḥ vākyāsambaddhatetyarthaḥ /\nvākyāpratipādyateti yāvat /\nsamādhatte---'gamakatvādi'ti /\ncandanetyādiviśeṣaṇasya pratipattṛpratibhāvadisahakāreṇa bodhakatvādityarthaḥ /\natra pramāṇamāha----'anyatrāpī'tyādi /\n'tadaprayoga' ityādigranthaṃ vivṛṇoti---tasyetyādir /\nirṣyeti /\nkupitāṃ nāyikāṃ prasādayatumuktirḥ, irṣyākaluṣasyetyasya vyākhyānarm----iṣadityādi /\napiśabdagamyamāha---yadi tvityādi /\nudvahet kuryādityubhayatra candra iti śeṣaḥ /\nadyetyanena gamyamāha---sarvadeti /\ntattadā kiṃ kuryāditi /\nsantoṣātiśayena yadyat kuryāt tanna jānāmītyarthaḥ /\netadbhavatīti /\ncandrībhavatītyarthaḥ /\naṅga eveti chāyā /\nevakārasya mātītyanenānvaya ityāha---netyādi /\natra gamyaṃ hetumāha---daśadiśaḥ pūrayati yata iti /\nadyeti padaṃ vivṛṇoti----iyatetyādi /\ndhvaniṃ darśayati---atretyādi /\ndiśāṃ pūraṇamiti /\naṅgena bhātyevetyanena labdhaṃ svaprabhayā diśaṃ pūraṇamityarthaḥ /\nsvarasasiddhaṃ asvābhāvikam /\nevamutprekṣyate iti /\ntava mukhasya sadṛśatvaṃ prāpyeveti mukhasādṛśyaprāptihetukatvenotprekṣyata ityarthaḥ /\nudāharaṇāntaramavatārayati---nanvityādi /\nnanuśabdeneti /\ngāthāsthananuśabdenetyarthaḥ /\nsadṛśatvaṃ prāpya nanviti yojaneti bhāvaḥ /\n'trāse'tyādi ślokaṃ vyācaṣṭe---sarvata ityādi /\n<lg>\n<l>niketān parita iti /</l>\n<l>nānubaddha iti ca sambandhaḥ /</l>\n<l>anubaddhaḥ yathā vā---- trāsākulaḥ paripatan parito niketān puṃbhirna kaiścidapi dhanvibhiranvabandhi /</l>\n<l>tasthau tathāpi na mṛgaḥ kvacidaṅganābhi- rākarṇapūrṇanayaneṣuhatekṣaṇaśrīḥ //</l>\n</lg></p>\n\n<lg>\n<l>śabdārthavyavahāre ca prasiddhireva pramāṇam /</l>\n<l>śleṣadhvaniryathā--- ramyā iti prāptavatīḥ patākāḥ rāgaṃ viviktā iti vardhayantīḥ /</l>\n<l>yasyāmasevanta namadvalīkāḥ samaṃ vadhūbhirvalabhīryuvānaḥ //</l>\n</lg>\n\n<p>atra vadhūmiḥ saha valabhīrasevanteti vākyārthapratīteranantaraṃ vadhva iva locanam udāharaṇāntaramāha--yathā veti /\nparitaḥ sarvato niketān paripatannākramanna kaiścidapi cāpapāṇibhirasau mṛgo 'nubaddhastathāpi na kvacittasthau trāsacāpalayogātsvābhāvikādeva /\ntatra cotprekṣā dhvanyate---aṅganābhirākarṇapūrṇaurnetraśarairhatār ikṣaṇaśrīḥ sarvasvabhūtā yasya yato 'to na tasthau /\nnanvetadapyasambaddhamastvityāśaṅkyāha----śabdārtheti /\npatākā dhvajapaṭān prāptavantī /\nramyā iti hetoḥ /\npatākāḥ prasiddhīḥ prāptavatīḥ /\nkimākārāḥ prasiddhīḥ ramyā ityevamākārāḥ viviktā janasaṅkulatvābhāvādityato heto rāgaṃ sambhogābhilāṣaṃ vardhayantīḥ /\nanye tu rāgaṃ citraśobhāmiti /\ntathā rāgamanurāgaṃ vardhayantīḥ /\nyato hetoḥ viviktā vibhaktaṅgyo laṭabhāḥ yāḥ /\nnamanti valīkāni chadiparyantabhāgā yāsu /\nnamantyo vallayastrivalīlakṣaṇā yāsām /\nsamamiti sahetyarthaḥ /\nnanu samaśabdāttulyārtho 'pi pratītaḥ /\nbālapriyā anugataḥ, 'na tasthāvi'tyatra vāstavo hetustrāsākula ityanena darśita ityāha---trāsetyādi /\nākarṇapūrṇaiḥ karṇaparyantavyāptaiḥ ākarṇakṛṣṭaiśca netraśaraiḥ netrāṇyeva śarāstaiḥ, ato na tasthāviti /\nuktāddhetoreva na sthitavānityarthaḥ /\ntathācātra hetūtprekṣādhvaniritibhāvaḥ /\natrāpyaṅganādṛṣṭiṃ praśaṃsāparamākarṇetyādikaṃ svarūpakathanamitivākyārthaniṣpattiravaseyā /\netadapīti /\nuktodāharaṇamapītyarthaḥ /\nasambaddhamiti /\nutprekṣārūpārthābodhakamityarthaḥ /\nvṛttau 'śabde'ti /\nevamasyaśabdasyārtha iti vyavahāra ityarthaḥ /\n'prasiddhireva' pratipattṝṇāṃ pratitireva /\ntathācoktasthale ivādiśabdābhāve 'pyutprekṣārūpārthasya sahṛdayānāṃ pratīterasambaddhatvāpādānaṃ na yuktamiti bhāvaḥ /\nvyācaṣṭe----patākā ityādi /\natrādyo 'rtho valabhībhiranveti, dvitīyastu vadhūbhiḥ /\nvyākhyānāntaramāha--anya iti /\nlaṭabhā iti sundarya ityarthaḥ /\nnanvityādi /\nsamaśabdāditi /\nlocanam satyam ; so 'pi śleṣabalāt /\nśleṣaśca nābhidhāvṛtterākṣiptaḥ, api tvarthasaundaryabalādeveti sarvathā dhvanyamāna eva śleṣaḥ /\nata eva vadhva iva valabhya ityabhidadhatāpi vṛttikṛtopamādhvaniriti noktam /\nśleṣasyaivātra mūlatvāt /\nsamā iti hi yadi spaṣṭaṃ bhavettadopamāyā eva spaṣṭatvācchleṣastadākṣiptaḥ syāt /\nsamamiti nipāto 'ñjasā sahārthavṛttirvyañjakatvabalenaiva kriyāviśeṣaṇatvena śabdaśleṣatāmeti /\nna ca tena vinābhidāyā aparipuṣṭatā kācit /\nata eva samāptāyāmevābhidhāyāṃ sahṛdayaireva sa dvitīyo 'rtho 'pṛthakprayatnenaivāvagamyaḥ /\nyathoktaṃ prāk---'śabdārthaśāsanajñānamātreṇaiva' ityādi /\netacca sarvodāharaṇeṣvanusartavyam /\n'pīnaścaitro divā nāti' ityatrābhidhaivāparyavasiteti saiva svārthanirvāhāyārthāntaraṃ śabdāntaraṃ vākarṣatītyanumānasya śrutārthāpattervā bālapriyā samamiti śabdādityarthaḥ /\ntulyārtho 'pīta /\napiśabdena pūrvoktasahārthasya samuccayaḥ /\nso 'pi tulyarūpārtho 'pi śleṣabalāditi /\nvadhvanvayyarthāntarasāmarthyādityarthaḥ /\nśleṣasceti /\narthāntaraṃ cetyarthaḥ /\nabhidhāvṛtteḥ abhidhāvyāpārāddhetoḥ /\nnākṣiptaḥ na pratītaḥ /\npadānāṃ valabhīpadasamānavibhaktikatvenābhidāyā valabhyanvayyarthe niyamanāditi bhāvaḥ /\nata eveti /\nvakṣyamāṇahetorevetṣathaḥ /\nsamā itīti /\nsamamityasya sathāna iti śeṣaḥ /\nsamamityuktau kuto na spaṣṭatvamata āha---samamityādi /\nañjasā jhaṭiti /\nsahārthavṛttiḥ sāhityarūpārthabodhakaḥ /\nyūnāṃ savadhūkānāṃ satāṃ valabhīsevanasyārthasya prakṛtatvāditi bhāvaḥ /\nkriyāviśeṣaṇatveneti /\nsevanakriyāyāḥ vartamānā ityavyāhṛtakriyāyā vā viśeṣaṇatayetyarthaḥ /\nśabdaśleṣatāmetīti /\ntulyamityarthāntaraṃ bodhayatītyarthaḥ /\nśleṣadhvaniṃ sthāpayati--na cetyādi /\napūthakprayatnena prayatnāntaraṃ vinā /\nprasaṅgādāha--pīna ityādi /\napryavasiteti /\ndivābhojanamakurvataḥ kutaḥ pīnatvamityākāṅkṣāsattvena śāntākāṅkṣasya bodhasyājananāditi bhāvaḥ /\nsvārtheti /\npīnatvādighaṭitasvaviṣayārthetyarthaḥ /\narthāntaram rātribhojanam /\nśabdāntaram rātrau bhuṅkte iti śabdam /\nākarṣati anusandhāpayati /\nanumānetyādi /\nyatāsaṃkhyamatra bodhyam /\nyathāsaṃkhyadhvaniṃ vivṛṇoti vṛttau---'ata hī'tyādi /\n'yathoddeśaṃ' uddeśakramamanatilaṅdhya /\n'anūddeśe' paścānnirdeśe sati /\n'yaccārutvam' cārutvakāri yat 'anuraṇanarūpaṃ' saṃlakṣyakramaṃ vyaṅgyam /\n'madane'ti /\nmadanaviśeṣaṇībhūto yo 'ṅkuritādiśabdaḥ sañjāteṣatprādurbhāvādiḥ tadarthaḥ taṭgataṃ tadāśritam /\n'tadi'ti /\ncārutvakāri yathāsaṃkhyātmakaṃ vyaṅgyamityarthaḥ /\ntattu yatāśrutakramaṃ saṃkhyāsāmyameva /\n'madanasahakārayori'ti /\nkāryakāraṇātmakayostayorityarthaḥ /\n'tulye'ti /\ntulyayogitā tulyakālasambandhaḥ tadrūpo yaḥ samuccayastallakṣaṇādityarthaḥ /\n'vācyādi'ti /\ncakārābhyāṃ bodhyādityarthaḥ /\n'atiricyamānam' iti /\nutkṛṣṭamityarthaḥ /\n<lg>\n<l>'ālakṣyate'jñāyate /</l>\n<l>balabhya iti śleṣapratītiraśabdāpyarthasāmarthyānmukhyatvena vartate /</l>\n<l>yathāsaṅkhyadhvaniryathā--- aṅkuritaḥ pallavitaḥ korakitaḥ puṣpitaśca sahakāraḥ /</l>\n<l>aṅkuritaḥ pallavitaḥ korakitaḥ puṣpitaśca hṛdi madanaḥ //</l>\n</lg></p>\n\n<p>atra hi yathoddeśamanūddeśe yacacārutvamanuraṇanarūpaṃ madanāviśeṣaṇabhūtāṅkuritādiśabdagataṃ tanmadanasahakārayostulyayogitāsamuccayalakṣaṇādvācyādatiricyamānamālakṣyate /\nevamanye 'pyalaṅkārā yathoyogaṃ locanam tārkikamīmāṃsakayorna dhvaniprasaṅga ityalaṃ bahunā /\ntadāha--aśabdāpīti /\n<lg>\n<l>evamanye 'pīti /</l>\n<l>sarveṣāmevārthālaṅkārāṇāṃ dhvanyamānatā dṛśyate /</l>\n<l>yathā ca dīpakadhvaniḥ-- mā bhavantamanalaḥ pavano vā vāraṇo madavalaḥ paraśurvā /</l>\n<l>vajramindrakaraviprasṛtaṃ vā svasti te 'stu latayā saha vṛkṣa //</l>\n</lg></p>\n\n<p>ityatra bādhiṣṭeti gopyamānādeva dīpakādatyantasnehāspadatvapratipattyā cārutvaniṣpattiḥ /\n<lg>\n<l>aprastugatapraśaṃsādhvanirapi---</l>\n<l>ḍhuṇḍhullanto marihisi kaṇṭaakaliāiṃ keaivaṇāiṃ /</l>\n<l>mālaikusumasaricchaṃ bhamara bhamanto ṇa pāvihisi //</l>\n</lg></p>\n\n<p>priyatamena sākamudyāne viharantī kācinnāyikā bhramaramevamāheti bhṛṅgasyābhidhāyāṃ bālapriyā 'aṅkurite' iti saptamyantapāṭho 'pi pūrvārdhe dṛśyate /\nlocane--yathāceti /\ntathā ca iti ca pāṭhaḥ /\nityatretyasya dīpakadhvanirityanenāpi sambandhaḥ /\ndīpakadhvaniṃ vivṛṇoti---bādhiṣṭhetyādi /\nbādhiṣṭheti dīpakāditi /\nmāṅarthānvitaluṅantabādhatyartharūpādanalādyanekānvayi dharmādityarthaḥ /\natyanteti /\nlatāsahite vṛkṣe vaktṛgataniratiśayaśnehāspadatvasya pratītyetyarthaḥ /\ncārutvaniṣpattiriti /\nyatastato dīpakadhvaniriti sambandhaḥ /\natra 'yaśca nimbaṃ paraśune'tyādāviva mā bhavantamanala ityatra dhākṣīdityasya, pavano vetyādau bhāṅkṣīrityasya, paraśurvetyādau bhaitsīdityasya cādhyāhāreṇa vācyārthaniṣpattirbodhyā /\naprastutapraśaṃsādhvanirapīti /\n<lg>\n<l>sādṛśyanimittakāprastutapraśaṃsādhvanirapītyarthaḥ /</l>\n<l>ḍuṇḍhu ityādi /</l>\n<l>anveṣayanmariṣyasi kaṇṭakakalitāni ketakīvanāni /</l>\n<l>mālatīkusumasadṛśaṃ bhramara bhramanna prāpsyasi //</l>\n</lg></p>\n\n<p>iti chāyā /\nvivṛṇoti--priyatamenetyādi /\nbhramaramiti /\nketakyabhimukhaṃ carantaṃ kañjinmadhupamityarthaḥ /\nāhetīti /\nvaktītyato hetorityarthaḥ /\nbhṛṅgasyeti /\nbhṛṅgavṛttāntasyetyarthaḥ /\nabhidāyāmabhidheyatve sati /\nlocanam prastutatvameva /\nna cāmantraṇādaprastutatvāvagatiḥ, pratyutāmāntraṇaṃ tasyā maugdhyavijṛmbhitamiti abhidhayā tāvannāprastutapraśaṃsā samāpyā /\nsamāptāyāṃ punarabhidhāyāṃ vācyārthabalādanyāpadeśatā dhvanyate /\nyatsaubhāgyābhimānapūrṇā sukumāraparimalamālatīkusumasadṛśī kulavadhūrnirvyājapremaparatayā kṛtakavaidagdhyalabdhaprasiddhyatiśayāni śambhalīkaṇṭakavyāptāni dūrāmodaketakīvanasthānīyāni veśyākulānītaścetaśca cañcūryamāṇaṃ priyatamamupālabhate /\napahnutadhvaniryathāsmadupādhyāyabhaṭṭendurājasya--- yaḥ kālagurupatrrabhaṅgaracanāvāsaikasārāyate gaurāṅgīkuvakumbhabhūrisubhagābhoge sudhādhāmani /\nbālapriyā prastutatvamevetyevakāreṇāprastutatvavyavacchedaḥ /\nśaṅketa---na cetyādi /\nāmantraṇāditi /\nbhṛṅgasyetyanuṣaṅgaḥ /\nanāmantraṇīyasya bhramarasya sambodhanādityarthaḥ /\naprastutatvāvagatiḥ aprastutatvasya bodhaḥ /\nna cetyanvayaḥ /\nkuta ityata āha---pratyutetyādi /\ntasyāḥ nāyikāyāḥyanmaugadhyaṃ mugdhatvaṃ 'mugdhā navavayaḥkāme'tyādi mugdhālakṣaṇaṃ, tasya vijṛmbhitaṃ maugdhyahetukamiti yāvat /\nitīti hetau /\nabhidhayā tāvadityādi /\nbhṛṅgavṛttāntasya yadyaprastutatvaṃ bhavetadā priyatamopālambharūpārtha eva vākyasya viśrāntyā tasyābhidhayā samāpyatvaṃ bhavet, prakṛte bhṛṅgavṛttāntasyāpi prastutatvasambhavānmukhyatayā vivakṣitaḥ /\npriyatamopālambharūpārtho 'bhidhayā na samāpya ityarthaḥ /\nsamāptāyāmityādi /\nprakāraṇavaśena bhṛṅgatadanvayyabhidheyārthabodhe niṣpanne satītyarthaḥ /\nvācyārthabalāditi /\nvācyārthasāmyabalādityarthaḥ /\nanyāpadeśateti /\narthāntaramityarthaḥ /\ntadāha---yadityādi /\nsukumāraḥ sundaraḥ mugdhakulavadhūriti ca pāṭhaḥ /\npremeti /\npriyatamaviṣayakapremetyarthaḥ /\nparatayā hetunā upālabhate iti sambandhaḥ /\nkṛtaketi /\nkṛtakavaidagdhyena labdhaḥ prasiddhyatiśayo yaiḥ tāni /\nśambhalīti /\nkaṇṭakatulyābhiḥ kuṭṭanībhirvyāptānītyarthaḥ /\nḍāmbhikakaṇṭaketi ca pāṭhaḥ /\ndūreti /\ndūravyāptāmodāni yāni ketakīvanāni tattulyānītyarthaḥ /\ncañcūryamāṇamiti /\ntatsambhogāya muhuścarantamityarthaḥ /\n<lg>\n<l>ya iti /</l>\n<l>yaḥ gaurāṅgīkucakumbha iva bhūriḥ subhagaścābhogo yasya tasmin /</l>\n<l>sudhādhāmani candre kālāgaruṇā yā patrabhaṅgaracanā racitaḥ patrabhaṅga iti yāvat, tadrūpeṇa yo vāsaḥ, yadvā---racanāyā āvāsaḥ āspadatvaṃ tena ekena sārāyate /</l>\n<l>he natāṅgi sundari ! locanam vicchedānaladīpitotkavanitācetodhivāsodbhavaṃ santāpaṃ vininīṣureṣa vitatairaṅgairnatāṅgi smaraḥ //</l>\n</lg></p>\n\n<p>atra candramaṇjalamadhyavartino lakṣmaṇo viyogāgniparicitavanitāhṛdayoditaploṣamalīmasacchavimanmathākāratayāpahnavo dhvanyate /\natreva sasandehadhvaniḥ---yataścandravartinastasya nāmāpi na gṛhītam /\napi tu gaurāṅgīstanābhogasthānīye candramasi kālāgurupatrrabhaṅgavicchittyāspadatvena yaḥ sāratāmutkṛṣṭatāmācaratīti tanna jānīmaḥ kimetadvastviti sasandeho 'pi dhvanyate /\npūrvamanaṅgīkṛtapraṇayāmanutaptāṃ virahotkaṇṭhitāṃ vallabhāgamanapratīkṣāparatvena kṛtaprasādhanādividhitayā vāsakasajjībhūtāṃ pūrṇacandrodayāvasare dūtīmukhānītaḥ priyatamastvadīyakucakalaśanyastakālāgurupatrrabhaṅgaracanā manmathoddīpanakāriṇīti cāṭukaṃ kurvāṇaścandravartinī ceyaṃ kuvalayadalaśyāmalakāntirevameva karotīti prativastūpamādhvanirapi /\nsudhādhāmanīti candraparyāyatayopāttamapi padaṃ santāpaṃ vininīṣurityatra hetutāmapi bālapriyā eṣa iti /\nya ityasya pratinirdeśaḥ sa ityarthaḥ /\nvicchedaḥ priyatamaviraha evānalo 'griḥ, tena dīpitāni yāni utkānāmutkaṇṭhitānāṃ vanitānāṃ cetāṃsi tadadhivāsena udbhavo yasya tam /\nsantāpaṃ vininīṣuḥ vinetuṃ śamayitumicchuriti hetugarbham /\nvitatairiti /\nprasāritairityarthaḥ /\naṅgairupalakṣitaḥ smaraḥ bhavatītyanvayaḥ /\ndhvaniṃ darśayati--atretyādinā /\napahnava iti /\nnāyamaṅkaḥ, kintu tathāvidho manmatha ityapahnava ityarthaḥ /\nyata ityādyācaratītyantaṃ vyākhyātṛvacanam /\ntasyeti /\nlakṣmaṇa ityarthaḥ /\nna gṛhītamiti /\nviśeṣato na nirdiṣṭamityarthaḥ /\napi tvityādi /\ngṛhītamityanuṣajyate /\napi tu iti gṛhītamiti sambandhaḥ /\nevaṃ nirdiṣṭamityarthaḥ /\ngaurāṅgītyādi /\nābhogaviśiṣṭagaurāṅgīstanatulyetyarthaḥ /\nracanāvāsetyasya vivaraṇam---vicchittyāspadatveneti /\nācaratīti /\nāvahatītyarthaḥ /\nphalitārthakathanametat /\nsāraḥ utkṛṣṭa ivācarati sāro bhavati iti vā vigrahaḥ /\ntaditi /\ntathā nirdeśādityarthaḥ /\nna jānīma ityādi sandehākārakathanam /\nitīti /\nuktānadhyavasāyātmakavaktṛnāyakagatasaṃśayapratīterityarthaḥ /\nsasandehaḥ sasandehālaṅkāraḥ /\napīti samuccaye /\npūrvamitiyādi /\npraṇayaḥ priyātamasya prārthanā /\nanutaptāmiti /\npaścāttāpavatīmityarthaḥ /\nbhūtāmiti /\nnāyikāmiti śeṣaḥ /\ncāṭukaṃ kurvāṇa ityanenāsya sambandhaḥ /\ntvadīyetyādi /\ncāṭuvacanam /\nevameva karotīti /\nmanmathoddīpanakāriṇītyarthaḥ /\nitiprativastūpamādhvaniriti /\ntvadīyakucakalaśanyastakālāgarupatrabhaṅgaracanāmanmathoddīpanakāriṇo candravartinīyaṃ kuvalayadalaśyāmalā kāntiścaivameva karotīti vaktṛnāyakacāṭuvākyārthasya pratītyā prativastūpamāyā dhvanirityarthaḥ /\nhetutāmiti /\nsudhādhāmatvarūpayogārthasyeti śeṣaḥ /\nśobhābhiḥ saha uddīpayati iti ca pāṭhaḥ /\nlocanam vyanaktīti hetvalaṅkāradhvanirapi /\ntvadīyakucaśobhā mṛgāṅkaśobhā ca saha madanamuddīpayata iti sahoktidhvanirapi /\n'tvatkucasadṛśaścandraścandraścandrasamastvakuvābhogaḥ' ityarthapratiterupameyopamādhvanirapi /\n<lg>\n<l>evamanye 'pyatra bhedāḥ śakyotprekṣāḥ /</l>\n<l>mahākavivāco 'syāḥ kāmadhenutvāt /</l>\n<l>yataḥ--- helāpi kasyacidacintyaphalaprasūtyai kasyāpi nālamaṇave 'pi phalāya yatnaḥ /</l>\n<l>digdantiromacalanaṃ dharaṇīṃ dhunoti khātsampatannapi latāṃ calayenna bhṛṅgaḥ //</l>\n</lg></p>\n\n<lg>\n<l>eṣāṃ tu bhedānāṃ saṃsṛṣṭitva saṅkaratvaṃ ca yathāyogaṃ cintyam /</l>\n<l>atiśayoktidhvaniryathā mamaiva--- kelīkandalitasya vibhramamadhordhuryaṃ vapuste dṛśau bhaṅgībhaṅgarakāmakārbhukamidaṃ bhrūnarmakarmakramaḥ /</l>\n<l>āpāte 'pi vikārakāraṇamaho vaktrāmbujanmāsavaḥ satyaṃ sundari vedhasastrijagatīsārastvamekākṛtiḥ //</l>\n</lg>\n\n<p>atra hi madhu māsamadanāsavānāṃ trailokye subhagatānyonyaṃ paripoṣakatvena /\nte tu bālapriyā heleti /\nhelā līlā /\nyatnaḥ buddhipūrvako vyāpāraḥ /\nvākyadvaye bhavatīti śeṣaḥ /\nuktaṃ sāmānyaṃ viśeṣeṇa samarthayati---digdantītyādi /\ndigdantino 'ṅgacalanamiti ca pāṭhaḥ /\neṣāṃ tvityādi /\napahnavena sahetareṣāṃ saṃsṛṣṭiḥ, sasandehaprativastūpamopameyopamānāmekavākyānupraveśasaṅkara ityādikaṃ cintyamityarthaḥ /\nkelīti /\nhe sundari ! te tava dṛśau kelīvilāsijanasya krīḍā tasyāḥ kandalaṃ navāṅkuraḥ riṣadāvirbhāva iti yāvat /\ntadasya sañjātamiti kelīkandalitaḥ, tasya acirāvirbhūtasyetyarthaḥ /\nvibhramaḥ strīṇāṃ śṛhgāraceṣṭā tatkārī vibhramaḥ śobhā, tacchālī vā yo madhurvasantaḥ tasya dhuraṃ kāmoddīpanādibhāraṃ vahatīti dhuryam /\nvapuḥ sta iti śeṣaḥ /\ntvadīyaṃ netradvitayamacirāvirbhūtasya vasantasya kāmoddīpanādikāryakāri śarīraṃ bhavatītyarthaḥ /\ntathā te idamityādyekaṃ padam /\nayamanubhavaikagocaro bhruvornarmakarmaṇaḥ līlāyāḥ kramaḥ kramikalīlāviśiṣṭabhrūyugmamityarthaḥ /\nbhaṅkī racanāviśeṣaḥ, tayā hetunā bhaṅguraṃ vakraṃ, yadvā---bhaṅgīyuktaṃ vakraṃ ca yat kāmasya kārbhukaṃ kramikakarmaviśiṣṭaṃ dhanuḥ tadbhavati /\nyadvā---idamiti bhinnaṃ padaṃ karmukaviśeṣaṇaṃ, kramikakarmaviśiṣṭamiti tadarthaḥ /\ntathā te vaktrāmbujanmani mukhapajhe ya āsavaḥ madyaviśeṣaḥ /\natrāsavatvenādhararasasyādhyavasāyaḥ /\nāpāte 'pi kiñjidāsvāde 'pi /\nkikārāṇāṃ sammohānandādirūpacittavikārāṇāṃ kāraṇaṃ bhavati /\naho idamadbhutam /\nataḥ tvamekā vedhasaḥ kṛtiḥ sṛṣṭiḥ trijagatīsāraḥ trailokyasārabhūtā bhavati /\nsatyaṃ niścitam /\natra hītyasya dhvanyata ityādibhiḥ sambandhaḥ /\npoṣakatvenetyantaṃ hetuvacanam /\nte ityādivyaṅgyakathanam /\nyojanīyāḥ /\nevamalaṅkāradhvanimārgaṃ vyutpādya tasya prayojanavattāṃ khyāpayitumidamucyate--</p>\n\n\n</div>\n<div>\n\n\n<lg>\n<l>śarīrīkaraṇaṃ yeṣāṃ vācyatve na vyavasthitam /</l>\n<l>te 'laṅkārāḥ parāṃ chāyāṃ yānti dhvanyaṅgatāṃ gataḥ // DhvK_2.28 //</l>\n</lg>\n\n\n</div>\n<div>\n\n\n<lg>\n<l>śarīrīkaraṇaṃ yeṣāṃ vācyatve na vyavasthitam /</l>\n<l>te 'laṅkārāḥ parāṃ chāyāṃ yānti dhvanyaṅgatāṃ gataḥ // 28 //</l>\n</lg>\n\n<p>dhvanyaṅgatā cobhābhyāṃ prakārābhyāṃ vyañjakatvena vyaṅgyatvena ca /\ntatreha prakaraṇādyvaṅgyatvenetyavagantavyam /\nvyaṅgyatve 'pyalaṅkārāṇāṃ pradhānyavivakṣāyāmeva locanam tvayi lokottareṇa vapuṣā sambhūya sthitā ityatiśayoktirdhvanyate /\nāpāte 'pi vikārakāraṇamityāsvādaparamparākriyayāpi vinā vikārātmanaḥ phalasya sampattiriti vibhāvanādhvanirapi /\nvibhramamadhordhuryamiti tulyayogitādhvanirapi /\n<lg>\n<l>evaṃ sarvālaṅkārāṇāṃ dhvanyamānatvamastīti mantavyam /</l>\n<l>na tu yathā kaiścinniyataviṣayīkṛtam /</l>\n<l>yathāyogamiti /</l>\n<l>kvacidalaṅkāraḥ kvacidvastu vyañjakamityartho yojanīya iti // 2.7 //</l>\n</lg></p>\n\n<p>nanuktāstāvaccirantanairalaṅkārāsteṣāṃ tu bhavatā yadi vyaṅgyatvaṃ pradarśitaṃ kimiyatetyāśaṅkyāha--evamityādi /\nyeṣāmalaṅkārāṇāṃ vācyatvena śarīrīkaraṇaṃ śarīrabhūtātprastutādarthāntarabhūtatayā aśarīrāṇāṃ kaṭakādisthānīyānāṃ śarīratāpādanaṃ vyavasthitaṃ bālapriyā te madhumadanāsavāḥ /\nlokāttareṇa vapuṣeti /\nnetrarūpeṇa bhrūrūpeṇādhararasarūpeṇa ca śarīreṇetyarthaḥ /\nmadanadhanuṣo bhrūrūpeṇa sthityā madanasya sthitiḥ sidhyatīti bodhyam /\nitīti /\nitivaktṛkāmukavākyārthapratītyetyarthaḥ /\natiśayoktiriti /\nnetrādau /\nvasantādyabhedapratītyā bhede abhedarūpātiśayoktirityarthaḥ /\ntulyayogiteti /\ndṛgdvayasya madhośca sāmyavivakṣayā dṛśau vibhramamadhordhuryaṃ vapurityuktyā 'nyūnasyāpi viśiṣṭene'tyādinā bhāmahādilakṣitā tulyayogitetyarthaḥ /\n'evamanye 'pyalaṅkārā' iti bahuvacanalabdhamarthamāha---evamityādi /\ngamyaṃ vyavacchedyamāha---na tvityādi /\nna tviti /\n<lg>\n<l>tatheti śeṣaḥ /</l>\n<l>niyateti /</l>\n<l>niyataḥ niyamitaḥ viṣayaḥ alaṅkāraviśeṣarūpāśrayo yasya tatkṛtamityarthaḥ /</l>\n<l>dhvanyamānatvamityanuṣajyate // 2.7 //</l>\n</lg></p>\n\n<p>kimiyateti /\nalaṅkārāṇāṃ vyaṅgyatvapradarśanena kiṃ phalamityarthaḥ /\nāheti /\nśarīrītyādinā tatphalaṃ darśayatītyarthaḥ /\nkārikāṃ vyācaṣṭe--yeṣāmityādi /\nvācyatveneti hetau tṛtīyā /\ncvipratyayārthaṃ darśayan vyācaṣṭe---śarīrabhūtādityādi /\nśarīratāpādanamiti /\nśarīratvasampādanamityarthaḥ /\nvyavasthitatve gamyaṃ hetumāha---sukavināmayatnasampādyatayā /\nsatyāṃ dhvanāvantaḥpātaḥ /\nitarathā tu guṇībhūtavyaṅgyatvaṃ pratipādayiṣyate /\nāṅgitvena vyaṅgyatāyāmapi /\nalaṅkārāṇāṃ dvayī gatiḥ--kadācidvastumātreṇa vyajyante, kadācidalaṅkāreṇa /\ntatra--- vyajyante vastumātreṇa yadālaṅkṛtayastayā /\ndhruvaṃ dhvanyaṅgatā tāsāṃ</p>\n\n</div>\n<div>\n\n\n<p>atra hetuḥ-\n<l>  . . . . . . . . kāvya-vṛttis tad-āśrayā // DhvK_2.29 //</l></p>\n\n\n</div>\n<div>\n\n\n<l>atra hetuḥ---- kāvyavṛttistadāśrayā // 29 //</l>\n\n<p>locanam yadi vā vācyatve sati yeṣāṃ śarīratāpādanamapi na vyavasthitaṃ durghaṭamiti yāvat /\nte 'laṅkārā dhvanervyāpārasya kāvyasya vāṅgatāṃ vyaṅgyarūpatayā gatāḥ santaḥ parāṃ durlabhāṃ chāyāṃ kāntimātmarūpatāṃ yānti /\n<lg>\n<l>etaduktaṃ bhavati---sukavirvidagdhapurandhīvadbhūṣaṇaṃ yadyapi śliṣṭaṃ yojayati, tathāpi śarīratāpattirevāsya kaṣṭasampādyā kuṅkumapītikāyā iva /</l>\n<l>ātmatāyāstu kā sambhāvanāpi /</l>\n<l>evambhūtā ceyaṃ vyaṅgyatā yā apradhānabhūtāpi vācyamātrālaṅkārebhya utkarṣamalaṅkārāṇāṃ vitarati /</l>\n<l>bālakrīḍāyāmapi rājatvamivetyamumarthaṃ manasi kṛtvāha---itarathā tviti // 2.8 //</l>\n</lg></p>\n\n<p>tatreti /\ndvayyāṃ gatau satyām /\natra heturityayaṃ vṛttigrandhaḥ /\nkāvyasya kavivyāpārasya bālapriyā sukavīnāmityādi /\nvācyatve iti saptamyantam /\nneti pṛthak padamityanyathāpi vyācaṣṭe---yadi vetyādi /\n'dhvanyaṅgatām' ityatra dhvaniśabdaṃ dvedhā vyācaṣṭe---vyāpārasyetyādi /\nkathamaṅgatvamityatrāha----vyaṅgyatayeti /\nyadi vetyuktavyākhyānānurodhena bhāvārthamāha---ataduktamityādi /\nbhūṣaṇamiti /\nupamādikaṃ kuṅkumādikaṃ cetyarthaḥ /\nśliṣṭamiti /\nsaktamityarthaḥ /\natiśliṣṭamiti ca pāṭhaḥ /\nśararītāpattiḥ śarīratvasampādanam /\nasyeti /\nupamāderbhūṣaṇasyetyarthaḥ /\nkuṅkumeti /\nkuṅkumayuktānulepanaviśeṣaḥ kuṅkumapītikā tasyā ivetyarthaḥ /\nātmatāyā iti /\nātmatvasampādanasyetyarthaḥ /\nasyetyanuṣaṅgaḥ /\nkā sambhāvanāpīti /\nātmatvasampādanamatikaṣṭasampādyamityarthaḥ /\nitarathetyādigranthamavatārayati---evaṃbhūtetyādi /\niyaṃ vyaṅgyatā evambhūtā cetyanvayaḥ /\n<lg>\n<l>kathambhūtetyatrāha---yetyādi /</l>\n<l>rājatvamiveti /</l>\n<l>bālāntarebhyo rājabālasyeti /</l>\n<l>śeṣaḥ // 2.8 //</l>\n</lg></p>\n\n<p>vṛttigrantha iti /\nna tu kārikāṃśa iti bhāvaḥ /\n'kāvvavṛttistadāśraye'ti yasmāttatra tathāvidhavyaṅgyālaṅkāraparatvenaiva kāvyaṃ pravṛttam /\nanyathā tu tadvākyamātrameva syāt /\ntāsāmevālaṅkṛtīnām--- alaṅkārāntaravyaṅgyabhāve</p>\n\n</div>\n<div>\n\n\n<lg>\n<l>punaḥ,</l>\n<l>. . . . . . . . dhvany-aṅgatā bhavet /</l>\n<l>cārutvotkarṣato vyaṅgya-prādhānyaṃ yadi lakṣyate // DhvK_2.30 //</l>\n</lg>\n\n\n</div>\n<div>\n\n\n<lg>\n<l>punaḥ, dhvanyaṅgatā bhavet /</l>\n<l>cārutvotkarṣato vyaṅgyaprādhānyaṃ yadi lakṣyate // 30 //</l>\n</lg>\n\n<p>uktaṃ hyetat--'cārutvotkarṣanibandhanā vācyavyaṅgyayoḥ prādhānyavivakṣā' iti /\nvastumātravyaṅgyatve cālaṅkārāṇāmanantaropadarśitebhya evodāharaṇebhyo viṣaya unneyaḥ /\ntadevamarthamātreṇālaṅkāraviśeṣarūpeṇa vārthenārthāntarasyālaṅkārasya locanam vṛttistadāśrayālaṅkārapravaṇā yataḥ /\nanyatheti /\nyadi na tatparatvamityarthaḥ /\ntena tatra guṇībhūtavyaṅgyatā naiva śaṅkyeti /\ntātparyam /\ntāsāmevālaṅkṛtīnāmityayaṃ paṭhiṣyamāṇakārikopaskāraḥ /\npunariti kārikāmadhya upaskāraḥ /\ndhvanyaṅgateti /\ndhvanibhedatvamityarthaḥ /\nvyaṅgyaprādhānyamiti /\natra hetuḥ---cārutvotkarṣata iti /\nyadīti /\ntadaprādhānye tu vācyālaṅkāra eva pradhānamiti guṇībhūtavyaṅgyateti bhāvaḥ /\nnanvalaṅkāro vastunā vyajyate alaṅkārāntareṇa ca vyajyata ityatrodāharaṇāni kimiti na darśitānītyāśaṅkyāha---vastviti /\netatsaṃkṣipyopasaṃharati---tadevamiti /\nvyaṅgyasya bālapriyā kārikāpāṭhābhiprāyeṇa vyācaṣṭe---kāvyasyetyādi /\nkavivyāpārasyeti /\nśabdārtharūpasyetyarthaḥ /\nvṛttiriti /\nsthitirityarthaḥ /\nsā alaṅkṛtirāśrayo yasyā ityabhiprāyeṇa vyācaṣṭe---alaṅkāretyādi /\nyadi na tatparatvamiti /\nvyaṅgyālaṅkāraparatvaṃ na bhavati yadītyarthaḥ /\nvṛttau 'tadvākyamātrameva syādi'ti /\n'tat' kāvyatvenābhimatam /\n'vākyamātrameva' na tu kāvyātmakamityarthaḥ /\nataḥ tatparatvena bhāvyaṃ, tathāca dhvanyaṅgatvameveti bhāvaḥ /\netadbhāvārthaṃ darśayati locane--tenetyādi /\ntāsāmityasyālaṅkārāntaravyaṅgyabhāva ityanenāpi sambandhaḥ /\ntāsāmityasyālaṅkṛtīnāmityarthaścetyāśayena vṛttau 'tāsāmevālaṅkṛtīnāṃ' ityuktamityāha--tāsāmevetyādi /\npaṭhiṣyetyādi /\nvakṣyamāṇakārikayāpi sambandhamāsādya kāsāmityākaṅkakṣānivartakatvenopakārakārītyarthaḥ /\nprakṛtānuguṇyena vyācaṣṭe--dhvanibhedatvamiti /\ndhvanyavāntaraprakāratvamityarthaḥ /\nvācyālaṅkāra eveti /\ndīpakādirevetyarthaḥ /\nkārikāyāmalaṅkārāntaravyaṅgyabhāve ityasya alaṅkārāntareṇa vyaṅgyatve satītyarthaḥ /\ntadevamityādigranthasya sārārthamāha---vyaṅgyasyetyādi /\nvā prakāśane cārutvotkarṣanibandhane sati prādhānye 'rthaśaktudbhavānuraṇarūpavyaṅgyo dhvaniravagantavyaḥ /\nevaṃ dhvaneḥ prabhedān pratipādya tadābhāsavivekaṃ kartumucyate--</p>\n\n\n</div>\n<div>\n\n\n<lg>\n<l>yatra pratīyamāno 'rthaḥ pramliṣṭatvena bhāsate /</l>\n<l>vācyasyāṅgatayā vāpi nāsyāsau gocaro dhvaneḥ // DhvK_2.31 //</l>\n</lg>\n\n\n</div>\n<div>\n\n\n<lg>\n<l>yatra pratīyamāno 'rthaḥ pramliṣṭatvena bhāsate /</l>\n<l>vācyasyāṅgatayā vāpi nāsyāsau gocaro dhvaneḥ // 31 //</l>\n</lg>\n\n<p>dvividho 'pi pratiyamānaḥ sphuṭo 'sphuṭaśca /\ntatra ya eva sphuṭaḥ śabdaśaktyārthaśaktyā vā prakāśate sa eva dhvanermārgo netaraḥ /\nsphuṭo 'pi yo 'bhidheyasyāṅgatvena pratiyamāno 'vabhāsate so 'syānuraṇanarūpavyaṅgyasya dhvaneragocaraḥ /\n<lg>\n<l>yathā----</l>\n<l>kamalāarā ṇaṃ maliā haṃsā uḍḍāviā ṇa a piucchā /</l>\n<l>locanam vyañjakasya ca pratyekaṃ vastvalaṅkārarūpatayā dviprakāratvāccaturvidho 'yamathaśaktyudbhava iti tātparyam //29//</l>\n</lg></p>\n\n<p>,30 //</p>\n\n<p>evamiti /\navivakṣitavācyo vivakṣitānyaparavācya iti dvau mūlabhedau /\nādyasya dvau bhedau---atyantatiraskṛtavācyar'thāntarasaṃkramitavācyaśca /\ndvitīyasya dvau bhedau alakṣyakramo 'nuraṇanarūpaśca /\nprathamo 'nantabhedaḥ /\ndvitīyo dvividhaḥ---śabdaśaktimūlo 'rthaśaktimūlaśca /\npaścimastrividhaḥ---kaviprauḍhoktikṛtaśarīraḥ kavinibaddhavaktṛprauḍhoktikṛtaśarīraḥ svatassambhavī ca /\nte ca pratyekaṃ vyaṅgyavyañjakayoruktabhedanayena caturdheti dvādaśavidho 'rthaśaktimūlaḥ /\nādyāścatvāro bhedā iti ṣoḍaśa mukhyabhedāḥ /\nte ca padavākyaprakāśatvena pratyekaṃ dvividhā vakṣyante /\nalakṣyakramasya tu varṇapadavākyasaṅghaṭanāprabandhaprakāśyatvena pañcatriṃśadbhedāḥ /\ntadābhāsebhyo dhvanyābhāsebhyo viveko vibhāgaḥ /\nbālapriyā subodhāyoktān vakṣyamāṇāṃśca dhvaniprabhedān saṅkalayyāha---avivakṣitavācyaityādinā pañjatriṃśadbhedā ityantena /\nuktabhedeti /\nvastvalaṅkārabhedetyarthaḥ /\nādyāścatvāra iti /\natyantatiraskṛtavācyo 'rthāntarasaṅkramitavācyo 'lakṣyakramavyaṅgyaḥ śabdaśaktimūlānuraṇanarūpaśceti catvāra ityarthaḥ /\ndvividhā vakṣyanta iti /\ntathāca dvātriṃśadityarthaḥ /\nvarṇotyādi /\natra padavākyaprakāśatvena bhedasyoktatvādanena varṇasaṅghaṭanāprabandhaprakāśayatvena yadbhedatrayaṃ tadeva vivakṣitaṃ, tathāca pañcatriṃśadbhedāḥ /\ntadābhāsebhya ityādi /\ndhvanerityasyātrāpi sambandho bodhyaḥ /\n<lg>\n<l>yatretyādipūrvādhasya vivaraṇam /</l>\n<l>vṛttau'dvividho 'pī'tyādi /</l>\n<l>pratiyamānaḥsphuṭaḥ asphuṭaśca dvividho 'pa bhavatītyanvayaḥ /</l>\n<l>keṇa vi gāmataḍāe abbhaṃ uttāṇaaṃ phaliham //</l>\n</lg></p>\n\n<p>atra hi pratiyamānasya mugdhavadhvā jaladharapratibimbadarśanasya vācyāṅgatvameva /\nevaṃvidhe viṣaye 'nyatrāpi yatra vyaṅgyāpekṣayā vācyasya cārutvotkarṣapratītyā prādhānyamavasīyate, tatra vyaṅgyāpekṣayā vācyasya cārutvotkarṣapratītyā prādhānyamavasīyate, tatra vyaṅgyasyāṅgatvena pratīterdhvaneraviṣayatvam /\n<lg>\n<l>yathā----</l>\n<l>vāṇīrakuḍaṅgoḍḍīṇasauṇikolāhalaṃ suṇantīe /</l>\n<l>gharakammavāvaḍāe bahue sīanti aṅgāiṃ //</l>\n</lg></p>\n\n<p>evaṃvidho hi viṣayaḥ prāyeṇa guṇībhūtavyaṅgyasyodāharaṇatvena nirdakṣyate /\n<lg>\n<l>locanam asyetyātmabhūtasya dhvanerasau kāvyaviśeṣo na gocaraḥ /</l>\n<l>kamalākarā na malitā haṃsā uḍḍāyitā na ca sahasā /</l>\n<l>na viṣaya ityarthaḥ /</l>\n<l>kenāpi grāmataḍāge 'bhramuttānitaṃ kṣiptam //</l>\n</lg></p>\n\n<p>iti cchāyā /\nanye tu pi ucchā pitṛṣvasaḥ itthamāmantryate /\nkenāpi atinipuṇena /\nvācyāṅgatvameveti /\n<lg>\n<l>vācyenaiva hi vismayavibhāvarūpeṇa mugdhimātiśayaḥ pratīyata iti vācyādeva cārutvasampat /</l>\n<l>vācyaṃ tu svātmopapattaye 'rthāntaraṃ svopakāravāñchayā vyanakti /</l>\n<l>vetasalatāgahanoḍḍīnaśakunikolāhalaṃ śṛṇvatyāḥ /</l>\n<l>gṛhakarmavyāpṛtāyā vadhvāḥ sīdantyaṅgāni //</l>\n</lg></p>\n\n<p>iti cchāyā /\nbālapriyā 'apī'ti samuccaye /\n'sphuṭa' iti /\nasphuṭabhinna ityarthaḥ /\n'asphuṭa' iti 'yaḥ pramliṣṭatvena bhāsata' ityasya vivaraṇam /\nvācyetyādyuttarārdhasya vivaraṇam---'sphuṭo 'pī'tyādi /\n'nāsyāsā'vityādicaturthapādasya vṛttigranthenāprakāśitamarthamāha locane-asyetyādi /\nkasyāścinmugdhāyāstaṭāke pratibimbitamabhraṃ dṛṣṭvā vismitāyāḥ sakhījanaṃ pitṛṣvasāraṃ vā prati kamaletyādivacanam /\nkenāpi grāmataṭāke abhraṃ medhamaṇḍalam uttānitamuttānaṃ kṛtaṃ sat anyathā yathopari tathā jalāntardarśanaṃ na bhavet kṣiptaṃ parantu /\nkamalākarāḥ na malināḥ sañjātamalāḥ malinā iti vā chāyā /\nhaṃsāḥ sahasā uḍḍāyitāḥ urdhvaṅgatāḥ /\nna ca idamadbhutamiti bhāvaḥ /\nsahasetyasya sthāne pitṛṣvasa iti chāyāṃ kecit paṭhantītyāha---anya ityādi /\nkenāpītyasyavivaraṇam---atinipuṇeneti /\nvācyāṅgatvaṃ vivṛṇoti---vācyainaivetyādi /\nsvātmopapattaye svabodhaviśrāntaye /\narthāntaramiti /\nvyaṅgyaṃ mugdhavadhvā jaladharapratibimbasya darśanamityarthaḥ /\nsvopakāravāñchayā svopakāraṃ karotīti vāñchayeva /\nvetaseti /\nkāvyaprakāśe 'pyudāhṛteyaṃ gāthā /\nguṇībhūtavyaṅgyatvamatra vivṛṇoti---atretyādi /\nyatra tu prakaraṇādipratipattyā nirdhārataviśeṣo vācyo 'rthaḥ punaḥ pratīyamānāṅgatvenaivāvabhāsate so 'syaivānuraṇanarūpavyaṅgyasya dhvanermārgaḥ /\n<lg>\n<l>yathā---</l>\n<l>ucciṇasu paḍia kusumaṃ mā dhuṇa sehāliaṃ haliasuhṇe /</l>\n<l>aha de visamavirāvo samureṇa suo valaasaddo //</l>\n</lg></p>\n\n<p>locanam atra dattasaṅketacauryakāmukaratasamucitasthānaprāptirdhvanyamānā vācyamevopaskurute /\ntathā hi gṛhakarmavyāpṛtāyā ityanyaparāyā api, vādhvā iti sātiśayalajjāpāratantryabaddhāyā api, aṅgānītyekamapi na tādṛgaṅgaṃ yadgāmbhīryāvahitthavaśena saṃvarītuṃ pāritam, sadintītyāstāṃ gṛhakarmasampādanaṃ svātmānamapi dhartuṃ na prabhavantīti /\ngṛhakarmayogena sphuṭaṃ tathā lakṣyamāṇānīti /\nasmādeva vācyātsātiśayamadanaparavaśatāpratīteścārutvasampattiḥ /\nyatra tviti /\nprakaraṇamādiryasya śabdāntarasannidhānasāmarthyaliṅgādestadavagamādeva yatrārtho niścitasamastasvabhāvaḥ /\npunarvācyaḥ punarapi svaśabdenokto 'ta eva svātmāvagateḥ sampannapūrvatvādena tāvanmātraparyavasāyī na bhavati bālapriyā datteti /\ndattasaṅketo yaścauryakāmuko jāraḥ tasya ratasamucitasthāne vetasalatāgahane prāptiḥ /\ndhvanyamāneti /\nśakunikolāhaloktyā vyajyamānetyarthaḥ /\nanyetyādi /\nsātiśayetyādi ca gamyārthakathanam /\ntābhyāṃ sarvāṅgasādotpatteḥ pratibandhakasadbhāvo darśitaḥ /\ngāmbhīryeṇa yadavahitthamākāragopanaṃ tadvaśena /\nna prabhavantīti /\naṅgānītyasyānuṣaṅgaḥ gṛhakarmavyāpṛtāyā ityanena gamyamāha---gṛhetyādi /\ntatheti /\nsādātiśayavattvenetyarthaḥ /\ngṛhakarmayoge sphuṭaṃ tathā na lakṣyamāṇānīti sambandhaḥ /\nataḥ kolāhalaśravaṇameva sādātiśayajanakamiti bhāvaḥ /\nyoge ceti pāṭhe 'lakṣyamāṇānīti chedaḥ /\nasmādeva vācyāditi /\ntathāvidhāyāstasyāḥ kolāhalaśravaṇakāla eva santanyamānatāviśiṣṭasarvāṅgasādarūpavācyārthadevetyarthaḥ /\n'prakaraṇādī'tyādipadena 'saṃyogo viprayogaśce'tyādinā abhidhāniyāmakatayā nirdiṣṭānāṃ grahaṇamityāśayena vyācaṣṭe---prakaraṇamādiryasyeti /\nśabdāntaretyādi /\ntaddhaṭitasamudāyasyetyarthaḥ /\ntadavagamādeveti /\ntadajñānādevetyarthaḥ /\nyatretyasya sambandhaṃ darśayannirdhāritetyādikaṃ vyācaṣṭe---yatrārtha ityādi /\nniściteti /\nniścayo 'tra /\nbodhayitavyajanagato vākyajanyo grāhyaḥ /\nvākyajanyabodhaṃ pratyeva prakaraṇādijñānasya hetutvāt upalakṣaṇaṃ cedamanumānādajanyaniścayasya /\n'uccinvi'tyādau śephālikādhūnanaṃ na kartavyaṃ śvaśurakopādyaniṣṭajanakatvāditi vacanādijanyo bodhayitavyanāyikādigato niścayo grāhyaḥ /\nsamastasvabhāva iti viśeṣapadavivaraṇam /\n<lg>\n<l>punarvācya iti hetugarbhamityāha--ata evetyādi /</l>\n<l>ata atra hyavinayapatinā saha ramamāṇā sakhī bahiḥśrutavalayakalakalayā locanam tathāvidhaśca pratīyamānasyāṅgatāmetīti so 'sya dhvanerviṣaya ityanena vyaṅgyatātparyanibandhanaṃ sphuṭaṃ vadatā vyaṅgyaguṇībhāve tvetadviparītameva nibandhanaṃ mantavyamityuktaṃ bhavati /</l>\n<l>uccinu patitaṃ kusumaṃ mā dhunīhi śephālikāṃ hālakasnuṣe /</l>\n<l>eṣa te viṣamavipākaḥ śvaśureṇa śruto valayaśabdaḥ //</l>\n</lg></p>\n\n<p>iti cchāyā /\nyataḥ śvaśuraḥ śophālikālatikāṃ prayatnai rakṣaṃstasyā ākarṣaṇadhūnanādinā kupyati /\ntenātra viṣamaparipākatvaṃ mantavyam /\nanyathā svoktyaiva vyaṅgyākṣepaḥ syāt /\natra ca 'kassa vā ṇa hoi roso' ityetadanusāreṇa vyākhyā kartavyā /\nvācyārthasya pratipattaye lābhāya etadyvamapekṣaṇīyam /\nanyathā vācyo 'rtho na labhyate /\nsvatassiddhatayā avacanīya eva so 'rthaḥ syāditi yāvat /\nnanvevaṃ vyaṅgyasyopaskāratā pratyutoktā bālapriyā evetyasya vivaraṇam---svāmetyādi /\ntāvanmātreti /\nvācyārthamātretyarthaḥ /\npratīyamānāṅgatvenetyādervavaraṇam---pratīyamānasyetyādi /\nsa iti /\ntatkāvyamityarthaḥ /\nbhāvārthamāha---anenetyādi /\nuccinviti /\nśephālikāmiti /\n'śophālikā tu suvahe'tyamaraḥ /\nhāliko halakarṣakaḥ tasva snuṣā putrabhāryā /\ndhūnananiṣedhe hetumāha---eṣa ityādi /\neṣaḥ mayā śrūyamāṇaḥ /\nte valayaśabdaḥ /\nśvaśureṇa śrutaḥ san viṣamavipākaḥ viṣamo 'niṣṭajanako vipākaḥ pariṇāmo yasya saḥ /\nbhavediti śeṣaḥ /\nviṣamavipāka ityuktervakṣyamāṇavyaṅgyākṣepakatvaśaṅkāṃ pariharati---yata ityādinā /\nvyākhyā kartavyeti /\nviṣayabhedena nānāvidhaṃ vyaṅgyamavadhātavyamiti bhāvaḥ /\natra yatkiñcidvyaṅgyasya vācyāṅgatve 'pi vyaṅgyāntaramādāya dhvanitvamiti darśayati vṛttau--'atre'tyādinā /\n'avinayapatinā' jāreṇa /\n'sakhī'ti /\nnāyiketyarthaḥ /\netadapekṣaṇīyaṃ 'vācyārthapratipattaye' iti granthaṃ vivṛṇoti---vācyārthasyetyādi /\nvācyārthasya uccinvatyādigāthāvācyārthasya /\nlābhāyeti /\nnirākāṅkṣākabodhaniṣpattaye /\nsaphalabodhāya vetyarthaḥ /\netadityasya vivaraṇam---etadyvaṅgyamiti /\nsakhīkatṛkanāyikāpratibodhanarūpaṃ vyaṅgyamityarthaḥ /\napekṣaṇīyamiti /\nsahakāritayāpekṣaṇīyamityarthaḥ /\nbodhayitavyanāyikāyāḥ sakhī māṃ pratibodhayatīti, sahṛdayānāṃ tu ramamāṇanāyikāyai sakhī pratibodhayatīti ca jñānaṃ jñāyamānaṃ tadyvaṅgyaṃ vā vācyārthalābhaṃ prati sahakārīti yāvat /\nuktaṃ vyavasthāpayati----anyathetyādi /\nanyathā vyaṅgyāpekṣābhāve /\nna labhyeteti /\nkuta ityata āha---svata ityādi /\nsvatassiddhatayā nāyikādibhiḥ svato jñātatvena /\navacanīya eveti /\nniṣphalatveneti bhāvaḥ /\nso 'rtha iti /\nśephalikāṃ mā dhunīrityādyartha ityarthaḥ /\nvya ysyeti uktavyaṅgyasyetyarthaḥ /\npunarvācya iti grantho yathāvyākhyātastathā sakhyā pratibodhyate /\netadapekṣaṇīyaṃ vācyārthapratipattaye /\npratipanne ca vācye 'rthe tasyāvanayapracchādanatātparyeṇābhidhīyamānatvātpunarvyaṅgyāṅgatvamevetyasminnanuraṇanarūpavyaṅgyadhvanāvantarbhāvaḥ /\nevaṃ vivakṣitavācyasya dhvanestadābhāsaviveke prastute satyavivakṣitavācyasyāpi taṃ kartumāha---</p>\n\n</div>\n<div>\n\n\n<lg>\n<l>avyutpatter aśakter vā nibandho yaḥ skhalad-gateḥ /</l>\n<l>śabdasya sa ca na jñeyaḥ sūribhir viṣayo dhvaneḥ // DhvK_2.32 //</l>\n</lg>\n\n\n</div>\n<div>\n\n\n<lg>\n<l>avyutpatteraśaktervā nibandho yaḥ skhaladgateḥ /</l>\n<l>śabdasya sa ca na jñeyaḥ sūribhirviṣayo dhvaneḥ // 32 //</l>\n</lg>\n\n<lg>\n<l>locanam bhavedatyāśaṅkyāha--pratipanne ceti /</l>\n<l>śabdenokta iti yāvat // 31 //</l>\n</lg>\n\n<p>tadābhāsaviveke prastuta iti saptamī hetau /\ntadābhāsavivekaprastāvalakṣaṇātprasaṅgāditi yāvat /\nkasya tadābhāsa ityapekṣāyāmāha---vivakṣitavācyasyeti /\nspaṣṭe tu vyākhyāne prastuta ityasaṅgatam /\nparisamāptau hi vivakṣitābhidheyasya tadābhāsavivekaḥ /\nna tvadhunā prastutaḥ /\nnāpyuttarakālamanubadhnāta /\nskhaladgateriti /\ngauṇasya lākṣaṇikasya vā śabdasyetyarthaḥ /\navyutpattiranuprāsādinibandhanatātparyapravṛttiḥ /\nyathā---- preṅkhatpremaprabandhapracuraparicaye prauḍhasīmantinīnāṃ cittākāśāvakāśe viharati satataṃ yaḥ sa saubhāgyabhūmiḥ /\natrānuprāsarasikatayā preṅkhaditi lākṣaṇikaḥ, cittākāśa iti gauṇaḥ prayogaḥ kavinā kṛto 'pi na dhvanyamānarūpasundaraprayojanāṃśaparyavasāyī /\naśaktirvṛttaparipūraṇādyasāmarthyam /\nbālapriyā pratipanne ityetadvyācaṣṭe---śabdenokte iti /\nvṛttau 'tasye'ti /\nvācyārthasyetyarthaḥ /\n'avinaye'tyādi /\n<lg>\n<l>avinayasya cauryasuratasya pracchādanaṃ balayaśabdādinā prakāśanābhāvaḥ /</l>\n<l>tattātparyeṇetyarthaḥ /</l>\n<l>'vyaṅgyāṅgatvam' iti /</l>\n<l>valayaśabdaṃ mā kārṣīrityādivyaṅgyāṅgatvamityarthaḥ // 31 //</l>\n</lg></p>\n\n<p>tadābhāsa iti /\ntadābhāsaviveka ityarthaḥ /\nspaṣṭe tu vyākhyāna ityāda /\nprastute ityasya ārabdhe prakṛte iti vā vyākhyāne sati tatpadamasaṅgataṃ syādityarthaḥ /\nkuta ityatrāha--parasamāptau hītyādi /\navyutpattipadena tatkāryaṃ vivakṣitamiti darśayati---anuprāsādīti /\nanuprāsādinibandhane yattātparyaṃ tena kāvyapravṛttirityarthaḥ /\npreṅkhaditi /\npreṅkhataścañjalasya yathoktaṃ 'strīṇāṃ prema yaduttarottaraguṇagrāmaspṛhācañcalam' iti /\npremṇaḥ prabandhaḥ prakarṣeṇa bandhaḥ sthirīkaraṇaṃ tena saha pracuraḥ paricayo yasya tasmin /\nlākṣaṇika iti /\nasthira ityarthe iti śeṣaḥ /\ngauṇa iti /\napratyakṣatvādināṃ ākāśatulye citte ityarthāditi bhāvaḥ /\naśaktipadaṃ vyācaṣṭe---vṛttetyādi /\nskhaladgaterupacaritasya śabdasyāvyutpatteraśaktervā nibandho yaḥ sa ca na dhvanerviṣayaḥ /\nyataḥ---</p>\n\n\n</div>\n<div>\n\n\n<lg>\n<l>sarveṣv eva prabhedeṣu sphuṭatvenāvabhāsanam /</l>\n<l>yad vyaṅgyasyāṅgi-bhūtasya tat pūrṇaṃ dhvani-lakṣaṇam // DhvK_2.33 //</l>\n</lg>\n\n\n</div>\n<div>\n\n\n<lg>\n<l>sarveṣveva prabhedeṣu sphuṭatvenāvabhāsanam /</l>\n<l>yadvyaṅgyasyāṅgibhūtasya tatpūrṇe dhvanilakṣaṇam // 33 //</l>\n</lg>\n\n<lg>\n<l>locanam yathā---- viṣamakāṇḍakuṭumbakasañcayapravara vārinidhau patatā tvayā /</l>\n<l>calataraṅgavighūrṇitabhājane vicalatātmani kuḍyamaye kṛtā //</l>\n</lg>\n\n<p>atra pravarāntamādyapadaṃ candramasyupacaritam /\nbhājanamityāśaye, kuḍyamaya iti ca vicale /\natraitat kāmapi kāntiṃ na puṣyata, ṛte vṛttapūraṇāt /\nsa ceti /\nprathamoddyote yaḥ prasiddhyanurodhapravartitavyavahārāḥ kavaya ityatra 'vadati bisinīpatrraśayanam' ityādi bhākta uktaḥ /\nsa na kevalaṃ dhvanerna viṣayo yāvadayamanyo 'pīti caśabdasyārthaḥ /\nuktameva dhvanisvarūpaṃ tadābhāsavivekahetutayā kārikākāro 'nuvadatītyabhiprāyeṇa vṛttikṛdupaskāraṃ dadāti--yata iti /\navabhāsanamiti /\nbhāvānayane dravyānayanamiti nyāyādavabhāsamānaṃ vyaṅgyam /\ndhvanilakṣaṇaṃ dhvaneḥ svarūpaṃ pūrṇam, avabhāsanaṃ vā jñānaṃ taddhvanerlakṣaṇaṃ pramāṇaṃ, tacca pūrṇaṃ, pūrṇadhvanisvarūpanivedakatvāt /\nata vā jñānameva bālapriyā viṣameti /\nviṣamaḥ viṣamasaṃkhyākaḥ kāṇḍaśśaro yasya tasya kāmadevasya, yaḥ kuḍumbakasañjayaḥ tasya pravaramukhya he candretyarthaḥ /\nvārinidhau patatā patitena tvayā /\nkuraṅgeti pāṭhe ca latākuraṅgeṇa mṛgeṇa vidhūrṇitaṃ bhājanaṃ madhyabhāgo yasya tasminnityātmaviśeṣaṇam /\ntaraṅgeti pāṭhe vārinidhiviśeṣaṇam /\nkuḍyamaye acaḍhcale /\nātmanisvaśarīre /\nvicalateti /\nsa caccalatetyarthaḥ /\nkṛtā utpāditā /\nupacaritamityasya uttaravākyāyorapi sambandhaḥ /\nsa ceti cakāraḥ prathamodyotoktasamuccāyaka ityāha--prathamadyoto ityādi /\nsa netyādi /\ntanmātraṃ dhvaneraviṣayo netyarthaḥ /\nanyo 'pīti /\navyutpatterityādyuktaprakāro 'pītyarthaḥ /\navabhāsanamityādikaṃ vyācaṣṭe---bhāvetyādi /\navabhāsanapadena avabhāsamānaṃ vyaṅgyaṃ lakṣyata iti bhāvaḥ /\npūrṇaṃ svarūpamiti sambandhaḥ /\nnanvevaṃ vyaṅgyasyāṅgībhūtasyetyasyānvayo durghaṭa ityata āha---avabhāsanamityādi /\ntat sphuṭatvena jñānam /\n<lg>\n<l>lakṣyate jñāyate aneneti vyutpatyanurodhenāha---pramāṇamiti /</l>\n<l>lakṣaṇapadasya pramāṇārthakatvaṃ na svarasaṃ, tatpadamasādhāraṇadharmārthakamevetyāśayenāha--athavetyādi /</l>\n<l>lakṣaṇajñānayoḥ paricchedyaparicchedakabhāvāttayoraikyāropeṇātra nirdeśa ityāha---jñānamevetyādi /</l>\n<l>tañcodāhṛtaviṣayameva //</l>\n</lg></p>\n\n<p>iti śrīrājānakānandavardhanācāryaviracite dhvanyāloke dvitīya uddyotaḥ //</p>\n\n<lg>\n<l>locanam dhvanilakṣaṇam, lakṣaṇasya jñānaparacchedyatvāt /</l>\n<l>vṛttāvevakāreṇa tato 'nyasya cābhāsarūpatvameveti sūcayatā tadābhāsavivekahetubhāvoyaḥ prakrantaḥ sa eva nirvāhita iti śivam //</l>\n</lg>\n\n<lg>\n<l>prājyaṃ prollāsamātraṃ sadbhedenāsūtryate yayā /</l>\n<l>vande 'bhinavagupto 'haṃ paśyantīṃ tāmidaṃ jagat //</l>\n</lg>\n\n<p>iti śrīmahāmāheśvarācāryavaryābhinavaguptonmīlite sahṛdayāloka locane dhvanisaṅkete dvitīya uddyotaḥ //</p>\n\n<p>bālapriyā jñānaparicchedyatvāditi /\nlakṣyajñānena nirṇetavyatvādityarthaḥ /\ngavādijñānena hi gavādilakṣaṇaṃ paricchidyate /\nevakāreṇeti /\nudāhṛtaviṣayamevetyevakāreṇetyarthaḥ /\nprājyamiti /\nyayā māyārūpayā parameśvaryā prājyaṃ prabhūtam idaṃ jagadati prathamāntatayā /\nḍapakṛṣyate /\nprollāsaḥ pratītistanmātram sat na tu vastusaditi bhāvaḥ /\nbhedena brahmabhinnatvena /\nyadvā---sadbhedenetyekaṃ padam sato brahmaṇo bhinnatvenatyarthaḥ /\n<lg>\n<l>āsūtryate prakāśyate /</l>\n<l>idaṃ jagatpaśyantīṃ tāmabhinavagupto 'haṃ vande iti sambandhaḥ /</l>\n<l>iti sarvaṃ śivam /</l>\n<l>iti śrīsahṛdayatilakapaṇḍitarājarāmaśārakaviracitāyāṃ dhvanyālokaṭippaṇyāṃ bālapriyāyāṃ dvitīyoddyotaḥ samāptaḥ //</l>\n</lg></p>\n\n\n\n\n<lg>\n<l>tṛtīya uddyotaḥ</l>\n<l>tṛtīya uddyotaḥ - - - evaṃ vyaṅgyamukhenaiva dhvaneḥ pradarśite saprabhede svarūpe punarvyañjakamukhenaitatprakāśyate--- locanam tṛtīya uddyotaḥ smarāmi smarasaṃhāralīlāpāṭavaśālinaḥ /</l>\n<l>prasahya śambhordehārdhe harantīṃ parameśvarīm //</l>\n</lg>\n\n<p>udyotāntarasaṅgatiṃ kartumāha vṛttikāraḥ---evamityādi /\ntatra vācyamukhena tāvadavivakṣitavācyādayo bhedāḥ, vācyaśca yadyapi vyañjaka eva /\n<lg>\n<l>yathoktam--'yatrārthaḥ śabdo vā' iti /</l>\n<l>tataśca vyañjakamukhenāpi bheda uktaḥ, tathāpi sa vācyo 'rtho vyaṅgyamukhenaiva bhidyate /</l>\n<l>tathā hyavivakṣito vācyo vyaṅgyena nyagbhāvitaḥ, vivakṣitānyaparo vācya iti vyaṅgyārthapravaṇa evocyate ityevaṃ mūlabhedayoreva yathāsvamavāntarabhedasahitayorvyañjakarūpo bālapriyā atha tṛtīyodyotaṭippaṇī prārabhyate athāhaṃ prauḍhamudyotaṃ tṛtīyañca yathāmati /</l>\n<l>kimapi vyākariṣyāmi prasīdantvatra me budhāḥ //</l>\n</lg></p>\n\n<p>smarāmīti /\nsmarasya kāmasya saṃhāra eva līlā, tatra yatpāṭavaṃ sāmarthyaṃ tacchālinaḥ /\nśambhoḥ dehārdhaṃ prasahya harantīmityanena parameśvaryāḥ tathāvidhāt parameśvarādapyatiśayitaṃ pāṭavaṃ dyotyate /\nudyoteti /\nanya udyotaḥ uddyotāntaraṃ tṛtīyodyotaḥ, tasya saṅgāta dvitīyoyotena saha prasaṅgarūpāṃ saṅgatimityarthaḥ /\nkartuṃ sampādayitum /\nvyaṅgyamukhena pradarśita ityuktyā vyañjakamukhenāpradarśanaṃ labhyate, tadanupapannamityāśaṅkāmudbhāvya tadukterabhiprāyaṃ darśayannavatārayati---tatretyādi /\nyadyapītyādau yojyam /\ntatra dhvanau /\nvācyamukhenetyādi /\navivakṣitatvādiviśiṣṭavācyaṃ bhedakamavalambyaiva dhvaneravivakṣitavācyatvādayaḥ prabhedāssambhavantītyarthaḥ /\ntataḥ kimata āha--vācyaścetyādi /\nyathoktamiti /\nvācyasya vyañjakatvamastītyuktamityarthaḥ /\netāvatāpi kimāyātamityata āha---tataścetyādi /\nsa iti /\nvyañjaka ityarthaḥ /\nvyaṅgyena nyagbhāvita iti /\nvācyasyāvivakṣitatvoktyā vyaṅgyenāpradhānīkṛtatvaṃ siddhyatīti bhāvaḥ /\nvyaṅgyārthapravaṇaḥ vyaṅgyaparatantraḥ /\nupasaṃharati---itītyādi /\nmūlabhedayoriti /\navivakṣitavācyavivakṣitānyaparavācyayorityarthaḥ /\nvyaṅgyamukhatyādi /\nvyaṅgyapāratantryeṇaivetyarthaḥ /\nata eva uktābhiprāyādeva /\nkiñceti /\nvyaṅgyamukhena</p>\n\n\n</div>\n<div>\n\n\n<lg>\n<l>avivakṣita-vācyasya pada-vākya-prakāśatā /</l>\n<l>tad-anyasyānuraṇana-rūpa-vyaṅgyasya ca dhvaneḥ // DhvK_3.1 //</l>\n</lg>\n\n\n</div>\n<div>\n\n\n\n<lg>\n<l>avivakṣitavācyasya padavākyaprakāśatā /</l>\n<l>tadanyasyānuraṇanarūpavyaṅgyasya ca dhvaneḥ // 1 //</l>\n</lg>\n\n<p>avivakṣitavācyasyātyantatiraskṛtavācye prabhede padaprakāśatā yathā maharṣervyāsasya---'saptaitāḥ samidhaḥ śriyaḥ', yathā vā kālidāsasya---'kaḥ sannaddhe virahavidhurāṃ tvayyupekṣeta jāyām', yathā vā--'kimiva hi madhurāṇāṃ maṇḍanaṃ nākṛtīnām', eteṣūdāharaṇeṣu 'samidha' iti sannaddha' iti 'madhurāṇā'miti ca padāni vyañjakatvābhiprāyeṇaiva kṛtāni /\nlocanam yo 'rthaḥ sa vyaṅgyamukhaprekṣitāśaraṇatayaiva bhedamāsādayati /\nata evāha---vyaṅgyamukheneti /\nkiṃ ca yadyapyartho vyañjakastathāpi vyaṅgyatāyogyo 'pyasau bhavatīti, śabdastu na kadācidyvaṅgyaḥ api tu vyañjaka eveti /\ntadāha---vyañjakamukheneti /\nna ca vācyasyāvivakṣitādirūpeṇa yo bhedastatra sarvathaiva na na prakāśitaḥ kintu prakāśito 'pyadhunā punaḥ śuddhavyañjakamukhena /\ntathāhi vyaṅgyamukhaprekṣitayā vinā padaṃ vākyaṃ varṇāḥ padabhāgaḥ saṅghaṭanā mahāvākyamiti svarūpata eva v.yañjakānāṃ bhedaḥ, na caiṣāmarthavatkadācidapi vyaṅgyatā sambhavatīti vyañjakaikaniyataṃ svarūpaṃ yattanmukhena bhedaḥ prakāśyata iti tātparyam /\nyastu vyācaṣṭe---'vyaṅgyānāṃ vastvalaṅkārarasānāṃ mukhena' iti, sa evaṃ praṣṭavyaḥ---etattāvatrribhedatvaṃ na kārikākāreṇa kṛtam /\nvṛttikāreṇa tu darśitam /\nna cedānīṃ vṛttikārobhedaprakaṭanaṃ karoti bālapriyā pradarśita ityukterabhiprāyāntarañcāstītyarthaḥ /\ntadāha---yadyapītyādi /\narthaḥ vācyaḥ /\nvyaṅgyetyādi /\nkadācidvyaṅgyo 'pi bhavatītyarthaḥ /\ntadāheti /\ntadabhiprāyādāhetyarthaḥ /\nnanvevaṃ punarvyañjakamukhenetyatra bhavatītyarthaḥ tadāheti /\ntadabhiprāyādāhetyarthaḥ /\nnanvevaṃ punarvyañjakamukhenetyatra punaśaśbdo 'nupapanna ityatastātparyaṃ vivṛṇoti---na cetyādi /\ntatreti /\navivakṣitatvādibedaviśiṣṭavācya ityarthaḥ /\nvyañjakatvanna ca nāstītyanvayaḥ /\n'vyañjakamukhatvam' iti pāṭhe vācyasyetyādeḥ vācyasambandhiyadavivakṣitādirūpaṃ avivakṣitatvādikantena hetunā yo bhedaḥ dhvaneravāntarabhedaḥ /\ntatra dhvanibheda ityarthaḥ /\nna ca nāstītyuktamevārthaṃ vivṛṇoti---vyañjakamukhenāpītyādi /\ntathāca vyañjakamukhenetyasya phalitamarthamāha---śuddhetyādi /\nkevalavyañjakamukhenetyarthaḥ /\neṣāmiti /\npadādīnāmityarthaḥ /\nsambhavatīti /\nsambhāvyata itica pāṭhaḥ /\nitīti hetau /\nlocanam tataścedaṃ kṛtamidaṃ kriyata iti kartṛbhede kā saṅgatiḥ? na caitāvatā sakalaprāktanagranthasaṅgatiḥ kṛtā bhavati /\navivakṣitavācyādīnāmapi prakārāṇāṃ darśitatvādityalaṃ nijapūjyajanasagotraiḥ sākaṃ vivādena /\ncakāraḥ kārikāyāṃ yathāsaṅkhyaśaṅkānivṛttyarthaḥ /\ntenāvivakṣitavācyo dviprabhedo 'pi pratyekaṃ padavākyaprakāśa iti dvidhā /\ntadanyasya vivakṣitābhidheyasya sambandhī yo bhedaḥ kramadyotyo nāma svabhedasahitaḥ so 'pi pratyekaṃ dvidhaiva /\n<lg>\n<l>anuraṇanena rūpaṃ rūpaṇasādṛśyaṃ yasya tādṛgvyaṅgyaṃ yattasyetyarthaḥ /</l>\n<l>maharṣerityanena tadanusandhatte yatprāguktam, atha ca rāmāyaṇamahābhārata prabhṛtini lakṣye dṛśyata iti /</l>\n<l>dhṛtiḥ kṣamā dayā śaucaṃ kāruṇyaṃ vāganiṣṭhurā /</l>\n<l>mitrāṇāṃ cānabhidrohaḥ saptatāḥ samidhaḥ śriyaḥ //</l>\n</lg></p>\n\n<p>samicchabdārthasyātra sarvathā tiraskāraḥ, asambhavāt /\nsamicchabdena ca vyaṅgyo 'rtho 'nanyāpekṣalakṣmyuddīpanakṣamatvaṃ saptānāṃ vakrabhipretaṃ dhvanitam /\nyadyapa---'niḥśvāsāndha ivādarśaḥ' ityādyudāharaṇādapyayamartho lakṣyate, tathāpi prasaṅgādbahulakṣyavyāpitvandarśayitumudāharaṇāntarāṇyuktani /\natra ca vācyasyātyantatiraskāraḥ pūrvoktamanusṛtya bālapriyā svarūpamiti /\npadadisvarūpamityarthaḥ /\niti kartṛbhede kā saṅgatiriti /\nityasya kartṛbhede sati saṅgatatvaṃ na sambhavatītyarthaḥ /\n'vyaṅgyamukhena pradarśite punarvyañjakamukhenaitatprakāśyata' ityanena pradarśanaprakāśanayorekakartṛkatvaṃ svarasataḥ pratīyate, tadasaṅgataṃ bhavediti yāvat /\n'kā saṅgatiḥ evaṃ praṣṭavya' iti sambandhaḥ /\ndoṣāntarañjāha---na cetyādi /\ncakāra ityādi /\ncakārasyābhāve avivakṣitavācyasya pradaprakāśatā, tadanyasya vākyaprakāśateti yathāsaṅkhyenārthabhramassyāditi bhāvaḥ /\nteneti /\nsamuccayārthakacakāreṇetyarthaḥ /\n'tadanyasye'ti vyadhikaraṇaviśeṣaṇamityāśayena vyācaṣṭe---vivakṣitetyādi /\n'anuraṇane'tyādervivaraṇaṃ--krametyādi /\n'rūpam' ityasya vivaraṇam--rūpaṇoti /\nphalitamāha---sādṛśyamiti /\niti /\nyatprāguktamiti sambandhaḥ /\nsamicchabdārthasya idhmatvaviśiṣṭasya /\nsamicchabdeneti /\nuddīpakatvaṃ lakṣyateti śeṣaḥ /\nsamicchabdo 'tra vācyalakṣyobhayānugatoddīpakatvaprakāreṇa lakṣayati /\nevamudyatatvaṃ lakṣayatetyāderudyatatvādyubhayānugatadharmaprakāreṇa lakṣayatetyartho bodhyaḥ /\n'śabdena ce'tyanantaraṃ tasyaivārthāntarasaṅkramitavācye yathā---'rāmeṇa priyajīvitena tu kṛtaṃ locanam yojanīyaḥ kiṃ punaruktena /\nsannaddhapadena cātrāsambhavatsvārthonodyatatvaṃ lakṣayatā vakrabhipretā niṣkaruṇakatvāpratikāryatvāprekṣāpūrvakāritvādayo dhvanyante /\ntathaiva madhuraśabdena sarvaviṣayarañjakatvatarpakatvādikaṃ lakṣayatā sātiśayāmilāṣaviṣayatvaṃ nātrāścaryamiti vakrabhipretaṃ dhvanyate /\ntasyaiveti /\navivakṣitavācyasya yo dvitīyo bhedastasyetyarthaḥ /\n'pratyākhyānaruṣaḥ kṛtaṃ samucitaṃ krūreṇa te rakṣasā soḍhaṃ tacca tathā tvayā kulajano dhatte yathoccaiḥ śiraḥ /\nvyartha samprati bibhratā dhanuridaṃ tvadyvāpadaḥ sākṣiṇā' iti /\nrakṣaḥsvabhāvādeva yaḥ krūro 'natilaṅghyaśāsanatvadurmadatayā ca prasahya nirākriyamāṇaḥ kodhāndhaḥ tasyaitattāvatsvacittavṛttisamucitamanuṣṭhānaṃ yanmūrdhakartanaṃ nāma, mānyo 'pi bālapriyā vyaṅgyo 'rtha iti pāṭho dṛśyate tatsatve dhvanitamityasya bodhitamityarthaḥ /\nasambhavatsvārtheneti /\nsvārthaḥ varmitaḥ /\n'sannaddho varmita' ityamaraḥ /\ndhvanyanta iti /\ntvatpadārthasya meghasyeti śeṣaḥ /\nmadhuraśabdeneti /\nmādhuryarasaviśiṣṭavācineti bhāvaḥ /\nsarveti /\nsarvaviṣayarañjakatvatarpakatvādīnāmmadhye ekandharmamityarthaḥ /\natreti /\nākṛtiṣvityarthaḥ /\npratyākhyāneti śrīrāmacandrasya devīṃ sītāmuddiśyedaṃ vacanam /\nvivṛṇoti--rakṣa ityādi /\nyaḥ rāvaṇaḥ /\npratyākhyānaruḍityasya vivaraṇam---anatītyādi krodhāndha ityantam /\nanatilaṅdhyaṃ śāsanaṃ yasya tatvena yā durmadatā ahamanatilaṅdhyaśāsana iti durabhimānaḥ tayeti krodhāndhatve hetuḥ /\nnirākriyamāṇaḥ tvayā nirākṛtaḥ /\n'etadanuṣṭhānaṃ svacittavṛtti samucitam' iti sambandhaḥ /\netadisyetadvivṛṇoti---yanmūrdhakartanaṃ nāmeti premṇaḥ priye nocitam' /\natra rāmeṇetyetatpadaṃ sāhasaikarasatvādivyaṅgyābhisaṅkramitavācyaṃ vyañjakam /\nlocanam kaścinmamājñāṃ laṅghayiṣyatīti /\ntaiti yathā tādṛgapi tayā na gaṇitastasyāstavetyarthaḥ /\ntadapi tathā avikāreṇotsavāpattibuddhyā netravisphāratāmukhaprasādādilakṣyamāṇayā soḍham /\nyathā yena prakāreṇa kulajana iti yaḥ kaścitpāmaraprāyo 'pi kulavadhūśabdavācyaḥ /\nuccaiḥ śiro dhattai evaṃvidhāḥ kila vayaṃ kulavadhvo bhavāma iti /\natha ca śilaḥkartanāvasare tvayā śīghraṃ kṛtyatāmiti tathā soḍhaṃ tathoccaiḥ śiro dhṛtaṃ yathānyo 'pi kulastrījana uccaiḥ śiro dhatte netyapravṛttatayā /\nevaṃ rāvaṇasya tava ca samucitakāritvaṃ nirvyūḍham /\nmama punaḥ sarvamevānucitaṃ paryavasitam /\ntathāhirājyanirvāsanādiniravakāśīkṛtadhanurvyāpārasyāpi kalatramātrarakṣaṇaprayojanamapi yaccāpamabhūttatsaṃprati tvayyarakṣitavyāpannāyāmeva niṣprayojanam, tathāpi ca taddhārayāmi /\ntannūnaṃ nijajīvitarakṣaivāsya prayojanatvena saṃbhāvyate /\nna caitadyuktam /\nrāmāṇeti /\nasamasāhasarasatvasatyasaṃdhatvocitakāritvādivyaṅgyadharmāntarapariṇatenetyarthaḥ /\n'kāpuruṣādidharmaparigrahastvādiśabdāt' iti yadvyākhyātam, tadasat ; kāpuruṣasya hyetadeva pratyutocitaṃ syāt /\npriya iti śabdamāmevaitadidānīṃ saṃvṛttam /\npriyaśabdasya pravṛttinimittaṃ yatpremanāma tadapyanaucityakalaṅkitamiti bālapriyā rāvaṇena hi śrīrāmasya purato māyāsītāśiraśchedaḥ kṛtaḥ /\nitīti /\niti buddhyetyarthaḥ /\nte ityasya pratyākhyānetyanena, kṛtamityanena ca sambandhaḥ /\nbhāvārthamāha---yathetyādi /\ntādṛgapi niratiśayaiśvaryādiviśiṣṭo 'pi saḥ gaṇitaḥ ādṛtaḥ /\ntadapi śiraḥkartanamapi /\nbuddhyetyasya viśeṣaṇaṃ---netretyādi /\nvisphāratā vikāsaḥ /\nsoḍhamanubhūtam /\nityucchaidiśaro dhatta iti sambandhaḥ /\nityabhimānena śira unnataṃ karotītyarthaḥ /\nanyathāpi vyācaṣṭe--atha cetyādi /\ntaccetyasya vivaraṇaṃ--śiraḥkartanāvasara iti /\ntathā soḍhamityasya vyākhyānaṃ--tathoñcairityādi /\nuccaiśiśaro dhatta iti prārthanāpratyākhyānena krodhāndhe kasmiṃścit kāmini śiraḥkartanāyodyukte sati śira unnataṃ karotītyarthaḥ /\nnityapravṛttatayeti laḍarthavivaraṇam /\nuttarārdhaṃ vyākhyāsyannāha--evamityādi /\npunariti tuśabdavivaraṇam /\n'vyartha' mityādervyākhyānam---rājyetyādi /\n'priyajīvitene'tyasya tannūnamityādi /\nca /\nasyeti /\ndhanurdhāraṇasyetyarthaḥ /\netaditi /\nnijajīvitarakṣāprayojanakatvena dhanurdhāraṇamityarthaḥ /\n'rāmeṇe'tyādivṛttigranthaṃ vyācaṣṭe--rāmeṇetyādi /\nsāhasaikarasatvamityasya vivaraṇam--asametyādi /\nādipadārthakathanaṃ--satyetyādi /\natra rāmapadalakṣyatāvacchedakaṃ kātaratvamiti pradīpakāraḥ, kaitavasnehavatvamiti cakravartī, puruṣakāraparāṅmukhatvamiti bhaṭṭagopālaḥ /\n<lg>\n<l>yathā vā---</l>\n<l>emea jaṇo tissā deu kavolopamāi sasibimbam /</l>\n<l>paramatthaviāre uṇa cando cando via varāo //</l>\n</lg></p>\n\n<lg>\n<l>atra dvitīyaścandraśabdo 'rthāntarasaṅkramitavācyaḥ /</l>\n<l>avivakṣitavācyasyātyantatiraskṛtavācye prabhede vākyaprakāśatā yathā---- yā niśā sarvabhūtānāṃ tasyāṃ jāgarti saṃyamī /</l>\n<l>yasyāṃ jāgrati bhūtāni sā niśā paśyato muneḥ //</l>\n</lg>\n\n<p>locanam śokālambanoddīpanavibhāvayogātkaruṇaraso rāmasya sphuṭīkṛta iti /\nemea iti /\nevameva janastasyā dadāti kapolopamāyāṃ śaśibimbam /\nparamārthavicāre punaścandraścandra iva varākaḥ (iti chāyā) /\nevameveti svayamavivekāndhatayā /\njana iti lokaprasiddhagatānugatikatāmātraśaraṇaḥ /\ntasyā ityasādhāraṇaguṇagaṇamahārdhavapuṣaḥ /\nkapolopamāyāmiti nirvyājalāvaṇyasarvasvabhūtamukhamadhyavartipradhānabhūtakapolatalasyāpamāyāṃ pratyuta tadadhikavastukartavyaṃ tato dūranikṛṣṭaṃ śaśibimbaṃ kalaṅkavyājajihmīkṛtam /\nevaṃ yadyapi gaṅḍarikāpravāhapatito lokaḥ, tathāpi yadi parīkṣakāḥ parīkṣante tadvarākaḥ kṛpaikabhājanaṃ yaścandra iti prasiddhaḥ sa candra eva kṣayitvavilāsaśūnyatvamalinatvadharmāntarasaṃkrānto yo 'rthaḥ /\natra ca yathā vyaṅgyadharmāntarasaṅkrāntistatā pūrvoktamanusandheyam /\nevamuttaratrāpi /\nevaṃ prathamabhedasya dvāvapi prakārau padaprakāśakatvenodāhṛtya vākyaprakāśakatvenodāharati---yā niśeti /\nvivakṣita iti /\ntena hyuktena na kaścidupadeśyaṃ pratyupadeśaḥ siddhyati /\nbālapriyā śoketyādi /\nsambhāvitapriyāmaraṇamālambanavibhāvaḥ /\npriyāsambandhyasādhāramakarmādismaraṇamuddīpanavibhāvaḥ /\nevamevetyāderbhāvārthaṃ vyācaṣṭe---svayamityādi /\ntadadhikamiti /\nkapolādutkṛṣṭamityarthaḥ /\nupamāyāṃ kartavyamityanvayaḥ /\nupamānatvena vaktavyamityarthaḥ /\ntata iti /\nkapolādityarthaḥ /\nśaśipadavivaraṇam--kalaṅketyādi /\nkalaṅkavyājo yaḥ śaśaḥ tena jihmīkṛtaṃ malinīkṛtam /\nvia ityavadhāraṇārthakamityāśayenāha---candra eveti /\ndvitīyacandrapadasya candrapadavācyatvena guṇaśūnyatvena vā rūpeṇa lakṣaṇātra bodhyā /\nvyaṅgyadharmānāha---kṣayitvetyādi /\nsaṅkrānto yo 'rtha iti /\narthaḥ candrapadārthaḥ /\natreti /\nuktayorudāharaṇayorityarthaḥ /\npūrvoktamiti /\ndvitīyodyotasyādāvuktamityarthaḥ /\ntena hyukteneti /\nniśādipadavācyena rātryādyarthenetyarthaḥ /\n<lg>\n<l>anena hi vākyena niśārtho na ca jāgaraṇārthaḥ kaścidvivakṣitaḥ /</l>\n<l>kiṃ tarhi? tattvajñānāvahitatvamatattvaparāṅmukhatvaṃ ca muneḥ pratipādyata iti tiraskṛtavācyasyāsya vyañjakatvam /</l>\n<l>tasyaivārthāntarasaṅkramitavācyasya vākyaprakāśatā yathā--- visamaio kāṇa vi kāṇa vi vālei abhiaṇimmāo /</l>\n<l>kāṇa vi visāmiamao kāṇa vi avisāmao kālo //</l>\n</lg></p>\n\n<lg>\n<l>(viṣamayitaḥ keṣāmapi keṣāmapi prayātyamṛtanirmāṇaḥ /</l>\n<l>keṣāmapi viṣāmṛtamayaḥ keṣāmapyaviṣāmṛtaḥ kālaḥ //</l>\n</lg>\n\n<p>iti chāyā ) locanam niśāyāṃ jāgaratavyamanyatra rātrivadāsitavyamiti kimanenoktena /\ntasmādbādhitasvārthametadvākyaṃ saṃyamino lokottaratālakṣaṇena nimittena tatvadṛṣṭāvavadhānaṃ mithyādṛṣṭo ca parāṅmukhatvaṃ dhvanati /\nsarvaśabdārthasya cāpekṣikatayāpyupapadyamānateti na sarvaśabdārtānyathānupapatyāyāmartha ākṣipto mantavyaḥ /\nsarvoṣāṃ brahmādisthāvarāntānāṃ caturdaśānāmapi bhūtānāṃ yā niśā vyāmohajananītattvadṛṣṭiḥ tasyāṃ saṃyamī jāgarti kathaṃ prāpyeteti /\nbālapriyā na kaściditi /\nkaścidupadeśo na siddhyatītyanvayaḥ /\nbhagavadgītāgatasyāsyopadeśaparatvamāvaśyakamiti bhāvaḥ /\nkuto na siddhyatītyatrāha--niśāyāmityādi /\nanyatra rātrivaditi /\nahani rātrāvivetyarthaḥ /\nbādhiteti /\nanupayogabādhitetyarthaḥ /\nvākyamiti /\nniśā jāgartītyādipadasamudāya ityarthaḥ /\ntattatpadalakṣyārthāḥ pradarśayiṣyante /\nlokottaretyādi /\nlokottaratvena hetunetyarthaḥ /\nnanvatra nidrākālarūpaniśāpadārthe sarvabhūtasambandhānvaye sarvapadārthaghaṭakatayā saṃyamino 'pi tadanvayaḥ prāptaḥ, sa ca jāgartītyetadarthānvayino 'nupapannastasmādanenoktavyaṅgyasyāviṣkṛtatvānna dhvanitvamiti śaṅkāṃ pariharati---sarvaśabdārthasyetyādi /\nāpekṣikatayeti /\nsarvaśabdo 'tra saṃyamivyatiriktāśeṣatvāvacchinnavācaka ityataḥ kiñjidapekṣayetyarthaḥ /\nsarvaśabdārtheti /\nsarvaśabdārthānvayetyarthaḥ /\nayamarthaḥ pūrvoktavyaṅgyārthaḥ /\nākṣiptaḥ āviṣkṛtaḥ /\nślokaṃ vyacaṣṭe---sarvaṣāmityādi /\ncaturdaśānāmapi bhūtānāmiti /\nbrahmāprājāpatyaindrapitryagāndharvayākṣarākṣasapaiśācabhedādaṣṭavidhandaivaṃ mānuṣamekavidhaṃ paśupakṣisarpakīṭasthāvarabhedātpañcavidhaṃ tairyagyonaṃ bhūtamiti caturdaśavidhānāmapi dehināmityarthaḥ /\nyathoktaṃ sāṅkhyakārikāyāṃ 'aṣṭavikalpo daiva' ityādi /\nvyāmohajananīti niśāpadalakṣyārthakathanam /\nsā ketyatrāha--tetveti /\n'jāgarti' padalakṣyārthamāha---kathamityādi /\nlocanam na tu viṣayavarjanamātrādeva saṃyamīti yāvat /\nyadi vā sarvabhūtaniśāyāṃ mohinyāṃ jāgarti kathamiyaṃ heyeti /\nyasyāṃ tu mithyādṛṣṭau sarvāṇi bhūtāni jāgrati atiśayena suprabuddharūpāṇi sā tasya rātriraprabodhaviṣayaḥ /\ntasyā hi ceṣṭāyāṃ nāsau prabuddhaḥ /\nevameva lokottarācāravyavasthitaḥ paśyati manyate ca /\ntasyaivāntarbahaṣkaraṇavṛttiścaritārthā /\nanyastu na paśyata na ca manyata iti /\ntatvadṛṣṭipareṇa bhāvyamiti tātparyam /\nevaṃ ca paśyata ityapi munerityapi ca na svārthamātravibhrāntam /\napi tu vyaṅgya eva viśrāmyati /\nyattacchabdayośca na svatantrārthateti sarva evāyamākhyātasahāyaḥ padasamūho vyaṅgyaparaḥ /\ntadāha---anena hi vākyeneti /\npratipādyata iti dhvanyata ityarthaḥ /\nviṣamayito viṣamayatāṃ prāptaḥ /\nkeṣāñcidduṣkṛtināmativivekināṃ vā /\nkeṣāñcitsukṛtanāmatyantamavivekināṃ vā atikrāmatyamṛtanirmāṇaḥ /\nkeṣāñcinmiśrakarmaṇāṃ vivekāvivekavatāṃ vā, viṣābhṛtamayaḥ /\nkeṣāmapi mūḍhaprāyāṇāṃ dhārāprāptayogabhūmikārūḍhānāṃ vā aviṣābhṛtamayaḥ kālo 'tikrāmatīti sambandhaḥ /\nviṣāmṛtapade ca lāvaṇyādiśabdavannirūḍhalakṣaṇārūpatayā sukhaduḥkhasādhanayorvartate, yathā---viṣaṃ nimbamamṛtaṃ kapitthamiti /\nna cātra suśaduḥkhasādhane tanmātraviśrānte, api tu svakartavyasukhaduḥkhaparyavasite /\nna ca te sādhane sarvathā bālapriyā iyaṃ kathaṃ prāpyeteti matyā tatprāptyupāyamanutiṣṭhatītyarthaḥ /\nbhāvamāha---na tvityādi /\nsaṃyamī saṃyamipadavācyaḥ /\ntatvadṛṣṭermohajanakatvamaprasiddhamityato 'nyathā vivṛṇoti---yadi vetyādi /\nmohinyāmiti /\navidyāyāmityarthaḥ /\nmithyādṛṣṭāviti /\navidyāyāṃ tatkārye dvaitaprapañce vetyarthaḥ /\ntasyeti /\nsaṃyamina ityarthaḥ /\naprabodhaviṣaya ityasyaiva vivaraṇam---tasyā hītyādi /\nasāviti /\nsaṃyamītyarthaḥ /\nlokottarācāravyavasthiti iti saṃyamipadasyaiva lakṣyārthakathanam /\n'paśyato mune' rityasya vivaṇam---paśyati manyate ceti /\natra paśyatītyetaccaritārthabahiṣkaraṇavṛttitvena manyata ityetaccaritārthāntaḥkaraṇavṛttitvena ca rūpeṇa lakṣakamityāha---tasyaivetyādi /\nanena gamyamarthamāha---anya ityādi /\nphalitaṃ vyaṅgyamāha---tatveti /\nvyaṅgya eveti /\npūrvoktamukhyavyaṅgya evetyarthaḥ /\ntadāheti /\nuktābhiprāyādāhetyarthaḥ /\n'keṣāmapī'tyādervivaraṇam---keṣāñcidityādi /\n'prayātī'tyasya atikramatīti /\n'amiaṇimmāo'iti gāthāpāṭhābhiprāyeṇa chāyāmāha---amṛtanirmāṇa iti /\namṛtasyeva nirmāṇaṃ yasya sa ityarthaḥ /\nviṣāmṛtapadayoḥ duḥkhasukhasaṅkramitavācyatvaṃ vṛttāvuktaṃ vyavasthāpayiṣyannāha---viṣāmṛtapade ityādi /\nsukhaduḥkheti vyutkrameṇa nirdeśaḥ duḥkhasukhasādhanayorityarthaḥ /\ntathā pāṭho vā /\nevamuparyapi bodhyam /\natra dṛṣṭāntamāha---yathetyādi /\nitītyasya ityādāvityarthaḥ /\nprakṛtodāharaṇe viśeṣamāha--ne cetyādi /\natreti /\nprakṛtodāharaṇa ityarthaḥ /\ntanmātreti /\nsukhaduḥkhasādhanamātretyarthaḥ /\ntanmātraviśrāntena atra hi vākye viṣāmṛtaśabdābhyāṃ duḥkhasukharūpasaṅkramitavācyābhyāṃ vyavahāra ityarthāntarasaṅkramitavācyasyā vyañjakatvam /\nvivakṣitābhidheyasyānuraṇanarūpavyaṅgyasya śabdaśaktyudbhave prabhede padaprakāśatā yathā--- locanam na vivakṣite /\nnissādhanayostayorabhāvāt /\ntadāha---saṅkramitavācyābhyāmiti /\nkeṣāñciditi cāsya viśeṣe saṅkrānti /\natakrāmatītyasya ca kriyāmātrasaṅkrāntiḥ /\nkāla ityasya ca sarvavyavahārasaṅkrāntiḥ /\nupalakṣaṇārthaṃ tu viṣāmṛtagrahaṇamātrasaṅkramaṇaṃ vṛttikṛtā vyākhyātam /\ntadāha--vākyaiti /\nevaṃ kārikāprathamārdhalakṣitāṃścaturaḥ prakārānudāhṛtya dvitīyakārikārdhasvīkṛtān ṣaḍanyān prakārān krameṇodāharati--vivakṣitābhidheyasyetyādinā /\nprātumiti pūrayitum /\ndhanairiti bahuvacanaṃ yo yenārthī tasya teneti sūcanārtham /\nata evārthagrahaṇam /\njanasyeti bāhulyena hi loko dhanārthī, na tu guṇairupakārārthī /\ndaiveneti /\naśakyaparyanuyogenetyarthaḥ /\nbālapriyā ceti sambandhaḥ /\nvivakṣite ityapakṛṣyate /\nsvakartavyeti /\nsvasādhyetyarthaḥ /\nsvapadaṃ sādhanaparam /\nna ca na vivakṣite vivakṣite eva /\nkuta ityatatrāha--nissādhanetyādi /\ntadāheti /\nuktābhiprāyeṇa sukhaduḥkharūpasaṅkramitavācyatvamāhetyarthaḥ /\n'viṣaṃnimbamamṛtaṃ kapittham' ityādau nirūḍhalakṣaṇayā duḥkhasādhanaṃ nimbaṃ sukhasādhanaṃ kapitthamityevārthe vivakṣitaḥ, prakṛte tu kālaḥ keṣāñcidduḥkhamayaḥ keṣāñcitsukhamayaścātikrāmatītyarthasya vivakṣitatayā viṣapadasya kiñcitsādhanakaduḥkhe amṛtapadasya kiñcitsādhanakasukhe ca lakṣaṇā duḥkhasukhayorviśeṣo vyaṅgyaḥ, sādhanatvena viṣāmṛtayorbhānādarthāntarasaṅkramitavācyatā ceti bhāvaḥ /\nkeṣāñciditi cāsya viśeṣe saṅkrāntirati /\najñātaviśeṣadharmāvacchinnavācakasya keṣāmapīti śabdasya ca duṣkṛtināmityādyuktārthaviśeṣe saṅkrāntirityarthaḥ /\nduṣkṛtyādīnāmajñātatvādikaṃ vyaṅgyam /\nkriyāmātre bhavatyarthe /\nsarvavyavahāreti /\nvyavahāragocaravastujātetyarthaḥ /\ndvitīyeti /\ndvitīyaṃ yatkārikārdhaṃ tatsvīkṛtāṃstaduktānityarthaḥ /\n'prātum' iti /\n'asmī'tyavyayamahamarthe /\ndhanairarthijanasya vāñchāṃ prātuṃ daivena na sṛṣṭo yadi nāmetyabhyupagame /\ntarhiti śeṣaḥ /\njaḍo 'haṃ pathi prasannāmbudharastaṭākaḥ athavā kūpaḥ kiṃ kasmāt /\nna kṛtaḥ daivena na sṛṣṭaḥ /\ntaṭākasya kūpādutkṛṣṭatvādādāvuktiḥ /\nlocane--yo yenārthāti /\nyo jano gosuvarṇādīnāmmadhye yena dhanenārthītyarthaḥ /\nata eveti /\nuktābhiprāyādevetyarthaḥ /\n<lg>\n<l>bhāvārthakathanam---aśakyetyādi /</l>\n<l>daivasyādṛśyatvāditi bhāvaḥ /</l>\n<l>'asmi na sṛṣṭa' prātuṃ dhanairarthijanasya vāñchāṃ daivena sṛṣṭo yadi nāma nāsmi /</l>\n<l>pathi prasannāmbudharastaḍāgaḥ kūpo 'thavā kiṃ na jaḍaḥ kṛto 'ham // 1 //</l>\n</lg></p>\n\n<p>atra hi jaḍa iti padaṃ nirviṇṇena vakrātmasamānādhikaraṇatayā prayuktamanuraṇanarūpatayā kūpasamānādhikaraṇatāṃ svaśaktyā pratipadyate /\ntasyaiva vākyaprakāśatā yatā harṣacarite siṃhanādavākyeṣu--'vṛtte 'sminmahāpralaye dharaṇīdhāraṇāyādhunā tvaṃ śeṣaḥ' /\netaddhi vākyamanuraṇanarūpamarthāntaraṃ śabdaśaktyā sphuṭameva prakāśayati /\nlocanam asmīti /\nanyo hi tāvadavaśyaṃ kaścitsṛṣṭo na tvahamiti nirvedaḥ /\nprasannaṃ lokopayogi ambu dhārayatīti /\nkūpo 'thaveti /\nlokairapyalakṣyamāṇa ityarthaḥ /\nātmasamāmādhikaraṇatayeti /\njaḍaḥ kiṅkartavyatāmūḍha ityarthaḥ, atha ca kūpo jaḍo 'rthitā kasya kīdṛśītyasambhavadviveka iti /\nata eva jaḍaḥ śītalo nirvedasantāparahitaḥ /\ntathā jaḍaḥ śītajalayogitayā paropakārasamarthaḥ /\nanena tṛtīyārthenāyaṃ jaḍaśabdastaṭākārthena punaruktārthasambandha ityabhiprāyeṇāha--kūpasamānādhikaraṇatāmiti /\nsvaśaktyeti śabdaśaktyudbhavatvaṃ yojayati /\nmahāpralaya iti /\nmahasya utsavasya āsamantātpralayo yatra tādṛśi śokakāraṇabhūte vṛtte dharaṇyā rājyadhurāyā dhāraṇāyāśvāsanāya tvaṃ śeṣaḥ śiṣyamāṇaḥ /\nitīyatā pūrṇe vākyārthe kalpāvasāne bhūpīṭhabhārodvahanakṣam eko bālapriyā ityanena gamyamarthamāha--anyo hītyādi /\nlokopayogīti /\nlokairityādi /\nca gamyārthavivaraṇam /\n'ātmasamānādhikaraṇataye'ti pratīkadhāraṇamādāvasmadarthānvayī jaḍapadārtho vivariṣyata iti jñāpanāya /\ntamarthamāha--kiṅkartavyatāmūḍha iti /\nkūpānvayinaṃ vyaṅgyamarthamāha--atha cetyādi /\natrārthāntarañcāha---ata evetyādi /\nata eva vivekābhāvādeva /\nśītala iti /\n'śiśiro jaḍa' ityamaraḥ /\nanena gamyamarthamāha---nirvedeti /\nlaḍayorabhedājjaḍapadaṃ jalamayārthakañcetyāha---tathetyādi /\nvṛttau 'kūpasamānādhikaraṇatāṃ pratipadyata' ityanena jaḍapadasya kūpapadasāmānādhikaraṇyamevoktanna tu taṭākapadasāmānādhikaraṇyamapi, tatkuta iti śaṅkāṃ pariharaṃstadgranthamavatārayati---anenetyādi /\nanena tṛtīyārtheneti /\nkūpānvayitvenokteṣvartheṣu tṛtīyena śītajalavāhitayetyādyuktenārthena hetunetyarthaḥ /\ntaṭākārtheneti /\ntena sahetyarthaḥ /\npunarukteti /\n'prasannāmbudhara' iti viśeṣaṇārthasyaivoktyā punaruktārthasambandhassyādityarthaḥ /\n'svaśaktye'tyatrānyathāpratipattinirāsāyāha---śabdetyādi /\nvācyārthamāha--mahasyetyādi /\nasminnityasya vivaraṇam---śoketyādi /\nvṛtte jāte /\nvyaṅgyamarthāntarandarśayati---kalpetyādi /\n<lg>\n<l>asyaiva kaviprauḍhoktimātraniṣpannaśarīrasyārthaśaktyudbhave prabhede pradaprakāśatā yathā harivajaye---</l>\n<l>cṛaṅkurāvaaṃsaṃ chaṇamapyasaramahadhghaṇamaṇaharasurāmoam /</l>\n<l>asamappiaṃ pi gahiaṃ kusumasareṇa mahumāsalacchimuham //</l>\n</lg></p>\n\n<p>atra hyasamarpitamapi kusumaśareṇa madhumāsalakṣmyā mukhaṃ gṛhītamityasamarpitamapītyetadavasthābhidhāyipadamarthaśaktyā kusumaśarasya balātkāraṃ prakāśayati /\natraiva prabhede vākyaprakāśatā yathodāhṛtaṃ prāk 'sajjehi surahimāso' ityādi /\natra sajjayati surabhimāso na tāvadarpayatyanaṅgāya śarānityayaṃ vākyārthaḥ kaviprauḍhoktimātraniṣpannaśarīro manmathonmāthakadanāvasthāṃ vasantasamayasya sūcayati /\nlocanam nāgarāja eva digdantiprabhṛtiṣvapi pralīneṣvityarthāntaram /\ncūtāṅkurāvataṃsaṃ kṣaṇaprasaramahārghamanoharasurāmodam /\n<lg>\n<l>mahārghaṇa utsavaprasareṇa manoharasurasya manmathadevasya āmodaścamatkāro yatra tat /</l>\n<l>atra mahārghaśabdasya paranipātaḥ, prākṛte niyamābhāvāt /</l>\n<l>chaṇa ityutsavaḥ /</l>\n<l>asamarpitamapi gṛhītaṃ kusumaśareṇa madhumāsalakṣmīmukham //</l>\n</lg></p>\n\n<p>mukhaṃ prārambho vakkraṃ ca /\ntacca surāmodayuktaṃ bhavati /\nmadhvārambhe kāmaścittamākṣipatītyetāvānayamarthaḥ kaviprauḍhoktyārthāntaravyañjakaḥ sampāditaḥ /\n<lg>\n<l>atra kavinibaddhavaktṛprauḍhoktiśarīrārthaśaktyudbhave padavākyaprakāśatāyāmudāharaṇadvayaṃ na dattam /</l>\n<l>'prauḍhoktimātraniṣpannaśarīraḥ sambhavī svataḥ' iti prācyakārikāyā iyataivodāhṛtatvaṃ bhavedityabhiprāyeṇa /</l>\n<l>tatra padaprakāśatā yathā--- satyaṃ manoramāḥ kāmāḥ satyaṃ ramyā vibhūtayaḥ /</l>\n<l>kintu mattāṅganāpāṅgabhaṅgalolaṃ hi jīvitam //</l>\n</lg></p>\n\n<p>bālapriyā 'mahāpralaya' ityasya kalpāvasāna iti, 'dharaṇīdhāraṇāye'tyasya bhūbhāretyādi, śeṣa' ityasya nāgarāja iti ca vivaraṇam /\ndigdantītyādi /\nbhāvārthakathanam /\natropamā vyaṅgyā bodhyā /\nmadhumāsalakṣmyā nāyikātvapratītyā tadanuguṇamarthamāha---vaktrañceti /\nsurā madyam /\narthāntaravyañjaka iti /\narthāntaraṃ vṛttāvuktam /\natretyādi /\nityabhiprāyeṇa na dattamiti sambandhaḥ /\nsatyamiti /\nkāvyaprakāśe 'pyudāhṛto 'yaṃ ślokaḥ /\n<lg>\n<l>svataḥsambhaviśarīrārthaśaktyudbhave prabhede padaprakāśatā yathā---</l>\n<l>vāṇiaa hattidantā kutto ahyāṇa bādhakittī a /</l>\n<l>jāva luliālapaamuhī dharammi parisakkae suhṇā //</l>\n</lg></p>\n\n<p>atra lulitālakamukhītyetatpadaṃ vyādhavadhvāḥ svataḥsambhāvitaśarīrārthaśaktyā suratakrīḍāsaktiṃ sūcayaṃstadīyasya bhartuḥ satatasambhogakṣāmatāṃ prakāśayati /\n<lg>\n<l>locanam ityatra kavinā yo virāgī vaktā nibaddhastatprauḍhoktyā jīvitaśabdo 'rthaśaktimūlatayedaṃ dhvanayati---sarva evāmī kāmā vibhūtayaśca svajīvitamātropayoginaḥ, tadabhāve hi sadbhirapi tairasadrūpatāpyate, tadeva ca jīvitaṃ prāṇadhāraṇarūpatvātprāṇavṛtteśca cāñcalyādanāsthāpadamiti viṣayeṣu varākeṣu kiṃ doṣoddhoṣaṇadaurjanyena nijameva jīvitamupālabhyam, tadapi ca nisargacañcalamiti na sāparādhamityetāvatā gāḍhaṃ vairāgyamiti /</l>\n<l>vākyaprakāśatā yathā--'śikhariṇi' ityādau /</l>\n<l>vāṇijaka hastidantāḥ kuto 'smākaṃ vyāghrakṛttayaśca /</l>\n<l>yāvallulitālakamukhī gṛhe pariṣvakkate snuṣā //</l>\n</lg></p>\n\n<p>iti chāyā /\nsavibhramaṃ caṅkramyate /\natra luliteti savarūpamātreṇa viśeṣaṇamavaliptatayā cahastidantādyapāharaṇaṃ sambhāvyamiti vākyārthasya tāvatyeva na kācidanupapattiḥ /\nbālapriyā kāmāḥ kāmyamānā vanitādayaḥ tadabhāve jīvitābhāve /\njīvitamanāsthāpadamiti sambandhaḥ /\natra hetuḥ--prāṇetyādi /\nitīti hetau /\nnisargacañcalamitīti /\nnisargacañcalatvāddhetorityarthaḥ /\nsvabhāvasyāparihāryatvāditi bhāvaḥ /\nvāṇijaketi /\nasmākaṃ gṛhe kutassanti? na santītyarthaḥ /\natra kāryāntaravyagratāṃ hetutvena darśayannāha---yāvadityādi /\nyāvat yataḥ /\nluliteti /\nlulitāḥ itastato vikīrṇā alakā yatra tathāvidhaṃ mukhaṃ yasyāssā /\nsnuṣā putrabhāryā /\npariṣvakkata iti /\natastatparipālanavyagrā vayamiti bhāvaḥ /\nsvata ityādi /\nsvatassambhāvitaṃ loke 'pyaucityātsambhāvyamānaṃ śarīraṃ ysaya tathāvidhasyārthasya śaktyā sāmarthyenetyarthaḥ /\nlocane 'pariṣvakkata' ityasya vyākhyānam---savibhramaṃ caṅkramyata iti /\nvyaṅgyasya vācyasiddhyaṅgatvaśaṅkā pariharati--atretyādi /\nlulitetīti /\nityādikamityarthaḥ /\nsvarūpetyādi /\nsvarūpakathanamityarthaḥ /\navalaptatayeti /\ndhanitvādyabhimānenetyarthaḥ /\ncakārassambhavato hetvantarasya samuccāyakaḥ /\nhastītyādi /\n<lg>\n<l>tasyaiva vākyaprakāśatā yathā---</l>\n<l>sihipiñchakaṇṇaūrā bahuā vāhassa gavvirī bhamai /</l>\n<l>muttāphalaraiapasāhaṇāṇaṃ majjhe savattīṇam //</l>\n</lg></p>\n\n<p>anenāpi vākyena vyādhavadhvā śikhipicchakarṇapūrāyā navapariṇītāyāḥ kasyāścitsaubhāgyātiśayaḥ prakāśyate /\ntatsambhogaikaratho mayūramātramāraṇasamarthaḥ patirjātaṃ ityarthaprakāśanāt tadanyāsāṃ cirapariṇītānāṃ muktāphalaracitaprasādhanānāṃ daurbhāgyātiśayaḥ khyāpyate /\ntatsambhogakāle sa eva vyādhaḥ karivaravadhavyāpārasamartha āsīdityarthaprakāśanāt /\nnanu dhvaniḥ kāvyaviśeṣa ityuktaṃ katkathaṃ tasya padaprakāśatā /\nkāvyaviśeṣo hi viśiṣṭārthapratipattihetuḥ śabdasandarbhaviśeṣaḥ /\ntadbhāvaśca padaprakāśatve nopapadyate /\npadānāṃ smārakatvenāvācakatvāt /\nucyate--\nsyādeṣa doṣaḥ locanam sihipiccheti /\npūrvameva yojitā gāthā /\nnanviti /\nsamudāya eva dhvanirityatra pakṣe codyametat /\ntadbhāvaśceti /\nkāvyaviśeṣatvamityarthaḥ /\navācakatvāditi yaduktaṃ so 'yamaprayojako heturiti chalena tāvaddarśayati--syādeṣa doṣa iti /\nevaṃ chalena parihṛtya bālapriyā hastidantāderapāharaṇamanāharaṇaṃ dantādyanāharaṇamiti ca pāṭhaḥ /\nsnuṣābharturiti śeṣaḥ /\nsamudāya iti /\nvācakavācyavyaṅgyādisamudāya ityarthaḥ /\nityatra pakṣa iti /\n'avavakṣitavācyasye'tyādikārikāyāṃ samudāyasyaiva dhvanipadārthavādatra pakṣa eva codyasyopapatteśceti bhāvaḥ /\nvṛttau 'nanvi'tyādi /\n'ityuktam' iti /\n'yatrārthaśśabdo ve'tyādineti bhāvaḥ /\n'tat' tasmāt /\ncodyamupapādayati---'kāvyaviśeṣo hī'tyādi /\n'viśiṣṭe'ti /\nvācyavyaṅgyabhedena dvividho yo viśiṣṭārthaḥ tatpratipattiheturityarthaḥ /\n'śabde'tyādi /\nsaṅghaṭitapadaviśeṣa ityarthaḥ /\nviśiṣṭārthastatpratipādako vākyaviśeṣaśceti yāvat /\ntataḥ kimata āha--'tadbhāvaśce'tyādi /\n'padaprakāśatve' padaprakāśyatve sati /\n'nopapadyate' na saṅgacchate /\ntadbhāvaḥ padaprakāśatvena saha viruddha ityarthaḥ /\nkuta ityatrāha---'padānām' ityādi /\n'avācakatvāt' anubhāvaktavābhāvāt /\ntadaistattadarthāḥ smāryante, smṛtāste tvākāṅgakṣādasahakṛtā vākyārthamanubhāvayantīti mate padasmāritatvarūpaṃ padaprakāśatvaṃ tattadartha eva vartate /\ntatra ca kāvyaviśeṣatvarūpaṃ dhvanitvannāstītyato dhvaneḥ na padaprakāśatvaṃ, kintu vākyaprakāśatvameva sambhavatīti bhāvaḥ /\nanena granthena padanna dhvaniprakāśakamavācakatvādityarthaḥ phalita ityabhipretya 'syādeṣadoṣa' ityādisamādhānagranthamavatārayati locane---avācakatvādityādi /\naprayojaka iti /\nyadi vācakatvaṃ prayojakaṃ dhvanivyavahāre syāt /\nna tvevam ; tasya vyañjakatvena vyavasthānāt /\nkiṃ ca kāvyānāṃ śarīrāṇāmiva saṃsthānavaśeṣāvacchinnasamudāyasādhyāpi cārutvapratītiranvayavyatirekābhyāṃ bhāgeṣu kalpyata iti padānāmapi vyañjakatvamukhena vyavasthito dhvanivyavahāro na virodhi /\nlocanam vastuvṛttenāpi pariharati---kiṃ ceti /\nyadi paro brūyāt---na mayā avācakatvaṃ dhvanyabhāve hetūkṛtaṃ kiṃ tūktaṃ kāvyaṃ dhvaniḥ /\nkāvyaṃ cānākāṅkṣapratipattikāri vākyaṃ na padamiti tatrāha--satyamevaṃ, tathāpi padaṃ na dhvanirityasmābhiruktam /\napi tu samudāya eva ; tathā ca padaprakāśo dhvaniriti prakāśapadenoktam. nanu padasya tatra tathāvithaṃ sāmarthyamiti kuto 'khaṇḍa eva pratītikrama ityāśaṅkyāha--kāvyānāmiti /\nuktaṃ hi prāgvivekakāle vibhāgopadeśa iti /\nnanu bhāgeṣu padarūpeṣu kathaṃ sā cārutvapratītirāropayituṃ śakyā? tāni hi smārakāṇyeva /\ntataḥ kim? manohārivyaṅgyārthasmārakatvāddhi cārutvapratītinibandhanatvaṃ kena bālapriyā asādhaka ityarthaḥ /\nchalena vyājena vakṣyamāṇābhiprāyāprakaṭaneneti yāvat /\ntāvat ādau /\nvastuvṛttenāpīti /\npāramārthikābhipretārthaprakaṭanenāpītyarthaḥ /\nnanu vastuvṛttena parihāraḥ kimartha ityataḥ kāvyānāmityādigranthamavatārayiṣyan bhūmikāmāha--yadi para ityādi /\ndhvanyabhāve dhvaniprakāśakatvābhāve /\npadānāmiti śeṣaḥ /\nhetūkṛtaṃ hetutvenoktam /\nkintvityādi /\nkāvyaviśeṣo dhvaniḥ kāvyañca tathāvidhaṃ vākyamiti vākyameva dhvaniḥ, padantu na dhvanirityarthaḥ /\ntathāca pade dhvanyabhāve avākyatvaṃ heturiti bhāvaḥ /\niti brūyāditi sambandhaḥ /\nāheti /\nsiddhāntīti śeṣaḥ /\ntathāpītyantamabhyupagame /\nna uktamiti sambandhaḥ /\nsamudāya eveti /\ndhvanirityuktamityanuṣaṅgaḥ /\natropaṣṭambhakamāha---tathācetyādi /\ntatreti /\nvākya ityarthaḥ /\ntathāvidhaṃ dhvaniprakāśanānukūlam /\niti kuta ityetatkathaṃ ghaṭate /\natra hetuḥ--\nakhaeḍa ityādi /\nbhāgeṣu kalpyata ityatropaṣṭambhakamāha---uktaṃ hītyādi /\nvṛttau 'kāvyānām' ityasya 'cārutve'tyanena sambandhaḥ /\n'saṃsthāne'ti /\nsaṃsthānaviśeṣaiḥ śabdasandarbhaviśeṣaiḥ mukhādyavayavasaṃyogaviśeṣaiśca avacchinno viśiṣṭo yassamudāyastatsādhyāpītyarthaḥ /\ntathāca pratīyamānaṃ cārutvaṃ samudāyaniṣṭhamiti bhāvaḥ /\n'bhāgeṣu' padeṣumukhādiṣu ca /\n'kalpyata' iti /\nprādhānyāditi bhāvaḥ /\nitīti hetau /\n'vyañjakatvamukhena' vyañjakatvaprādhānyena /\n<lg>\n<l>'dhvanivyavahāraḥ' padaprakāśo dhvaniriti vyavahāraḥ /</l>\n<l>'aniṣṭasye'tyādigranthamavatārayati locane--nanvityādi /</l>\n<l>smārakāṇyevetyantaḥ 'aniṣṭasya śrutiryadvadāpādayati duṣṭatām /</l>\n<l>śrutiduṣṭāviṣu vyaktaṃ tadvādiṣṭasmṛtirguṇam //</l>\n</lg></p>\n\n<lg>\n<l>padānāṃ smārakatve 'pi padamātrāvabhāsinaḥ /</l>\n<l>tena dhvaneḥ prabhedeṣu sarvaṣvevāsti ramyatā //</l>\n</lg>\n\n<lg>\n<l>vicchittiśobhinaikena bhūṣaṇeneva kāminī /</l>\n<l>padadyotyena sukaverdhvaninī bhāti bhāratī //</l>\n</lg>\n\n<p>' iti parikaraślokāḥ</p>\n\n</div>\n<div>\n\n\n<lg>\n<l>yas tv alakṣya-krama-vyaṅgyo dhvanir varṇa-padādiṣu /</l>\n<l>vākye saṅghaṭanāyāṃ ca sa prabandhe 'pi dīpyate // DhvK_3.2 //</l>\n</lg>\n\n</div>\n<div>\n\n\n<lg>\n<l>yastvalakṣyakramavyaṅgyo dhvanirvarṇapadādiṣu /</l>\n<l>vākye saṅghaṭanāyāṃ ca sa prabandhe 'pi dīpyate // 2 //</l>\n</lg>\n\n<p>locanam vāryate /\nyathā śrutiduṣṭānāṃ pelavādipadānāmasabhyapelādyarthaṃ prati na vācakatvam /\napi tu smārakatvam /\ntadvaśācca cārusvarūpaṃ kāvyaṃ śrutiduṣṭam /\ntacca śrutiduṣṭatvamanvayavyatirekābhyāṃ bhāgeṣu vyavasthāpyate tathā prakṛte 'pīti tadāha--aniṣṭasyeti /\naniṣṭārthasmārakasyetyarthaḥ /\nduṣṭatāmityacārutvam /\nguṇamiti cārutvam /\nevaṃ dṛṣṭāntamabhidhāya pādatrayeṇa turyeṇa dārṣṭāntikārtha uktaḥ /\n<lg>\n<l>adhunopasaṃharati---padānāmiti /</l>\n<l>yata eva miṣṭasmṛtiścārutvamāvaiti tena hetunā sarveṣu prakāreṣu nirūpitasya padamātrāvabhāsino 'pi padaprakāśasyāpi dhvane ramyatāsti smārakatve 'pi padānāmiti samanvayaḥ /</l>\n<l>apiśabdaḥ kākākṣinyāyenobhayatrāpi sambadhyate /</l>\n<l>adhunā cārutvapratītau padasyānvayavyatirekau darśayati---vicchittīti // 1 //</l>\n</lg></p>\n\n<p>evaṃ kārikāṃ vyākhyāya tadasaṅgṛhītamalakṣyakramavyaṅgyaṃ prapañcayitumāha--yastviti /\ntuśabdaḥ pūrvabhedebhyo 'sya viśeṣadyotakaḥ /\nvarṇasamudāyaśca padam /\ntatsamudāyo vākyam /\nsaṅghaṭanā padagatā vākyagatā ca /\nsaṅghaṭitavākyasamudāyaḥ prabandhaḥ bālapriyā śaṅkāgranthaḥ /\ntataḥ kimitmādirvakṣyamāṇārthakaḥ parihāragranthaḥ /\npelavādipadānāmiti /\n'atipelavamatiparimitavarṇaṃ laghutaramudāharati śaṭha' ityādau pelavādiśabdānāmityarthaḥ /\nasabhyeti /\nasabhyo yaḥ pelādyarthaḥ pelādiśabdārthastaṃ pratītyarthaḥ /\npelaśabdo hi lāṭabhāṣāyāṃ vṛṣaṇavācakaḥ /\nnavācakatvamiti /\ntadarthasya tadvākyārthaghaṭakatvābhāvāditi bhāvaḥ /\n<lg>\n<l>pādatrayeṇābhidhāyeti sambandhaḥ /</l>\n<l>'tene'ta padasya vivaraṇam---yata ityādi /</l>\n<l>nirūpitasyeti pūritam /</l>\n<l>apiśabdaḥ smārakatve 'pītyapiśabdaḥ // 2 //</l>\n</lg></p>\n\n<p>tatra varṇānāmanarthakatvāddyotakatvamasambhavītyāśaṅkyedamucyate--</p>\n\n\n</div>\n<div>\n\n\n<lg>\n<l>śaṣau sarepha-saṃyogo ḍhakāraś cāpi bhūyasā /</l>\n<l>virodhinaḥ syuḥ śṛṅgāre te na varṇā rasa-cyutaḥ // DhvK_3.3 //</l>\n</lg>\n\n<lg>\n<l>ta eva tu niveśyante bībhatsādau rase yadā /</l>\n<l>tadā taṃ dīpayanty eva te na varṇā rasa-cyutaḥ // DhvK_3.4 //</l>\n</lg>\n\n</div>\n<div>\n\n\n<lg>\n<l>śaṣau sarephasaṃyogo ḍhakāraścāpi bhūyasā /</l>\n<l>virodhinaḥ syuḥ śṛṅgāre tena varṇā rasacyutaḥ // 3 //</l>\n</lg>\n\n<lg>\n<l>ta eva tu niveśyante bībhatsādau rase yadā /</l>\n<l>tadā taṃ dīpayantyeva tena varṇā rasacyutaḥ // 4 //</l>\n</lg>\n\n<p>ślokadvayenānvayavyatirekābhyāṃ varṇānāṃ dyotakatvaṃ darśitaṃ bhavati /\n<lg>\n<l>locanam ityabhiprāyeṇa varṇādīnāṃ yathākramamupādānam /</l>\n<l>ādiśabdena padaikadeśapadadvitayādīnāṃ grahaṇam /</l>\n<l>saptamyā nimittatvamuktam /</l>\n<l>dopyate 'vabhāsate sakalakāvyāvabhāsakatayeti pūrvavatkāvyaviśeṣatvaṃ samarthitam // 2 //</l>\n</lg></p>\n\n<p>bhūyaseti pratyekamabhisambadhyate /\ntena śakāro bhūyasetyādi vyākhyātavyam /\nrephapradhānassaṃyogarḥ karhrardra ityādi /\nvirodhina iti /\nparuṣā vṛttivirodhinī śṛṅgārasya /\nyataste varṇā bhūyasā prayujyamānā na rasāṃścyotanti sravanti /\nyadi vā tena śṛṅgāravirodhitvena hetunāvarṇāḥ śaṣādayo rasācchṛṅgārāccyavante taṃ na vyañjayantīti vyatireka uktaḥ /\nanvayamāha--ta evatviti /\nśādayaḥ /\ntamiti bībhatsādikaṃ rasam /\ndīpayanti dyotayanti /\nkārikādvayaṃ tātparyeṇa vyācaṣṭe---ślokadvayeneti /\nyathāsaṃkhyaprasaṅgaparahārārthaṃ bālapriyā ādiśabdeneti /\n'padādiṣvi'tyādipadenetyarthaḥ /\nsaptamyeti /\npadādiṣvityādisthayā saptamyetyarthaḥ /\nnimittatvamuktamiti /\nna tvadhikaraṇatvamiti bhāvaḥ /\ndīpyata ityasya vivaraṇam---sakalakāvyāvabhāsakatayāvabhāsata iti /\n<lg>\n<l>alakṣyakramastu yo dhvaniḥ samudāyatmakaḥ kāvyaviśeṣaḥ /</l>\n<l>saḥ varṇādanimittako dīpyata ityarthādayamarthassidhyatīti bhāvaḥ /</l>\n<l>kāvyaviśeṣatvamiti /</l>\n<l>dhvaneriti śeṣaḥ // 2 //</l>\n</lg></p>\n\n<p>pratyekamiti /\nśaṣāvityādinā pratyekamityarthaḥ /\nbhūyaseti /\nprayujyamāno virodhīti śeṣaḥ /\nsārārthamāha--paruṣeti /\ntallakṣaṇamuktaṃ bhaṭṭedbhaṭena---'śaṣābhyāṃ rephasaṃyogaiḥ ṭavargeṇa ca yojitā /\nparuṣā nāma vṛttissyādi'ti /\nrasaścyuta iti pāṭhe te na iti padadvayamityāśayena vyācaṣṭe---te varṇā ityādi /\nte varṇāḥ śaṣādayaḥ /\nrasaṃ śṛṅgāram /\nsravanti srāvayanti /\nrasacyuta iti pāṭhe tu tenetyekaṃ padamityāha--yadi vetyādi /\ntenetyasya vyākhyānam---śṛṅgāretyādi, rasāccyavanta ityasya taṃ na vyañjayantīti ca /\nitītyādi /\nśaṣāvityādiślokena śakārādivarṇasatve śṛṅgārāvyaktyabhāvarūpo vyatarekaḥ pradarśita ityarthaḥ /\n<lg>\n<l>anvayamiti /</l>\n<l>śaṣādisatve bībhatsādivyaktarūpamanvayamityarthaḥ /</l>\n<l>'ta eve'tyādikārikāyāścaturthapāde rasaścyuta iti pade cālakṣyakramavyaṅgyasya dyotanaṃ yathā--- utkampinī bhayaparaskhalitāṃśukāntā te locane pratidiśaṃ vidhure kṣipantī /</l>\n<l>krūreṇa dāruṇatayā sahasaiva dagdhā dhūmāndhitena dahanena na vīkṣitāsi //</l>\n</lg></p>\n\n<p>locanam ślokābhyāmiti na kṛtam /\npūrvaślokena hi vyatireka ukto dvitīyenānvayaḥ /\nasminviṣaye śṛṅgāralakṣaṇe śaṣādiprayogaḥ sukavitvamabhivāñchatā na kartavya ityevaṃphalatvādupadeśasya kārakākāreṇa pūrvaṃ vyatireka uktaḥ /\nna ca sarvathā na kartavyo 'pi tu bībhatsādau kartavya eveti paścādanvayaḥ /\nvṛttikāreṇa tvanvayapūrvako vyatireka iti śailīmanusartumanvayaḥ pūrvamupāttaḥ /\netaduktaṃ bhavati---yadyapi vibhāvānubhāvavyabhicāripratītisampadeva rasākhāde nibandhanam /\ntathāpi viśiṣṭakṣutikaśabdasamarthyamāṇāste vibhāvādayastathā bhavantīti svasaṃvitsiddhamadaḥ /\ntena varṇānāmapi śrutisamayopalakṣyamāṇārthānapekṣyapi śrotraikagrāhyo mṛduparuṣātmā bālapriyā pāṭhe tenetyekaṃ padaṃ, rasacyuta iti pāṭhe tu te neti tadadvayamiti bodhyam /\nyathā saṃkhyetyādi /\nślokābhāyāmiti nirdeśe dvābhyāṃ ślokābhyāṃ pratapāditau yāvanvayavyatirekau tābhyāmityarthasya pratītyā yathāsaṅkhyamanvayasya prasaktirbhavatī, ślokadvayeneti nirdeśe tu ślokātmakadvyavayavaghaṭitasamudāyena pratipāditau yāvanvayavyatirekau tābhyāmityarthasya pratītyā yathāsaṅkhyamanvayasya prasaktirbhavati, ślekadvayeneti nirdeśe tu ślokātmakadvyavayavaghaṭitasamudāyena pratipāditau yāvanvayavyatirekau tābhyāmityarthasya pratītyāna tatprasaktiriti bhāvaḥ /\nnanvatra yathāsaṅkhyamastvityatrāha--pūrvetyādi /\nkārikāyāmādau vyatirekapradarśanasya būjamāha---asminnityādi /\ntarhi vṛttāvanyathā kathane kiṃ bījamityatrāha---vṛttītyādi /\nvibhāvādīnāmeva rasvayañjakatvādvarṇādīnāntāt kathamityaśaṅkāṃ pradarśya pariharati---etadityādi /\nviśiṣṭeti /\nviśiṣṭā upanāgarakādivṛttiviśiṣṭā tadviṣayiketi yāvat /\nśrutiḥ śravaṇaṃ yeṣāntaiḥ śabdaiḥ samarpyamāṇā ityarthaḥ /\ntatheti /\nrasāsvādanibandhanānītyarthaḥ /\nvarṇānāmapīti /\n'svabhāva' ityanenāsya sambandhaḥ /\nśrutīti /\natra hi te ityetatpadaṃ rasamayatvena sphuṭamevāvabhāsate sahṛdayānām /\npadāvayavena dyotanaṃ yathā--- vriḍāyogānnatavadanayā sannadhāne gurūṇāṃ baddhotkampaṃ kucakalaśayormanyumantarnigṛhya /\nlocanam svabhāvo rasāsvāde sahakāryeva /\nata eva ca sahakāratāmevābhidhātuṃ nimittasaptamī kṛtā varṇapadādiṣviti /\nna tu varṇareva rasābhivyaktiḥ, vibhāvādisaṃyogāddhi rasaniṣpattirityuktaṃ bahuśaḥ /\nśrotraikagrāhyo 'pi ca svabhāvo rasaniṣyande vyāpriyata eva, apadagītadhvanivat puṣkaravādyaniyamitaviśiṣṭajātikaraṇaghrādyanukaraṇaśabdavacca /\npade ceti /\npade ca satītyarthaḥ /\ntena rasapratītarvibhāvādereva /\nte vibhavādayo yadā viśiṣṭena kenāpi padenārpyamāmā rasacamatkāravidhāyino bhavanti tadā padasyaivāsau mahimā samarpyata iti bhāvaḥ /\natra hīti /\nvāsavadattādāhākarṇanaprabuddhaśokanibharasya vatsarājasyedaṃ paridevitavacanam /\ntatra ca śoko nāmeṣṭajanavināśaprabhava iti tasya janasya ye bhrūkṣepakaṭākṣaprabhṛtayaḥ pūrvaṃ rativibhāvatāmavalambante sma ta evātyantavinaṣṭāḥ santa idānīṃ smṛtigocaratayā nirapekṣabhāvatvaprāṇaṃ karuṇamuddīpayantīti sthitam /\nte locane iti tacchabdasyallocanagatasvasaṃvedyāvyapadeśyānantaguṇagaṇasmaraṇākāradyotako rasasyāsādhāraṇanimittatāṃ prāptaḥ /\ntena yatkenaciccoditaṃ parihṛtaṃ ca tanmithyaiva /\ntathāhi codyam--prakāntaparāmarśakasya tacchabdasya kathamiyati sāmarthyamiti /\nuttaraṃ ca---rasāviṣṭo 'tra parāmraṣṭeti /\nbālapriyā śrutisamaye upalakṣyamāṇo jñāyamāno yo 'rthastadanapekṣyapītyarthaḥ /\nmṛdupuruṣātmeti /\nmṛdutvaparuṣatvarūpa ityarthaḥ /\nrasaniṣyande vyāpriyata iti /\nrasāsvāde sahakārītyarthaḥ /\ndṛṣṭāntamāha--apadetyādi /\npadarahitagānaśabdavadityarthaḥ /\nghradyanuhāreti ca pāṭhaḥ /\npade ca satīti /\npadaviśeṣasatvanimi kañcetyarthaḥ /\nasya bhāvamāha---tenetyādi /\nte rasāsvādahetavaḥ /\ntasya janasyeti /\nvāsavadattātmakeṣṭajanasyetyarthaḥ /\niti sthitamiti /\niti vastusthitirityarthaḥ /\ntacchabda iti anubhūtārthaka iti bhāvaḥ /\nspaṣṭamidaṃ kāvyaprakāśādau /\ntadityādi /\nvaktṛnāyakagataṃ tathāvidhaguṇagaṇasmaraṇaṃ smaraṇaviṣayaguṇagaṇaṃ vā dyotayatītyarthaḥ /\nprāpta iti /\ntatsmaraṇasya śokoddīpakatvāditi bhāvaḥ /\nteneta /\nyato 'tra tacchabdo 'nubhūtārthakaḥ smaraṇākāradyotakaśca tata ityarthaḥ /\nanutthānopahitamityanenāsya sambandhaḥ /\nmathyaiva parihṛtamityanvayaḥ /\niyatīti uktārthabodana ityarthaḥ /\nrasāviṣṭa ityādi /\ntallocanagatatathāvidhaguṇagaṇaṃ buddhau kṛtvā rasāviṣṭena vaktrā te ityuktam, sa evārthaḥ pratipattrāpi parāmṛśyata iti bhāvaḥ /\nparāmraṣṭā locanam tadubhayamanutthānopahatam /\nyatra hyanuddiśyamānadharmāntarasāhityayogyadharmayogitvaṃ vastuno yacchabdenābhidhāya tadbuddhisthadharmāntarasāhityaṃ tacchabdena nirvācyate /\ntatrocyate--'yattadornityasambandhatvaṃ' iti, tatra pūrvaprakrāntaparāmarśakatvaṃ tacchabdasya /\nyatra punarnimittopanatasmaraṇaviśeṣākārasūcakatvaṃ tacchabdasya 'sa ghaṭa' ityādau yathā, tatra kā parāmarśakatvakathetyāstāmalīkaparāmarśakaiḥ paṇḍitammanyaiḥ saha vivādena /\nutkampinītyādinā tadīyabhayānubhāvotprekṣaṇam /\nmayānirvāhitapratīkāramiti śokāveśasya vibhāvaḥ /\nte iti sātiśayavibhramaikāyatanarūpe apa locane vidhure kāndiśīkatayā nirlakṣe kṣipantī kastrātā kvāsāvāryaputra iti tayorlocanayostādṛśīcāvastheti sutarāṃ śokoddīpanam /\nkrūreṇeti /\ntasyāyaṃ svabhāva eva /\nkiṃ kurutāṃ tathāpi ca dhūmenāndhīkṛto draṣṭumasamartha iti na tu savivekasyedṛśānucitakāritvaṃ sambhāvyate, iti smaryamāṇaṃ tadīyaṃ saundaryamidānīṃ sātiśayaśokāveśavibhāvatāṃ prāptamiti /\nte śabde sati sarvo 'yamartho nirvayūḍhaḥ /\nevaṃ tatra tatra vyākhyātavyam /\nbālapriyā parāmarśakartā /\nyatra hītyādi /\nyatra yo vidvān sa pūjya ityādau /\nanūddiśyamāneti anūdekṣyamāṇeti ca pāṭhaḥ /\ntathāvidhaṃ yaddharmāntaraṃ pūjyatvādikaṃ tatsāhityasya yogyaḥ prayojako yo dharmo vidvattvādiḥ tadyogitvaṃ tatsambandha ityarthaḥ /\nyacchabdena yacchabdaghaṭitavākyena /\ntaditi /\ntadbuddhisthañca yaddharmāntaraṃ viddhattvādakaṃ tasya sāhityaṃ sambandha ityarthaḥ /\nnirvācyate bodhyate /\ntatra pūrvaprakrāntaparāmarśakatvamiti sambandhaḥ /\nmadhye saṃvādakathanam---yatrocyata ityādi /\ntatreti /\nyo vidvān sa pūjya ityādāvityarthaḥ /\npūrveti /\npūrvoktavidvattvādidharmaviśaṣṭopasthāpakatvarūpaṃ pūrvapakrāntaparāmarśakatvamityarthaḥ /\nidamupalakṣaṇaṃ 'tadanvaye śuddhimatī' tyādāvapi tadbodhyam. yatreti /\n'te locane' ityādāvityarthaḥ /\nsa ityādidṛṣṭantakathanam /\nkā parāmarśakatvakatheti /\npūrvaprakāntaparāmarśakatvaprasaṅga eva nāstītyarthaḥ /\nutkampinītyādineti /\ntaduktyā gamyamiti bhāvaḥ /\ntadīyeti /\ntadīyānāṃ vāsavadattāsambandhināṃ bhayānubhāvānāmutkampādīnāmutprekṣaṇamanumānamityarthaḥ /\n'vibhāva' ityanenāsya sambandhaḥ /\nśokāveśaprakārakathanam--mayetyādi /\nanirvāhitaḥ akṛtaḥ pratīkāro yasya tat /\nbhayamiti śeṣaḥ /\niti itimatyā /\nvibhāvaḥ uddīpanam /\ntacchabdadyotyārthakathanaṃ sātiśayetyādi /\nkāndiśīkatayā bhayātaśayena /\niti iti buddhyā /\nkṣipantīti sambandhaḥ /\nkrūreṇeti tīkṣṇeneti ca pāṭhaḥ /\ntasyāyaṃ svabhāva iti /\ndāhakatvādiḥ krūrasvabhāva ityarthaḥ /\nkrūratve 'pi na tanmātreṇa dagdhā,kintu hetvantareṇāpītyāha--tathetyādi /\n<lg>\n<l>dhūmāndhiteneti dahanasya viśeṣaṇaṃ, tacca hetugarbhamiti bhāvaḥ /</l>\n<l>upasaṃharati---itītyādi /</l>\n<l>te śabde satītyādi /</l>\n<l>te iti tiṣṭhetyuktaṃ kimiva na tayā yatsamutsṛjya bāṣpaṃ mathyāsaktaścakitahariṇīhārinetratribhāgaḥ //</l>\n</lg></p>\n\n<p>ityatra tribhāgaśabdaḥ /\nvākyarūpaścālakṣyakramavyaṅgyo dhvaniḥ śuddho 'laṅkārasaṅkīrṇaśceti dvidhā mataḥ /\ntatra śuddhasyodāharamaṃ yathā rāmābhyudaye---'kṛtakakupitaiḥ' ityādi locanam tribhāgaśabda iti /\ngurujanamavadhīryāpi sā māṃ yatā tathāpi sābhilāṣamanyudainyagarvamantharaṃ vilokitavatītyevaṃ smaraṇena parasparahetukatvaprāṇapravāsavipralambhoddīpanaṃ tribhāgaśabdasannidhau sphuṭaṃ bhātīti /\nvākyarūpaśceti /\nprathamānirdeśenāvyatirekanirdeśasyāyamabhiprāyaḥ /\nvarṇapadatadbhāgādiṣu satsvevālakṣyakramo vyaṅgyo nirbhāsamāno 'pi samastakāvyavyāpaka eva nirbhāsate, vibhāvādisaṃyogaprāṇatvāt /\ntena varṇādīnāṃ nimittatvamātrameva, vākyaṃ tu dhvaneralakṣyakramasya na nimittatāmātreṇa varṇādivadupakāri, kiṃ tu samagravibhāvādapratipattivyāpṛtatvādrasādimayameva tannirbhāsata iti 'vākya' ityetatkārikāyāṃ bālapriyā padasyaivātra prādhānyamiti bhāvaḥ /\nvṛttau 'jhaṭiti kanake'tyādyudāharaṇāntaraṃ prakṣiptamata eva na vivṛtaṃ locane /\npravāsodyatamātmānaṃ gurujanasannidhāne dṛṣṭavatyāḥ prayāyā darśanaprakāraṃ kaścit syayaṃ parāmṛśati ; yadvā--snigdhaṃ prati kathayati--vrījāyogāditi /\ngurūṇāṃ pitrādīnām /\nkucakalaśayoḥ baddhaḥ kṛta utkampaḥ yena tam /\nmanyuṃ pravāsanirodhe 'pi tadudyamājjataṃ kopam /\ntvaṃ tiṣṭeti māṃ prati na uktaṃ kimiva, uktameva /\nyadyataḥ tayā bāṣpaṃ samutsṛjya cakitahariṇova cakitahariṇīnetramiva hāri, yadvā--cakitahariṇyā hāri yannetraṃ tasya tribhāgaḥ tṛtīyo bhāgaḥ /\ncakitahariṇīhārīti bhinnaṃ padamāsañjanakrayāvaśeṣaṇamiti vā /\nmayi āsakta āsañjina ityanvayaḥ /\ntribhāgaśabdasya vyañjakatvaṃ vivṛṇoti--gurujanamityādi /\nsābhilāṣeti /\nabhilāṣādayo bhāvā netre prakāśitā itibhāvaḥ /\nsmaraṇeneti /\nsmaraṇamātragamyam /\nparasparahetukatveti /\nparasparāsthābandhahetukatvetyarthaḥ /\nprathameti /\nvākyarūpo dhvaniriti prathamāntanirdeśenetyarthaḥ /\navyatirekanirdeśasya abhedabodhanasya /\nayaṃ vākyantvityādinā vakṣyamāṇaḥ /\nsatsveva nirbhāsamāno 'pīti sambandhaḥ /\nyadyapi varṇapadādaprayuktameva nirbhāsanantathāpītyarthaḥ /\nteneti /\nvibhāvādisaṃyogaprāṇatvena nirbhāsanādityarthaḥ /\nvarṇādivaditi vaidharyeṇa dṛṣṭāntaḥ /\nsamagreti /\nsamagravibhāvādipratipādakatvādityarthaḥ /\ntat vākyam /\nitīti hetau /\nvākya ityādi /\nkārikāsthaṃ vākye ityetadatyarthaḥ /\nśalokaḥ /\netaddhi vākyaṃ parasparānurāgaṃ paripoṣaprāptaṃ pradarśayatsarvata eva paraṃ rasatattvaṃ prakāśayati /\nalaṅkārāntarasaṅkīrṇo yathā---'smaranavanadīpūreṇoḍhāḥ' ityādiślokaḥ /\n<lg>\n<l>locanam rikāyāṃ na nimittasaptamīmātram, api tvananyatra bhāvaviṣayārthamapīti /</l>\n<l>śuddha ityarthālaṅkāreṇa kenāpyasaṃmiśraḥ /</l>\n<l>kṛtakakupitaibāṣpāmbhobhiḥ sadainyavilokitair- vanamapi gatā yasya prītyā dhṛtāpi tathāmbayā /</l>\n<l>navajaladharaśyāmāḥ paśyandiśo bhavatīṃ vinā kaṭhinahṛdayo jīvatyeva priye sa tava priyaḥ //</l>\n</lg></p>\n\n<p>atra tathā taistaiḥ prakārairmātrā dhṛtāpītyanurāgaparavaśatvena guruvacanollaṅghanamapi tvayā kṛtamiti /\npriye priya iti parasparajīvitasarvasvābhimānātmako ratisthāyibhāva uktaḥ /\nnavajaladharetyasoḍhapūrvaprāvṛṣeṇyajaladālokanaṃ vipralambhoddīpanavibhāvatvenoktam /\njīvatyeveti sāpekṣabhāvatā evakāreṇa karuṇāvakāśanirākaraṇāyoktā /\nsarvata eveti /\nnātrānyatamasya padasyādhikaṃ kriñcadrasavyaktihetutvamityarthaḥ /\n<lg>\n<l>rasatattvamiti /</l>\n<l>vipralambhaśṛṅgārātmatatvam /</l>\n<l>smaranavanadīpūreṇoḍhāḥ punargurusetubhir- yadapi vidhṛtāḥ tiṣṭhantyārādapūrṇamanorathāḥ /</l>\n<l>tadapi likhitaprakhyairaṅgaiḥ parasparamunmukhā nayananalinīnālānītaṃ pibanti rasaṃ priyāḥ //</l>\n</lg></p>\n\n<p>bālapriyā netyādī /\ntatsaptamyartho nimittamātraṃ neti yāvāt /\nananyatreti /\nananyatrabhāvaḥ tadanyatra sambhavābhāvaḥ, tadrūpo yo viṣayasya artho yasya tat /\nvākya iti saptamyartho viṣayaścetyarthaḥ /\nkṛtaketi /\ntṛtīyāntānāṃ dhṛtātītyanenānvayaḥ /\nyasya prītyā yasmin mayi premṇā /\ndhṛtā uparuddhā /\nvyācaṣṭe--atretyādi /\nkṛtamitīti /\nvyajyata iti śeṣaḥ /\npriye priya itīti /\nityābhyāmityarthaḥ /\nuktaḥ vyañjitaḥ /\nnavajaladharatīti /\nityanenetyarthaḥ /\njīvatyevetyevakāreṇa sāpekṣabhāvatoktetyanvayaḥ /\nsmareti /\nvidhṛtāstiṣṭhantyārādapūrṇeti ca pāṭhaḥ /\nprāvṛṣeṇyaḥ prāvṛṣibhavaḥ /\npravāhatvārope gamyaṃ sādharmyamāha---sarabhasetyādi /\nūḍhā ityanenātra vivakṣita māha---parasparetyādi /\npunarityasya vivaraṇamanantaramiti, gurupadenārthāntarañja atra hi rūpakeṇa yathoktavyañjakalakṣaṇānugatena prasādhito rasaḥ sutarāmabhivyajyate /\nalakṣyakramavyaṅgyaḥ saṅghaṭanāyāṃ bhāsate dhvanirityuktaṃ tatra saṅghaṭanāsvarūpameva tāvannirūpyete---</p>\n\n</div>\n<div>\n\n\n<lg>\n<l>asamāsā samāsena madhyamena ca bhūṣitā /</l>\n<l>tathā dīrgha-samāseti tridhā saṅghaṭanoditā // DhvK_3.5 //</l>\n</lg>\n\n\n</div>\n<div>\n\n\n<lg>\n<l>asamāsā samāsena madhyamena ca bhūṣitā /</l>\n<l>tathā dīrghasamāseti tridhā saṅghaṭanoditā // 5 //</l>\n</lg>\n\n<p>kaiścit /\nlocanam rūpakeṇeti /\nsmara eva navanadīpūraḥ prāvṛṣeṇyapravāhaḥ sarabhasameva pravṛddhatvāt tenoḍhāḥ parasparasāṃmukhyamabuddhipūrvameva nītāḥ /\nanantaraṃ guravaḥ śvaśrūprabhṛtaya eva setavaḥ, icchāprasararodhakatvāt /\nata ca guravo 'laṅdhyāḥ setavastaiḥ vidhṛtāḥ pratihatecchāḥ /\nata evāpūrṇamanorathāstiṣṭhanti /\ntathāpi parasparonmukhatālakṣaṇenānyonyatādātmyena svadehe sakalavṛttinirodhāllikhitaprāyairaṅgairnayanānyeva nalinīnālāni tairānītaṃ rasaṃ parasparābhilāṣalakṣaṇamāsvādayanti parasparābhilāṣātmakadṛṣṭicchaṭāmiśrīkārayuktyāpi kālamativāhayantīti /\nnanu nātra rūpakaṃ nirvayūḍhaṃ haṃsacakravākādirūpeṇa nāyakayugalasyārūpitatvāt /\n<lg>\n<l>te hi haṃsādyā ekanalinīnālānītasalilapānakrīḍādiṣūcitā ityāśaṅkyāha---yathoktavyañjaketi /</l>\n<l>uktaṃ hi pūrvam--'vivakṣātatparatvena' ityādau 'nātinirvahaṇaiṣitā' iti /</l>\n<l>prasādhita iti /</l>\n<l>vibhāvādibhūṣaṇadvāreṇa raso 'pi prasādhita ityarthaḥ // 3.//</l>\n</lg></p>\n\n<p>,4 //</p>\n\n<p>saṅghaṭanāyāmiti bāve pratyayaḥ, varṇādivacca nimittamātre saptamī /\nuktamiti /\nkārikāyām /\nnirūpyata iti /\nguṇebhyo viviktatayā vicāryata iti yāvat /\nrasāniti bālapriyā vivakṣitamityāha---atha cetyādi /\ntadapītyasya vivaraṇam--tathāpīti /\nparasparamunmukhā ityetallikhitaprakhyairityasyopapādakamityāha---parasparetyādi /\ngamyaṃ sādharmyaṃ darśayati--svadeha ityādi /\nvṛttīti /\nceṣṭetyarthaḥ /\naṅgairityupalakṣaṇe tṛtīyā /\nrasamityādi /\nparasparābhilāṣarūpaṃ jalamityarthaḥ /\ntātparyamāha---paraspareti /\nparasparābhilāṣātmakānāṃ parasparābhilāṣaṃ prakāśayantīnāṃ dṛṣṭicchaṭānāṃ yo miśrīkārastasya yuktyā yojanayetyarthaḥ /\npriyā ityatra haṃsacakravāketyatrāpyekaśeṣo bodhyaḥ /\n<lg>\n<l>arūpitatvāditi /</l>\n<l>arūpaṇādityarthaḥ /</l>\n<l>tathā rūpaṇe yuktimāha--tehītyādi /</l>\n<l>nanvatra kathaṃ rūpakeṇa rasasyālaṅkṛtatvamityata āha--vibhāvādītyādi // 3.//</l>\n</lg></p>\n\n<p>,4 //</p>\n\n<p>bhāve pratyaya iti /\nbhāvarūpārthe yuc pratyaya ityarthaḥ /\nsaptatamīti /\nsaṅghaṭanāyāmityatra saptamītyarthaḥ /\ntāṃ kevalamanadyedamucyate--</p>\n\n\n</div>\n<div>\n\n\n<lg>\n<l>guṇān āśritya tiṣṭhantī mādhuryādīn vyanakti sā /</l>\n<l>rasān . . . . . . . . . . . . . . . // DhvK_3.6a //</l>\n</lg>\n\n\n</div>\n<div>\n\n\n<p>guṇānāśritya tiṣṭhantī māduryādīnvyanakti sā /\nrasān--- sā saṅghaṭanā rasādīn vyanakti guṇānāśritya tiṣṭhantīti /\natra ca vikalpyaṃ guṇānāṃ saṅghaṭanāyāścaikyaṃ vyatireko vā /\nvyatireke 'pi dvayīgatiḥ /\nguṇāśrayā saṅghaṭanā, saṅghaṭanāśrayā vā guṇā iti /\ntatraikyapakṣe saṅghaṭanāśrayaguṇapakṣe ca guṇānātmabhūtānādeyabhūtānvāśrityatiṣṭhantī saṅghaṭanā locanam kārikāyāṃ dvitīyārdhasyādyaṃ padam. 'rasāṃstanniyame heturaucityaṃ vaktṛvācyayoḥ' iti kārikārdham /\nbahuvacanenādyarthaḥ saṅgṛhīta iti darśayati--rasādīnita /\natra ceti /\nasminneva kārikārdhe /\nvikalpenedamarthajātaṃ kalpayituṃ vyākhyātuṃ śakyam kiṃ tadityāha--guṇānāmiti /\ntrayaḥ pakṣā ye sambhāvyante te vyākhyātuṃ śakyāḥ /\nkathamityāha--tatraikyapakṣa iti /\nātmabhūtāniti /\nsvabhāvasya kalpanayā pratapādanārthaṃ pradarśitabedasya svāśrayavācoyuktirdṛśyate śiśapāśrayaṃ vṛkṣatvamiti /\nādheyabhūtāniti /\nsaṅghaṭanāyā dharmā guṇā iti bhaṭṭodbhaṭādayaḥ, dharmāśca dharmyāśritā iti bālapriyā kutroktamityata āha---kārikāyāmiti /\nsaṅghaṭano ditetyatra kartṛpadaṃ pūrayati vṛttau---'kaiścidi'ti /\ntāmityādyavatārikā /\n'rasāni'tyantaḥ kārikāpāṭha iti darśayati locane---rasānityādi /\nrasādīnityarthaḥ /\nkathaṃ labdha ityata āha---bahvityādi /\nbahuvacanena rasāniti bahuvacanena /\natretyasya vyākhyānam---asminnityādi /\n'vikalpyam' ityetatprakṛtānurodhena vyācaṣṭe---vikalpenetyādi /\nidaṃ vakṣyamāṇam /\nśakyamiti /\nvikalpyamityasya vikalpena kalpyamiti vigraha iti bhāvaḥ /\nbhāvamāha--traya ityādi /\nvṛttau---'vyatireko ve'ti /\nbhedo vetyarthaḥ /\n'dvayī gati'riti /\ndvaividhyamityarthaḥ /\nkathaṃ dvaividhyamityatrāha--'guṇāśraye' tyādi /\nsaptamyantapakṣapadayorartha ityanena sambandhaḥ /\n'ātmabhūtāni'ti /\nsvābhinnānityarthaḥ /\n'ādheyabhūtāni'ti /\nsvaniṣṭhānityarthaḥ /\n'ityayamartha' iti /\nkārikāyā iti śeṣaḥ /\ngumasaṅghaṭanayoraikyapakṣe 'guṇānāśritya tiṣṭhantī'tyādhārādheyabhāvena nirdeśasyopapattindarśayati locane---svabhāvasyetyādi /\nsvabhāvasya pratipādanārthaṃ vastusvabhāvaṃ pratipādayitum /\nkalpanayā pradarśito bhedo yatra tasya /\nsvābhinnasyāpi vastunassvasmādbhedaṃ parikalpyetyarthaḥ /\nsvāśrayeti /\nsvāśrayatvena kathanamityarthaḥ /\njātivyaktyoraikyamatānurodhena dṛṣṭāntamāha---śiṃśapetyādi /\nitīti /\nityādītyarthaḥ /\nrasādīn vyanaktītyayamarthaḥ /\nyadā tu nānātvapakṣe gumāśrayasaṅghaṭanāpakṣaḥ tadā gumānāśritya tiṣṭhantī gumaparatantrasvabhāvā na tu guṇarūpaivetyarthaḥ /\nkiṃ punarevaṃ vikalpanasya prayojanamiti? abhidhīyate---yadi gumāḥ saṅghaṭānā cetyekaṃ tattvaṃ saṅghaṭanāśrayā vā guṇāḥ, tadā saṅghaṭanāyā iva gumānāmaniyataviṣayatvaprasaṅgaḥ /\nguṇānāṃ hi mādhuryaprasādaprakarṣaḥ karuṇavipralambhaśṛṅgāraviṣaya eva /\nraudrādbhutādiviṣayamojaḥ /\nmādhuryaprasādau rasabhāvatadābhāsaviṣayāveveti viṣayaniyamo locanam prasiddho mārgaḥ /\ngumaparatantreti /\natra nādārādheyabhāva āśrayārthaḥ /\nna hi guṇeṣu saṅghaṭanā tiṣṭhatīti /\ntena rājāśrayaḥ prakṛtivarga ityatra yathā rājāśrayaucityenāmātyādiprakṛtaya ityayamarthaḥ, evaṃ guṇeṣu paratantrasvabhāvā tadāyattā tanmukhaprekṣiṇī saṅghaṭanetyayamartho labhyataiti bhāvaḥ /\nsaṅghaṭanāyā iveti /\nprathamapakṣe tādātmyena samānayogakṣematvāditaratra tu dharmatveneti bhāvaḥ /\nbhavatvaniyataviṣayatetyāśaṅkyāha---guṇānāṃ hīti /\nhiśabdastuśabdārthe /\nna tvevamupapadyate, āpadyate tu nyāyabalādityarthaḥ /\nsa bālapriyā dṛśyata ityanena sambandhaḥ, vṛkṣatvaśiṃśapayoraikye 'pi bhedakalpanayā śiṃśapāyā vṛkṣatvāśrayatvakathanaṃ yathā, tathā prakṛte 'pīti bhāvaḥ /\nādheyabhūtānityatropaṣṭambhakamāha---saṅghaṭanāyā ityādi /\nguṇaparatantrasvabhāveti vyākhyāne bījamāha---atretyādi /\nāśrayārthaḥ āśrayaśabdārthaḥ /\nnetyatra hetumāha---na hītyādi /\nteneti /\nāśrayapadamukhyārthasya bādhenetyarthaḥ /\nlabhyata ityanenāsya sambandhaḥ /\nrājāśrayaucityeneti /\nrājāśrayaśabdārthasyānvayayogyatvāyetyarthaḥ /\nphalarūpahetau tṛtīyā /\nasyānantaraṃ 'rājaparatantrā amātyādiprakṛtaya' iti paṭhanīyaṃ , rājaparatantrā iti pāṭhābhāve tatpadamadhyāhāryam /\nevamiti /\ntathetyarthaḥ. guṇeṣu paratantretyādereva vivaraṇam--tadāyatteti /\nvṛttau 'kim' ityādi codyam /\n'abhidhīyata' ityādyuttaram /\n'ekaṃ tatvam' iti /\nekaḥ padārtha ityarthaḥ /\nsaṅghaṭanāyā ivetyādigranthasya bhāvamāha locane--prathamapakṣa ityādi /\nprathamapakṣe ekaṃ tatvamiti pakṣe /\nguṇasaṅghaṭanayoriti śeṣaḥ /\nsamānayogakṣematvāt tulyasvabhāvatvāt /\nitaratra saṅghaṭanāśrayā guṇā iti pakṣe /\ndharmatvena saṅghaṭanādharmatvena /\ntulyayogakṣematvādityanuṣaṅgaḥ /\naniyataviṣayatvaprasaṅga ityetadvivṛṇoti---na tvevamityādi /\nevamiti /\naniyataviṣayatvamityarthaḥ /\nna tu upapadyata iti /\nguṇānāṃ niyataviṣayatvasya vyavasthitatvāditi bhāvaḥ /\nāpadyate prasajyate /\nityāśaṅkyāheti /\nitīṣṭāpattiṃ vārayatītyarthaḥ /\ntuśabdārthe avadhāraṇārthe /\nvyavasthitaḥ, saṅghaṭanāyāstu sa vighaṭate /\n<lg>\n<l>tathā hi śṛṅgāre 'pi dīrghasamāsā dṛśyate raudrādiṣvasamāsā ceti /</l>\n<l>tatra śṛṅgāre dīrghasamāsā yathā---'mandārakusumareṇupiñjaritālakā' iti /</l>\n<l>yathā vā--- anavaratanayanajalalavanipatanaparimuṣitapattralekhaṃ te /</l>\n<l>karatalaniṣaṇṇamabale vadanamidaṃ kaṃ na tāpayati //</l>\n</lg></p>\n\n<p>ityādau /\ntathā raudrādiṣvapyasamāsā dṛśyate /\nyathā--'yo yaḥ śastraṃ bibharti svabhujagurumatadaḥ' ityādau /\ntasmānna saṅghaṭanāsvarūpāḥ, na ca saṅghaṭanāśrayā guṇāḥ /\nnanu yadi saṅghaṭanā guṇānāṃ nāśrayastatkimālambanā ete parikalpyantām /\nucyate--\npratipāditamevaiṣāmālambanam /\nlocanam iti /\nyo 'yaṃ guṇeṣu niyama ukto 'sāvirthaḥ /\ntathātve lakṣyadarśanameva hetutvenāha---tathā hīti /\ndṛśyata ityuktaṃ darśanasthānamudāharaṇamāsūtrayati---tatreti /\nnātra śṛṅgāraḥ kaścidityāśaṅkya dvitīyamudāharaṇamāha---yathā veti /\neṣā hi pramayakupitanāyikāprasādanāyoktarnāyakasyeti /\ntasmāditi /\nnaitadvyākhyānadvayaṃ kārikāyāṃ yuktamiti yāvat /\nkimālambanā iti /\nśabdārthālambanatve hi tadalaṅkārebhyaḥ ko viśeṣa ityuktaṃ cirantanairiti bhāvaḥ /\npratipāditameveti /\nasmanmūlagranthakṛtetyarthaḥ /\nbālapriyā sa vighaṭata ityatra tatpadaṃ vyācaṣṭe--yo 'yamityādi /\nniyama ukta iti /\nśṛṅgārādāvasamāsaiva saṅghaṭanā, raudrādau dīrghasamāsaiveti niyama iti bhāvaḥ /\nvighaṭata ityasya vyabhicaratītyarthaḥ /\ntathātva iti /\nniyamavighaṭana ityarthaḥ /\nāsūtrayati pradarśayati /\nudāharaṇāntaramavatārayati--nātretyādi /\nanubhāvāderapratītyeti bhāvaḥ /\nanavarateti /\nanavarataṃ yannayanajalalavanipatanaṃ tena parimuṣitā apahṛtā patralekhā yasmiṃstat /\nte tava /\nidaṃ vadanamiti sambandhaḥ /\nbhāvamāha--naitadityādi /\n'kimālambane'ti codyāśayamāha--śabdetyādi /\nguṇānāmiti śeṣaḥ /\nko viśeṣa iti /\nviśeṣo na bhavedityarthaḥ /\nmūlagrantheti /\nkāriketyarthaḥ /\nna caiṣāmityādigranvasya tātparye vivṛṇoti---na hītyādi /\naikyamiti /\n<lg>\n<l>vastunoriti śeṣaḥ /</l>\n<l>guṇālaṅkārayoriti yāvat /</l>\n<l>tamarthamavalambante ye 'ṅginaṃ te guṇāḥ smṛtāḥ /</l>\n<l>aṅgāśritāstvalaṅkārā mantavyāḥ kaṭakādivat //</l>\n</lg></p>\n\n<p>iti /\nathavā bhavantu śabdāśrayā eva guṇāḥ, na caiṣāmanuprāsāditulyatvam /\nyasmādanuprāsādayo 'napekṣitārthaśabdadharmā eva pratapāditāḥ /\nguṇāstu vyaṅgyaviśeṣāvabhāsivācyapratipādanasamarthaśabdadharmā eva /\nśabdadharmatvaṃ caiṣāmanyāśrayatve 'pi śarīrāśrayatvamiva śauryādīnām /\nnanu yadi śabdāśrayā guṇāstatsaṅghaṭanārūpatvaṃ tadāśrayatvaṃ vā teṣāṃ prāptameva /\nna hyasaṅghaṭitāḥ śabdā arthaviśeṣapratipādyarasādyāśritānāṃ guṇānāmavācakatvādāśrayā bhavanti /\nlocanam athaveti /\nna hyekaśritatvādevaikyaṃ, rūpasya saṃyogasya caikyaprasaṅgāt /\nsaṃyoge dvitīyamapekṣyamiti cet---ihāpi vyaṅgyopakārakavācyāpekṣāstyeveti samānam /\nna cāyaṃ mama sthitaḥ pakṣaḥ, api tu bhavatveṣāmavivekināmabhiprāyeṇāpi śabdadharmatvaṃ śauryādīnāmiva śarīradharmatvam /\navivekī hi aupacārikatvavibhāgaṃ vivektumasamarthaḥ /\ntathāpi na kaściddoṣa ityevamparametaduktamityetadāha---śabdadharmatvamiti /\nanyāśrayatve 'pīti /\nātmaniṣṭhatve 'pītyarthaḥ /\nśabdāśrayā iti /\nupacāreṇa yadi śabdeṣu guṇāstadedaṃ tātparyam--śṛṅgārādirasābhivyañjakavācyapratipādanasāmarthyameva śabdasya mādhuryam /\ntacca śabdagataṃ viśiṣṭaghaṭanayaiva labhyate /\natha saṅghaṭanā na vyatiriktā kācit, api tu saṅghaṭitā eva bālapriyā aikyaprasaṅgāditi /\nghaṭādyekadravyādyāśritatvāditi bhāvaḥ /\naikyaprasaṅga pariharati--saṃyoga ityādi /\ndvitīyamapekṣyamiti /\nsaṃyogarūpakāryasya dvayorutpatyā svasmin yasya saṃyogo jāyate taṃ prati tasyāpekṣāstītyarthaḥ /\nrūpasya tvekasminnevotpattyā na dvitīyāpekṣeti bhāvaḥ /\nparihāraprakārastulya ityāha--'ihe'tyādi /\nihāpi guṇeṣvapi /\nvyaṅgyeti /\nanena 'guṇāstu vyaṅgye'tyādigrantho vivṛtaḥ /\nśabdadharmatvañcetyādigranthamavatārayati---na cetyādi /\nayaṃ sthitaḥ mama pakṣo neti yojanā /\neṣāmiti /\nguṇānāmityarthaḥ /\nśabdadharmatvaṃ bhavatvita sambandhaḥ /\naupacārikatvavibhāgamiti /\naupacārikatvasya mukhyatvādbhedamityarthaḥ /\nvivektuṃ jñātum /\netaduktamathavetyādyuktam /\nityetaditi /\nuktamityarthaḥ /\nātmaniṣṭhatve 'pīti /\nātmapadena rasaḥ jīvātmā ca grāhyaḥ /\n'yadi śabdāśrayā' ityādi 'prāptameve'tyantagranthasya tātparyamāha---upacāreṇetyādi /\n'guṇā'ityantasya vivaraṇam---upacāreṇetyādi /\nidamiti /\nanupadaṃ naivam ; varṇapadavyaṅgyatvasya rasādīnāṃ pratipāditatvāt /\nlocanam śabdāḥ, tadāśritaṃ tatsāmathyamiti saṅghaṭanāśritamevetyuktaṃ bhavatīta tātparyam /\nnanu śabdadharmatvaṃ śabdaikātmakatvaṃ vā tāvatāstu, kimayaṃ madhye saṅghaṭanānupraveśa ityāśaṅkya sa eva pūrvapakṣavādyāha---na hīti /\narthaviśeṣairna tu padāntaranirapekṣaśuddhapadavācyaiḥ sāmānyaiḥ pratipādyā vyaṅgyā ye rasabhāvatadābhāsatatpraśamāstadāśritānāṃ mukhyatayā tanniṣṭhānāṃ guṇānāmasaṅghaṭitāḥ śabdā āśrayā na bhavantyupacāreṇāpīti bhāvaḥ /\natra hetuḥ--avācakatvāditi /\nna hyasaṅghaṭitāḥ vyaṅgyopayoginirākāṅkṣarūpaṃ vācyamāharityarthaḥ /\netatpariharati---naivamiti /\nvarṇavyaṅgyo hi yāvadrasa uktastāvadavācakasyāpi padasya śravaṇamātrāvaseyena svasaubhāgyena varṇavadeva yadrasābhivyaktihetutvaṃ sphuṭameva lakṣyata iti tadeva mādhuryādīti kiṃ saṅghaṭanayā? tathā ca padavyaṅgyo yāvaddhvaniruktastāvacchuddhasyāpi padasya svārthasmārakatvenāpi rasābhivyaktiyogyārthavabhāsakatvameva mādhuryādīti tatrāpi kaḥ saṅghaṭanāyā upayogaḥ /\nbālapriyā vakṣyamāṇamityarthaḥ /\ntacca śabdagatamiti /\nuktasāmarthyarūpaṃ śabdāśritaṃ sāmarthyañcetyaḥ /\nviśiṣṭeti /\nviśiṣṭā yā śabdāntarasaṅghaṭanā tathaiva labhyata ityarthaḥ /\ntataḥ kimata āha--athetyādi /\natha atha ca /\nna vyatiriktā na śabdādbhinnā /\ntadāśritaṃ saṅghaṭitaśabdāśritam /\ntat pūrvoktam /\nitīti hetau /\nsaṅghaṭanāśritamiti /\nsaṅghaṭanārūpatvamapyuktarītyā bodhyam /\nnanviti /\nguṇānāmiti śeṣaḥ. tāvateti /\nupacāreṇetyarthaḥ /\nsa evāhetyanena 'tacca śabdagataṃ viśiṣṭaghaṭanayaive'ti granthenāyamarthaḥ /\nsvayaṃ pradarśiti iti prakāśyate /\narthaviśeṣairiti /\nparasparasākāṅkṣakṣapadasamudāyapratipādyairvibāvādirūpairityarthaḥ /\nanena labdhaṃ vyāvartyamāha---na tvityādi /\nsāmānyairiti /\nsāmānyarūpā arthāḥ padavācyā ityuktaṃ prāk /\navācakatvādityasyānanubhāvakatvādityarthamabhipretya vyācaṣṭe---na hītyādi /\nśabdā iti śeṣaḥ /\nvācyamāhuḥ vākyārthamanubhāvayanti /\nvarṇetyādigranthasya bhāvaṃ vivṛṇoti---varmavyaṅgyo hītyādi /\nyāvat yataḥ /\nuktaḥ 'yastvalakṣyakramavyaṅgya' ityādinā pradarśitaḥ /\ntāvat tataḥ /\navācakasyāpi svārthāsmārakasyāpi /\npadasya varṇasamudāyarūpasya /\nvarṇavat varṇasyeva /\nsphuṭameva labhyata iti /\nkaimutyanyāyeneti bhāvaḥ /\ntathāceti /\nsvārthāsmārakasyāpi padasya rasābhivyaktitahetutve siddhe cetyarthaḥ /\nśuddhasyāpīti /\nasaṅghaṭitasyāpītyarthaḥ /\nabhyupagate vā vākyavyaṅgyatve rasādīnāṃ na niyatā kācitsaṅghaṭanā teṣāmāśrayatvaṃ pratipadyata ityaniyatasaṅghaṭanāḥ śabdā evaṃ guṇānāṃ vyaṅgyaviśeṣānugatā āśrayāḥ /\nnanu mādhurye yadi nāmaivamucyate taducyatām ; ojasaḥ punaḥ kathamaniyatasaṅghaṭanaśabdāśrayatvam /\nna hyasamāsā saṅghaṭanā kadācidojasa āśrayatāṃ pratapadyate /\nucyate--\nyadi na prasiddhimātragrahadūṣitaṃ cetastadatrāpi na na brūmaḥ /\nojasaḥ kathamasamāsā saṅghaṭanā nāśrayaḥ /\nyato raudrādīn hi prakāśayataḥ kāvyasya dīptiroja iti prākpratipādatam /\ntaccaujo yadyasamāsāyāmapi saṅghaṭanāyāṃ syāttatko doṣo bhavet /\nna locanam nanu vākyavyaṅgye dhvanau tarhyavaśyamanupraveṣṭavyaṃ saṅghaṭanayā svasaundarya vācyasaundaryaṃ v, tayā vinā kuta ityāśaṅkyāha---abhyupagata iti /\nvāśabdo 'piśabdārthe, vākyavyaṅgyatve 'pītyatra yojyaḥ /\netaduktaṃ bhavati--anupraviśa tatra saṅghaṭanā, na hi tasyāḥ sannidhānaṃpratyācakṣmahe /\nkiṃ tu mādhuryasya na niyatā saṅghaṭanā āśrayo vā svarūpaṃ vā tayā vinā varṇapadavyaṅgye rasādau bhāvrānmādhuryādeḥ vākyavyaṅgye 'pi tādṛśīṃ saṅghaṭanāṃ vihāyāpi vākyasya tadrasavyañjakatvātsaṅghaṭanā sannihitāpi rasavyaktāvaprayojiketi /\ntasmādaupacārikatve 'pi śabdāśrayā eva guṇā ityupasaṃharati--śabdā eveti /\nnanviti /\nvākyavyaṅgyadhvanyabhiprāyeṇedaṃ mantavyamiti kecit /\nbālapriyā nanvityādi /\nsaṅghaṭanayā saṅghaṭanāviśeṣeṇa /\nsveti /\nvākyasaundaryamityarthaḥ /\nvṛttau 'teṣām' iti /\nguṇānāmityarthaḥ /\n'vyaṅgyaviśeṣānugatā' iti /\nvyaṅgyaviśeṣāvabhāsina ityarthaḥ /\n'abhyupagata' ityādigranthasya bhāvamāha locane--etadityādi /\nmāduryasyeti /\nmādhuryāderityarthaḥ /\nniyatā saṅghaṭanā māduryasyāśrayo vā svarūpaṃ vā netyanvayaḥ /\natra hetumāha--tayetyādi /\nbhāvānmādhuryāderiti /\nmāduryādessatvādityarthaḥ /\nbhāvādityantena vyabhicāraḥ pradarśitaḥ /\nata evāha--vākyetyādi /\nrasādāvityanuṣaṅgaḥ /\nsaṅghaṭanāṃ vihāyāpi saṅghaṭanāyāssahakāritvamantareṇāpi /\ntadrasavyañjakatvāt tattadrasavyañjakatvasambhavāt /\naprayojikā anupayoginī /\nvṛttau 'nanvi'tyādi /\n'evam' iti /\naniyatasaṅghaṭanaśabdāśrayatvamityarthaḥ /\n'tattadā ucyatāṃ' tathā ucyatām /\n'puna'riti viśeṣe /\n'atrāpi na na brūma' iti /\nasmiṃmaścodye 'pi uttaraṃ brūma evetyarthaḥ /\nlocane--vākyavyaṅgyetyādi /\nidamiti /\ncodyamityarthaḥ /\nmantavyamiti /\nvākya eva saṅdhaṭanāyāssambhavāditi bhāvaḥ /\ncācārutvaṃ sahṛdayahṛdayasaṃvedyamasti /\ntasmādaniyatasaṅghaṭanaśabdāśrayatve guṇānāṃ na kācitkṣatiḥ /\nteṣāṃ tu cakṣurādīnāmiva yathāsvaṃ viṣayaniyamitasya svarūpasya na kadācidyvabhicāraḥ /\ntasmādanye guṇā anyā ca saṅghaṭanā /\nna ca saṅghaṭanāmāśritā guṇā ityekaṃ darśanam /\nathavā saṅghaṭanārūpā eva guṇāḥ /\nyattūktam---'saṅghaṭanāvadguṇānāmapyaniyataviṣayatvaṃ prāpnoti /\nlakṣye vyabhicāradarśanāt /\n' iti /\ntatrāpyetaducyate--\nyatra lakṣye parikalpitaviṣaya vyabhicārastadvarūpamevāstu /\nkathamacārutvaṃ tādṛśe viṣaye sahṛdayānāṃ nāvabhātīti cet? kaviśaktitirohatatvāt /\ndvividho hi doṣaḥ--kaveravyutpattikṛto 'śaktikṛtaśca /\ntatrāvyutpattikṛto doṣaḥ śaktitiraskṛtatvātkadācinna lakṣyate /\n<lg>\n<l>yastvaśaktikṛto doṣaḥ /</l>\n<l>sa jhaṭiti pratiyate /</l>\n<l>parakaraślokaścātra-- 'avyutpattikṛto doṣaḥ śaktyā saṃvriyate kaveḥ /</l>\n<l>yastvaśaktikṛtastasya sa jhaṭityavabhāsate //</l>\n</lg></p>\n\n<p>' locanam vayaṃ tu bramaḥ--varṇapadavyaṅgye 'pyojasi raudrādisvabhāve varṇapadānāmekākināṃ svasaundaryamapi na tādṛgunmīlati tādyāvattāni saṅghaṭanāṅkitāni na kṛtānīti sāmānyenaivāyaṃ pūrvapakṣa iti /\nprakāśayata iti 'lakṣaṇahetvoḥ' iti śatṛpratyayaḥ /\nraudrādiprakāśanālakṣyamāṇamoja iti bhāvaḥ /\nna ceti /\ncaśabdo hetau /\nyasmāt 'yoyaḥ śastraṃ' ityādau nācārutvaṃ pratibhāvati tasmādityarthaḥ /\nteṣāntviti guṇānāma /\nyathāsvamiti /\n'śṛṅgāra eva paramo manaḥprahlādano rasaḥ' ityādinā ca viṣayaniyama ukta eva /\nathaveti /\nbālapriyā varṇetyādi /\nojaso varṇapadavyaṅgyatve 'pītyarthaḥ /\nraudrādisvabhāve raudrādirasadharme /\ntādṛk sātiśayam /\ntāvannonmīlatīti sambandhaḥ /\ntānīti /\nvarṇapadānītyarthaḥ /\nsaṅghacanāṅkitānīti /\nsaṅghaṭanāviśiṣṭanītyarthaḥ /\nsāmānyenaiveti /\nvarmapadavākyavyaṅgyadhvanisāmānyābhiprāyeṇaivetyarthaḥ /\nraudrādīti /\nraudrādeḥ prakāśanena ālakṣyamāṇamanumīyamānamityarthaḥ /\nnācārutvamiti /\nacārutvaṃ na pratibhātītyanvayaḥ /\nvṛttau 'teṣām' iti /\nguṇānāmityarthaḥ /\nsvarūpasyetyanena sambanghaḥ /\ntathā hi--mahākavīnāmapyuttamadevatāviṣayaprasiddhasaṃbhogaśṛṅgāranibandhanādyanaucityaṃ śaktitiraskṛtatvāt grāmyatvena na pratibhāsate /\nyathā kumārasambhave devīsambhogavarmanam /\nevamādau ca viṣaye yathaucityātyāgastathā locanam rasābhivyaktāvetadeva sāmarthyaṃ śabdānāṃ yattathā tathā saṅghaṭamānatvamiti bhāvaḥ /\nśaktiḥ pratibhānaṃ varṇanīyavastuviṣayanūtanollekhaśālitvam /\nvyutpattistadupayogisamastavastupaurvāparyaparāmarśakauśalam /\ntasyeti kaveḥ /\nanaucityamiti /\nāsvādayitṝṇāṃ yaḥ camatkārāvighatastadeva rasasarvasvaṃ āsvādāyattatvāt /\nuttamadevatāsaṃbhogaparāmarśe ca pitṛsaṃbhoga iva lajjātaṅkādinā kaścamatkārāvakāśa ityarthaḥ /\nśaktitiraskṛtatvāditi /\nsaṃbhogo 'pi hyasau varṇitastathā pratibhānavatā kavinā yathā tatraiva viśrāntaṃ hṛdayaṃ paurvāparyaparāmarśaṃ kartuṃ na dadāti yathā nirvyājaparākramasya puruṣasyāviṣaye 'pi yudhyamānasya tāvattasminnavasare sādhuvādo vitīryate na tu paurvāparyaparāmarśe bālapriyā 'viṣaye'ti /\ncakṣurādīnāṃ viṣayā rūpādayaḥ guṇānāntu rasāḥ /\n'darśanam' iti /\nmatamityarthaḥ /\nathavetyādigranthasya bhāvamāha locane--rasetyādi /\ntathā tatheti /\ntattadrasānuguṇyenetyarthaḥ /\niti bhāva iti /\nśabdagataṃ mādhuryādikaṃ śṛṅgārādi tattadrasābhivyañjanasāmarthyameva, tacca tathā tathāsaṅghaṭanāyā /\natassaṅghaṭanārūpā eva guṇā iti bhāvārtha ityarthaḥ /\nvṛttau---'yattvi'tyādi /\niti yattūktamityanvayaḥ /\n'yatra lakṣye' iti /\n'anavarate'tyādau, 'yo yaśśastram' ityādau cetyarthaḥ /\n'parikalpite'ti /\n'asamāse'tyādyuktaviṣayasya vyabhicāra ityarthaḥ /\nśaktivyutpattipade vivṛṇoti locane--śaktirityādi /\ntadupayogīta /\ntasya varṇanīyasya upayogīni yāni vastūni teṣāṃ paurvāparyeṇa yaḥ parāmarśastatra kauśalaṃ sāmarthyamityarthaḥ /\nuttamadevatāviṣayasambhogaśṛṅgāranibandhanasyānaucityaṃ vivṛṇoti--ya ityādi /\ncamatkārāvidhātaḥ camatkāravighātakābhāvaḥ /\npitṛsambhoga iti /\nmātāpitrossambhogasya parāmarśa ityarthaḥ /\n'śaktitiraskṛtatvā'dityādigranthaṃ vivṛṇoti---sambhogo 'pītyādi /\nasāviti /\nuttamadevatāviṣaya ityarthaḥ /\ntatraiva varṇite sambhoga eva /\nhṛdayaṃ kartṛ /\nna dadāti svātmānaṃ, sahṛdayasyeti śeṣaḥ /\nyadvā--sa iti śeṣaḥ /\nvarṇitassambhoga itṣathaḥ /\nhṛdayaṃ karma /\naviṣaye 'pīti /\nbālagurujanādiviṣaye 'pītyarthaḥ /\ntasminnavasara yuddhakāle /\nvitīryate paśyadbhiḥ dīyate /\nvṛttau-'yathaucityātyāga'iti /\nyathā yena prakārema varṇane /\naucityātyāgaḥ anaucityābhāvaḥ /\n'darsitāma'ti /\nvibhāvabhāvetyādigranthajātena pradarśitamityarthaḥ /\n'agre' upari /\nnanvevaṃ darśayiṣyata iti vaktavyaṃ na tu darśitamitītyata āha locane-- darśitamevāgre /\nśaktatiraskṛtatvaṃ cānvayavyatirekābhyāmavasīyate /\ntathā hi śaktirahatena kavinā evaṃvide viṣaye śṛṅgāra upanibadhyamānaḥ sphuṭameva doṣatvena pratabhāsate /\nnanvasmin pakṣe 'yo yaḥ śastraṃ bibharti' ityādau kimacārutvam? apratīyamānamevāropayāmaḥ /\ntasmādguṇavyatiriktatve guṇarūpatve ca saṅghaṭanāyā anyaḥ kaścinniyamaheturvaktavya ityucyate /\n</p>\n</div>\n<div>\n\n\n<l>. . . . tanniyame hetur aucityaṃ vaktṛ-vācyayoḥ // DhvK_3.6b //</l>\n\n\n</div>\n<div>\n\n\n\n<l>tanniyame heturaucityaṃ vaktṛvācyayoḥ // 6 //</l>\n\n<p>tatra vaktā kaviḥ kavinibaddho vā, kavinibaddhaścāpirasabhāvarahito rasabhāvasamanvito vā, raso 'pi kathānāyakāśrayastadvipakṣāśrayo vā, kathānāyakaśca dhīrodāttādibhedabhinnaḥ pūrvastadanantaro veti vikalpāḥ /\nvācyaṃ cadhvanyātmarasāṅgaṃ locanam tathātrāpīti bhāvaḥ /\ndarśitameveti /\nkārikākāreṇeti bhūtapratyayaḥ /\nvakṣyate hi--'anaucityāddate nānyadrasabhaṅgasya kāraṇam' ityādi /\napratīyamānameveti /\npūrvāparaparāmarśavivekaśālibhirapītyarthaḥ /\nguṇavyatiriktatva iti /\nvyatirekapakṣe hi saṅghaṭanāyā niyamahetureva nāsti aikyapakṣe 'pi na raso niyamaheturityanyo vaktavyaḥ /\ntanniyama iti kārikāvaśeṣaḥ /\nkathāṃ nayati svakartavyāṅgabhāvamiti kathānāyako yo nirvahaṇe phalabhāgī /\ndhīrodāttādīti /\ndharmayuddhavīrapradhāno dhīrodāttaḥ vīraraudrapradhāno dhīroddhataḥ /\nvīraśṛṅgārapradhāno dhīralalitaḥ /\ndānadharmavīraśāntapradhāno dhīrapraśānta iti catvāro nāyakāḥ krameṇa sātvatyārabhaṭīkaiśikībhāratīlakṣaṇavṛttipradhānāḥ /\npūrvaḥ kathānāyakastadanantara upanāyakaḥ /\nvikalpā iti /\nvaktṛbhedā ityarthaḥ /\nvācyamiti /\nbālapriyā kārikākāreṇeti /\nkārikāvacanasya niṣpannatvāt bhūtanirdeśa upapanna iti bhāvaḥ /\nvakṣyate hīti /\nvṛttikāreṇa ceti śeṣaḥ /\nvṛttau nanvityādi /\n'asmin pakṣe' iti /\nsaṅghaṭanārūpā eva guṇā iti pakṣa ityarthaḥṛ /\n'kimacārutva'miti codyam /\ntatrottaram--'apratīyamānam' ityādi /\nacārutvamityanuṣaṅgaḥ /\nkairapratīyamānamityatrāha locane--pūrvetyādi /\nvivṛṇoti---vyatarekapakṣe hītyādi /\nnāstīti /\nguṇānāṃ viṣayaniyama evoktaḥ saṅghaṭanāyāṃ niyamahetuḥ ko 'pi nokta ityarthaḥ /\nna raso niyamaheturiti /\nlakṣyeṣu vyabhicārāditi bhāvaḥ /\nvṛttau---'ityucyata' iti /\nityato hetorniyamahetuḥ pradarśata ityarthaḥ /\nkārikāvaśeṣa iti /\nna tu vṛttikṛtā pūritamiti bhāvaḥ /\nkathānāyakapadaṃ vyācaṣṭe--kathāmityādi /\nsvakartavyeti /\nsvasādhyetyarthaḥ /\nsvapadaṃ phalabhāgiparam /\ndharmeti /\ndharmavīrayuddhavīrapradhāna ityarthaḥ /\ndhīroddhatādīnāṃ krameṇa raudraśṛṅgāraśāntaprādhānye 'pi teṣūtsāhasyāpyavaśyambhāvitvādāha--vīretyādi /\nsātvatītyādi /\nrasābhāsāṅgaṃ vā, abhineyārthamanabhineyārthaṃ vā, uttamaprakṛtyāśrayaṃ taditarāśrayaṃ veti bahuprakāram /\ntatra yadā kavirapagatarasabhāvo vaktā tadā racanāyāḥ locanam dhvanyātāmā dhvanisvabhāvo yo rasastasyāṅgaṃ vyañjakamityarthaḥ /\nabhineyo vāgaṅgasatvāhāryairābhimukhyaṃ sākṣātkāraprāyaṃ neyo 'rtho vyaṅgyarūpo dhvanisvabhāvo yasya tadabhineyārthaṃ vācyaṃ, sa eva hi kāvyārtha ityucyate /\ntasyaiva cābhinayena yogaḥ /\nyadāha muniḥ--'vāgaṅgasattvopetātkāvyārthān bhāvayanti' ityādi tatra tatra /\nrasābhinayanāntarīyakatayā tu tadvibhāvādirūpatayā vācyo 'rtho 'bhinīyata iti vācyamabhineyārthamityeṣaiva yuktarā vācoyuktiḥ /\nna tvatra vyapadeśivadbhāvo vyākhyeyaḥ, yathānyaiḥ /\ntaditareti /\nmadhyamapra tyāśrayamadhamaprakṛtyāśrayañcetyarthaḥ /\nevaṃ vaktṛbhedānvācyabhedāṃścābhidhāya tadgatamaucityaṃ niyāmakamāha--tatreti /\nracanāyā iti saṅghaṭanāyāḥ /\nrasabhāvahīno 'nāviṣṭhastāpasādirudāsīno 'pītivṛttāṅgatayā yadyapi pradhānarasānuyāyyeva, tathāpi tāvati bālapriyā sātvatyādivṛttīnāṃ lakṣaṇānyanyatra draṣṭavyāni /\n'vakalpā' iti padaṃ prakṛtānuguṇyena vyācaṣṭe--vaktṛbhedā iti /\n'vaktṛvācyayo'rityuktavaktravāntara bhedā ityarthaḥ /\nvācyamabhineyārthamityetadvyācaṣṭe--abhineya ityādi /\nvāgityādi /\ncaturvidhairityarthaḥ /\nvyaṅgyarūpa ityasyaiva vivaraṇam---dhvanisvabhāva iti /\ndhvanyātmetyarthaḥ /\nuktamupapādayati---sa evetyādi /\nsa eva vyaṅgya eva /\nabhinayena yogaḥ abhinetavyatvam /\nvāgaṅgheti bhāvayantītyantaṃ bhāvā ityasya vyutpattikathanam /\nityādi tatra tatrāheti sambandhaḥ /\nkāvyenārthya iti vyutpatyā kāvyārthaśabdo vyaṅgyarasādivācīti bhāvaḥ /\nnanvevaṃ vācyārthābhinayaḥ kiṃ nāstītyatrāha--rasābhinayetyādi /\nvyākhyānamupasaṃharati---itītyādi /\nitīti hetau /\nityeṣā vācoyuktireva yuktataretyanvayaḥ /\nuktavyākhyaivātiśayena yuktetyarthaḥ /\nna tvityādi /\nyadi vācyasyaivābhineyatvaṃ, tadā vācyamabhineyārthamityatra abhineyaḥ artho yasyeti vigrahe yatpadārthasya vācyasya arthapadārthasya caikyāt 'rāhośiśara' ityādāviva vyapadeśivadbhāvena bhedavivakṣyā ṣaṣṭhīti vyākhyāta iti śeṣaḥ /\nkavinibaddho vaktā rasabhāvarahita ityasyārtha pradarśya tatrānupapattimāśaṅkya pariharati---rasabhāvahīna ityādi /\nrasabhāvahīna ityasya vivaraṇam--anāviṣṭa iti /\nrasādyāveśarahita ityarthaḥ /\nsa ka ityatrāha---tāpasādirityādi /\napīti samuccaye /\npradhānarasānuyāyyeveti /\ntathāca tasya tattaccittavṛttyāveśena kāmacāraḥ /\nyadāpi kavinibaddho vaktā rasabhāvarahitastadā sa eva ; yadā tu kaviḥ kavinibaddho vā vaktā rasabhāvasamanvito rasaśca pradhānāśritatvāddhvanyātmabhūtastadā niyamenaiva tatrāsamāsāmadhyasamāse eva saṅghaṭane /\nkaruṇavipralambhaśṛṅgārayostvasamāsaiva saṅghaṭanā /\nkathamiti cet ;ucyate--\nraso yadā prādhānyena pritapādyastadā tatpratītau vyavadhāyakā virodhinaśca sarvātmanaiva parihāryāḥ /\nevaṃ ca dīrghasamāsāsaṅghaṭanāsamāsānāmanekaprakārasambhāvanayā kadācidrasaptatītiṃ vyavadadhātīti tasyāṃ nātyantamabhiniveśaḥ locanam rasādihīna ityuktam. sa eveti kāmacāraḥ /\nevaṃ śuddhavaktraucityaṃ vicārya vācaucityena saha tadevāha---yadā tviti /\nkaviryadyapi rasāviṣṭa eva vaktā yuktaḥ /\nanyathā 'sa eva vītarāgaścet' iti sthityā nīrasameva kāvyaṃ syāt /\ntathāpi yadā yamakādicitradarśanapradhāno 'sau bhavati, tadā 'rasādihīna' ityuktam /\nniyamena rasabhāvasanvito vaktā na tu kathañcidapi taṭasthaḥ /\nrasaśca dhvanyātmabhūta eva na tu rasavadalaṅkāraprāyaḥ /\ntadāsamāsāmadhyasamāse eva saghaṅṭane, anyathā tu dīrghasamāsāpītyevaṃ yojyam /\ntena niyamaśabdasya dvayoścaivakārayoḥ paunaruktyamanāśaṅkyam /\nkathamiti cediti /\nkiṃ dharmasūtrakāravacanametaditi bhāvaḥ /\nucyata iti /\nnyāyopapattyetyarthaḥ /\ntatpratītāviti /\ntadāsvāde ye vyavadhāyakā asvādavighnarūpāvirodhinaśca tadviparītāsvādamayā ityarthaḥ /\nsambhāvanayeti /\nanekaprakāraḥ sambhāvyate saṅghaṭanā tu sambhāvanāyāṃ prayoktrīti bālapriyā bhāvyamiti bhāvaḥ /\ntāvatīti /\nsvasminnityarthaḥ /\nityuktamiti /\nrasabhāvarahita ityanena naisargikaṃ tadrāhityaṃ vivakṣitamityarthaḥ /\nśuddheti /\nśuddhamanyenāsammiśraṃ yadvaktraucityantadityarthaḥ /\nyadā tu kavirityādinā kadācidrasabhāvarahitatvaṃ kaverbhavatīti gamyate pūrvamuktañja, tasyānupapattimudbhāvya pariharati---kaviryadyapītyādi /\nsa eveti /\nśloko 'yaṃ pradarśayiṣyate /\n'tadā niyamenaiva samāse eva' ityatra niyameneti padamevakāradvayañca yathāyathaṃ yojayaṃstattadvyavacchedyamarthañca darśayanvivṛṇoti---niyamenetyādi /\nteneti /\nuktena yojanenetyarthaḥ /\nkindharmetyādi /\ndharmasūtrakāravacanaṃ hi yuktirahitamapyādaraṇīyamiti bhāvaḥ /\nāsvādanavidhnarūpā iti /\nāsvādanavighnāḥ saṃśayādayo 'bhinavabhāratyādau darśitāḥ /\ntadviparīteti /\npradhānarasaviparītetyarthaḥ /\nsambhāvanayetyatra ṇijantāṇṇajityāha--aneketyādi /\nsambhāvyata iti /\npratipattṛbhiriti śeṣaḥ /\nprayoktrīti /\nprayojakakartrītyarthaḥ /\nvṛttau---'viśeṣata' ityādi /\ntasyāmityāderanuṣaṅgaḥ /\nabhineyārthe kāvye tasthāmatyantamabhiniveśo viśeṣato na śobhate /\nviśeṣato 'bhineyārthe kāvye, tato 'nyatra ca viśeṣataḥ karuṇavipralambhaśṛṅgārayoḥ /\ntayorhi sukumārataratvātsvalpāyāmapyasvacchatāyāṃ śabdārthayoḥ /\npratītirmantharībhavati /\nrasāntare punaḥ pratipādye raudrādau madhyamasamāsā saṅghaṭanā kadāciddhīroddhatanāyakasambandhavyāpārāśrayeṇa dīrghasamāsāpi vā tadākṣepāvinābhāvirasocitavācyāpekṣayā na viguṇā bhavatīti sāpi nātyantaṃ parihāryā /\nsarvāsu ca saṅghaṭanāsu prasādākhyo guṇo vyāpī /\nlocanam dvau ṇicau /\nviśeṣato 'bhineyārtheti /\natruṭitena vyaṅgyena tāvatsamāsārthābhinayo na śakyaḥ kartum /\nkākvādayo 'ntaraprasādagānādayaśca /\ntatra duṣprayojā bahutarasandehaprasarā ca tatra pratipattirna nāṭye 'nurūpā syāt /\npratyakṣarūpatvāttasyā iti bhāvaḥ /\nanyatra ceti /\nanabhineyārthe 'pi /\nmantharībhavatīti /\nāsvādo vighnitatvātpratihanyata ityarthaḥ /\ntasyā dīrghasamāsasaṅghaṭanāyāḥ ya ākṣepastena vinā yo na bhavati vyaṅgyābhivyañjakastādṛśo rasocito rasavyañjakatayopādīyamāno vācyastasya yāsāvapekṣā dīrghasamāsasaṅghaṭanāṃ prati sā avaiguṇye hetuḥ /\nnāyakasyākṣepo vyāpāra iti yadvyākhyātaṃ tanna śliṣyatīvetyalam /\nvyāpīti /\nyā kācitsaṅghaṭanā sā tathā kartavyā, yathā vācye jhaṭiti bhavati pratītiriti yāvat /\nuktamiti /\n'samarpakatvaṃ kāvyasya yattu' ityādinā /\nna vyanaktīti /\nbālapriyā śobhata ityanvayaḥ /\nkuta etaditi jajñāsāṃ parihartuṃ bhāvamāha---atruṭitenetyādi /\ntatreti prativākyaṃ yojyaṃ, dīrghasamāsāyāṃ saṅghaṭanāyāṃ satyāmiti tadarthaḥ /\natruṭitena vyaṅgyena kartuṃ na śakyaḥ, kintu vyaṅgyārthatroṭanaṃ kṛtvaiva kartavyo bhavediti bhāvaḥ /\ndoṣāntarāṇyapyāha---kākvadaya ityādi /\nantareti /\nantare madhye prasādārthā ye gānādayaste /\nduṣprayojāḥ duḥkhena prayojyāḥ /\ntatra bahutarasandehaprasarā pratipattiśca syāt. sā nāṭye na anurūpā ca iti yojanā /\natra hetumāha---pratyakṣeti /\nsaṃśayādividhnarahitasākṣātkārarūpatvādityarthaḥ /\ntasyā iti /\nnāṭyapratīterityarthaḥ /\nnāṭyannāma rasacarvaṇātmakapratītirūpamityabhinavabhāratyāmuktam /\nvṛttau 'tatrānyatra ce'ti /\ntasyāmityāderanuṣaṅgo 'trāpi bodhyaḥ /\nlocane bhāvārthamāha---āsvāda ityādi /\nvṛttau 'rasāntara' ityādi /\nraudrādaurasāntare punaḥ pratipādye madhyamasamāsāsaṅghaṭanā viguṇā na bhavata kadāciddīrghasamāsāpi vā saṅghaṭanā viguṇā na bhavatīti sambandhaḥ /\ndīrghasamāsāyā avaiguṇye hetustadākṣepetyādiḥ /\netaṃ grandhaṃ vyācaṣṭe--tasyā ityādi /\nsaṅghaṭanāyā iti karmaṇi ṣaṣṭhī /\nākṣepaḥ svavācakaśabdasamudāye ākarṣaḥ yojanamiti yāvat /\ntenāvinābhāvīti vācyasya viśeṣaṇamityāha---tenetyādi /\nsa hi sarvarasasādhāraṇaḥ sarvasaṅghaṭanāsādhāraṇaścetyuktam /\nprasādātikramaṃ hyasamāsāpi saṅghaṭanā karuṇavipralambhaśṛṅgārau na vyanakti /\ntadaparityāge ca madhyamasamāsāpi na na prakāśayati /\ntasmātsarvatra prasādo 'nusartavyaḥ /\nata eva ca 'yo yaḥ śastraṃ bibharti' ityādau yadyojasaḥ sthitiraneṣyate tatprasādākhya eva guṇo na mādhuryam /\nna cācārutvam ; abhipretarasaprakāśanāt /\ntasmādguṇāvyatiriktatve guṇavyatiriktatve vā saṅghaṭanāyā yathoktādaucityādviṣayaniyamo 'stīti tasyā api rasavyañjakatvam /\ntasyāśca rasābhivyaktinimittabhūtāyā yo 'yamanantarokto niyamahetuḥ sa eva guṇānāṃ niyato viṣaya iti guṇāśrayeṇa vyavasthānamapyaviruddham /\nlocanam vyañjakasya svavācyasyaivāpratyāyanāditi bhāvaḥ /\ntaditi /\nprasādasyāparatyāge abhīṣṭatvādatrārthe svakaṇṭhenānvayavyatirekāvuktau /\nna mādhuryamiti /\nojomādhuryayorhyanyonyābhāvarūpatvaṃ prāṅnirūpitamiti tayoḥ saṅkaro 'tyantaṃ śrutibāhya iti bhāvaḥ /\nabhipreteti /\nprasādenaiva sa rasaḥ prakāśitaḥ na na prakāśita ityarthaḥ /\ntasmāditi /\nyadi guṇāḥ saṅghaṭanaikarūpāstathāpi guṇāniyama eva saṅghaṭanāyā niyamaḥ /\nguṇādhīnasaṅghaṭanāpakṣe 'pyevam /\nsaṅghaṭanāśrayaguṇapakṣe 'pi saṅghaṭanāyā niyāmakatvena yadvaktṛvācyaucityaṃ bālapriyā yo vācyo vyaṅgyābhivyañjako na bhavatīti sambandhaḥ /\nsvasvavācakaśabdānāṃ dīrghasamāsasaṅghaṭanāṅkitatve satyeva vācyārthā vyañjakā bhavantīti bhāvaḥ /\napekṣayetyasya viguṇā na bhavatītyanenānvaya ityāha--setyādi /\ntadākṣepetyatra vyākhyānāntaraṃ pradarśya nirākaroti-nāyakasyetyādi /\nna śliṣyatīti /\nanvayānuguṇuyā bhāvāditi bhāvaḥ /\nprasādākhyo guṇo vyāpītyuktaṃ vivaṇoti - yetyādi /\nyā kācitsaṅghaṭanā seti /\ndīrghasamādirūpā saṅghaṭanetyarthaḥ /\nabhīṣṭatvāditi /\nprasādānusaraṇasyābhipretatvādityarthaḥ /\nuktāvityanenāsya sambandhaḥ /\natrārthaiti /\nsarvatra prasādasyānusartavyatva ityarthaḥ /\nsvakaṇṭhenetyādi /\ntadaparityāge na na prakāśayatītyanenānvayaḥ, prasādātikrama ityādinā vyatirekaścokta ityarthaḥ /\nbhāvamāha---ojo mādhuryayorityādi /\nanyonyeti /\nmādhuryābhāvarūpatvamojasastadabhāvarūpatvaṃ mādhuryasya cetyarthaḥ /\nsaṅkara iti /\n<lg>\n<l>śṛṅgārādāvojaso raudrādau mādhuryasya ca samāveśa ityarthaḥ /</l>\n<l>śrutibāhya iti /</l>\n<l>aśruta ityarthaḥ /</l>\n<l>tasmādityādyaviruddhamityantagranthasya tātparyamāha--yadi guṇā ityādinā // 5-6 //</l>\n</lg></p>\n\n\n</div>\n<div>\n\n\n<lg>\n<l>viṣayāśrayam apy anyad aucityaṃ tāṃ niyacchati /</l>\n<l>kāvya-prabhedāśrayataḥ sthitā bhedavatī hi sā // DhvK_3.7 //</l>\n</lg>\n\n</div>\n<div>\n\n\n<lg>\n<l>viṣayāśrayamapyanyadaucityaṃ tāṃ niyacchati /</l>\n<l>kāvyaprabhedāśrayataḥ sthitā bhedavatī hi sā // 7 //</l>\n</lg>\n\n<p>vaktṛvācyagataucitye satyapi viṣayāśrayamanyadaucityaṃ saṅghaṭanāṃ niyacchati /\n<lg>\n<l>yataḥ kāvyasya prabhedā muktakaṃ saṃskṛtaprākṛtāpabhraṃśanibaddham /</l>\n<l>sandānitakaviśeṣakakalāpakakulakāni /</l>\n<l>paryāyabandhaḥ parikathā khaṇḍakathā sakalakathe sargabandho 'bhineyārthamākhyāyikākathe ityevamādayaḥ /</l>\n<l>tadāśrayeṇāpi locanam hetutvenoktaṃ tadguṇānāmapi niyamaheturiti pakṣatraye 'pi na kaścidvaplava iti tātparyam // 5//</l>\n</lg></p>\n\n<p>,6 //</p>\n\n<p>niyāmakāntaramapyastītyāha---viṣayāśrayamiti /\nviṣayaśabdena saṅghātaviśeṣa uktaḥ /\nyathā hi senādyātmakasaṅghātaniveśī purūṣaḥ kātaro 'pi tadaucityādanuguṇatayaivāste tathā kāvyavākyamapi saṅghātaviseṣātmakasandānitakādimadhyaniviṣṭaṃ tadaucityena vartate /\nmuktakaṃ tu viṣayaśabdena yaduktaṃ tatsaṅghātābhāvena svātantryamātraṃ pradarśayituṃ svapratiṣṭhitamākāśamiti yathā /\napiśabdenedamāha---satyapi vaktṛvācyaucitye viṣayaucityaṃ kevalaṃ tāratamyabhedamātravyāptam, na tu viṣayaucityena vaktṛvācyaucityaṃ nivāryata iti /\nmuktamiti /\nmuktamanyenānāliṅgitaṃ tasya sañjñāyāṃ kan /\ntena svatantratayā parisamāptanirākāṅkṣārthamapi prabandhamadhyavarti na muktakamityucyate /\nmuktakasyaiva bālapriyā sadṛṣṭāntaṃ vivṛṇoti---yathetyādi /\nseneti /\nsenādyātmako yassaṅghātaḥ samudāyaḥ tatra niveśī niviṣṭaḥ /\nkātaro 'pīti /\nstataḥ adhīro 'pītyarthaḥ /\nkātarādirapīti ca pāṭhaḥ /\ntadanuguṇatayeti /\nsenādyanuguṇatayetyarthaḥ /\nakātaratveneti yāvat /\nkāvyavākyamiti /\nkāvyarūpaṃ vākyamityarthaḥ /\nnanvevaṃ muktakasyaikapadyātmakasya saṅghātarūpatvābhāvāt vṛttau tasya kāvyaprabhedatvena kathanaṃ kimarthamityata āha---muktakantvityādi /\ntat tadvacanam /\nsaṅghātābhāvena saṅghātarūpatvābhāvena /\nsvātantryeti /\nmuktakasyāpi rasasyanditvātsaṅghaṭanāniyamane svātantryamastītyetāvanmātraṃ pradarśayituṃ muktakamapi kāvyaprabhedatvenoktamityarthaḥ /\natra dṛṣṭāntamāha--svetyādi /\npṛthivyādīnāñcaturṇāmākāśe pratiṣṭhitatvamityuktāvākāśasya kutra pratiṣṭheti praśne prativākyamidamākāśaṃ svasminnākāśe pratiṣṭhitamiti brahma brahmaṇīva ākāśamākāśa eva pratiṣṭhitannānyatretyarthaḥ /\nyathaitadvacanamākāśasya svātantryapradarśakamātraṃ tathetyarthaḥ /\nsatyapīti /\nsatyevetyarthaḥ /\ntāratamyeti /\ntāratamyabhedamātraprayojakamityarthaḥ /\nanyenānāliṅgitamiti /\nnirākāṅkṣapratipattaye svetarānapekṣītyarthaḥ /\nsaṃjñāyāṃ kananiti /\nanena saṅghaṭanā viśeṣavatī bhavati /\ntatra muktameṣu rasabandhābhineveśinaḥ kavestadāśrayamaucityam /\ntacca darśitameva /\nanyatra kāmacāraḥ /\nlocanam viśeṣaṇaṃ saṃskṛtetyādi /\nkramabhāvitvāttathaiva nirdeśaḥ /\ndvābhyāṃ kriyāsamāptau sandānitakam /\ntribhirviśeṣakam /\ncaturbhiḥ kalāpakam /\npañcaprabhṛtibhiḥ kulakam /\niti kriyāsamāptikṛtā bhedā iti dvandvena nirdiṣṭāḥ avāntarakriyāsamāptāvapi vasantavarṇanādarekarṇanīyoddeśena pravṛttaḥ paryāyabandhaḥ /\nekaṃ dharmādipuruṣārthamuddiśya prakāravaicitryeṇānantavṛttāntavarṇanaprakārā parikathā /\nekadeśavarṇanā khaṇḍakathā /\nsamastaphalāntetivṛttavarṇanā sakalakathā /\ndveyorapi prākṛtaprasiddhatvāddvandvena nirdeśaḥ /\npūrveṣāṃ tu muktakādīnāṃ bhāṣāyāmaniyamaḥ /\nmahākāvyarūpaḥ puruṣārthaphalaḥ samastavastuvarṇanāprabandhaḥ sargabandhaḥ saṃskṛta eva /\nabhineyārthaṃ daśarūpakaṃ nāṭikātroṭakarāsakaprakaraṇikādyavāntaraprapañcasahitamanekabhāṣāvyāmiśrarūpam /\nākhyāyikocchvāsādinā vaktrāparavaktrādinā ca yuktā /\nkathā tadvirahatā /\nubhayorapi gadyabandhasvarūpatayā dvandvena nirdeśaḥ /\nādigrahaṇāccampūḥ /\nyathāha daṇḍī - 'gadyapadyamayī campūḥ' iti /\nanyatreti /\nrasabandhānabhiniveśe /\nbālapriyā rūḍhirdarśitā /\nteneti /\nrūḍherapi satvenetyarthaḥ /\nna muktakamityucyata iti /\nprabandhānantargata eva rūḍhisvīkārāditi bhāvaḥ /\nsaṃskṛtaprākṛtāpabhraṃśanibaddhamityekavacanāntatvena nirdeśādāha--muktakasyaivetyādi /\nviśeṣaṇamiti /\nekavacanāntatvenoktereti śeṣaḥ /\nsandānitaketyādinā tu vipariṇāmena tatpadaṃ yojyamiti bhāvaḥ /\netena pūrveṣāntu muktakādīnāṃ bhāṣāyāmaniyama iti bakṣyamāṇasya nāsaṅgatiḥ /\nhemacandreṇāpyevamuktaṃ 'etāni sarvabhāṣābhirbhavantī'ti /\nsaṃskṛtādīnāṃ lakṣaṇāni kāvyādarśādāvuktāni /\nkramabhāvitvāditi /\nsaṃskṛtātprākṛtasya tasmādapabhraṃśasya cotpannatvāditi bhāvaḥ /\ntathaiva saṃskṛtetyādikrameṇaiva /\ntribhirityādau krayāsamāptikṛtabhedatvena samaprādhānyādityarthaḥ /\ndvandvena sandānitaketyādinā /\npravṛttaḥ nibaddhaḥ /\nekaṃ gharmādīti /\ndharmādiṣu puruṣārtheṣvekamityarthaḥ /\nkadeśeti /\nprasiddhetivṛttaikadeśetyarthaḥ /\nmahākāvyarūpa iti /\nmahākāvyādīnāṃ lakṣaṇāni kāvyādarśādāvuktāni /\ndvandveneti /\n'ākhyayike'tyādidvandvena /\nkathamapi kṛtvetyādivyājenāśravaṇamabhinītyetyarthaḥ /\nśūnye sakhīśūnye /\nśaloko 'yaṃ kāvyālaṅkārasaṅgrahavyākhyāyāṃ vivṛtaḥ /\n'madhyamasamāsādīrghasamāse muktakeṣu prabandheṣviva rasabandhābhiniveśinaḥ kavayo dṛśyante /\nyathā hyamarukasya kavermuktakāḥ śṛṅgārarasasyandinaḥ prabandhāyamānāḥ prasiddhā eva /\nsandānitakādiṣu tu vikaṭanibandhanaucityānmadhyamasamāsādīrghasamāse eva racane /\nprabandhāśrayeṣu yathoktaprabandhaucityamevānusartavyam /\nparyāyabandhe punarasamāsāmadhyamasamāse eva saṅghaṭane /\nkadācidarthaucityāśrayeṇa dīrghasamāsāyāmapi saṅghaṭanāyāṃ paruṣā grāmyā ca vṛttiḥ parihartavyā /\nparikathāyāṃ kāmacāraḥ, tatretivṛttamātropanyāsena nātyantaṃrasabandhābhiniveśāt /\nkhaṇḍakathāsakalakathayostu prakṛtaprasiddhayoḥ kulakādinibandhanabhūyastvāddīrghasamāsāyāmapi na virodhaḥ /\nvṛttyaucityaṃ tu yathārasamanusartavyam /\n<lg>\n<l>sargabandhetu locanam nanu muktake vibhāvādisaṅghaṭanā kathaṃ yena tadāyatto rasaḥ syādityāśaṅkyāha---muktakeṣviti /</l>\n<l>amarukasyeti /</l>\n<l>kathamapi kṛtapratyāpattau priye skhalitottare virahakṛśayā kṛtvā vyājaprakalpitamaśrutam /</l>\n<l>ahanasakhīśrotraprāptiṃ viśaṅkya samambhramaṃ vivalitadṛśā śūnye gehe samucchvasitaṃ tataḥ //</l>\n</lg></p>\n\n<p>ityatra hi śloke sphuṭaiva vibhāvādasampatpratītiḥ /\nvikaṭeti /\nasamāsāyāṃ hi saṅghaṭanāyāṃ manthararūpā pratītiḥ sākāṅkṣā satī cireṇa kriyāpadaṃ dūravartyanudhāvantī vācyapratītāveva viśrāntā satī na rasatatvacarvaṇāyogyā syāditi bhāvaḥ /\nprabandhāśrayeṣviti /\nbālapriyā eve'tyuktamupapādayati---asamāsāyāmityādi /\nsaṅghaṭanāyāmiti /\nsatyāmiti śeṣaḥ /\nmanthararūpeti /\nmandībhavantītyarthaḥ /\nsākāṅkṣeti /\nkriyādyākāṅkṣāsahitetyarthaḥ /\nvācyapratītāveva viśrānteti /\nvācyārthaṃpratīteścireṇaiva jāyamānatvāditi bhāvaḥ /\nna myāditi /\ntathāca vācyapratītimāntharyādiparihārāya madhyamasamāsā dīrghasamāsā vā saṅghaṭanā kāryeti bhāvaḥ /\nprabandhāśrayeṣvatyatra sandānitakādiṣvityasyaivānuṣaṅgo na tu muktakeṣvityasyāpi pūrvoktalakṣaṇasya muktakasya rasatātparye yathārasamaucityamanyathā tu kābhacāraḥ, dvayorapi mārgayoḥ sargabandhavidhāyināṃ darśanādrasatātparyaṃ sādhīyaḥ /\nabhineyārthe tu sarvathā rasabandhe 'bhiniveśaḥ kāryaḥ /\nākhyāyikākathayostu gadyanibandhanabāhulyādgadye ca chandobandhabhinnaprasthānatvādiha niyame heturakṛtapūrvo 'pi manā vikrayate /</p>\n\n\n</div>\n<div>\n\n\n<lg>\n<l>etad yathoktam aucityam eva tasyā niyāmakam /</l>\n<l>sarvatra gadya-bandhe 'pi chando-niyama-varjite // DhvK_3.8 //</l>\n</lg>\n\n\n</div>\n<div>\n\n\n<lg>\n<l>etadyathoktamaucityameva tasyā niyāmakam /</l>\n<l>sarvatra gadyabandhe 'pi chandoniyamavarjite // 8 //</l>\n</lg>\n\n<p>yadetadaucatyaṃ vaktṛvācyagataṃ saṅghaṭanāyā niyāmakamuktametadeva gadye chandoniyamavarjite 'pi viṣayāpekṣaṃ niyamahetuḥ /\ntathā hyatrāpi yadā kaviḥ kavinibaddho vā vaktā rasabhāvarahitastadā kāmacāraḥ /\nrasabhāvasamanvite tu vaktari pūrvektamevānusartavyam /\ntatrāpi ca viṣayaucityameva /\nākhyāyikāyāṃ locanam sandānitakādiṣu kulakānteṣu /\nyadivā prabandhe 'pi muktakasyāstu sadbhāvaḥ, pūrvāparanirapekṣeṇāpi hi yena rasacarvaṇā kriyate tadeva muktakam /\nyathā---'tvāmālikhya praṇayakupitāṃ' ityādiślekaḥ /\nkadāciditi raudrādiviṣaye /\nnātyantamiti /\nrasabandhe yo nātyantamabhiniveśastasmāditi saṅgatiḥ /\nvṛttayaucātyamiti /\nparuṣopanāgarikāgrāmyāṇāṃ vṛttīnāmaucityaṃ yathāprabandhaṃ yathārasaṃ ca /\nanyatheti /\nkathāmātratātparye vṛttiṣvapi kāmacāraḥ /\ndvayorapīti saptamī /\n<lg>\n<l>kathātātparye sargabandho yathā bhaṭṭajayantakasya kādambarīkathāsāram /</l>\n<l>rasatātparyaṃ yatā raghuvaṃśādi /</l>\n<l>anye tu saṃskṛta prakṛtayordvayoriti vyācakṣate /</l>\n<l>tatra tu rasatātparyaṃ sādhīya iti yaduktaṃ tatkimapekṣayeti neyārthaṃ syāt // 7 //</l>\n</lg></p>\n\n<p>bālapriyā prabandheṣvasambhavādityāha---sandānitakādiṣvityādi /\npakṣāntaramāha---yadi vetyādi /\nnanu tarhi kiṃ muktakalakṣaṇamityata āha--pūrvetyādi /\nnātyantamityādyekaṃ padam /\nrasabandhe 'bhiniveśo rasabandhābhiniveśaḥ atyantaṃ rasabandhābhiniveśo yastasyābhāvaḥ /\nnātyantaṃrasabandhābhiniveśastasmādityartha ityabhiprāyeṇa vyācaṣṭe---rasabandha ityādi /\natyantaṃ rasabandhānabhiniveśāditi ca vṛttau pāṭhaḥ /\ndvayorapi mārgayoriti saptamyante /\n<lg>\n<l>tātparyasyeti śeṣaḥ /</l>\n<l>kathātātparyasya rasatātparyasya cetyartha ityāha---dvayorityādi /</l>\n<l>dvayorapi mārgayorityasya vyākhyānāntaramāha---anya ityādi /</l>\n<l>taddūṣayati---tatretyādi // 7 //</l>\n</lg></p>\n\n<p>tu bhūmnā madhyamasamāsādīrghasamāse eva saṅghaṭane /\ngadyasya vikaṭabandhāśrayeṇa chāyāvattvāt /\ntatra ca tasya prakṛṣyamāṇatvāt /\nkathāyāṃ tu vikaṭabandhaprācurye 'pi gadyasya rasabandhoktamaucityamanusartavyam /</p>\n\n\n</div>\n<div>\n\n\n<lg>\n<l>rasa-bandhoktam aucityaṃ bhāti sarvatra saṃśritā /</l>\n<l>racanā viṣayāpekṣaṃ tat tu kiṃcid vibhedavat // DhvK_3.9 //</l>\n</lg>\n\n</div>\n<div>\n\n\n<lg>\n<l>rasabandhoktamaucityaṃ bhāti sarvatra saṃśritā /</l>\n<l>racanā viṣayāpekṣaṃ tattu kiñcidvibhedavat // 9 //</l>\n</lg>\n\n<lg>\n<l>athavā padyavadgadyabandhe 'pi rasabandhoktamaucityaṃ sarvatra saṃśritā racanā locanam viṣayāpekṣamiti /</l>\n<l>gadyabandhasya bhedā eva viṣayatvenānumantavyāḥ // 8 //</l>\n</lg>\n\n<lg>\n<l>sthitapakṣantu darśayati---rasabandhoktamiti /</l>\n<l>vṛttau ca vāśabdo 'syaiva pakṣasya sthitidyotakaḥ /</l>\n<l>yathā--- striyo narapatirvahnirviṣaṃ yuktyā niṣevitam /</l>\n<l>svārthāya yadi vā duḥkhasambhārāyaiva kevalam //</l>\n</lg>\n\n<lg>\n<l>iti /</l>\n<l>racanā saṅghaṭanā /</l>\n<l>tarhi viṣayaucityaṃ sarvathaiva tyaktaṃ netyāha---tadena rasaucityaṃ viṣayaṃ sahakāritayāpekṣya kiñjidvibhedo 'vantaravaicitryaṃ vidyate yasya sampādyatvena tādṛśaṃ bālapriyā viṣayatveneti /</l>\n<l>viṣayaśabdārthatvenetyarthaḥ // 8 //</l>\n</lg>\n\n<p>'rasabandhe'ti kārikāyāṃ racanā sarvatra rasabandhoktamaucityaṃ saṃśritā bhātītyanvayaḥ /\nvṛttau 'athave'ti na vikalpārthaka ityāha---vṛttau ca vāśabda iti /\ncakāro vākyālaṅkāre /\nvāśabda iti /\nathavetyatra vāśabda ityarthaḥ /\nasyeti /\npadyavadityādinā vakṣyamāṇasyetyarthaḥ /\nsthitidyotaka iti /\nniścitatvarūpasthitatvadyotaka ityarthaḥ /\nsammatatvadyotaka iti yāvat /\nathavetyādinā pakṣāntarakathane khalu śāstrakārāṇāṃ nirbharaḥ /\nuktārthe mahākaviprayogamupaṣṭambhakatayā darśayati - striya iti /\nyuktyā niṣevitaṃ stryādicatuṣṭayaṃ svārthasya svaprayojanāya bhavata /\nitthaṃ prasiddhyanurodhenoktvā svamatamāha---yadi vetyādi /\nyuktyānyathā vā niṣevitaṃ taccatuṣṭayaṃ kevalaṃ duḥkhasambhārāya duḥkhātiśayāyaiva bhavati /\natra yadiveti duḥkhasambhārāyaiveti sathitapakṣadyotakam /\n'viṣapyamṛtaṃ kvacidbhavedabhṛtaṃ vā viṣamīśvarecchaye'ti raghuvaṃśaślokavyākhyāne 'vāśabdo vākyārthasya sthitapakṣatāṃ dyotayatī'tyaruṇācalanāthāḥ /\nkārikāṃ vyacaṣṭe--racanetyādi /\ntarhīti /\nracanāyā rasabandhoktaucityāśrayaṇena sarvatra bhavanasvīkāre satītyarthaḥ /\ntyuktamiti /\nkintyaktamiti codyam /\nnetyāheti /\nna tyaktamiti prativaktītyarthaḥ /\ntattvityasya vyākhyānam---tadeveti /\ntatpadārthamāha---rasaucityamiti /\nrasabandhoktaucityamityarthaḥ /\nviṣayāpekṣamityasya vivaraṇam---viṣayayamityādi /\nbhavati /\ntattu viṣayāpekṣaṃ kiñjidvaśeṣavadbhavati, na tu sarvākāram /\ntathā hi gadyavandhe 'pyatidīrghasamāsā racanā na vipralambhaśṛṅgārakaruṇayorākhyāyikāyāmapi śobhate /\nnāṭakādāvapyasamāsaiva na raudravīrādivarṇane /\nviṣayāpekṣaṃ tvaucityaṃ pramāṇato 'pakṛṣyate prakṛṣyate ca /\ntathā hyākhyāyikāyāṃ nātyantamasamāsā svaviṣaye 'pi nāṭakādau nātidīrghasamāsā ceti saṅghaṭanāyā diganusartavyā /\nidānīmalakṣyakramavyaṅgyo dhvaniḥ prabandhātmā rāmāyaṇamahābhāratādau locanam bhavati /\netadvyācaṣṭe - tattviti /\nsarvākāramiti kriyāviśeṣaṇam /\nasamāsaiveti /\nsarvatraiveti śeṣaḥ /\n<lg>\n<l>tathā hi vākyābhinayalakṣaṇe 'cūrṇapādaiḥ prasannaiḥ' ityādi munirabhyadhāt /</l>\n<l>atrāpavādamāha---na ceti /</l>\n<l>nāṭakādāviti /</l>\n<l>svaviṣaye 'pīti sambandhaḥ // 9 //</l>\n</lg></p>\n\n<p>evaṃ saṅghaṭanāyāṃ cālakṣyakramo dīpyata iti nirṇītam /\nprabandhe dīpyata iti tu nirvivādasiddho 'yamartha iti nātra vaktavyaṃ kiñcidasti /\nkevalaṃ kavisahṛdayān vyutpādayituṃ rasavyañjane yetikartavyatā prabandhasya sā nirūpyetyāśayenāha--idānīmiti /\nidānīṃ tatprakārajātaṃ pratipādyata iti sambandhaḥ /\nprathamaṃ dāvaditi prabandhasya vyañjakatve ye prakārāste krameṇauvopayoginaḥ /\npūrvaṃ hi kathāparīkṣā /\ntatrādikāvāpaḥ phalaparyantatānayanam, bālapriyā kiñcidvibhedavadityasya vivaraṇam - kiñjidityādi /\nyasya sampādyatvena vidyata iti sambandhaḥ /\nsarvatraivāsamāsetyatra munivacanaṃ pramāṇayati---tathāhītyadi /\nvṛttau 'na ce'tyatra asamāsaivetyasyānuṣaṅgaḥ /\n'pramāṇata' iti /\nrasabandhoktaucityarūpātpramāṇādityarthaḥ /\n'ākhyāyikāyā'mityādi /\n'svaviṣaye 'pī'ti /\natyantāsamāsāyā viṣaye śṛṅgārādāvapītyarthaḥ /\n'ne'ti /\nśobhata ityasyānuṣaṅgaḥ /\nna cārurityarthaḥ /\n<lg>\n<l>'nāṭakādā'viti /</l>\n<l>svaviṣaye 'pītyasyānuṣaṅgaḥ /</l>\n<l>atidīrghasamāsāsaṅghaṭanā na śobhata ityarthaḥ /</l>\n<l>'itīkāvyārthe'tyādiślekaḥ kvacidgranthe na dṛśyate, ata eva na vyākhyātaḥ // 9 //</l>\n</lg></p>\n\n<p>locane 'vatārayati---evamityādi /\nyetikartavyateti /\nyaḥ prakāra ityarthaḥ /\nnirūpyā nirūpaṇārhā /\n'idānī'mityasyānvayaṃ 'tatpratipādyata' ityatra tatpadārthañja darśayati---idānīmityādi /\nprathamantāvaditīti pratīkadhāraṇam /\nvibhāvetyādinirdeśakramasya bījandarśayati---prabandhasyetyādi /\nphalaparyantatānayanamiti /\nkathāyā iti prakāśamānaḥ prasiddha eva /\ntasya tu yathā prakāśanaṃ tatpratipādyate---</p>\n\n</div>\n<div>\n\n\n<lg>\n<l>vibhāva-bhāvānubhāva-sañcāry-aucitya-cāruṇaḥ /</l>\n<l>vidhiḥ kathā-śarīrasya vṛttasyotprekṣitasya vā // DhvK_3.10 //</l>\n</lg>\n\n<lg>\n<l>itivṛtta-vaśāyātāṃ tyaktvānanuguṇāṃ sthitim /</l>\n<l>utprekṣyāpy antarābhīṣṭa-rasocita-kathonnayaḥ // DhvK_3.11 //</l>\n</lg>\n\n<lg>\n<l>sandhi-sandhy-aṅga-ghaṭanaṃ rasābhivyakty-apekṣayā /</l>\n<l>na tu kevalayā śāstra-sthiti-sampādanecchayā // DhvK_3.12 //</l>\n</lg>\n\n<lg>\n<l>uddīpana-praśamane yathāvasaram antarā /</l>\n<l>rasasyārabdha-viśrānter anusandhānam aṅginaḥ // DhvK_3.13 //</l>\n</lg>\n\n<lg>\n<l>alaṅkṛtīnāṃ śaktāv apy ānurūpyeṇa yojanam /</l>\n<l>prabandhasya rasādīnāṃ vyañjakatve nibandhanam // DhvK_3.14 //</l>\n</lg>\n\n\n</div>\n<div>\n\n\n<lg>\n<l>vibhāvabhāvānubhāvasañjāryaucityacāruṇaḥ /</l>\n<l>vidhiḥ kathāśarīrasya vṛttasyotprekṣitasya vā // 10 //</l>\n</lg>\n\n<lg>\n<l>itivṛttavaśāyātāṃ tyaktvānanuguṇāṃ sthitim /</l>\n<l>utprekṣyāpyantarābhīṣṭarasocitakathonnayaḥ // 11 //</l>\n</lg>\n\n<lg>\n<l>sandhisandhyaṅgaghaṭanaṃ rasābhivyaktyapekṣayā /</l>\n<l>na tu kevalayā śāstrasthitisampādanecchayā // 12 //</l>\n</lg>\n\n<lg>\n<l>uddīpanapraśamane yathāvasaramantarā /</l>\n<l>rasasyārabdhaviśrānteranusandhānamaṅginaḥ // 13 //</l>\n</lg>\n\n<lg>\n<l>alaṅkṛtīnāṃ śaktāvapyānurūpyeṇa yojanam /</l>\n<l>prabandhasya rasādīnāṃ vyañjakatve nibandhanam // 14 //</l>\n</lg>\n\n<p>prabandho 'pi rasādīnāṃ vyañjaka ityuktaṃ tasya vyañjakatve nibandhanam /\nprathamaṃ tāvadvibhāvabhāvānubhāvasañcāryocityacāruṇaḥ kathāśarīrasya vidhiryathāyathaṃ pratipipādayiṣitarasabhāvādyapekṣayā ya ucato vibhāvo bhāvo 'nu bhāvaḥ sañjārī vā tadaucityacāruṇaḥ kathāśarīrasya vidhirvyañjakatve nibandhanamekam /\nlocanam rasaṃ prati jāgaraṇam, taducitavibhāvādivarṇane 'laṅkāraucityamiti /\ntatkrameṇa pañjakaṃ vyācaṣṭe---vibhāvetyādinā /\ntadaucityeti /\nśṛṅgāravarṇanecchunā tādṛśī kathā saṃśrayaṇīyā yasyāmṛtumālyādervibhāvasya līlāderanubhāvasya bālapriyā śeṣaḥ /\ntatpañjakamiti /\nādyañcatuṣṭayaṃ ślokacatuṣṭayena kramānnardiṣṭaṃ, pañcamantvardhaślokeneti bodhyam /\nvibhāvādyaucityacāruṇaḥ kathāśarorasya vidhirityetadrasaviśeṣamupādāya vivṛṇoti--śṛṅgāravarṇane cumbanetyādi /\nvṛttau 'prakṛti'rityādi /\nprakṛtiḥ svabhāvaḥ /\n'divye'tyādi /\ndivyā mānuṣī divyamānuṣī pātālīyetyādirbahuvidhetyarthaḥ /\ntatra divyā prakṛtiramartyaikarūpatvaṃ yathā śrīmaheśvarādeḥ /\nmānuṣī martyaikarūpatvaṃ yathā mādhavādeḥ /\ndivyamānuṣī pāṇḍavāderiti bodhyam /\n'tām' iti /\nprakṛtimityarthaḥ /\n'asaṅkīrṇaḥ' sthāyyantarāsaṅkīrṇaḥ /\n'aucityabhāgiti ca pāṭhaḥ /\nkvacidgranthe bhavatītyanantaraṃ nānyatheti ca pāṭhaḥ /\n'anyathe'tyādi /\nanyathā uktaprakārātikramaṇena /\ndivyasya utsāhādayaḥ kevalamānuṣāśrayema kevalamānuṣasyotsāhādayaḥ kevaladivyāśrayeṇa vā upanibadhyamānā ityanvayaḥ /\n'tathāce'ti /\ntathāhītyarthaḥ /\nlocane---tadviṣayeti /\nvyāpāraviṣayaketyarthaḥ /\netaditi /\nvyāpārapadamityarthaḥ /\nkuta ityata āha--sthāyītyādi /\nvṛttau 'bhāntī'ti 'bhavantī'ti ca pāṭhaḥ /\nata eva ca bharate prakhyātavastuviṣayatvaṃ prakhyātodāttanāyakatvaṃ ca nāṭakasyāvaśyakartavyatayopanyastam /\ntena hi nāyakaucityānaucityaviṣaye kavirna vyāmuhyati /\nyastūtpādyavastu nāṭakādi kuryāttasyāprasiddhānucitanāyakasvabhāvavarṇane mahān pramādaḥ /\nlocanam etaduktaṃ bhavati---yatra vineyānāṃ pratītikhaṇḍanā na jāyate tādṛgvarṇanīyam /\ntatra kevalamānuṣasya ekapade saptārṇavalaṅghanamasambhāvyamānatayānṛtamiti hṛdaye sphuradupadeśyasya caturvargopāyasyāpyalīkatāṃ buddhau niveśayati /\nrāmadestu tathāvidhamapi caritaṃ pūrvaprasiddhiparamparopacitasampratyayopārūḍhamasatyatayā na cakāsti /\nata eva tasyāpi yadā prabhāvāntaramutprekṣyate tadā tādṛśameva /\nna tvasambhāvanāpadaṃ varṇanīyamiti /\ntena hīti /\nprakhyātodāttanāyakavastutvena /\nvyāmuhyatīti kiṃ varṇayeyamiti /\nyastviti kavaḥ /\nmahān pramāda iti /\ntenotpādyavastu nāṭakādi na bālapriyā śaṅkate---'nanvi'tyādi /\n'nāgaloke'ti /\nnākaloketi ca pāṭhaḥ /\n'tadi'ti /\ntasmādityarthaḥ /\nkṣamābhujāmityasya varṇane ityanena sambandhaḥ /\nkimiti praśne niṣedhe vā /\npariharata---'naitadi'tyādi /\nnaitadasti etaccodyaṃ na bhavati /\nkuta ityatrāha---'ne'tyādi /\nrājñāṃ prabhāvātiśayavarṇanaṃ yaddvayaṃ tadanucitaṃ na brūma iti sambandhaḥ /\nvyatiriktantvityādigranthasya sārārthamāha locane---etaduktamityādi /\nyatreti /\nvarṇyamāne yasmiṃścarita ityarthaḥ /\npratītikhaṇḍanā pratīterapratiṣṭhā /\nkevalamānuṣasyeti /\nvarṇyamānamiti śeṣaḥ /\nsaptārṇavalaṅghanaṃ kartṛ niveśayatīti sambandhaḥ /\nanutamitīti /\nalīkatāmiti /\nasatyatāmityarthaḥ /\nviśeṣamāha---rāmādestviti /\ntathāvidhamiti /\narṇavalaghaṅnādirūpamityarthaḥ /\npūrvaprasiddhīti /\npūrvā purātanī yā prasiddhiparamparā tayā upacito yaḥ sampratyayo viśvāsaḥ tamupārūḍhamiti hetugarbham /\ntasyāpi rāmāderapi /\nutprekṣyate kalpanāpūrvakaṃ varṇyate /\ntādṛśameva asatyatayā sphuredeva /\nparamatātparyamāha---na tvityādi /\nasambhāvanāpadamiti /\nasambhāvyatvabuddhiviṣayabhūtamityarthaḥ /\nvyāmohākāramāha--kimityādi /\nmuninā nāṭakāderutpādyavastutvasyānirūpitatvādutpādyavastunāṭakādīti yathāśrutārthasyāsaṅgatyā yo nāṭakādi utpādyavastu sat kuryāttasya mahān pramādassyāditi yojanāmmanasi kṛtya tātparyaṃ vivṛṇoti---tenetyādi /\ntena kavermahataḥ pramādasya prasaṅgena hetunā /\nmuninā nāṭakādi nanu yadyutsāhādibhāvavarṇane kathañciddivyamānuṣyādyaucityaparīkṣā kriyate tatkriyatām, ratyādau tu kiṃ tayā prayojanam? ratirhi bhāratavarṣecitenaiva vyavahārema divyānāmapi varṇanīyeti sthitiḥ /\nnaivam ; tatraucityātikrameṇa surāṃ doṣaḥ /\ntathā hyadhamaprakṛtyaucityenottamaprakṛteḥ śṛṅgāropanibandhane kā bhavennopahāsyātā /\ntrividhaṃ prakṛtyaucatyaṃ bhārate varṣe 'pyasti śṛṅgāraviṣayam /\nyattu divyamaucityaṃ tattatrānupakārakameveti cet---na vayaṃ divyamaucityaṃ śṛṅgāraniṣayamanyatkiñcidbrūmaḥ /\nkiṃ tarhi? bhāratavarṣaviṣaye yathottamanāyakeṣu rājādiṣu śṛṅgāropanibandhastathā divyāśrayo 'pi śobhate /\nna ca rājādiṣu prasiddhiṣu prasiddhagrāmyaśṛṅgāropanibandhanaṃ prasiddhaṃ nāṭakādau, tathaiva deveṣu tatparihartavyam /\nnāṭakāderamineyārthatvādabhinayasya ca sambhogaśṛṅgāraviṣayasyāsabhyatvāttatra parihāra iti cet- na; yadyabhinayasyaivaṃviṣayasyāsabhyatā tatkāvyasyaivaṃviṣayasya sā kena nivāryate? tasmādabhineyārthe 'nabhineyārthe vā kāvye yaduttamaprakṛte rājāderuttamaprakṛtibhirnāyikābhiḥ saha grāmyasambhogavarṇanaṃ tatpitroḥ sambhogavarṇanamiva sutarāmasabhyam /\ntathaivottamadevatādiviṣayam /\nlocanam nirūpitaṃ munineti na kartavyamiti tātparyam /\nādiśabdaḥ prakāre, himādeḥ prasiddhadevacaritasya saṅgrahār'thaḥ /\nbālapriyā utpādyavastu sat na nirūpitamiti sambandhaḥ /\nitīti hetau /\nna kartavyamiti /\nkavinā nāṭakādi utpādyavastu sanna nibaddhavyamityarthaḥ /\n'nāṭakādī'tyatrādiśabdaṃ vivṛṇoti---prakāra ityādi /\nprakāre sādṛśye, tacca prakhyātavastutvena bodhyam /\n'ḍimāde'rityādipadena vyāyogo grāhyaḥ /\n'prakhyātavastuviṣayaḥ prakhyātodāttanāyakaśce'tyādi ḍimalakṣaṇam /\nvyāyogastu vidhijñaiḥ karyaḥ prakhyātanāyakaśarīra ityādivyāyogalakṣaṇañja nāṭyaśāstrādāvuktam /\nnāṭakādītyatra nāṭakamādiḥ yasyeti vyutpattyā nāṭakādipadenātadguṇasaṃvijñānabahuvrīhiṇā prakāraṇaṃ vivakṣitamato na yathāśrutārthānupapattiriti kaścidāha, tanmatamāha---anyastvityādi /\nna ca sambhogaśṛṅgārasya suratalakṣaṇa evaikaḥ prakāraḥ, yāvadanye 'pi prabhedāḥ parasparapremadarśanādayaḥ sambhavanti, te kasmāduttamaprakṛtiviṣaye na varṇyante ? tasmādutsāhavadratāvapi prakṛtyaucityamanusartavyam /\ntathaiva vismayādiṣu /\nyattvevaṃvidhe viṣaye mahākavīnāpyasamīkṣyakāritā lakṣye dṛśyate sa doṣa eva /\nsa tu śaktitiraskṛtatvātteṣāṃ na lakṣyata ityuktameva /\nanubhāvaucityaṃ tu bharatādau prasiddhameva /\nlocanam anyastu--'upalakṣaṇamukto bahuvrīhiriti prakaraṇamatroktam' ityāha /\n'nāṭikādi' iti vā pāṭhaḥ /\ntatrā digrahaṇaṃ prakārasūcakam, tena muninirūpite nāṭikālakṣaṇe 'prakaraṇanāṭakayogādutpādyaṃ vastu nāyako nṛpatiḥ' ityatra yathāsaṃkhyena prakhyātodāttanṛpatināyaktvaṃ boddhavyamiti bhāvaḥ /\nkathaṃ tarhi sambhogaśṛṅgāraḥ kavinā nibadhyatāmityāśaṅkyāha---na ceti /\ntathaiveti /\nmunināpa sthāne sthāne prakṛtyaucityameva vibhāvānubhāvādiṣu bahutaraṃ pramāṇīkṛtaṃ 'sthairyeṇottamamadhyamādhamānāṃ nīcānāṃ sambhrameṇa' ityādi vadatā /\nbālapriyā ukto bahuvrīhirupalakṣaṇamiti /\nnāṭakādīti bahuvrīhiranyopalakṣaka ityarthaḥ /\nitīti hetau /\nprakārāntareṇāha--nāṭikādītyādi /\nprakārasūcakaṃ sādṛśyabodhakam /\nsādṛśyamutpādyavastutvena bodhyam, prakaraṇādikamādipadena grāhmamiti bhāvaḥ /\nteneti nāṭikāderutpādyavastutvakathanenetyarthaḥ /\nvastuna evotpādyatvokasyeti yāvat /\nboddhavyamiti /\nnāyake utpādyatvasyānvayo neti bhāvaḥ /\nvṛttau 'nanvi'tyādi /\n'divye'ti /\ndivyaṃ mānaṣyañja tadādi yadaucityaṃ tasya parīkṣā /\nyadi kriyata iti sambandhaḥ /\n'tat' tarhi /\n'tayā' divyamānuṣyādyaucityaparīkṣayā /\n'tatre'ti /\nratyādāvityarthaḥ /\npunaśśaṅkate---'yattvi'tyādi /\npariharati---'ne'tyādi /\n'divyāśrayo 'pīti /\nśṛṅgāropanibandha ityanuṣaṅgaḥ /\n'na ce'ti /\nnāṭakādau rājādiṣu na ca prasiddhamityanvayaḥ /\n'prasiddhe'ti /\nadhamapātragatatvena prasiddhetyarthaḥ /\n'tadi'ti /\ngrāmyaśṛṅgāropanibandhanamityarthaḥ /\nśaṅkate---'nāṭakāderi'ti /\n'tatre'ti /\nnāṭakādāvatyarthaḥ /\n'evaṃ viṣayasyāsabhyate'ti /\nsambhogaśṛṅgāraviṣayasyāsabhyatetyarthaḥ /\n'se'ti /\nasabhyatetyarthaḥ /\nna ca sambhogaśṛṅgārasyetyādigranthamavatārayati locane---kathantarhītyādi /\ntathaiva vismayādiṣvityatra pramāṇamāha---munināpītyādi /\nsthaiyaṃṇeti /\niyattūcyate--bharatādiviracitāṃ sthitiṃ cānuvartamānena mahākaviprabandhāṃśca paryālocayatā svapratibhāṃ cānusaratā kavināvahatacetasā bhūtvā vibhāvā dyaucityabhraṃśaparityāge paraḥ prayatno vidheyaḥ /\naucityavataḥ kathāśarīrasya vṛttasyotprekṣitasya vā graho vyañjaka ityanenaitatpratipādayati---yaditihāsādiṣu kathāsu rasavatīṣu vividhāsu satīṣvapa yattatra vibhāvādyaucityavatkathāśarīraṃ tadeva grāhyaṃnetarat /\n<lg>\n<l>vṛttādapi ca kathāśarīrādutprekṣite viśeṣataḥ prayatnavatā bhavitavyam /</l>\n<l>tatra hyanavadhānātskhalataḥ kaveravyutpattisambhāvanā mahatī bhavati /</l>\n<l>parikaraślokaścātra--- kathāśarīramutpādyavastu kāryaṃ tathātathā /</l>\n<l>yathā rasamayaṃ sarvameva tatpratabhāsate //</l>\n</lg></p>\n\n<p>locanam ityattviti /\nlakṣṇajñatvaṃ lakṣyapariśīlanamadṛṣṭaprasādoditasvapratibhāśālitvaṃ cānusartavyamiti saṃkṣepaḥ /\nrasavatīṣvityanādare saptamī /\nrasavattvaṃ cāvivecakajanābhimānābhiprāyeṇa mantavyam /\n<lg>\n<l>vibhāvādyaucityena hi vinā kā rasavattā /</l>\n<l>kaveriti /</l>\n<l>bālapriyā 'strīnīcaprakṛtiṣviṣa śoko vyasanasambhavaḥ /</l>\n<l>dhairyeṇottamamadhyānāṃ nīcānāṃ ruditena ca' //</l>\n</lg></p>\n\n<p>iti bhāvādhyāye pāṭhaḥ /\natrābhineya ityasyānuṣaṅgaḥ /\n'bharatādiviracatāṃ sthitiñcānuvartamānene'tyāditṛtīyāntapadatrayalabdhamarthamāha---lakṣaṇajñatvamityādi /\nadṛṣṭeti /\nadṛṣṭaṃ sukṛtaṃ prasādo devatādiprasādaḥ tābhyāmuditā yā svapratibhā tacchālitvamityarthaḥ /\nanādare saptamīti /\nitihāsādiṣu vividhāsu rasavatīṣu kathāsu satīṣvapi tāḥ kathā anādṛtya tatra tāsāmmadhye yatkathāśarīramaucityavattadeva kavinā grāhyaṃ, netaradvibhāvādyaucityaśūnyaṃ kathāśarīraṃ rasavadapi na grāhyamiti vṛttyartha iti bhāvaḥ /\nnanu vibhāvādyaucityābhāve kathaṃ rasavatvamityata āha--rasavatvañceti /\navivecaketyādi /\nkavivecakajanānāṃ yo 'bhimānaḥ rasavatvābhimānaḥ tadabhiprāyeṇa jñātavyamityarthaḥ /\natra hetumāha---vibhāvādyaucityenetyādi /\nmahatī avyutpattisambhāvanā bhavatītyuktaṃ vivṛṇoti---na hītyādi /\ntatreti /\nsvayamutprekṣite kathāśarīra ityarthaḥ /\njātyuttaramiti /\nasamīcīnamuttaramityarthaḥ /\ntatra iti jātyuttaramapi na sambhavatīti sambandhaḥ /\nsantītyādikaṃ vivṛṇoti--siddha ityādi /\nāsvādeti /\n<lg>\n<l>āsvādamātraṃ tatra cābhyupāyaḥ samyagvibhāvādyaucityānusaraṇam /</l>\n<l>tacca darśitameva /</l>\n<l>kiñca---- santi siddharasaprakhyā ye ca rāmāyaṇādayaḥ /</l>\n<l>kathāśrayā na tairyojyā svecchā rasavirodhinī //</l>\n</lg></p>\n\n<p>teṣu hi kathāśrayeṣu tāvatsvecchaiva na yojya /\nyaduktam---'kathāmārge na cālpo 'pyatakramaḥ' /\nsvecchāpi yadi yojyā tadrasavirodhinī na yojyā /\nidamaparaṃ prabandhasya rasābhivyañjakatve nibandhanam /\nitivṛttavaśāyātāṃ kathañcidrasānanuguṇāṃ sthitiṃ tyaktvā punarutprekṣyāpyantarābhīṣṭarasocitakathonnayo vidheyaḥ yatā kālidāsaprabandheṣu /\nyathā ca sarvasenaviracite locanam na hi tatretihāsavaśādeva mayā nibaddhamiti jātyuttaramapi sambhavati /\ntatra ceti /\nrasamayatvasampādane /\nsiddheti /\nsiddhaḥ āsvādamātraśeṣo na tu bhāvanīyo raso yeṣu /\nkathānāmāśrayā itihāsāḥ, tairitihāsārthaiḥ taissaha svecchā na yojyā /\nsahārtaścātra viṣayaviṣayibhāva iti vyācaṣṭe---teṣviti saptamyā /\nsvecchā teṣu na yojyā, kathañcidvā yadi yojyate tattatprasiddharasaviruddhā na yojyā /\nyathā rāmasya dhīralalitatvayojanena nāṭikānāyakatvaṃ kaścitkuryāditi tvatyantāsamañjasam /\nyaduktamiti /\nrāmābhyudaye yaśovarmaṇā---'sthitamiti yathā śayyām' /\nkālidāseti /\nraghuvaṃśe 'jādīnāṃ rājñāṃ vivāhādavarṇanaṃ netihāseṣu nirūpitam /\nharivijaye kāntānunayanāṅgatvena pārijātaharaṇādinirūpitamitihāseṣvadṛṣṭacamapi /\ntathārjunacarite 'rjunasya pātālavijayādi bālapriyā sahṛdayāsvāda eva śeṣaḥ śiṣṭāṃśo yasya saḥ /\nmātrapadavyavacchedyamāha---na tvityādi /\nbhāvanīyaḥ varṇanayā sampādanīyaḥ /\nsiddharasāḥ prakhyāḥ prakhyātāśca siddharasaprakhyā ye rāmāyaṇādayaḥ kathāśrayāssantīti sambandhaḥ /\ntatra kathāśrayapadaṃ vyācaṣṭe - kathānāmityādi /\ntairityetadvyācaṣṭe - itisāhāsārthairiti /\nna tairityādikaṃ vākyadvaye paryavasannamityāśayena teṣvityādi vyākhyātaṃ vṛttau, tatra tairityanena teṣvityarthaḥ /\nkathaṃ labdhaṃ ityatastadgranthamavatārayati---tairityādi /\nteṣviti saptamyeta /\nsaptamīyaṃ vaiṣayikādhikaraṇa iti bhāvaḥ /\nsveccheti /\nsvecchānirmitā arthā ityarthaḥ /\nteṣviti /\nsiddharasaprakhyeṣu kathāśrayeṣvityarthaḥ /\nyathā rāmasyeti /\nrāmāyaṇaprasiddhastadīyo raso hi vīra iti bhāvaḥ /\nvṛttau---'na cālpo 'pyatikrama' iti /\nalpo 'pyatikramo na kāryaṃ ityarthaḥ /\n'iti vṛtte'tyādi /\nkathañcidrasānanuguṇāṃ kayāpi vidhayā harivijaye /\nyathā ca madīya evārjunacarite mahākāvye /\nkavinā kāvyamupanibandhatā sarvātmanā rasaparatantreṇa bhavitavyam /\ntatretivṛte yadi rasānanuguṇāṃ sthitiṃ paśyettademāṃ bhaṅktvāpi svatantratayā rasānuguṇaṃ kathāntaramutpādayet /\nna hi kaveritivṛttamātranirvahaṇena kiñcitprayojanam, itihāsādeva tatsiddheḥ /\nrasādivyañjakatve prabandhasya cedamanyanmukhyaṃ nibandhanaṃ, yatsandhīnāṃ mukhapratimukhagarbhāvamarśanirvahaṇākhyānāṃ tadaṅgānāṃ copakṣepādīnāṃ ghaṭanaṃ locanam varṇitamithāsāprasiddham /\netadeva yuktamityāha---kavineti /\nsandhīnāmiti /\niha prabhusammitebhyaḥ śrutismṛtiprabhṛtibhyaḥ kartavyamidamityājñāmātraparamārthebhyaḥ śāstrebhyo ye na vyutpannāḥ, na cāpyasyedaṃ vṛttamamuṣmātkarmaṇa ityevaṃ yuktiyuktakarmaphalasambandhaprakaṭanakāribhyo mitrrasammitebhya itihāsaśāstrebhyo labdhavyutpattayaḥ, atha cāvaśyaṃ vyutpādyāḥ prajārthasampādanayogyatākrāntā rājaputraprāyāsteṣāṃ hṛdayānupraveśamukhena caturvargopāyavyutpattirādheyā /\nhṛdayānupraveśaśca rasāsvādamaya eva /\nsa ca rasaścaturvargopāyavyutpattināntarīyakavibhāvādisaṃyogaprasādopanata ityevaṃ rasocitavibhāvādyupanibandhe rasāsvādavaivaśyameva svarasabhāvinyāṃ vyutpattau prayojakamiti prītireva vyutpatteḥ prayojikā /\nprītyātmā ca rasastadeva nāṭyaṃ nāṭyameva veda ityasmadupādhyāyaḥ /\nna caite prītivyutpattī bhinnarūpe eva, dvayorapyekaviṣayatvāt /\nvibhāvādyaucityameva bālapriyā rasānuguṇyarahitām /\n'utprekṣya' ālocya /\n'antarā' madhye /\n'abhīṣṭe'ti /\nabhīṣṭasya rasasya ucitāyāḥ kathāyā unnayaḥ ghaṭanam /\nuktamevārthaṃsphuṭaṃ vivṛṇoti--'kavine'tyādi /\n'prabandham' iti 'kāvyam' iti ca pāṭhaḥ /\nlocane 'sandhīnām' ityādigranthārthaṃ vivṛṇoti--iha prabhusammitebhya ityādi /\nkartavyamidamiti upalakṣaṇametadidaṃ na kartavya mityasya /\nśāstrebhya iti hetau pañcamī /\nna cāpīti /\nlabdhavyutpattaya ityanenāsya sambandhaḥ /\nasyeti nāyakaviśeṣasya nirdeśaḥ /\nidaṃ vṛttamiti /\netatphalaṃ jātamityarthaḥ /\nśāstrīti /\nśāstramitihāsātmakāni śāstrāṇi itihāsaśāstrāṇi tebhyaḥ /\natha cāvaśyaṃ vyutpādyā ityatra hetumāha---prajārtheti /\nprajānāmarthapampādane paripālane yā yogyatā rājakulaprasūtatvādirūpā tayā ākrāntā āśritā ityarthaḥ /\ncaturiti /\ncaturvargopāyavyutpattiḥ nāntarīyakamānuṣaṅgikaphalaṃ yasya tathāvidho yo vibhāvādisaṃyogaḥ tatprasādopanataḥ tenotpādita ityarthaṃ /\nityevamiti /\nuktaprakāreṇetyarthaḥ /\nprītireveti /\nrasāsvādānanda evetyarthaḥ /\nbhinnirūpe iti /\nvibhinnaviṣayake ityarthaḥ /\nlocanam satyataḥ prīternidānamityasakṛdavocāma /\nvibhāvādīnāṃ tadrasocatānāṃ yathāsvarūpavedanaṃ phalaparyantībhūtatayā vyutpattirityucyate /\nphalaṃ ca nāma yadadṛṣṭavaśāddavatā prasādādānyato vā jāyate /\nna ca tadupadeśyam, tata upāye vyutatpatyayogāt /\ntenopāyakrameṇa pravṛttasya siddhiḥ anupāyadvāreṇa pravṛttasya nāśa ityevaṃ nāyakapratināyakagatatvenārthānarthepāyavyutpattiḥ kāryā /\nupāyaśca kartrāśrīyamāṇaḥ pañcavasthā bhajate /\ntadyathāsvarūpaṃ, svarūpātkiñciducchūnatāṃ, kāryasampādanayogyatāṃ, pratabandhopanipātenāśaṅkyamānatāṃ, nivṛttapratipakṣatāyāṃ bādhakabādhanena sudṛḍhaphalaparyantatām /\nevamārtisahiṇṇūnāṃ vipralambhabhīrūṇāṃ prekṣāpūrvakāriṇāṃ tāvadevaṃ kāraṇopādānam /\ntā evaṃvidhāḥ pañcāvasthā ; kāraṇagatā muninoktaḥ--- saṃsādhye phalayoge tu vyāpāraḥ kāraṇasya yaḥ /\nbālapriyā phalaparyantībhūtatayeti /\nsvarūpasaṃvedanamityanena sambandhaḥ /\ntaditi /\nadṛṣṭādijanyaṃ phamityarthaḥ /\ntataḥ tathāvidhaphalopadeśena /\nupāye vyutpattyayogāditi /\ntattatphalopāyaviṣayakavyutpatyanudayādityarthaḥ /\nteneti /\nuktahetunetyarthaḥ /\nsiddhiriti /\nphalasiddhirityarthaḥ /\nanupāyeti /\nanupāyaśabdenāheturaniṣṭahetuśca vivakṣitaḥ /\nnāśa iti /\nphalāsiddhiraniṣṭasiddhiścetyarthaḥ /\nnāyakapratināyakagatatveneti /\narthānarthetyanena sambandhaḥ /\nyathāsaṅkhyaṃ nāyakapratināyakagatau yāvarthānarthau tadupāyasya vyutpattirityarthaḥ /\nkāryeti /\nkavinā sampādanīyetyarthaḥ /\nkartreti /\nnāyakādinetyarthaḥ /\nsvarūpamityādidvitīyāntānāṃ pañcāvasthā ityanena pūrvasthena sambandhaḥ /\nsvarūpamiti /\nupāyasyānuṣṭhīyamānatvasvarūpamityarthaḥ /\nkiñciducchūnatāmiti /\nkiñcitpoṣamityarthaḥ /\ntadrūpāṃ kāryasampādanayogyatāmiti dvitīyāvasthā /\npratibandhaketyādi /\npratibandhakopanipātenāśaṅkyamānakāryasiddhikatvamityarthaḥ /\nnivṛttapratipakṣatāyāmiti /\nprativandhakanivṛttamityarthaḥ /\npratibandhakanivṛttyā niścīyamānakāryakatvamiti yāvat /\npratāparudrīyavyākhyāyāntu - prathamāvasthāsvarūpāt kiñciducchūnatvaṃ, dvitīyā tu kāryasampādanayogyatā, tṛtīyā tu pratibandhakopanipātena kāryasya śaṅkyamānatvaṃ, caturthī tu pratibandhakanivṛttyā kāryasya niścayaḥ, pañcamī tu bādhabādhanena phalaparyantatādārḍhyamityuktam, tadanurodhe tu svarūpāt kiñciducchūnatāmityasya svarūpamityanenānvayo bodhyaḥ /\nārtisahiṇṇunāmiti /\nśramasahiṇṇūnamityarthaḥ /\nyathoktam---'vidhnairmuhurmuhurapi pratihanyamānā' ityādi /\nvipralambheti /\nkāryāsiddhītyarthaḥ /\n<lg>\n<l>saṃsādhya iti /</l>\n<l>kāraṇasyeti /</l>\n<l>nāyakāderityarthaḥ /</l>\n<l>prārambhādīnāmmukhādisandhīnāṃ locanam tasyānupūrvyā virjñayāḥ pañcāvasthāḥ prayoktṛbhiḥ //</l>\n</lg></p>\n\n<lg>\n<l>prārambhaśca prayatnaśca tathā prāpteśca sambhavaḥ /</l>\n<l>niyatā ca phalaprāptiḥ phalayogaśca pañcamaḥ //</l>\n</lg>\n\n<p>iti /\nevaṃ yā etāḥ kāraṇasyāvasthāstatsampādakaṃ yatkarturitavṛttaṃ pañcadhā vibhaktam /\nta eva mukhapratimukhagarbhāvamarśanirvahaṇākhyā anvarthanāmānaḥ pañca sandhaya itivṛttakhaṇaḍāḥ, locanam sandhīyanta iti kṛtvā /\nteṣāmapi sandhīnāṃ svanirvāhyaṃ prati tathā kramadarśanādavāntarabhinnā ititavṛttabhāgāḥ /\nsandhyaṅgāni--'upakṣepaḥ parikaraḥ parinyaso vilobhanam' ityadīni /\narthaprakṛtayo 'traivāntarbhūtāḥ /\ntathā hi svāyattasiddherbījaṃ binduḥ kāryamiti tisraḥ /\nbījena sarvavyāpārāḥ bindunānusandhānaṃ kāryeṇa nirvāhaḥ sandarśanaprārthanāvyavasāyarūpā hyetāstisro 'rthasampādye kartuḥ prakṛtayaḥ svabhāvavaśeṣāḥ /\nsacivāyattasiddhitve tu sacivasya tadarthameva vā svārthameva vā svārthamapi vā pravṛtttvena prakīrṇapatākāśabdābhyāmukta iti /\nevaṃ prastutaphalanirvāhaṇāntasyādhikārikasya vṛttasya pañcasandhitvaṃ pūrṇasandhyaṅgatā ca sarvajanavyutpattidāyinī nibandhanīyā /\nprāsaṅgike tvitivṛtte nāyaṃ niyama ityuktam- 'prāsaṅgike parāthatvānna hyeṣa niyamo bhavet' iti muninā /\nevaṃ sthite ratnāvalyāṃ dhīralalitasya nāyakasya dharmāviruddhasambhogasevāyāmanaucityābhāvātpratyuta na nissukhaḥ syāditi ślādhyatvātpṛthvīrājyamahāphalāntarānubandhikanyālābhaphaloddeśena bālapriyā tadaṅgānāmupakṣepādīnāñca lakṣaṇāni daśarūpakādiṣu draṣṭavyāni /\nsvanirvāhyamiti /\nsvanirvāhyaṃ phalamityarthaḥ /\narthaprakṛtayo 'traiveti /\ntāḥ 'bījabindupatākākhyaprakarīkāryalakṣaṇā' ityuktā bodhyāḥ /\nsvāyattasiddheriti /\nnāyakastrividhaḥ---svāyattasiddhissacivāyattasiddhirubhayāyattasiddhiśceti /\nbījena sarvavyāpārā iti /\nvivakṣitā iti śeṣaḥ /\nevamuttaravākyayorapi bodhyam /\nanusandhānamiti /\navāntarārthairmukhyaprayojanasya vicchede tatsandhānakaraṇamityarthaḥ /\nsandarśanetyādi /\ntattataprayojanaṃ manasi kṛtya tātsiddhiṃ samprārthya tadartho vyavasāyo bhavatīti sandarśanādijanyatvādbījādayastatsvarūpā ityarthaḥ /\narthe ityādi /\nanenārthaprakṛtaya ityasyāvayavārtho darśitaḥ /\natha prakarīpatākāpadārthau darśayiṣyannāha---sacivetyādi /\ntadarthaṃ nāyakārtham /\nprakarīpatākāpadābhyāṃ vyapadeśe kramema hetuḥ prakīrṇatvaprasiddhatvābhyāmiti /\niti muninā ityuktamiti sambandhaḥ /\nitītyasya iti vadatā ityarthaḥ /\nlakṣyaṃ darśayati---evamityādi /\nevaṃ sthite ratnāvalyāṃ darśitā evetyanvayaḥ /\niti ślādhyatvāditi /\niti vacanena dharmāviruddhasambhogasevāyāḥ rasābhivyaktyapekṣayā, yathā ratnāvalyām ; na tu kevalaṃ śāstrasthitisampādanecchayā /\nyathā veṇīsaṃhāre vilāsākhyasya pratimukhasandhyaṅgasya prakṛtarasanibandhānanuguṇamapi dvitīye 'ṅke bharatamatānusaraṇamātrecchayā ghaṭanam /\nlocanam prastāvanopakrame pañcāpi sandhayo 'vasthāpañcakasahitāḥ samucitasandhyaṅgaparipūrṇā arthaprakṛtiyuktā darśitā eva /\n'prārambhe 'sminsvāmino vṛddhihetau' iti he bījādeva prabhṛti 'viśrāntavigrahakathaḥ' iti 'rājyaṃ nirjitaśatru' iti ca vacobhiḥ 'upabhogasevāvasaro 'yam' ityupakṣepātprabhṛti hi nirūpitam /\netattu samastasandhyaṅgasvarūpaṃ tatpāṭhapṛṣṭhe pradarśyamānamatitamāṃ granthagauravamāvahati /\npratyekena tu pradarśyamānaṃ pūrvāparānusandhānavandhyatayā kevalaṃ saṃmohadāyi bhavatīti na vitatam /\nasyārthasya yatnāvadheyatveneṣṭatvātsvakaṇṭhena yo vyatireka ukto 'na tu kevalayā' iti tasyodāharaṇamāha---na tviti /\n<lg>\n<l>kevalaśabdamicchāśabdaṃ ca prayuñcānasyāyamāśayaḥ---bharatamuninā sandhyaṅganāṃ rasāṅgabhūtamitivṛttaprāśastyotpādanameva prayojanamuktam /</l>\n<l>na tu pūrvaraṅgāṅgavadadṛṣṭasampādanaṃ vidhnādivāraṇaṃ vā /</l>\n<l>yathoktam--- iṣṭasyārthasya racanā vṛttāntasyānapakṣayaḥ /</l>\n<l>rāgaprāptiḥ prayogasya guhyānāṃ caiva gūhanam //</l>\n</lg></p>\n\n<lg>\n<l>āścaryavadabhikhyānaṃ prakāśyānāṃ prakāśanam /</l>\n<l>aṅgānāṃ ṣaḍvidhaṃ hyetaddṛṣṭaṃ śāstre prayojanam //</l>\n</lg>\n\n<p>iti /\ntataśca--- samīhā ratibhogārthā vilāsaḥ parikīrtitaḥ /\nbālapriyā ślāghanīyatvādityarthaḥ /\ntatpāṭhapṛṣṭhe pradarśyamānamiti /\nratnālīsthatattadvākyāni sarvāṇyudāhṛtya pradarśyamānamityarthaḥ /\npratyekeneti /\npūrvāparavākyaṃ vinā udāharaṇamātramityarthaḥ /\nna vitatamiti /\nsavistaraṃ sodāharaṇaṃ vṛttau noktamityarthaḥ /\nasyārthasyeti /\nsandhisandhyaṅgaghaṭanaṃ rasādivyaktyapekṣayetyuktasyārthasyetyarthaḥ /\niti yo vyatireka iti sambandhaḥ /\nna tvitīti /\nna tvityādigrandhenetyarthaḥ /\nprayuñjānasyeti /\nkārikākarturiti śeṣaḥ /\nayamiti /\nnādhigatārtha ityantena granthena vakṣyamāṇa ityarthaḥ /\nsandhyaṅgānāmiti prayojanamityanena sambadhnāti /\niṣṭasyeti racanāpratipādanam /\nprayogasya rāgaprāptiḥ abhinayarāgasamṛddhiḥ /\nabhinayadarśanena sāmājikamanorañjanasamṛddhiriti yāvat /\nāścaryavaditi /\ncamatkārakārītyarthaḥ /\ntataśceti /\nuktena hetunetyarthaḥ /\nprayukta ityanenāsya sambandhaḥ /\nsamīheti /\nidaṃ cāparaṃ prabandhasya rasavyañjakatve nimittaṃ yaduddīpanapraśamane yathāvasaramantarā locanam iti pratimukhasandhyaṅgavilāsalakṣaṇe /\nratibhogaśabda ādhikārikarasasthāyibhāvopavyañjakavibhāvādyupalakṣaṇārthatvena prayuktaḥ, yathā tattvaṃ nādhigatārtha iti, prakṛto hyatra vīrarasaḥ /\nuddīpana iti /\nuddīpanaṃ vibhāvādiparipūraṇayā /\nyathā---'ayaṃ sa rāā udayaṇo tti' ityādi sāgarikāyāḥ /\npraśamanaṃ vāsavadattātaḥ palāyane /\npunaruddīpanaṃ citraphalakollekhe /\npraśamanaṃ susaṅgatāpraveśe ityādi /\n<lg>\n<l>gāḍhaṃ hyanavarataparimṛdito rasaḥ sukumāramālatīkṛsumavajjhaṭityeva mlānimavalambeta /</l>\n<l>viśeṣatastu śṛṅgāraḥ /</l>\n<l>yadāha muniḥ--- yadvāmābhiniveśitvaṃ yataśca vinivāryate /</l>\n<l>durlabhatvaṃ yato nāryā kāminaḥ sā parā ratiḥ //</l>\n</lg></p>\n\n<p>iti /\nvīrarasādāvapi yathāvasaramuddīpanapraśamanābhyāṃ vinā jhaṭityevādbhutaphalakalpe sādhye labdhe prakaṭīcikīrṣita upāyopeyabhāvo na pradarśita evala syāt /\npunariti /\nitivṛttavaśādārabdhāśaṅkyamānaprāyā bālapriyā samīhā icchā /\nratibhogārtheti /\nsuratānubhavaviṣayiketyarthaḥ /\nyadvā---rateḥ ratyākhyasthāyinaḥ yo bhujyata iti bhogo viṣayaḥ pramadādiḥ tadarthā tatsambhogārthā ityarthaḥ /\nādhikāriketi /\nādhikāriko yo raso varṇyamānaḥ tasya yaḥ sthāyībhāvastadupavyañjako yo vibhāvādiḥ tadupalakṣamārthatvena tadupalakṣakatvenetyarthaḥ /\nna tu pūrvektavācyārthamātraparatveneti bhāvaḥ /\nprayukta iti /\nmunineti śeṣaḥ /\nyatheti /\nyathātattvamadhigato jñāto 'rtho munyabhipretārthe yasya tathābhūto na, kintu tadvācyārtha evādhigata iti bhāvaḥ /\nveṇīsaṃhārakṛteti śeṣaḥ /\nitītyasyāśaya ityenanānvayaḥ /\nnanu veṇīsaṃhāre ka āghikāriko rasa ityatrāha---prakṛta iti /\nna tu śṛṅgāra iti bhāvaḥ /\nanyathā doṣaṃ darśayati---gāḍhamityādi /\nanavarataparimṛditaḥ avicchedenāsvāditaḥ /\nmālatīti /\nanavaratamṛditamālatītyarthaḥ /\nyaditi /\nvāmābhiniveśitvaṃ nāryāḥ pratikūlācaraṇābhilāṣaḥ /\nyataśca yacca vinivāryate nāryā sambhoga iti śeṣaḥ /\nyataḥ yat sā etatrrayam, parā ratiḥ vidhnitasambhogāyā nāryāssambhogaḥ paramaprītiheturityarthaḥ /\nna kevalaṃ śṛṅgāre rasāntare 'pyuktaṃ grāhyamityāha---vīretyādi /\nadbhutaphaleti /\nindrajālādidarśitaphaletyarthaḥ /\nprakaṭīcikīrṣitaḥ kavinā prakaṭīkartumabhilaṣitaḥ /\nupāyeti /\nnāyakāditattadyvāpārasya caturvargasya ca hetuhetumadbhāva ityarthaḥ naiveti yojanā /\nārabdhetyanena prakṛte vivakṣitamāha--āśaṅkyamānaprāyeti /\nupanatā jātā /\nviśrāntipadārthamāha---viccheda iti /\ntathāca yatra yatrā ṅgino rasasya vicchedaḥ prāpnuyāttatra rasasya, yatā ratnāvalyāmeva /\npumarābdhaviśrānte rasasyāṅgino 'nasandhiśca /\nyathā tāpasavatsarāje /\nprabandhaviśeṣasya nāṭakāde rasavyaktinimittamidaṃ cāparamavagantavyaṃ yadalaṅkṛtīnāṃ śaktāvapyānurūpyeṇa yojanam /\nśakto hi kaviḥ kadācidalaṅkāranibandhane tadākṣiptatayaivānapekṣitarasabandhaḥ prabandhamārabhate tadupadeśārthamidamuktam /\ndṛśyante ca kavayo 'laṅkāranibandhanaikarasā anapekṣitarasāḥ prabandheṣu /\nlocanam na tu sarvarthavopanatā viśrāntirvicchedo yasya sa tathā /\nrasasyeti /\nrasāṅgābhūtasya kasyāpīti yāvat /\ntāpasavatsarāje hi vāsavadattāviṣayo jīvatasarvasvābhimānātmā premabandhastadvibhāvādyaucityātkaruṇavipralambhādibhūmikā gṛhṇansamastetivṛttavyāpī /\nrājyapratyāpattyā hi sacivanītimahimopanatayā tadaṅgabhūtapajhāvatīlābhānugatayānuprāṇyamānarūpā paramāmabhilaṣaṇīyatamatāṃ prāptā vāsavadattādhigatireva tatra phalam /\nnirvahaṇe hi 'prāptā devī bhūtadhātrī ca bhūyaḥ saṃbandho 'bhūddarśakena' ityevaṃ devīlābhaprādhānyaṃ nirvāhitam /\niyati cetivṛttavaicitryacitre bhittisthānīyo vāsavadattāpremabandhaḥ prathamamantrārambhātpramṛti pajhāvatīvivāhādau, tasyaiva vyāpārāt /\ntena sa eva vāsavadattāviṣayaḥ premabandhaḥ kathāvaśādāśaṅkyamānavicchedo 'pyanusaṃhitaḥ /\ntathāhi---prathame bālapriyā tatra tadanusandhānaṃ sampādayitavyamityarthaḥ /\naṅgino rasasyetyatra rasapadena vivakṣitamāha - rasāṅgabhūtasyeti /\nkasyāpīti /\nvibhāvāderityarthaḥ /\n'yathā tāpasavatsarāja' ityuktaṃ vivṛṇoti - tāpasavatsarāje hītyādi /\npremabandha iti /\nvatsarājagata iti śeṣaḥ /\nsamasteti /\nvṛttavyāpītyanenāsya sambandhaḥ /\nkaruṇeti /\nkramo 'tra bodhyaḥ /\nuktaṃ dṛḍhīkaroti - rācyetyādi /\nprāptetyatra hetuḥ--rājyapratyāpatyānupreyamālarūpeti /\nrājyapratyāpatteḥ viśeṣaṇadvayam--racivetyādi /\n<lg>\n<l>uktamupapādayati---nirvahaṇa ityādi /</l>\n<l>prātpeti /</l>\n<l>dṛṣṭāyūyaṃ nirjitā vidviṣaśca prāptā devī bhūtadhātrī ca bhūyaḥ /</l>\n<l>sambandho 'bhūddarśakenāpi sārdhaṃ kiṃ te duḥkhaṃ yattataśśāntamadya //</l>\n</lg></p>\n\n<p>iti sampūrṇaślokaḥ /\n'rasasyārabdhaviśrānteri'tyādyuktaṃ saṅgamayati-iyatītyādi /\nitivṛttavaicitryacitra iti /\nālekhyatalye vicitretivṛtta ityarthaḥ /\nprabhṛtibhitisthānīya ityanvayaḥ /\nvyāpārāditi /\nvyāparaṇādityathaḥ vyāpteriti yāvat ityādineti /\n<lg>\n<l>'niśāpi manmathakṛtotsāhaistadaṅgārpaṇaiḥ tāṃ sampratyapi mārgadattanayanāṃ locanam tāvadaṅke sphuṭaṃ sa evopanivaddhaḥ 'tadvakrenduvilokanena divaso nītaḥ pradoṣastathā tadgoṣṭhyaiva' ityādinā, 'baddhotkaṇṭhamidaṃ manaḥ kimathavā premāsamāptotsavam' ityantena /</l>\n<l>dvitīye 'pi 'dṛṣṭirnāmṛtavarṣiṇī smitamadhuprasyandi vaktraṃ na kim' ityādinā sa eva vicchinno 'pyanusaṃhitaḥ /</l>\n<l>tṛtīye 'pi sarvatra jvaliteṣu veśmasu bhayādālījane vidgute śvāsotkampavihastayā pratipadaṃ devyā patantyā tathā /</l>\n<l>hā nātheti muhuḥ pralāpaparayā dagdhaṃ varākyā tayā śāntenāpi vayaṃ tu tena dahanenādyāpi dahyāmahe //</l>\n</lg></p>\n\n<p>ityādinā /\ncaturthe 'pi devīsvīkṛtamānasasya niyataṃ svapnāyamānasya me tadgotragrahaṇādiyaṃ suvadanā yāyātkathaṃ na vyathām /\nitthaṃ yantraṇayā kathaṅkathamapi kṣīṇā niśā jāgrate /\nbālapriyā praṣṭuṃ pravṛttasya me' ityādipadena grāhyam /\ntadvaktreti /\ntatpadenātra tatpadenātra sarvatra vāsavadattāyāḥ parāmarśaḥ divasaḥ ahasmamayaḥ /\ntayā saha goṣṭhī sambhāṣaṇādistadgoṣṭhī tayā /\nniśāpītyatra nīteti vipariṇāmena sambandhaḥ /\nmanmatheti /\nmanmathena kṛtaḥ utpāditaḥ utsāhaḥ yeṣāṃ taiḥ kiṃ kutaḥ baddhotkaṇṭhaṃ bhavati /\nvimṛśyāha--athavetyādi /\nasamāptaḥ utsavaḥ vaktrenduvilokanādirūpo yatra /\nyadvā--asamāptaḥ asamāpitaḥ utsavaḥ yena tat /\nbhavati ityantenānusaṃhita iti sambandhaḥ /\n<lg>\n<l>dṛṣṭiriti /</l>\n<l>nāmṛtadharmiṇīti ca pāṭhaḥ /</l>\n<l>ādipadena 'nordhvārdraṃ hṛdayaṃ na candanarasasparśāni cāṅgāni vā kasmin labdhapadena te kṛtamidaṃ krūreṇa pātāgrinā /</l>\n<l>nūnaṃ vajramayo 'nya eva dahanastasyedamāceṣṭitam //</l>\n</lg></p>\n\n<p>ityasya saṅgrahaḥ /\nte dṛṣṭiḥ amṛtavarṣiṇī na kimamṛtavarṣiṇyevetyarthaḥ /\nevamuparyapi kiśabdo nañpadairyojyaḥ /\nūrdhvārdramuparibhāge ārdratāviśiṣṭam /\nno vārdramiti vā pāṭhaḥ /\npūrvārddhena dṛṣṭyādyaṅgeṣu viroghisadbhāvādagneḥ padalābho na bhavatīti darśitamata evāha---'kasminni'tyādi kasmin kṛtāṅge idaṃ kṛtamityetadvivṛṇoti---'krūreṇe'tyādi tvaṃ krūreṇāgninā pītā dagdhā iti yadidamiti sambandhaḥ /\nśokāveśavaśādāha--'nūnam' ityādi /\ndahanaḥ tvaddāhako 'gniḥ /\nvajramayonya eva /\nnūnaṃ sambhāvayāmi /\nsarvatreti /\nvarākyā nirbhāgyayā tayā devyā tathā dagdhamiti sambandhaḥ /\ndevīti /\ndevītāyadihetugarma /\ndevī vāsavadattā /\nniyatamiti sambhāvanāyām /\n<lg>\n<l>svapne sambhāvyamānāttadgātragrahaṇādityarthaḥ /</l>\n<l>iyamiti /</l>\n<l>pajhāvatītyarthaḥ /</l>\n<l>itthaṃ yantraṇayā evaṃ locanam dākṣiṇyopahatena sā priyatamā svapte 'pi nāsāditā //</l>\n</lg></p>\n\n<lg>\n<l>ityādinā /</l>\n<l>pañcame 'pi samāgamapratyāśayā karuṇe nivṛtte vipralambhe 'ṅkurite tathābhūte tasminmunivacasi jātāgasi mayi prayatnāntargūḍhāṃ ruṣamupagatā me priyatamā /</l>\n<l>prasīdeti proktā na khalu kupitetyuktimadhuraṃ samudbhinā pītairnayanasalilaiḥ sthāsyati punaḥ //</l>\n</lg>\n\n<p>ityādinā /\nṣaṣṭe 'pi 'tvatsamprāptivilobhitena sacivaiḥ prāṇā mayā dhāritāḥ' ityādinā /\n<lg>\n<l>alaṅkṛtīnāmiti yojanāpekṣayā karmaṇi ṣaṣṭhī /</l>\n<l>dṛśyante ceti /</l>\n<l>yathā svapnavāsavadattākhye nāṭake--- 'svañcitapakṣmakapāṭaṃ nayanadvāraṃ svarūpatāḍena /</l>\n<l>uddhāṭya sā praviṣṭā hṛdayagṛhaṃ me nṛpatanūjā //</l>\n</lg></p>\n\n<l>'iti // 14 //</l>\n\n<p>bālapriyā cintanarūpanidrāpratibandhakena jāgrato me niśā kṣīṇeti sambandhaḥ /\nniśā nidrāṃ vinaivātītetyarthaḥ /\nata āha--dākṣiṇeyetyādi /\ndākṣiṇyamatra pajhāvatīviṣayakaṃ bodhyam /\nsā vāsavadattā /\naṅkurita ityādinā anusaṃhita iti sambandhaḥ /\ntathā bhūta iti /\nmunivacasīti nimitte saptamī /\nsthāsyatītyanenāsyānvayaḥ /\nsā priyatamā tathā mama punaḥpaścādapipura itivā pāṭhaḥ /\nsthāsyatītyāśaṃsāyāṃ ḷṭ /\nprayatnāntargūḍhāmiti /\nprayatnairantarniyamitāmityarthaḥ /\nuktyā madhuraṃ manoharaṃ yathā tathā /\nsamudbhinna saṃmiśrā, yukteti yāvat pītaiḥ antaḥstambhitaiḥ samudbhinnaprītiriti pāṭhaḥ /\nsādhiṣṭhaḥ samudbhinna prakāśitā prītiḥ yayā setyarthaḥ /\n<lg>\n<l>nayanasalilodgamo hi kupitānāṃ strīṇāṃ prīteranuvaḥ /</l>\n<l>tvaditi /</l>\n<l>ādipadena 'tanmatvā tyajataśsarīrakamidaṃ naivāsti nissnehatā āsanno 'vasarastavānugamane jātā dhṛtiḥ kintvayam /</l>\n<l>khedo yacca tavānugaṃ na hṛdayaṃ tasmin kṣaṇe dāruṇa //</l>\n</lg></p>\n\n<p>ityasya saṅgrahaḥ /\nsacivaiḥ prayojakaiḥ mayā prayojyena /\n'tadi'ti /\ntvatsamprāptimityarthaḥ /\natyajata iti cchedaḥ /\nityādineti tṛtīyāntānāmanusaṃhita ityane nānvayo bodhyaḥ /\nyojanāpekṣayeti /\nyojanamiti kṛdantāpekṣayetyarthaḥ /\nsvañciteti /\nvatsarājoktiriyam /\nsvañtite praveśapratibandhāya suṣṭu mithaḥ sambaddhe pakṣmaṇī eva kavāṭe yasya tat /\nnayanadvāraṃ nayanameva dvāram /\n<lg>\n<l>svarūpatāḍena svasyarūpamākṛtiḥ tadeva tāḍaḥ tāḍanakriyā sādhanamudgāḍhanakaraṇamiti yāvat tena /</l>\n<l>svarūpataḍitaiveti pāṭhesvarūpameva taḍidvidyuttayā karaṇeneti tadarthaḥ /</l>\n<l>sā nṛpatanūjā vāsavadattā /</l>\n<l>atra nayanadvāramityetāvadeva rūpaṇaṃ śṛṅgārānuguṇatayā sundaraṃ na tvanyadapīti bhāvaḥ //14//</l>\n</lg></p>\n\n<p>kiñca----</p>\n\n</div>\n<div>\n\n\n<lg>\n<l>anusvānopamātmāpi prabhedo ya udāhṛtaḥ /</l>\n<l>dhvaner asya prabandheṣu bhāsate so 'pi keṣucit // DhvK_3.15 //</l>\n</lg>\n\n\n</div>\n<div>\n\n\n<lg>\n<l>anusvānopamātmāpi prabhedo ya udāhṛtaḥ /</l>\n<l>dhvanerasya prabandheṣu bhāsate so 'pi keṣucit // 15 //</l>\n</lg>\n\n<p>asya vivakṣitānyaparavācyasya dhvaneranuraṇanarūpavyaṅgyo 'pi yaḥ prabheda udāhṛto dviprakāraḥ so 'pi prabandheṣu keṣuciddyotate /\ntadyathā madhumathanavijaye pāñcajanyoktiṣu /\nyathā vā mamaiva kāmadevasya sahacarasamāgame locanam na kevalaṃ prabandhena sākṣādvyaṅgyo yāvatpāramparyeṇāpīti darśayitumupakramate--kiñceti /\nanusvānopamaḥ--śabdaśaktimūr'thaśaktimūlaśca, yo dhvaneḥ prabheda udāhṛtaḥ saḥ keṣucitprabandheṣu nimittabhūteṣu vyañcakeṣu satsu vyaṅgyatayā sthitaḥ san /\nasyeti rasādidhvaneḥprakṛtasya bhāsate vyañjakatayeti śeṣaḥ /\nvṛttigrantho 'pyevameva yojyaḥ /\natha vānusvānopamaḥ prabheda udāhṛto yaḥ prabandheṣu bhāsate asyāpi 'dyotyo 'lakṣyakramaḥ kvacit' ityuttaraślokena kārikāvṛttyoḥ saṅgatiḥ /\netaduktaṃ bhavati---prabandhena kadācidanuraṇanarūpavyaṅgyo dhvaniḥ sākṣādvyajyate sa tu rasādidhvanau paryavasyatīti /\nyadi tu spaṣṭameva vyākhyāyate tadā grandhasya pūrvottarasyālakṣyakramaviṣayasya madhye grantho 'yamasaṅgataḥ syāt nīrasatvaṃ ca pāñcajanyoktyādīnāmuktaṃ syādatyalam /\nbālapriyā svavyākhyāsyamānārthābhiprāyeṇa 'kiñce'tyādigranthamavatārayati---na kevalamityādi /\npāramparyeṇāpīti /\nvyaṅgyāntaradvāreṇāpītyarthaḥ /\nkārikāṃ vyācaṣṭe---anusvānetyādi /\ndhvanerityasya prabheda ityanena sambandha iti darśayati-dhvaneḥ prabheda iti /\npūrayati--vyañcakeṣvityādi /\nasyetyasya vyākhyānam--rasādidhvaneḥ prakṛtasyeti /\natrāpi pūrayati---vyañjakatayeti /\nbhāsate ityanena sambandhaḥ /\nprakārāntareṇa vyācaṣṭe---athavetyādi /\nya udāhṛtaḥ sa keṣucit prabandheṣu bhāsate ityanta anuvādaḥ /\nasya dhvanerapītyavaśiṣṭāṃśasya uttarakārikāsthena dyotya ityanenānvayaḥ /\nasya dhvanerapītyasyānusvānopamadhvanerapītyarthaśceti bhāvaḥ /\nevaṃ dvedhāpi vyākhyānena labdhamarthaṃmāha--etadityādi /\nyathāśrutārthaparityāge bījamāha--yadītyādi /\ngrantho 'yamiti /\nanusvānopametyādikāriketyarthaḥ /\ndoṣāntaraṃ cāha---nīrasatvamityādi /\nnīrasatvamuktaṃ syāditi /\n<lg>\n<l>nīrasatvaṃ viṣamabāṇalīlāyām /</l>\n<l>yathā ca gṛdhragomāyusaṃvādādau mahābhārate /</l>\n<l>locanam līlādāḍhā śudhyūḍḍhāsaalamahimaṇḍalasaścia ajja /</l>\n<l>kīsmasuṇālāharatujjaāi aṅgammi //</l>\n</lg></p>\n\n<p>ityādayaḥ pāñcajanyoktayo rukmiṇīvipralabdhavāsudevāśayapratibhedanābhiprāyamabhivyañjayanti /\n<lg>\n<l>so 'bhivyaktaḥ prakṛtarasasvarūpaparyavasāyī /</l>\n<l>sahacarāḥ vasantayauvanamalayānilādayastaiḥ saha samāgame /</l>\n<l>miavahaṇḍiaroroṇiraṅkuso avivearahio vi /</l>\n<l>saviṇa vi tumammi puṇovanti a atanti paṃmusimmi //</l>\n</lg></p>\n\n<p>ityādayo yauvanasyoktayastattannijasvabhāvavyañcikāḥ, sa svabhāvaḥ prakṛtarasaparyavasāyī /\n<lg>\n<l>yathā ceti /</l>\n<l>śmaśānāvatīrṇaṃ putradāhārthamudyoginaṃ janaṃ vipralabdhuṃ gṛdhro divā śavaśarīrabhakṣaṇārthī śīghramevāpasarata yūyamityāha /</l>\n<l>alaṃ sthitvā śmaśāne 'smingṛdhragomāyusaṅkule /</l>\n<l>kaṅkālabahale ghore sarvaprāṇibhayaṅkare //</l>\n</lg></p>\n\n<lg>\n<l>bālapriyā līleti /</l>\n<l>'līlādāḍhagguddhariasa alamahīmaṇḍalassaviaajja /</l>\n<l>kīsamuṇālaharaṇaṃ vitujhaguru āi aṅgamma //</l>\n</lg>\n\n<lg>\n<l>iti pāṭhaḥ /</l>\n<l>līlādaṃṣṭragroddhṛtasakalamahīmaṇḍalasyaivādya /</l>\n<l>kasmānmṛṇālābharaṇamapi tava guru bhavatyaṅge //</l>\n</lg>\n\n<p>iticchāyā /\nlīlayā daṃṣṭrāgreṇa uddhṛtaṃ sakalamahīmaṇḍalaṃ yena varāharūpiṇā tasyetyanena gurutaravastuvahane anāyāsassūcyate /\nevakāro virodhadyotakaḥ /\nmṛṇālābharaṇamapi atiladhumṛṇālarūpamābharaṇamapi /\nkasmādguru bhavatīti sambandhaḥ /\nanena bhagavato virahāvasthātiśayo dyotyate /\netamarthaṃ darśayati---rukmiṇītyādi /\nrukmiṇīvipralabdhorukmiṇīvirahī yo vāsudevastasyāśayo rukmiṇyāmabhilāṣaḥ, tasya pratibhedanamāviṣkaraṇaṃ tadabhiprāyamityarthaḥ /\nprakṛtaraseti /\nvipralambhaśṛṅgāretyarthaḥ /\nsahacarasamāgame ityetadvivṛṇoti---sahacarā ityādi /\nmiśraveti /\nhummi avahatthiare hoṇiraṅkuso ahavivearahiovi /\n<lg>\n<l>siviṇevi tumammi puṇo bhantiṃ ṇapasumarāmi /</l>\n<l>iti pāṭhaḥ /</l>\n<l>bhavāmyapahastitarekho niraṅkuśo 'tha vivekarahito 'pi /</l>\n<l>svapne 'pi tava punarbhaktiṃ na prasmarāmi //</l>\n</lg></p>\n\n<p>iti chāyā /\napahastitarekha iti /\natikrāntamaryāda ityarthaḥ /\ntattannijasvabhāveti /\nkāmānuvartanādisvabhāvetyarthaḥ /\nalamityādi /\nkāvyaprakāśe 'pyudāhṛtā ime ślokoḥ /</p>\n\n\n</div>\n<div>\n\n\n<lg>\n<l>sup-tiṅ-vacana-sambandhais tathā kāraka-śaktibhiḥ /</l>\n<l>kṛt-tad dhita-samāsaiś ca dyotyo 'lakṣya-kramaḥ kvacit // DhvK_3.16 //</l>\n</lg>\n\n\n</div>\n<div>\n\n\n<lg>\n<l>suptiṅvacanasambandhaistathā kārakaśaktibhiḥ /</l>\n<l>kṛttadvitasamāsaiśca dyotyo 'lakṣyakramaḥ kvacit // 16 //</l>\n</lg>\n\n<lg>\n<l>alakṣyakramo dhvanerātmā rasādaḥ subviśeṣaistiṅviśeṣairvacanavaśeṣaiḥ sambandhaviśeṣaiḥ kārakaśaktibhiḥ kṛdviśeṣaistaddhitaviśeṣaiḥ samāsaiśceti /</l>\n<l>locanam na ceha jīvitaḥsa kaścitkāladharmamupāgataḥ /</l>\n<l>bahuvighno muhūrto 'yaṃ jīvedapi kadācana //</l>\n</lg>\n\n<lg>\n<l>amuṃ kanakavarṇābhaṃ bālamaprāptayauvanam /</l>\n<l>gṛdhravākyātkathaṃ bālastyakṣyadhvamaviśaṅkitāḥ //</l>\n</lg>\n\n<lg>\n<l>ityādi /</l>\n<l>sa cābhiprāyo vyaktaḥ śāntarasa eva pariniṣṭhatatāṃ prāptaḥ // 15 //</l>\n</lg>\n\n<p>evamalakṣyakramavyaṅgyasya rasādadhvaneryadyapi varṇebhyaḥ prabhṛti prabandhaparyante vyañjakavarge nirūpite nanirūpaṇīyāntaramavaśiṣyate, tathāpi kavisahṛdayānāṃ śibhāṃ dātuṃ punarapi sūkṣmadṛśānvayavyatirekāvāśritya vyañjakavargamāha--suptiṅḍityādi /\nvayaṃ tvitthametadanantaraṃ savṛttikaṃ vākyaṃ budhyāmahe /\nsubādibhiḥ yo 'nusvānopamo bhāsate vaktrabhiprāyādarūpaḥ asyāpi subādibhirvyaktasyānusvānopamasyālakṣyakramavyaṅgyo dyotyaḥ /\nkvaciditi pūrvakārikayā saha saṃmīlya saṅgatiriti /\nsarvatra hi subādīnāmabhiprāyaviśeṣābhivyañjakatvameva /\nudāharaṇe sa tvabhivyakto 'bhiprāyo yathāsvaṃ vibhāvādirūpatādvāreṇa rasādīnvyanakti /\nbālapriyā ityāheti /\nityabhiprāyeṇāhetyarthaḥ /\nkāladharmamiti /\nmaraṇamityarthaḥ /\njīvedapīti /\nbālo 'yamiti śeṣaḥ /\nkanakavarṇavadābhātīti kanakavarṇābhaḥ, kanakavarṇasya hemakumbhāderābhā kāntirivābhā yasya iti vā tam /\n<lg>\n<l>tyakṣyadhvaṃ pitṛpiṇḍadamiti ca pāṭhaḥ /</l>\n<l>tyakṣyadhvamityārṣaḥ prayogaḥ /</l>\n<l>sa cābhiprāya iti /</l>\n<l>janavisarjanābhiprāyaḥ, bhakṣaṇābhiprāya iti vā arthaḥ // 14//</l>\n</lg></p>\n\n<p>evamityādi /\nnirūpite nirūpite sati na avaśiṣyata iti sambandhaḥ /\nyathānusvānetyādipūrvagrantho vyākhyātastathā subityādigranthaṃ vyākhyātumārabhate---vayamityādi /\netadanantaraṃ suptiṅvacanetyādikam /\nsubityādīnāṃ tṛtīyāntānāṃ pūrvakārikāsthena bhāsata ityanena tatsthasyāsya dhvanerapītyasyātratyena dyotya ityanena ca sambandha iti vyācaṣṭe--subādibhirityādi /\n<lg>\n<l>uktamupapādayati---sarvatra hītyādi /</l>\n<l>caśabdānnipātopasargakālādibhiḥ prayuktairabhivyajyamāno dṛśyate /</l>\n<l>yathā---- nyakkāro hyayameva me yadarayastatrāpyasau tāpasaḥ so 'pyatraiva nihanti rākṣasakulaṃ jīvatyaho rāvaṇaḥ /</l>\n<l>dhigdhikchakrajitaṃ prabodhitavatā kiṃ kumbhakarṇena vā svargagrāmaṭikāviluṇṭhanavṛthocchūnaiḥ kimebhirbhujaiḥ //</l>\n</lg></p>\n\n<p>locanam etaduktaṃ bhavati--varṇādibhiḥ prabandhāntaiḥ sākṣādvā raso 'bhivyajyate vibhāvādipratipādanadvāreṇa yadivā vibhāvādivyañjanadvārema paramparayete tatra bandhasyaitatparamparayā vyañjakatvaṃ prasaṅgādādāvuktam /\nadhunā tu varṇapadādīnāmucyata iti /\ntena vṛttāvapi 'abhivyajyamāno dṛśyate' iti /\nvyañjakatvaṃ dṛśyata ityādau ca vākyaśeṣo 'dhyāhāryaḥ vibhāvādivyañjanadvāratayā parāmpartheṇetyervarūpaḥ /\nmamāraya iti /\nmama śatrusadbhāvonocita iti sambandhānaucityaṃ krodhavibhāvaṃ vyanakti asya iti bahuvacanam /\ntapovidyate yasyeti pau ṣakathāhīnatvaṃ taddhitena matvarthīyenābhivyaktam /\ntatrāpiśabdena nipātasamudāyenātyantāsambhāvanīyatvam /\nmatkartṛkā yadi jīvanakrayā tadā hananakriyā tāvadanucitā /\ntasyāṃ ca sa kartā apiśabdena manuṣyamātrakam /\natraiveti--madadhiṣṭhito bālapriyā tātparyamāha---etaduktamityādi /\nvibhāvādipratipādanadvāreṇa sākṣādvā vibhāvādivyañjanadvāreṇa paramparayā vā raso 'bhivyajyata iti sambandhaḥ /\nādāviti /\npūrvakārikāyāmityarthaḥ /\nvyākhyātārthānurodhena vṛttigranthaṃ yojayati--tenetyādi /\nityevaṃrūpo vākyaśeṣa ityanvayaḥ /\nvyañjanadvāratayeti /\nrasādissubviśeṣādibhirvibhāvādivyañjanadvārā pāramparyeṇābhivyajyamāno dṛśyata ityādyartha iti bhāvaḥ /\n'nyakkāra' iti /\niyaṃ śrīrāmeṇa rākṣasakulakṣaye kriyamāṇe kruddhasya rāvaṇasya svādhikṣepoktiḥ /\nme arayassanti yadayameva nyakkāra ityādyanvayaḥ /\n'prabodhitavate'ti /\nṇijantādbhāve kte tato matupi bodhyam /\nsvarga eva grāmaṭikā svalpagrāmaḥ /\nśloko 'yaṃ kāvyaprakāśe 'pyudāhṛtaḥ /\nvṛtyukataṃ vyañjakatvaṃ vivṛṇoti---me ityādi /\nbahutvena śatrumattā mamānuciteti sambandhānaucityarūpaṃ krodhavibhāvamaraya iti bahuvacanaṃ vyañjayatīti bahuvacanamityasyārthaḥ /\nvṛttau 'sambandhe'tyasya ṣaṣṭhyarthasambandhetyarthaḥ /\nabhivyaktamiti /\nadaśśabdārthasyeti /\nśeṣaḥ /\natyantāsambhāvanīyatvamiti /\ntāpasagataśatrutāyā atyantāsambhāvyatvamabhivyaktamityarthaḥ /\nabhivyaktapadasya yathāyogamuttaratrāpi sambandho bodhyaḥ /\nhananakriyeti /\nyatkriṃñcitkartṛkāpīti śeṣaḥ /\nsaḥ tāpasaḥ mānuṣamātrakaḥ kutsito manuṣya eva /\nnītyupasargārthavivaraṇam--niśaśeṣeṇeti /\nyathā atra hi śloke bhūyasā sarveṣāmapyeṣāṃ sphuṭameva vyañjakatvaṃ dṛśyate /\ntatra 'me yadarayaḥ' ityanena supsambandhavacanānāmabhivyañjakatvam /\n'tatrāpyasau tāpasa' ityatra tadvitanipātayoḥ 'so 'pyatraiva nihanti rākṣasakulaṃ jīvatyaho rāvaṇaḥ' ityatra tiṅkārakaśaktīnām /\n'dhigdhikchakrajitam' ityādau ślokārdhe kṛttaddhitasamāsopasargāṇām /\nevaṃvidhasya vyañcakabhūyastve ca ghaṭamāne kāvyasya sarvātiśāyinī bandhacchāyā samunmīlati /\nyatra hi vyaṅgyāvabhāsinaḥ padasyaikasyaiva tāvadāvirbhāvastatrāpi kāvye kāpi bandhacchāyā kimuta yatra teṣāṃ bahūnāṃ samavāyaḥ /\nyathātrānantarodataśloke /\natra hi rāvama ityasmin pade 'rthāntarasaṃkramitavācyena dhvaniprabhedenālaṅkṛte 'pi punaranantaroktānāṃ vyañjakaprakārāṇāmudbhāsanam /\ndṛśyante ca mahātmanāṃ pratibhāviśeṣabhājāṃ bāhulyenaivaṃvidhā bandhaprakārāḥ /\nlocanam deśo 'dhikaraṇam niḥśeṣema hanyamānatatāyā rākṣasabalaṃ ca karmeti tadidamasaṃbhāvyamānamupanatamiti puruṣakārāsampattirdhvanyate tiṅkārakaśaktipratipādakaiśca śabdaiḥ /\nrāvaṇa iti tvarthāntarasaṅkramitavācyatvaṃ pūrvameva vyākhyātam /\ndhigdhigiti nipātasya śakraṃ jitavānityākhyāyikeyamiti upapadasamāsena sahakṛtaḥ svargetyādisamāsasya svapauruṣānusmaraṇaṃ prati vyañjakatvam /\ngrāmaṭiketi svārthikataddhitaprayogasya strīpratyayasahitasyābahumānāspadatvaṃ prati, viluṇṭhanaśabde viśabdasya nirdayāvaskandanaṃ prati vyañjakatvam /\nvṛthāśabdasya nipātasya svātmapauruṣanindāṃ prati vyañjakatā /\nbhujairiti bahuvacanena pratyuta bhāramātrametaditi vyajyate /\ntena tilaśastilaśo 'pi vibhajyamāne 'tra śloke sarva evāṃśo vyañjakatvena bhātīti kimanyat /\netadarthapradaśanasya phalaṃ darśayati--evamiti /\nekasya padasyeti yaduktaṃ tadudāharati---yathātreti /\nbālapriyā rākṣasakulanāmāpi nakṣyati tathetyarthaḥ /\nrākṣasabalamiti /\nrākṣasakulamiti ca pāṭhaḥ /\nso 'pītyādivākyavyaṅgyaṃ daśayati---tadidamityādi /\npuruṣakārāsampattiriti /\nsvapauruṣaprakarṣābhāva ityarthaḥ /\ntiṅkārakaśaktipratipādakaiśśabdairdhvanyata ityanvayaḥ /\ntiṅca kārakaśaktipratapādakāścataiḥ /\ntiṅnihantīti kārakaśaktayaḥ---adhikaraṇatvakartṛtvakarmatvarūpāḥ /\npūrvameva vyākhyātamiti /\nmahendrapurīvimardanādikāritvaṃ rāvaṇapadena vyajyata iti bhāvaḥ /\nnipātasyeti /\nvyañjakatvamiti śeṣaḥ /\nākhyāyiyiketi /\nkalpitārthā vāgityarthaḥ itīti /\nityarthaṃ pratītyarthaḥ /\nsahakṛta iti ṣaṣṭhyantaṃ nipātasyetyasya viśeṣaṇam /\n<lg>\n<l>upasaṃharati---tenetyādi /</l>\n<l>vibhajyetyatra nirbhajyeti ca pāṭhaḥ /</l>\n<l>yathā maharṣervyāsasya---- atikrāntasukhāḥ kālāḥ pratyupasthitadāruṇāḥ /</l>\n<l>śvaḥ śvaḥ pāpīyadivasā pṛthivī gatayauvanā //</l>\n</lg></p>\n\n<p>atra hi kṛttaddhitavacanairalakṣyakramavyaṅgyaḥ, 'pṛthivī gatayauvanā' locanam atikrāntaṃ na tu kadācana vartamānatāmavalambamānaṃ sukhaṃ yeṣu te kālā iti, sarva eva na tu sukhaṃ prati vartamānaḥ sa ko 'pi kālaleśa ityarthaḥ /\npratīpānyupasthitāni vṛttāni pratyāvartamānāni tathā dūrabhāvīnyapi pratyupasthitāni nikaṭatayā vartamānāni bhavanti dāruṇāni duḥkhāni yeṣu te /\nduḥkhaṃ bahuprakārameva prativartamānāḥ sarve kālāṃśā ityanena kālasya tāvannirvedamabhivyañjayataḥ śāntarasavyañjakatvam /\ndeśasyāpyāha--pṛthivī śvaḥ śvaḥ prātaḥ prātardināddinaṃ pāpīyadivasāḥ pāpānāṃ sambandhinaḥ pāpiṣṭhajanasvāmikā divasā yasyāṃ sā tathoktā /\nsvābhāvata eva tāvatkālo duḥkhamayaḥ tatrāpi pāpiṣṭhajanasvāmikapṛthivīlakṣayauvanā vṛddhastrīvadasaṃbhāvyamānasaṃbhogā gatayauvanatayā hi yo yo divasa āgacchati bālapriyā atra vyaṅgayatvenoktānāmarthānāṃ rāvaṇagatakrodhanirvedātiśayavyañjakatvaṃ bodhyam /\nślokaṃ vyākhyāti--atikrāntamityādi /\nbhūtārthakaktapratyayena gamyamarthamāha---na tvityādi /\nkālā iti bahuvacanārthavivaraṇam--sarva eveti /\ntena gamyamāha---na tvityādi /\npratītyasya vivaraṇam--pratīpānīti /\npratikūlānīntyarthaḥ /\nvṛttāni pratyāvartamānānyupasthitānīti sambandhaḥ /\ngatānyapi pratyāvartamānatvena jñāyamānānītyarthaḥ /\nanyathāpi vyācaṣṭe---tathetyādi /\nuktamevārthaṃ sphuṭamāha---duḥkhamityādi /\nityanenetyādi /\nnirvedābhivyañjanadvārā prakṛtaśāntarasavyañjakatvamityarthaḥ /\npāpīyeti chapratyayāntamityāśayena vyācaṣṭe---pāpānāmityādi /\npāpānāṃ sambandhina ityasyaiva vivaraṇam---pāpiṣṭhetyādi /\nbhūmārthakājantaḥ pāpaśabdo 'trātiśayitatapāpaviśiṣṭārthaka iti bhāvaḥ /\npāpatrayatātparyamāha---svabhāvata ityādi /\npāpiṣṭheti /\npāpiṣṭhajanasvāmikaḥ pṛthivīlakṣaṇo yo deśastasya daurātmyādityarthaḥ /\nśvaḥ śva ityasya gatayauvanetyanenāpi sambandha ityāha---śvaḥśva ityādi /\ngatayauvanetyasya mukhyārthaṃ tasya prakṛte bādhallakṣaṇānimittaṃ tatsārūpyaṃ ca darśayati--vṛddhetyādi /\nsambhogasmukhānubhavaḥ /\ngatayauvanāpadenātra sukhānādhāyiketyartho lakṣyate, sukhānubhavasya sambhāvanāpi nāstītyartho vyaṅgyaśceti bhāvaḥ /\ngatayauvaneti pāpīyānityatra hetugarbhaṃ pāpīyapadamarthāntaraparaṃ cetyanyathā vyācaṣṭe---gatetyādi /\nyadi vetyādau yojyam /\n<lg>\n<l>gateti /</l>\n<l>ityanena cātyantatiraskṛtavācyo dhvaniḥ prakāśitaḥ /</l>\n<l>eṣāṃ ca subādīnāmekaikaśaḥ samuditānāṃ ca vyañjakatvaṃ mahākavīnāṃ prabandheṣu prāyeṇa dṛśyate /</l>\n<l>subantasya vyañjakatvaṃ yathā--- tālaiḥ śiñjadvayasubhagaiḥ kāntayā nartito me yāmadhyāste divasavigame nīlakaṇṭhaḥ suhṛdvaḥ //</l>\n</lg></p>\n\n<lg>\n<l>tiḍantasya yathā---</l>\n<l>avasara rouṃ cia ṇimmiāiṃ mā puṃsa me haacchīiṃ /</l>\n<l>daṃsaṃṇamettumbhattehiṃ jahi hiaaṃ tuha ṇa ṇāam //</l>\n</lg>\n\n<p>locanam sa sa pūrvapūrvāpekṣayā pāpīyān nikṛṣṭatvāt /\nyadiveyasunanto 'yaṃ śabdo muninaivaṃ prayukto ṇijanto vā /\natyanteti /\nso 'pi prakāro 'syaivāṅgatāmetīti bhāvaḥ /\nsubantasyeti /\n<lg>\n<l>samuditatve tūdāharaṇaṃ dattaṃ vyastatve cojyata iti bhāvaḥ /</l>\n<l>tālairiti bahuvacanamanekavidhaṃ vaidagdhyaṃ dhvānat vipralambhoddīpakatāmeti /</l>\n<l>apasara roditumeva nirmite mā puṃsaya hate akṣiṇī me /</l>\n<l>darśanamātronmattābhyāṃ yābhyāṃ tava hṛdayamevaṃrūpaṃ na jñātam //</l>\n</lg></p>\n\n<p>anmatto hi na kiñcijjānātīti na kasyāpyatrāparādhaḥ daivenetthameva nirmāṇaṃ bālapriyā pṛthivyā iti śeṣaḥ /\nnanu pāpīyānityuktārthaḥ kathaṃ labhyata ityatrāha---itasunanta iti /\nnanvasmin pakṣe pāpīyo divaseti bhāvyamityata āha--muninetyādi /\nārṣo 'yaṃ prayoga ityarthaḥ. a6 pakṣāntaramāha---ṇijanto veti /\nmuninā prayukta ityanuṣajyate ṇijanteyasunanto munināprayukto vetyarthaḥ /\nlokān pāpīyasaḥ karotītyarthe pāpīyaśśabdāṇṇaci kartaryavi ṭerṇicaśca lopādakārānto 'yaṃ pāpīyaśabda iti bhāvaḥ /\nanusvānetyādikārikā yathā vyākhyātā, tathā prakṛte yojayata---so 'pītyādi /\nso 'pi prakāraḥ atyantatiraskṛvācyo dhvaniḥ /\nrasasyeti /\nprakṛtasya śāntasyetyarthaḥ /\ndattamiti /\nnyakkāra ityādiślokena darśitamityarthaḥ /\n'tālai, rityādyuttarameghasandeśastham /\nvaidagdhyamiti nartanaviṣayakaṃ vaidagadhyamityarthaḥ /\napasaretyādivirahiṇyāśśaṭhaṃ pratyuktiḥ /\nme hatākṣiṇī it chāyā /\ntvamapasara apehi /\nkuta ityatrāha--roditumityādi /\nrīditumeva nirmite sṛṣṭe me hatākṣiṇī kutsite nayane /\nmā puṃsaya mā abhivardhaya, mā tvadabhimukhaṃ vikāsayeti /\nyāvat /\npuṃsa abhivardhana iti curādī /\nhṛdayaṃ tava na jñātamita chāyā /\ntadyvākhyānam---tavetyādi /\nevaṃrūpamiti /\nmathi anāsaktaṃ bhāvītyarthaḥ /\nbhāvārthamāha---unmatto hītyādi /\n<lg>\n<l>tiṅnta iti apasareti yathā vā---</l>\n<l>mā panthaṃ rundhīo avehi bālaa ahosi ahirīo /</l>\n<l>amhea ṇiricchāo suṇṇadharaṃ rakkhidavvaṃ ṇo //</l>\n</lg></p>\n\n<lg>\n<l>sambandhasya yathā---</l>\n<l>aṇaṇatta vacca bālaa hṇā arnti kiṃ maṃ puloesieam /</l>\n<l>bho jāābhīruāṇaṃ taḍaṃ viaṇa hori //</l>\n</lg>\n\n<lg>\n<l>locanam kṛtamiti /</l>\n<l>apasara mā vṛthā prayāsaṃ kārṣīḥ daivasya viparivartayitumaśakyatvāditi tiṅanto vyañjakaḥ tadanugṛhītāni padāntarāṇyapīti bhāvaḥ /</l>\n<l>mā panthānaṃ rudhaḥ apehi bālaka aprauḍha aho asi ahnīkaḥ /</l>\n<l>vayaṃ paratantrā yataḥ śūnyagṛhaṃ māmakaṃ rakṣaṇīyaṃ vartate //</l>\n</lg>\n\n<p>ityatrāpehīti tiṅantamidaṃ dhvanati--tvaṃ tāvadaprauḍho lokamadhye yadevaṃ prakāśayasi /\nasti tu saṅketasthānaṃ śūnyagṛhaṃ tatraivāgantavyamiti /\n'anyatra vraja bālaka' aprauḍha buddhe snāntīṃ māṃ kiṃ prakarṣeṇālokayasyetat /\nbho iti solluṇṭhamāhvānam /\njāyābhīrukāṇāṃ sambandhitaḍameva na bhavati /\natra jāyāto ye bhīravasteṣāmetatsathānamiti durāpetaḥ bālapriyā tiṅantaśabda itṣathaḥ /\nvyañjaka iti /\nrirṣyādivyañjaka ityarthaḥ /\nbālaketyasya vivaraṇam---aprauḍheti /\nṇirichāo ityasya chāyāvivaraṇam /\nvayaṃ paratantrā iti /\nśūnyagṛhaṃ rakṣaṇīyaṃ na iti chāyā /\nasya vyākhyānam--yata ityādi /\nprakāśayasīti /\n<lg>\n<l>sambhogecchāmiti śeṣaḥ /</l>\n<l>atra śloke śṛṅgāraḥ sambhogo vyaṅya pūrvaślorake tu vipralambha iti bhedaḥ /</l>\n<l>vṛttau--'aṇṇatte'ti anyatra vraja bālakasnāntīṃ kiṃ mā pralokayasyetat /</l>\n<l>bho jāyābhīrukāṇāṃ taṭameva na bhavati //</l>\n</lg></p>\n\n<p>iti /\nyā /\njalāśaye snāntīṃ kañcidanurāgeṇa paśyantaṃ kañcana gṛhasthaṃ prati taṃ kāmayamānāyāstasyā uktiriyam /\ntaḍamityasya sthāne titthamiti pāṭho 'pi dṛśyeti /\ntasya tīrthamiti chāyā /\nlocane--sambandhīti ṣaṣṭhyarthakathanam /\netattaṭaṃ jāyābhīrukāṇāṃ sambandhi na bhavatyeveti yojanā /\nuktasyaiva vivaraṇam---jāyāta ityādi /\niti sambandho dūrāpeta ityanvayaḥ /\ntathāvidhānāmatra sthāne vartanarūpaḥ sambandho dūrāpeta ityarthaḥ /\nato vrajeti /\nanena sambandheneti /\nṣaṣṭhyarthasambandhenetyartharḥ /\nirṣyeti /\nkṛtakaprayogeṣu prākṛteṣu taddhitaviṣaye vyañjakatvamāvedyata eva /\n<lg>\n<l>avajñātiśaye kaḥ /</l>\n<l>samāsānāṃ ca vṛttyaucityena viniyojane /</l>\n<l>nipātānāṃ vyañjakatvaṃ yathā--- ayamekapade tayā viyogaḥ priyayā copanataḥ suduḥsaho me /</l>\n<l>navavāridharodayādahobhirbhavitavyaṃ ca nirātapātvaramyaiḥ //</l>\n</lg></p>\n\n<lg>\n<l>ityatra caśabdaḥ /</l>\n<l>yathā vā--- muhuraṅgulisaṃvṛtādharauṣṭhaṃ pratiṣedhākṣaraviklavābhirāmam /</l>\n<l>mukhamaṃsavivarti pakṣmalākṣyāḥ kathamapyunnamitaṃ na cumbitaṃ tu //</l>\n</lg>\n\n<lg>\n<l>atra tuśabdaḥ /</l>\n<l>nipātānāṃ prasiddhamapīha dyotakatvaṃ rasāpekṣayoktamiti draṣṭavyam /</l>\n<l>upasargāṇāṃ vyañcakatvaṃ yathā--- nīvārāḥ śukagarbhakoṭaramukhabhraṣṭāstaruṇāmadhaḥ prasnigdhāḥ kvacidiṅgudīphalabhidaḥ sūcyanta evopalāḥ /</l>\n<l>viśvāsopagabhādabhinnagatayaḥ śabdaṃ sahante mṛgā- stoyādhārapathāśca valkalaśikhāniṣyandalekhāṅkitāḥ //</l>\n</lg>\n\n<p>locanam sambandha ityanena samabandhenerṣyātiśayaḥ pracchannakāminyābhivyaktaḥ /\nkṛtaketi kagrahaṇaṃ taddhitopalakṣaṇārtham /\nkṛtaḥ kapratyayaprayogo yeṣu kāvyavākyeṣu yathā jāyābhīrukāṇāmiti /\nye hyarasajñā dharmapatnīṣu premaparatantrāstebhyaḥ ko 'nyo jagati kutsitaḥ sthāditi kapratyayo 'vajñātiśayadyotakaḥ /\nsamāsānāṃ ceti /\nkevalānāmeva vyañjakatvamāvedyata iti sambandhaḥ /\ncaśabda iti jātāvekavacanam /\ndvau caśabdāvevamāhatuḥ kākatālīyanyāyena gaṇḍasyopari sphoṭa itivattadviyogaśca varṣasamayaśca samamupanatau etadalaṃ prāṇaharaṇāya /\nata eva ramyapadena sutarāmuddīpanavibhāvatvamuktam /\ntuśabda iti /\npaścāttāpasūcakassan tāvanmātraparicumbanalābhenāpi kṛtakṛtyatā syaditi dhvanatīti bhāvaḥ /\nprasiddhamapīti /\nbālapriyā jāyāsaktinimittakerṣyetyarthaḥ /\nkagrahaṇaṃ taddhitopalakṣaṇārthamiti /\nkṛtakaprayogeṣvityatra kapratyayagrahaṇaṃ kāditaddhitopalakṣakamityarthaḥ /\nvyācaṣṭe---kṛta ityādi /\nketyasya vivaraṇam---kapratyayeti /\n'avajñātiśaye ka' ityetadvivṛṇoti---ya ityādi /\npremetyatra kāmeti ca pāṭhaḥ /\nkevalānāmeveti pūritam /\n'ayam' ityādivikramorvaśīyastham /\ndvau caśabdāviti /\n'upanataśca 'bhavitavyañje'ti caśabdāvityarthaḥ /\nityādau dvitrāṇāṃ copasargāṇāmekatra pade yaḥ prayogaḥ so 'pi rasavyaktyanuguṇatayaiva nirdeṣaḥ /\nyathā--'prabhraśyatyuttarīyatviṣi samāsi samudvīkṣya vītāvṛtīndrāgjantūn' ityādau /\nyathā vā---'manupyavṛttyā samupācarantam' ityādau /\nlocanam vaiyākaraṇādigṛheṣu hi prākprayogasvātantryaprayogābhāvātṣaṣṭhyādyaśravaṇālliṅgasaṃkhyāvarahācca vācakavailakṣaṇyena dyotakā nipātā ityuddhoṣyata eveti bhāvaḥ /\nprakarṣeṇa snigdhā iti praśabdaḥ prakarṣaṃ dyotayanniṅgudīphalānāṃ sarasatvamācakṣāṇa āśramasya saundaryātiśayandhvanati /\n'tāpasasya phalaviseṣaviṣayo 'bhilāṣātireko dhvanyate' iti tvasat ; abhijñānaśākuntale hi rājña iyamuktirna tāpasasyetyalam /\n<lg>\n<l>dvitrāṇāmityanenādhikyaṃ nirasyati /</l>\n<l>samyaguccairviśeṣeṇekṣititve bhagavataḥ kṛpātiśayo 'bhivyaktaḥ /</l>\n<l>manuṣyavṛtyā samupācarantaṃ svabuddhisāmānyakṛtānumānāḥ /</l>\n<l>yogīśvarairapyasubodhamīśa tvāṃ boddhumicchantyabudhāḥ svatarkaiḥ //</l>\n</lg></p>\n\n<p>samyagbhūtamupāṃśukṛtvā ā samantāccarantamityanena lokānujighṛkṣātiśayastattadācarataḥ parameśvarasya dhvanitaḥ /\nbālapriyā samayaścetyanantaraṃ dvayamiti śeṣaḥ /\nmuhurityādiślokadvayaṃ śākṛntalasthamasmadīyaśākuntalavyākhyāyāṃ vistareṇa vyākhyātam /\nprasiddhiṃ vivṛṇoti--vaiyākaraṇādītyādi /\ngṛheṣvityasyoddhopyata ityanena sambandhaḥ /\nvācakavailakṣaṇye hetucatuṣṭayamāha---prāgityādi /\nprākprayogasvātantryaprayogābhāvāditi /\nprākprayogaśca svātantrayeṇa prayogābhāvaśca tasmāt prākprayogāditi vyastatayā pāṭhaḥ sādhīyān upasargasaṃjñāviśiṣṭānāṃ prasākṣādityādīnāṃ nipātānāṃ dhātoḥ prāgeva prayogādivaivamādīnāṃ pratiyogyādivācakapadaṃ vinā svatantratayā prayogasyābhāvāccetyarthaḥ /\nṣaṣṭhyādyaśravaṇāditi /\nyathā candrasya candreṇa vā sadṛśaṃ mukhamityādau ṣaṣṭhyādikaṃ śrūyate, tathā candra ivetyādau ṣaṣṭhyādikaṃ na śrūyate yatastasmādityarthaḥ /\nliṅgeti /\nnipātārthasyeti śeṣaḥ /\nsamudvīkṣye' tyetadvyācaṣṭe--samyagityādi /\nbhagavataḥ sūryasya /\nmanuṣyeti /\nkṛtābhimānī iti'ca pāṭhaḥ /\nsamupācarantamityetadvivṛṇoti---samyagityādi /\n'ye jīvantī'ti /\nūrjite guṇini dṛṣṭe sata, ye jīvanti sma utkṛṣṭajīvitā abhūvan /\nye prītyā vapuṣi na mānti sma, ye prasyandipramadāśravaḥ pulakitāḥ santaḥ pranṛtyanti smetyādyanvayaḥ /\n'sādhuddhiṣa' asajjanān /\nsādhudviṣāmiti pāṭhe karmaṇaśśeṣatvavivakṣayā ṣaṣṭhī /\n'puṣyatā' poṣayatā /\n<lg>\n<l>ye svavapuṣīti pāṭhe tu jīvantītyādau nipātānāmapi tathaiva /</l>\n<l>yathā---'aho batāsi spṛhaṇīyavīryaḥ' ityādau /</l>\n<l>yathā vā--- ye jīvanti na mānti ye sma vapuṣi prītyā pranṛtyanti ca prasyandipramadāśravaḥ pulakitā dṛṣṭe guṇinyūrjite /</l>\n<l>hā dhikkaṣṭamaho kva yāmi śaraṇaṃ teṣāṃ janānāṃ kṛte nītānāṃ pralayaṃ śaṭhena vidhinā sādhudviṣaḥ puṣyatā //</l>\n</lg></p>\n\n<lg>\n<l>ityādau /</l>\n<l>padapaunaruktyaṃ ca vyañjakatvāpekṣayaiva kadācitprayujyamānaṃ śobhāmāvahata /</l>\n<l>yathā--- yadvañjanāhitamatirbahucāṭugarbhaṃ kāryonmukhaḥ khalajanaḥ kṛtakaṃ bravīti /</l>\n<l>tatsādhavo nana vidanta vidanti kintu kartu vṛthāprāṇayamasya na pārayanti //</l>\n</lg>\n\n<p>ityādau /\nlocanam tathaiveti /\nrasavyañjakatvena dvitrāṇāmapi prayogo nirdeṣa itṣathaḥ /\nślāghātiśayo nirvedātiśayaśca aho bateti hā dhigiti ca dhvanyate /\nprasaṅgātpaunaruktyāntaramapi vyañjakamityāha---padapaunaruktyamiti /\npadagrahaṇaṃ vākyāderapi yathāsaṃbhavamupalakṣaṇam /\nvidantīti /\nta eva hi sarvaṃ vidanti sutarāmiti dhvanyate /\nvākyapaunaruktyaṃ yathā---'paśya dvīpādanyasmādapi' iti vacanānantaraṃ 'kaḥ saṃdehaḥ dvīpādanyasmādapa' ityanenepsitaprāptiravidhnitaiva dhvanyate /\n'kiṃ kim? svassthā bhavanti mayi jīvati' ityanenāmarṣātiśayaḥ /\n'sarvakṣitibhṛtāṃ nātha dṛṣṭā sarvāṅgasundarī' ityunmādātiśayaḥ /\nbālapriyā vartamānasāmīpye bhūte laḍiti bodhyam /\nlocane---dhvanyata iti /\natra yathāsaṃkhyaṃ bodhyam /\n'yadvañjane'ti /\nkāvyaprakāśe 'pyudāhṛtam /\ndvīpādityādiratnāvalīstham /\nsvasthā iti /\nveṇīsaṃhārasthamidam /\namarṣātaśaya iti /\nvakturbhīmasenasyeti śeṣaḥ /\nsarvetyādi vikramorvaśīyastham /\nunmādātiśaya iti /\nvaktuḥ purūravasa iti śeṣaḥ /\n<lg>\n<l>kālasya vyañjakatvaṃ yathā----</l>\n<l>samavisamaṇivvisesā samantao mandamandasaṃārā /</l>\n<l>airā hohinti pahā maṇorahāṇaṃ pi dullaṅghā //</l>\n</lg></p>\n\n<lg>\n<l>(samaviṣamanirviśeṣāḥ samantato mandamandasañjārāḥ /</l>\n<l>acirādbhaviṣyanti panthāno manorathānāmapi durlaṅghyāḥ //</l>\n</lg>\n\n<p>iti chāyā) atra hyacirādbhaviṣyanti panthāna ityatra bhaviṣyantītyasmin pade pratyayaḥ kālaviśeṣābhidhāyī rasaparipoṣahetuḥ prakāśate /\n<lg>\n<l>ayaṃ hi gāthārthaḥ pravāsavipralambhaśṛṅgāravibhāvatayā vibhāvyamāno rasavān /</l>\n<l>yathātra pratyayāṃśo vyañjakastathā kvacitprakṛtyaṃśo 'pi dṛśyate /</l>\n<l>yathā---tadgehaṃ natamiti mandiramidaṃ labdhāvagāhaṃ divaḥ sā dhenurjaratī caranti kariṇāmetā dhanābhā dhaṭāḥ /</l>\n<l>sa kṣudo musaladhvaniḥ kalamidaṃ saṅgītakaṃ yoṣitā- māścaryaṃ divasaurdvijo 'yamiyatīṃ bhūmiṃ samāropitaḥ //</l>\n</lg></p>\n\n<p>locanam kālasyeti /\ntiṅantapadānupravaṣṭasyāpyarthakalāpasya kārakakālasaṃkhyopagraharūpasya madhye 'nvayavyatarekābhyāṃ sūkṣmadṛśā bhāgagatamapi vyañjakatvaṃ vicāryamiti bhāvaḥ /\nrasaparipoṣeti /\nutprekṣyamāṇo varṣāsamayaḥ kampakārī kimuta vartamāna iti dhvanyate /\naṃśāṃśikaprasaṅgādevāha---yathātreti /\nbālapriyā dhvanyate ityasyānuṣaṅgaḥ /\nbhāvamāha---tiṅantetyādi /\ntiṅntapadānupraviṣṭasya tiṅntapadabodhyasya /\nkāraketyādi /\nkārakādicatuṣṭayarūpasyetyathaḥ /\nupagrahaḥ, ātmanepadaparasmaipade tadyotyaḥ kartrabhiprāyakriyāphalādiriti yāvat /\nbhāgagatamiti /\nkārakādicatuṣṭayaikadeśabhūtakālagatamapītyarthaḥ /\nvṛttau 'same'ti /\nsamaviṣamāḥ samāḥ viṣamāśca deśāḥ nirviśeṣāḥ jalapravāhanimagnatayā ekarūpāḥ yeṣu te /\n'manorathānāma'pīti /\nkimuta janānāmityapiśabdārthaḥ /\n'rasaparipoṣahetuḥ prakāśata' ityuktaṃ vivṛṇoti--utprekṣyamāṇaḥ ityādi /\nutprekṣyamāṇaḥ acirādbhāvitvenohyamānaḥ /\nkampeti /\nvirahijanānāmiti śeṣaḥ /\n'tadgeham' iti /\nkāvyaprakāśe 'pyudāhṛto 'yaṃ ślokaḥ /\n'iyatīṃ bhūmi' miti /\nsamṛddhisīmāmityarthaḥ /\nbhūtimiti ca pāṭhaḥ /\natra śloke divasairityasmin pade prakṛtyaṃśo 'pi dyotakaḥ /\nsarvanāmnāṃ ca vyañjakatvaṃ yathānantarokte śloke /\natra ca sarvanāmnāmeva vyañjakatvaṃ hṛdi vyavasthāpya kavinā kvetyādiśabdaprayogo na kṛtaḥ /\nanayā diśā locanam divasārthe hyatrātyantāsambhāvyamānatāmasyārthasya dhvani /\nsarvanāmnāṃ ceti /\nprakṛtyaṃśasya cetyarthaḥ /\ntena prakṛtyaṃśena sambhūta sarvanāmavyañjakaṃ dṛśyata ityuktaṃ bhavatīti na paunaruktyam /\ntathā hi taditi padaṃ natabhittītyetatprakṛtyaṃśasahāyaṃ samastāmaṅgalanidhānabhūtāṃ mūṣakādyākīrṇatāṃ dhvanati /\ntaditi hi kevalamucyamāne samutkarṣātiśayo 'pi saṃbhāvyeta /\nna ca natabhittiśabdenāpyete daurbhāgyāyatanatvasūcakā viśeṣā uktāḥ /\nevaṃ sā dhenurityādāvapi yojyam /\nevaṃvide ca viṣaye smaraṇākāradyotakatā tacchabdasya /\nna tu yacchabdasaṃbaddhatetyuktaṃ prāk /\nata evātra tadidaṃśabdādinā smṛtyanubhavayoratyantaviruddhaviṣayatāsūcanenāścaryavibhāvatā yojitā /\ntadidaṃśabdādyabhāve tu sarvamasaṅgataṃ syaditi tadidamaṃśayoreva prāṇatvaṃ yojyam /\netacca dviśaḥ sāmastyaṃ triśaḥ sāmastyamiti vyañjakamityupalakṣaṇaparam /\ntena loṣṭaprastāranyāyenānantavaicatryamuktam /\nbālapriyā divasairityādyuktaṃ vivṛṇoti - divasārtho hītyādi /\ndivasārthaḥ divasarūpaprakṛtyarthaḥ /\nasyārthasya sampatsamṛddhiprāptirūpārthasya /\nnanu prakṛtyaṃśo dyotaka ityukatyaiva sarvanāmnāmapi vyañjakatve prāpte punastadvacanaṃ punaruktamityata āha---prakṛtyaṃśasya ceti /\nsarvanāmnāñceti cakāreṇoktārthasya lābha iti bhāvaḥ /\nevaṃ vyākhyānena labdhamāha---tenatyādi /\ntaditi padamiti /\n'tadgeha' mityatra tatpadamityarthaḥ /\ndhvanatīti /\ngehasyeti śeṣaḥ /\ndvayoḥ sambhūya vyañjakatvamuktamupapādayati---tadityādi /\nsambhāvyateti /\nvyaṅgyatveneti śeṣaḥ /\nnatabhittiśabdenāpīti /\nkevaleneti vipariṇāmenānuṣaṅgaḥ /\nete viśeṣā iti /\nmūṣakādyākīrṇatārūpā viśeṣā ityarthaḥ /\nna ca uktā iti sambandhaḥ /\nbhaveyuriti śeṣaḥ /\nkevalayostayoruktārthavyañjakatvaṃ na bhavedityarthaḥ /\nte locane ityatra pūrvamuktaṃ smārayati---evaṃvidha ityādi /\nata eveti /\ntacchabdānāṃ smaraṇākāradyotakatvādevetyarthaḥ /\nsmṛtyanubhavayoriti /\ntacchabdagamyāyāḥ smṛteridametacchabdagamyasyānubhavasya cetyarthaḥ /\natyanteti /\natyantaviruddhau viṣayau yayostattāyāssūcanenetyarthaḥ /\natra gehasya natabhittitvamūṣakādyākīrṇatvādidharmaprakāreṇa smṛtiḥ divo labdhāvakāśamityādyuktadharmaprakāreṇānubhavaśceti bodhyam /\ntadidaṃ śabdādinā yojitetyanvayaḥ /\ntadidamaṃśayoreveti /\ntadityāderidamityādeścaivetyarthaḥ /\nprāmatvamiti /\ncamatkārakāritvamityarthaḥ /\neveccetyādi /\ndvayoḥ sambhūya tathā trayāṇāṃ sambhūya vyañjakatvamityetadupalakṣaṇamityarthaḥ /\nuktamiti /\ndarśitamityarthaḥ /\nsahṛdayairanye 'pi vyañjakaviśeṣāḥ svayamutprekṣaṇīyāḥ /\netacca sarvaṃ padavākyaracanādyotanoktyaiva gatārthamapi vaicitryeṇa vyutpattaye punaruktam /\nnanu cārthasāmarthyākṣepyā rasādaya ityuktam, tathā ca subādīnāṃ vyañjakatvavaicitryakathanamananvitameva /\nuktamatra padānāṃ vyañjakatvokatyavasare /\nkiñjārthaviśeṣākṣepyatve 'pi rasādīnāṃ teṣāmarthaviśeṣāṇāṃ vyañjakaśabdāvinābhāvitvādyathāpradarśitaṃ vyañjakasvarūpaparijñānaṃ vibhajyopayujyata eva /\nśabdaviśeṣāṇāṃ cānyatra ca cārutvaṃ yadvibhāgenopadarśitaṃ tadapi teṣāṃ vyañjakatvenaivāvasthitamityavagantavyam /\nyatrāpi tatsamprati na pratibhāsate tatrāpi vyañjake racanāntare yaddṛṣṭaṃ sauṣṭhavaṃ teṣāṃ pravāhapatitānāṃ tadevābhyāsādapoddhṛtānāmapyavabhāsata ityavasātavyam /\nlocanam /\nyadvakṣyatyanye 'pīti /\nativikṣiptatayā śiṣyabuddhisamādhānaṃ na bhavedityabhiprāyeṇa saṃkṣipati---etacceti /\nvitatyābhidhāne 'pi prayojanaṃ smārayati---vaicitryeṇeti /\nnanviti /\npūrvaṃ nirṇītamapyetadavismaraṇārthamadhikābhidhānārthaṃ cākṣiptam /\nuktamatreti /\nna vācakatvaṃ dhvanivyavahāropayogi yenāvācakasya vyañjakatvaṃ na syāt iti prāgevoktam /\nnanu na gītādivadrasābhivyañjakatve 'pi śabdasya tatra vyāpāro 'styeva ; sa ca vyañjanātmaiveti bhāvaḥ /\netaccāsmābhiḥ prathamoddyote nirṇītacaram /\nna cedamasmābhirapūrvamuktamityāha---śabdaviśeṣāṇāṃ ceti /\nanyatreti /\nbhāmahavivaraṇe /\nvibhāgeneti /\nsrakcandanādayaḥ śabdāḥ śṛṅgāre cāravo bībhatse tvacārava iti rasakṛta eva vibhāgaḥ /\nrasaṃ prati ca śabdasya vyañjakatvamevetyuktaṃ prāk /\nyatrāpīti /\nsrakcandanādiśabdānāṃ tadānīṃ śṛṅgārādivyañjakatvābhāve 'pi vyañjakatvaśakterbhūyasā bālapriyā atropaṣṭambhakamāha - yadvattyatyanye 'pīti /\nityabhiprāyeṇa vakṣyatīti sambandhaḥ /\n'nanvi'tyādyākṣepasya phalaṃ darśayati--pūrvamityādi /\nadhikābhidhānārthe cākṣiptamiti /\nvṛttāvanupadaṃ vakṣyamāṇasyādhikāṃśasya bodhanārthaṃ cākṣepaḥ kṛta ityarthaḥ /\nvṛttau 'ananvita'miti /\nasaṅgatamityarthaḥ /\nsamādhate--'uktam' ityādi /\n'uktamatre'ti /\natra pratyaktamityarthaḥ /\netadvivṛṇoti---na vācakatvamityādi /\nyeneti /\nvācakatvasya dhvanivyavahāropayogitvenetyarthaḥ /\nna tu netyasya vyāpāro 'stītyanenānvayaḥ /\nbhāvamāha---srakcandanādaya ityādi /\n'yatrāpī'tyādeḥ 'avasātavya' mityantagranthasya tātparyaṃ vivṛṇoti---srakcandanādiśabdānāmityādi /\nko 'nyathā tulye vācakatve śabdānāṃ cārutvaviṣayo viśeṣaḥ syat /\nanya evāsau sahṛdayasaṃvedya iti cet kimidaṃ sahṛdayatvaṃ nāma? kiṃ rasabhāvānapekṣakāvyāśritasamayaviśeṣābhijñatvam, uta rasabhāvādimayakāvyasvarūpaparijñānanaipuṇyam /\npūrvasmin pakṣe tathāvidhasahṛdayavyavasthāpitānāṃ śabdaviśeṣāṇāṃ cārutvaniyamo na syāt /\npunaḥ samayāntareṇānyathāpi vyavasthāpanasambhavāt /\ndvitīyasmiṃstu pakṣe rasajñataiva sahṛdayatvamiti /\ntathāvidhaiḥ sahṛdayaiḥ saṃvedyo rasādisamarpaṇasāmarthyameva naisargikaṃ śabdānāṃ viśeṣa iti vyañjakatvāśrayyeva teṣāṃ mukhyaṃ cārutvam /\n<lg>\n<l>vācakatvāśrayāṇāṃtu locanam darśanāttadadhivāsasundarībhūtamarthaṃ pratapādayituṃ sāmarthyamasti /</l>\n<l>tathāhi-'taṭī tāraṃ tāmyati' ityatra taṭaśabdasya puṇṭaśabdasya puṃstvanapuṃsakatve anādṛtya strītvamevāśritaṃ sahṛdayaiḥ 'strīti nāmāpi madhuraṃ' iti kṛtvā /</l>\n<l>yathā vāsmadupādhyāyasya vidvatkavisahṛdayacakravartino bhaṭṭendurājasya--- indīvaradyuti yadā bibhṛyānna lakṣma syurvismayaikasuhṛdo 'sya yadā vilāsāḥ /</l>\n<l>syānnāma puṇyapariṇāmavaśāttathāpi kiṃ kiṃ kapolatalakomalakāntirinduḥ //</l>\n</lg></p>\n\n<p>atra hīndīvaralakṣmavismayasuhṛdvilāsanāmapariṇāmakomalādayaḥ śabdāḥ śṛṅgārābhivyañjanadṛṣṭaśaktayo 'tra paraṃ saundaryamāvahanti /\navaśyaṃ caitadabhyupagantavyamityāha---ko 'nyatheti /\nasaṃvedyastāvadasau na yukta ityāśayenāha--sahṛdayeti /\npunariti /\nbālapriyā tadānīmiti /\nprakṛtaprayogakāla ityarthaḥ /\nśṛṅgārātiriktavarṇanasthala iti yāvat /\npuṃstvanapuṃsakatve iti /\n'taṭaṃ triṣvi' tyanuśāsanaprāpte te ityarthaḥ /\nindīvareti /\npuṇyapariṇāmavaśādinduḥ indīvaradyuti lakṣya na bimṛyādyadā, asya vilāsāḥ vismayaikasuhṛdaḥ syuḥ yadā, tathāpi kapolatalakomalakāntiḥ kiṃ kiṃ syānnāmeti sambandhaḥ /\nyadeti yadītyarthe /\nkapoleti /\nsundarīkapolatala iva komalakāntirityarthaḥ /\nkerīkapoleti pāṭhe kerīśabdaḥ strīviśeṣavācī bodhyaḥ /\nkiṃ kiṃ syānnāmeti /\nnaiva syādityarthaḥ /\natreti /\ncandraṃ vilokya madhyasthasya kasyacidrasikasya vacana ityarthaḥ /\n'anya' ityādiśaṅkāgranthamavatārayati--asaṃvedya ityādi /\nasāviti prasāda evārthāpekṣāyāṃ teṣāṃ viśeṣaḥ /\narthānapekṣāyāṃ tvanuprāsādireva /\nevaṃ rasādīnāṃ vyañjakasvarūpamabhidhāya teṣāmeva virodhirūpaṃ lakṣayitumidamupakramyate---</p>\n\n</div>\n<div>\n\n\n<lg>\n<l>prabandhe muktake vāpi rasādīn bandhum icchatā /</l>\n<l>yatnaḥ kāryaḥ sumatinā parihāre virodhinām // DhvK_3.17 //</l>\n</lg>\n\n\n</div>\n<div>\n\n\n<lg>\n<l>prabandhe muktake vāpi rasādīnbanddhumicchatā /</l>\n<l>yatnaḥ kāryaḥ sumatinā parihāre virodhinām // 17 //</l>\n</lg>\n\n<p>prabandhe muktake vāpi rasabhāvanibandhanaṃ pratyādṛtamanāḥ kavirvirodhipahihāre paraṃ yatnamādadhīta /\nanyathā tvasya rasamayaḥ śloka eko 'pi samyaṅna samapdyate /\nlocanam aniyantrītapuruṣecchāyatto hi samayaḥ kathaṃ niyataḥ syāt /\nmukhyaṃ cārutvamiti /\nviśeṣa iti pūrveṇa sambandhaḥ /\narthāpekṣāyāmiti /\nvācyāpekṣāyāmityarthaḥ /\n<lg>\n<l>anuprāsādireveti /</l>\n<l>śabdāntareṇa saha yā racanā tadapekṣo 'sau viśeṣa ityarthaḥ /</l>\n<l>ādigrahaṇācchabdaguṇālaṅkārāṇāṃ saṅgrahaḥ /</l>\n<l>ata eva racanayā prasādena cārutvena copabṛṃhitā eva śabdāḥ kāvye yojyā iti tātparyam // 15//</l>\n</lg></p>\n\n<p>,16 //</p>\n\n<lg>\n<l>rasādīnāṃ yadvyañjakaṃ varṇapadādiprabandhāntaṃ tasya svarūpamabhidhāyeti sambandhaḥ /</l>\n<l>upakramyata iti /</l>\n<l>virodhināmapi lakṣaṇakaraṇe prayojanamucyate śakyahānatvaṃ nāma anayā kārikayā /</l>\n<l>lakṣaṇaṃ tu virodhirasasambandhītyādinā bhaviṣyatītyarthaḥ // 17 //</l>\n</lg>\n\n<p>nanu 'vibhāvabhāvānubhāvasañcāryaucityacāruṇaḥ' iti yaduktaṃ tata eva vyatirekamukhenaitadapyavagaṃsyate /\nmaivam ;vyatirekeṇa hi tadabhāvamātraṃ pratīyate na tu tadviruddham /\ntadabhāvamātraṃ ca na tathā dūṣakaṃ yathā tadviruddham /\npathyānupayogo hi na tathā vyādhiṃ bālapriyā śabdagato viśeṣa ityarthaḥ /\n<lg>\n<l>aniyantritetyādinā 'puna'rityādigranthasya bhāvārtha uktaḥ /</l>\n<l>anuprāsapadārthaṃ vyācaṣṭe--śabdāntareṇetyādi /</l>\n<l>phalitamāha---ata eva racanayetyādi /</l>\n<l>upabṛṃhitāḥ viśiṣṭāḥ // 15//</l>\n</lg></p>\n\n<p>,16 //</p>\n\n<lg>\n<l>bhāvamāha--virodhināmapītyādi /</l>\n<l>śakyahānatvaṃ nāma prayojanamanayā kārakayā ucyata iti sambandhaḥ /</l>\n<l>virodhināṃ lakṣaṇe jñāte teṣāṃ parihāraḥ śakya iti tadeva prayojanamityarthaḥ // 17 //</l>\n</lg>\n\n<p>etadapīti /\nvirodhināṃ pariharaṇamapītyarthaḥ /\ntadabhāvamātramiti /\nvibhāvādyaucityaśālinaḥ kathāśarīrasya vidhirityādinā tadaucityavirahiṇo vidhirna kārya ityādyathamātramityarthaḥ /\nyatnata itīti /\nyatnata ityādinetyarthaḥ /\nvṛttau 'śāntā'dīti kāni punastāni virodhīni yāni yatnataḥ kaveḥ parihartavyānītyucyate--</p>\n\n\n</div>\n<div>\n\n\n<lg>\n<l>virodhi-rasa-sambandhi-vibhāvādi-parigrahaḥ /</l>\n<l>vistareṇānvitasyāpi vastuno 'nyasya varṇanam // DhvK_3.18-19 //</l>\n</lg>\n\n<lg>\n<l>akāṇḍa eva vicchittir akāṇḍe ca prakāśanam /</l>\n<l>paripoṣaṃ gatasyāpi paunaḥpunyena dīpanam /</l>\n<l>rasasya syād virodhāya vṛtty-anaucityam eva ca // DhvK_3.19 //</l>\n</lg>\n\n</div>\n<div>\n\n\n<lg>\n<l>virodhirasasambandhivibhāvādiparigrahaḥ /</l>\n<l>vistareṇānvitasyāpi vastuno 'nyasya varṇanam // 18 //</l>\n</lg>\n\n<lg>\n<l>akāṇḍa eva vicchittirakāṇḍe ca prakāśanam /</l>\n<l>paripoṣaṃ gatasyāpi paunaḥpunyena dīpanam /</l>\n<l>rasasya syādvirodhāya vṛttyanaucityameva ca // 19 //</l>\n</lg>\n\n<p>prastutarasāpekṣayā virodhī yo rasastasya sambandhināṃ vibhāvabhāvānubhāvānāṃ parigraho rasavirodhahetukaḥ sambhavanīyaḥ /\ntatra virodhirasavibhāvaparigraho yathā śāntarasavibhāveṣu tadvibhāvatayaiva nirūpiteṣvanantarameva śṛṅgārādivibhāvavarṇane /\nvirodhirasabhāvaparigraho yathā priyaṃ prati praṇayakalahakupitāsu kāminīṣu vairāgyakathābhiranunaye /\nvirodhirasānubhāvaparigraho yathā praṇayakupitāyāṃ priyāyāmaprasīdantyāṃ nāyakasya kopāveśavivaśasya raudrānubhāvavarṇane /\nlocanam janayati yadvadapathyopayogaḥ tadāha---yatnata iti /\n'vibhāve'tyādinā ślokena yaduktaṃ tadviruddhaṃ virodhītyādinārdhaślokenāha /\n'itavṛtte'tyādinā ślokadvayena yaduktaṃ tadviruddhaṃ vistareṇetyardhaślokenāha /\n'uddīpane'tyardhaślokoktasya viruddhaṃ akāeḍa ityardhaślokena /\n'rasasye'tyardhaślokoktasya viruddhaṃ paripoṣaṃ gatasyetyardhaślokena /\n'alaṅkṛtīnām' ityanena yaduktaṃ tadviruddhamanyadapi ca viruddhaṃ vṛtyanaucityamityanena /\netatkrameṇa vyācaṣṭe---prastutarasāpekṣayetyādinā /\nhāsyaśṛṅgārayorvīrādbhutayo raudrakaruṇayorbhayānakabībhatsayorna vibhāvavirodha ityabhiprāyeṇa śāntaśṛṅgārāvupanyastau, praśamarāgayorvirodhāt /\nvirodhinī rasasya yo bhāvo vyabhicārī tasya parigrahaḥ, virodhinastu yaḥ sthāyī sthāyitayā bālapriyā 'śṛṅgārādī'ci ca nirdeśe bījamāha---hāsyaśṛṅgārayārityādi /\nbhayānakabībhatsayorityasyānantaraṃ 'śāntabībhatsayo'riti ca kvacit granthe pāṭhaḥ /\nśāntaśṛṅgārayorvirodhe hetumāha---praśameti /\nvirodhāditi /\nsahānavasthānādatyarthaḥ /\npratipattaryekasmin śame udbuddhe tadavyavadhānena rāgodbodhāsambhavāditi bhāvaḥ /\nataḥ śāntavibhāve varṇite tadanantarameva śṛṅgārādivibhāvavarṇanaṃ na kāyam /\nvirodhirasasyetyādigranthaṃ ayaṃ cānyo rasabhaṅgaheturyatprastutarasāpekṣayā vastuno 'nyasya kathañcidanvitasyāpi vistareṇa kathanam /\nyathā vipralambhaśṛṅgāre nāyakasya kasyacadvarṇayitumupakrānte kaveryamakādyalaṅkāranibandhanarasikatayā mahatā prabandhena parvatādivarṇane /\nayaṃ cāparo rasabhaṅgaheturavagantavyo yadakāṇḍa locanam tatparigraho 'sambhavanīya eva tadanutthānaprasaṅgāt /\nvyabhicāritayā tu paragraho bhavatyeva /\nata eva sāmānyena bhāvagrahaṇam /\nvairāgyakathāmirita vairāgyaśabdena nirvedaḥ śāntasya yaḥ sthāyī sa uktaḥ /\nyathā---'prasāde vartasva prakaṭaya mudaṃ santyaja ruṣam' ityādyupakramyārthāntaranyāso 'na mugdhe pratyetuṃ prabhavati gataḥ kālahariṇaḥ' iti /\nmanāgapa nirvedānupraveśe sati ratervicchedaḥ /\njñātaviṣayasatattvo hi jīvitasarvasvābhimānaṃ kathaṃ bhajeta /\nna hi jñātaśuktikārajatatattvastadupādeyadhiyaṃ bhajate ṛte saṃvṛtimātrāt /\nkathābhiriti bahuvacanaṃ śāntarasasya vyabhicāriṇo dhṛtiṃ matiprabhṛtīn saṅgṛhṇāta /\nnanvanyadanunmattaḥ kathaṃ varṇayet, kimuta vistarata ityāha---kathañjidanvitasyeti bālapriyā vivṛṇoti---virodhina ityādi /\ntadanutthānaprasaṅgāditi /\ntasya sthāyitvenotthāne prasaṅgasyābhāvādityarthaḥ /\ntadutthāne prakṛtasthāyino vicchedaḥ syāditi bhāvaḥ /\nsāmānyenetyādi /\nsvata eva vyabhicāriṇaḥ vyabhicāratvena sthāyinaśca bodhanāya bhāva iti sāmānyata uktamityathaḥ /\nprasāda iti /\nkāvyaprakāśe 'pyudāhṛto 'yaṃ ślokaḥ /\n'priye śuṣyantyaṅgānyabhṛtamiva te siñcitu vacaḥ /\nnidhānaṃ saukhyānāṃ kṣaṇamabhimukhaṃ sthāpaya mukham' iti dvitīyatṛtīyapādau /\nhe mugdhe vivekarahite, gataḥ kāla eva hariṇaḥ asthiratvāt pratyetuṃ pratyāgantum na prabhavati sa punarnāgacchatītyarthaḥ /\natra śāntasya vibhāvaḥ kālānityatvalakṣaṇo nibandhaḥ tatprakāśito nirvedo vyabhicārī cetyato 'tra virodhirasavibhāvabhāvayoḥ parigrahaḥ sa ca prakṛtarasapratikūla ityāha---manāgapītyādi /\nnirvedānuvedhe iti ca pāṭhaḥ /\nvicchada iti /\nbhavediti śeṣaḥ /\natra hetumāha---jñātetyādi /\njñātaṃ viṣayāṇāṃ satatvaṃ duḥkhamiśritatvapariṇāmavirasatvādinā heyatvarūpaṃ tattvaṃ yena saḥ /\njīvitasarvasvābhimānamiti /\nvanitādau viṣaya iti śeṣaḥ /\nbhajetetyatra karotviti ca pāṭhaḥ /\ndṛṣṭāntamāha--na hītyādi /\nśuktau bhāsamānaṃ rajataṃ śuktikārajatamityucyate, jñātaṃ śuktikārajatatatvaṃ yena saḥ /\ntaditi /\ntadviśeṣyakopādeyatvabuddhimityarthaḥ /\nsaṃvṛtimātrādṛta iti /\nsaṃvṛttyaiva tatropādeyatvabuddhiṃ bhajata iti bhāvaḥ /\nsaṃvṛtiravidyā bhramarūpā tadvṛttirvā vṛttau 'kathañcidanvitasye'ti /\nyayā kayāpi vidhayā prakṛtena sambaddhasyetyarthaḥ /\netadgranthamavatārayati---nanvityādi /\napi tāvaditi śabdābhyāmiti /\neva vicchittiḥ rasasyākāṇḍa eva ca prakāśanam /\ntatrānavasare virāmo rasasya yathā nāyakasya kasyacitspṛhaṇīyasamāgamayā nāyikayā kayācitparāṃ paripoṣapadarvī prāpte śṛṅgāre vidite ca paramparānurāge samāgamopāyacintocitaṃ vyavahāramutsṛjya svatantratayā vyāpārāntaravarṇane /\nanavasare ca prakāśanaṃ rasasya yathā pravṛtte pravṛttavividhavīrasaṅkṣaye kalpasaṅkṣayakalpe saṅgrame rāmadevaprāyasyāpi tāvannāyakasyānupakrāntavipralambhaśṛṅgārasya nimittamucitamantareṇaiva śṛṅgārakathāyāmavatāravarṇane /\nna caivaṃvidhe viṣaye daivavyāmohitatvaṃ kathāpuruṣasya parihāro yato rasabandha eva kaveḥ prādhānyena pravṛttinibandhanaṃ yuktam /\nitivṛttavarṇanaṃ tadupāya evetyuktaṃ prāk 'ālokārthī yathā dīpaśikhāyāṃ yatnavāñjanaḥ' ityādinā /\nata eva cetivṛttamātravarṇanaprādhānye 'ṅgāṅgibhāvarahitarasabhāvanibandhena ca kavīnāmevaṃvidhāni skhalitāni bhavantīti rasādirūpavyaṅgyatātparyamevaiṣāṃ locanam vyāpārāntareti /\nyathāvatsarājacarite caturthe 'ṅke--ratnāvalīnāmadheyamapyagṛṅṇato vijayavarmavṛttāntavarṇane /\napi tāvaditi śabdābhyāṃ duryodhanādestadvarṇanaṃ dūrāpāstamiti veṇīsaṃhāre dvitīyāṅkamevodāharaṇatvena dhvanati /\nata eva vakṣyati--'daivavyāmohitatvam' iti /\npūrvaṃ tu sandhyaṅgābhiprāyeṇa pratyudāharaṇamuktam /\nkathāpuruṣasyeti pratināyakasyeti yāvat /\nata eva ceti /\nyato rasabandha eva mukhyaḥ kavivyāpāraviṣayaḥ itivṛttamātravarṇanaprādhānye bālapriyā rāmadevaprāyasyāpi tāvadityatratyābhyāṃ tāmyāmityarthaḥ /\ndhvanatītyanenāsya sambandhaḥ /\ntadvarṇanamiti /\nsaṅgrāme pravṛtte nimittamucitamantareṇaiva śṛṅgāravarṇanamityarthaḥ /\nata eveti /\ndvitīyāṅkasya udāharaṇatvena dhvananādevetyarthaḥ /\ndaivavyāmohitatvamiti /\ndaivena vyāmohitaḥ kṛtyākṛtyavivekarāhityaṃ prāpitastatvamityarthaḥ /\nveṇīsaṃhāre duryodhanasya tadgamyata iti bhāvaḥ /\nyathā veṇīsaṃhāre iti pūrvamuktamanyābhiprāyeṇeti smārayati--pūrvamityādi /\nkathāpuruṣasyetyanena vivakṣitamāha--pratināyakasyeti /\nna tu pradhānanāyakasyetyarthaḥ /\ntasya tathātvenaucityāpātāditi bhāvaḥ /\nvṛttau 'rasabandha' iti prathamāntaṃ rasānukūlaśabdārthanibandha ityarthaḥ /\npravṛttinibandhanamiti /\npravṛttiviṣaya ityarthaḥ /\nyadvā rasabandhe iti saptamyantam /\n'pravṛttinibandhanaṃ' pravṛtteḥ sambandho viṣayatetyarthaḥ /\n'ata eve'tyasyārabdha ityanena sambandhaḥ /\nlocane vyācaṣṭe---yata ityādi /\nvṛttau prādhānye sati yadibandhanaṃ tasminniti sambandhaḥ /\nyuktamiti yatno 'smābhirārabdho na dhvanipratipādanamātrābhiniveśena /\npunaścāyamanyo rasabhaṅgaheturavadhāraṇīyo yatparipoṣaṃ gatasyāpi rasasya paunaḥ--punyena dīpanam /\nubhayukto hi rasaḥ svasāmagrīlabdhaparipoṣaḥ punaḥ punaḥ parāmṛśyamāṇaḥ parimlānakusumakalpaḥ kalpate /\ntathā vṛttervyavahārasya yadanaucityaṃ tadapi rasabhaṅgahetureva /\nyathā nāyakaṃ prati nāyikāyāḥ kasyāściducitāṃ bhaṅgimantareṇa svayaṃ sambhogābhilāṣakathane /\n<lg>\n<l>yadi vā vṛttīnāṃ bharataprasiddhānāṃ kaiśikyādīnāṃ kāvyālaṅkārāntaraprasiddhānāmupanāgarikādyānāṃ vā yadanaucityamaviṣaye nibandhanaṃ tadapi rasabhaṅgahetuḥ /</l>\n<l>evameṣāṃ rasavirodhināmanyeṣāṃ cānayā diśā svayamutprekṣitānāṃ parihāre satkavibhiravahitairbhavitavyam /</l>\n<l>parikaraślokāścātra--- mukhyā vyāpāraviṣayāḥ sukavīnāṃ rasādayaḥ /</l>\n<l>teṣāṃ nibandhane bhāvya taiḥ sadaivāpramādibhiḥ //</l>\n</lg></p>\n\n<lg>\n<l>nīrasastu prabandho yaḥ so 'paśabdo mahān kaveḥ /</l>\n<l>sa tenākavireva syādanyenāsmṛtalakṣaṇaḥ //</l>\n</lg>\n\n<p>locanam sati yadaṅgāṅgibhāvarahitānāmavicāritaguṇapradhānabhāvānāṃ rasabhāvānāṃ nibandhanaṃ tannimittāni skhalitāni sarve doṣā ityarthaḥ /\nna dhvanipratipādanamātreti /\nvyaṅgyo 'rtho bhavatu mā vā bhūt kastatrābhiniveśaḥ? kākadantaparīkṣāprāyameva tatsyāditi bhāvaḥ /\nvṛttyanaucityameva cetibahudā vyācaṣṭe tadapītyanena caśabdaṃ kārikāgataṃ vyācaṣṭe /\nrasabhaṅgahetureva ityanenaivakārasya kārikāgatasya bhinnakramatvamuktam /\nrasasya virodhāyaivetyarthaḥ /\nnāyakaṃ pratīti /\nnāyakasya hi dhīrodāttādibhedabhinnasya sarvathā vīrarasānuvedhena bhavitavyamiti taṃ prati kātarapuruṣocitamadhairyayojanaṃ duṣṭameva /\nteṣāmiti rasādīnām /\ntairiti sukavibhiḥ /\nso 'paśabda iti duryaśa ityarthaḥ /\nnanu kālidāsaḥ bālapriyā cakārau vākyālaṅkāre ityāśayena vyācaṣṭe---itivṛttetyādi /\nbahudhā vyācaṣṭa iti /\nvṛttervyavahārasyetyādinā rasabhaṅgaheturityantagranthena tredhā vyācaṣṭa ityarthaḥ /\ntadapītyaneneti /\ntatpadottarāpiśabdenetyarthaḥ /\nnāyakaṃ prati nāyakayā svayaṃ sambhogābhilāṣasya kathane nibaddhe nāyakasyādhairyayojanamāpatati, tacca duṣṭamiti bhāvaṃ vivṛṇoti---nāyakasyetyādi /\nbhāvitavyamiti /\nsarveṣāṃ vīraśabdena vyavahārāditi bhāvaḥ /\n<lg>\n<l>kātarapuruṣeti /</l>\n<l>adhīrapuruṣetyarthaḥ /</l>\n<l>vṛttau 'ucitāṃ bhaṅgimantareṇe' pūrve viśṛṅkhalagiraḥ kavayaḥ prāptakīrtayaḥ /</l>\n<l>tānsamāśritya na tyājyā nītireṣā manīṣiṇā //</l>\n</lg></p>\n\n<lg>\n<l>vālmīkivyāsamukhyāśca ye prakhyātāḥ kavīśvarāḥ /</l>\n<l>tadabhiprāyabāhyo 'yaṃ nāsmābhirdarśito nayaḥ //</l>\n</lg>\n\n<p>iti /</p>\n\n\n</div>\n<div>\n\n\n<lg>\n<l>vivakṣite rase labdha-pratiṣṭhe tu virodhinām /</l>\n<l>bādhyānām aṅga-bhāvaṃ vā prāptānām uktir acchalā // DhvK_3.20 //</l>\n</lg>\n\n\n</div>\n<div>\n\n\n<lg>\n<l>vivakṣite rase labdhapratiṣṭhe tu virodhinām /</l>\n<l>bādhyānāmaṅgabhāvaṃ vā prāptānāmuktiracchalā // 20 //</l>\n</lg>\n\n<p>svasāmagnyā labdhaparipoṣe tu vivakṣite rase virodhināṃ virodhirasāṅgānāṃ bādhyānāmaṅgabhāvaṃ vā prāptanāṃ satāmuktiradoṣā /\nbādhyatvaṃ hi virodhināṃ śakyābhibhavatve sati nānyathā /\ntathāca teṣāmuktiḥ prastutarasaparipoṣāyaiva sampadyate /\naṅgabhāvaṃ prāptānāṃ ca teṣāṃ virodhitvameva nivartate /\naṅgabhāvaprāptirhi teṣāṃ svābhāvikī samāropakṛtā vā /\ntatra yeṣāṃ naisargikī teṣāṃ tāvaduktāvavirodha eva /\n<lg>\n<l>yathā vipralambhaśṛṅgāre tadaṅgānāṃ locanam paripoṣaṃ gatasyāpi karuṇasya rativilāseṣu paunaḥpunyena dīpanamakārṣīt, tatko 'yaṃ rasavirodhināṃ parihāranirbandha ityāśaṅkyāha--pūrva iti /</l>\n<l>na hi vasiṣṭhādibhiḥ kathañcidyadi smṛtimārgastyaktastadvayamapi tathā tyajāmaḥ /</l>\n<l>acintyahetukatvāduparicaritānāmiti bhāvaḥ /</l>\n<l>iti śabdena parikaraślokasamāptiṃ sūcayati // 19 //</l>\n</lg></p>\n\n<p>evaṃ virodhināṃ parihāre sāmānyenokte pratiprasavaṃ viyataviṣayamāha---vivakṣita itī /\nbādhyānāmiti /\nbādhyatvābhiprāyeṇāṅgatvābhiprāyeṇa vetyarthaḥ /\nacchalā nirdeṣetyarthaḥ /\nbādhyatvābhiprāyaṃ vyācaṣṭe--bādhyatvaṃ hīti /\nāṅgabhāvābhiprāyamubhayathā vyācaṣṭe, bālapriyā tyenena bhaṅgyā tatkathanaṃ duṣyantādernāyakasyeva nāyikāyā api na doṣa iti darśitam /\nbhāvārthamāha--na hītyādi /\n<lg>\n<l>na hi tyajāma iti sambandhaḥ /</l>\n<l>vasiṣṭhādīnāṃ tattyāge 'pi na doṣa ityāha---acintyetyādi /</l>\n<l>acintyahetukatvāduparacaritānāmiti ca pāṭhaḥ /</l>\n<l>uparicaritānāmityasyotkṛṣṭacaritānāmityarthaḥ // 19 //</l>\n</lg></p>\n\n<p>'bādhyānām' ityādikārikābhāgaṃ vyācaṣṭe---bādhyatvetyādi /\nuktirityanenāsya sambandhaḥ /\nubhayathā vyācaṣṭa iti /\n'aṅgabhāvaprāptirhi'tyādigranthena dvedhā vyākhyātavānityarthaḥ /\nvṛttau 'tadaṅgānāṃ vyādhyādīnām' iti /\nuktāvavirodha ityasyānuṣaṅgaḥ /\nupari vākye uktāvityasyaivānuṣaṅgaḥ /\ntatpadenātra vipralambhaparāmarśaḥ /\nvyādhyādīnāṃ vyādhyādīnāṃ teṣāñca tadaṅgānāmevādoṣo nātadaṅgānām /\ntadaṅgatve ca sambhavatyapi maraṇasyopanyāso na jyāyān /\nāśrayavicchede rasasyātyantavicchedaprāpteḥ /\nkaruṇasaya tu tathāvide viṣaye paripoṣo bhaviṣyatīti cet-na; tasyāprastutatvāt prastutasya ca vicchedāt /\nyatratu karuṇarasasyaiva kāvyārthatvaṃ tatrāvirodhaḥ /\nśṛṅgāre vā maraṇasyādīrghakālapratyāpattisambhave kadācidupanibandho nātyantavirodhī /\ndīrghakālapratyāpattau tu tasyāntarā pravāhaviccheda evetyevaṃvidhetivṛttopanibandhanaṃ rasabandhapradhānena kavinā locanam tatra prathamaṃ svābhāvikaprakāraṃ nirūpayati---tadaṅgānāmiti /\nnirapekṣabhāvatayā sāpekṣabhāvavapralambhaśṛṅgāravirodhinyapi karuṇe ye vyādhyādayassarvathāṅgatvena dṛṣṭāḥ teṣāmiti /\nte hi karuṇe bhavantyeva ta eva ca bhavantīti /\nśṛṅgāre tu bhavantyeva nāpi ta eveti /\natadaṅgānāmiti /\nyathālasyaugrajugupsānāmityarthaḥ /\ntadaṅgatve ceti /\n'sarva eva śṛṅgāre vyabhicāriṇa ityuktatvādi'ti bhāvaḥ /\nāśrayasya strīpuruṣānyatarasyādhiṣṭhānasyāpāye ratirevocchidyeta tasyā jīvitasarvasvābhimānarūpatvenobhayādhiṣṭhānatvāt /\nprastutasyeti /\nvipralambhasyetyarthaḥ /\nkāvyārthatvamiti /\nprastutatvamityarthaḥ /\nnanvevaṃ sarva eva vyabhicāriṇa iti vighaṭitamityāśaṅkyāha---śṛṅgāre veti /\nadīrghakāle yatramaraṇe viśrāntipadabandha eva notpadyate tatrāsya vyabhicāritvam /\nkadāciditi /\nyadi tādṛśīṃ bhaṅgiṃ ghaṭayituṃ sukaveḥ kauśalaṃ bhavati /\nyathā--- tīrthe toyavyatikarabhave jahnukanyāsarayvordehanyāsādamaragaṇanālekhyamāsādya sadyaḥ /\nbālapriyā virodhirasāṅgatvaṃ prakṛtarasāṅgatvaṃ ca darśayati--nirapekṣabhāvatayetyādi /\nte hīti /\nvyādhyādayo hītyarthaḥ /\nkaruṇe ityādi /\nkaruṇe bhavantyeva te eva bhavantīti dvedhā niyama ityarthaḥ /\nnāpītyādi /\nte eveti niyamo 'pi netyarthaḥ /\nmaraṇasya vipralambhāṅgatvasambhave mānamāha--sarva ityādi /\nālasyaugnyajugupsāvarjāssarvaṃ eva vyabhicāriṇa iti muninā uktatvādityarthaḥ /\nāśrayaviccheda ityādigranthaṃ vyācaṣṭe---āśrayasyetyādi /\nvṛttau--'śṛṅgāre ve'tyādi /\n'maraṇasye'ti /\nnāyakayorekasya yanmaraṇaṃ tasyetyarthaḥ /\nasya upanibandha ityanena sambandhaḥ /\n'adīraghe'ti /\nmaraṇādūrdhvamadīrgho yaḥ kālastasmiṃstena vā pratyāpattiḥ nāyakayoḥ samāgamastatsambhave satītyarthaḥ /\nlocane bhāvamāha--yatretyādi /\nviśrāntipadabandhaḥ pratītiviśrānteḥ pratiṣṭhā /\n<lg>\n<l>tatra tathāvidhasthale /</l>\n<l>asya maraṇasya /</l>\n<l>kāvyānuśāsane 'pyevamuktam--'śṛṅgāre tu maraṇādhyavasāyo tatra labdhapratiṣṭhe tu vivakṣite rase virodhirasāṅgānāṃ bādhyatvenoktāvadoṣo yathā--- kvākāryaṃ śaśalakṣmaṇaḥ kva ca kulaṃ bhūyo 'pi dṛśyeta sā doṣāṇāṃ praśamāya me śrutamaho kope 'pi kāntaṃ mukham /</l>\n<l>kiṃ vakṣyantyapakalmaṣāḥ kṛtadhiyaḥ svapne 'pi sā durlabhā cetaḥ svāsthyamupaihi kaḥ khalu yuvā dhanyo 'dharaṃ pāsyati //</l>\n</lg></p>\n\n<p>locanam pūrvākārādhikacaturayā saṅgataḥ kāntayāsau līlāgāreṣvaramata punarnandanābhyantareṣu //</p>\n\n<p>atra sphuṭaiva ratyaṅgatā maraṇasya /\nata eva sukavinā maraṇe padabandhamātraṃ na kṛtam, anūdyamānatvenaivopanibandhanāt /\npadabandhaniveśe tu sarvathā śokodaya evātiparimitakālapratyāpattilābhe 'pi atha dūraparāmarśakasahṛdayasāmājikābhiprāyeṇa maraṇasyādīrghakālapratyāpatteraṅgatocyate, hanta tāpasavatsarāje 'pi yaugandharāyaṇādinītimārgākarṇanasaṃskṛtamatīnāṃ vāsavadattāmaraṇabuddherevābhāvātkaruṇasya nāmāpi na syādityalamavāntareṇa bahunā /\ntasmāddīrghakālatātra padabandhalābha eveti mantavyam /\nevaṃ naisargikāṅgatā vyākhyātā /\nsamāropitatve tadviparītetyarthalabdhatvātsvakaṇṭhena na vyākhyātā /\nevaṃ prakāratrayaṃ vyākhyāya krameṇodāharati---tatretyādinā /\nkvākāryamiti /\nbālapriyā maraṇādūrdhvaṃ jhaṭiti punaryogo vā nibadhyata'iti /\ntīrtha iti raghuvaṃśastham /\ndehatyāgāditi ca pāṭhaḥ /\nkāntayā indumatyā /\nasau ajaḥ /\nratyaṅgateti /\nramaṇāṅgatetyarthaḥ /\nmaraṇasyeti /\ndehatyāgādityanena darśitasya maraṇasyetyarthaḥ /\nprapūrvaślokena saṅgamāśāyā varṇitatvādatra maraṇasya vipralambhāṅgatvaṃ sphuṭamiti bhāvaḥ /\npadabandhaḥ pratītaviśrānteḥ padabandhaḥ /\nanūdyamānatveneti /\ndehatyāgādityaneneti bhāvaḥ /\natīti /\natiparimito 'lyalpaḥ kālastena pratyāpatteḥ saṅgamasya lābhaḥ sambhavaḥ pratītirvā tasminnapītyarthaḥ /\nśokodaya evetyanenāsya sambandhaḥ /\nsahṛdayānāṃ śokacarvaṇaiva bhavediti tadarthaḥ /\nkecidadīrghakāletyādigranthasya bhāvamanyathā vyācakṣaye, tadanuvadannāha--athetyādi /\natheti praśne /\nprativakti--hantetyādi /\nayuktakathanahetuko viṣādo vismayo vā hantetyanena prakāśyate /\nsvamatenopasaṃharati---tasmādityādi /\ndīghati /\ndīrghakālatāpadārtho 'tra maraṇe sahṛdayapratītiviśrānteḥ padabandha evetyarthaḥ /\nsamārāpitā tviti /\naṅgateti śeṣaḥ /\netadviparīteti /\nvāstavāṅgatvābhāvānnaisargikāṅgatā viparītetyarthaḥ /\nvyākhyāteti /\npadarśitetyarthaḥ /\nvṛttau 'tasye'tyādi /\n<lg>\n<l>'tasya'śṛṅgārasya /</l>\n<l>yathā vā puṇḍarīkasya mahāśvetāṃ prati pravṛttanirbharānurāgasya dvitīyamunikumāropadeśavarṇane /</l>\n<l>svābhāvikyāmaṅgabhāvaprāptāvadoṣo yathā--- bhramimaratimalasahṛdayatāṃ pralayaṃ mūrcchāṃ tamaḥ śarīrasādam /</l>\n<l>maraṇaṃ ca jaladabhujagajaṃ prasahya kurute viṣaṃ viyoginīnām //</l>\n</lg></p>\n\n<p>ityādau /\nsamāropitāyāmapyavirodho yathā---'pāṇḍukṣāmam' ityādau /\nyathā vā---'kopātkomalalolabāhulatikāpāśena' ityādau /\niyaṃ locanam vitarka autsukyena matiḥ smṛtyā śaṅkā dainyena dhṛtiścintayā ca bādhyate /\netacca dvitīyoddyotārambha evoktamasmābhiḥ /\ndvitīyeti /\nvipakṣībhūtavairāgyavibhāvādyavadhāraṇe 'pi hyaśakyavicchedatvena dārḍhyamevānurāgasyoktaṃ bhavatīti bhāvaḥ /\n<lg>\n<l>samāropitāyāmiti /</l>\n<l>aṅgabhāvaprāptāviti śeṣaḥ /</l>\n<l>pāṇḍukṣāmaṃ vaktraṃ hadayaṃ sarasaṃ tavālasaṃ ca vapuḥ /</l>\n<l>āvedayati nitāntaṃ kṣetriyarogaṃ sakhi hṛdantaḥ //</l>\n</lg></p>\n\n<p>atra karuṇocito vyādhiḥ śleṣabhaṅgyā sthāpitaḥ kopāditi badhveti hanyata iti ca raudrānubhāvanāṃ rūpakabalādāropitānāṃ tadanirvāhādevāṅgatvam /\ntacca pūrvamevoktaṃ 'nātinirvahaṇaiṣitā' ityatrāntare /\nbālapriyā 'antarā' madhye /\n'pravāhavicchedaḥ' anusandhānadhārāyā viccheda ityarthaḥ /\nlocane---vipajñībhūteti /\nanurāgasya virodhibhūtetyarthaḥ /\nanurāgasyeti /\npuṇḍarīkagatānurāgasyetyarthaḥ /\nvṛttau 'bhramim' iti /\nidaṃ pāṇḍivatyādi ca kāvyaprakāśe 'pyudāhṛtam /\nbhramirnāma diśāṃ bhramaṇamiva darśayannāntaraḥ kaścidvikāraḥ /\npralayonaṣṭaceṣṭatā, mūrchā bāhyābhyantarendrayavṛttinirodhaḥ /\ntamaḥ āndhyam /\njalada eva bhujagastajjam /\nviṣaṃ jalameva garalam /\natra karuṇocatavyādheranubhāvānāṃ bhramyādīnāṃ vipralambhe 'pi sambhavānnaisargikī aṅgatā /\npāṇḍukṣāmamiti /\nhṛdayaṃ uraḥ /\nsarasaṃ annarasasahitaṃ, yadvā--candanādirasasahitam /\nalasaṃ bāhyakriyāyāmakṣamam /\nkṣetriyo dehāntare cikitsyo 'sādhya iti yāvat /\nrogaḥ gadaḥ /\nkṣetriyo rogaḥ kṣayaroga iti kecit tam /\nāvedayatīti /\nvaktrādīnāṃ pratyekamanvayābhiprāyeṇaikavacanāntatayā nirdeśaḥ /\natra karuṇocitavyādheḥ vipralambhe samāropādaṅgatetyāha locane - atretyādi /\nśleṣabhaṅgyeta /\nubhayasādhāraṇānubhāvapradarśanenetyarthaḥ /\nsthāpita iti /\nāropeṇāṅgatayā pradarśita ityarthaḥ /\nbadhvetītyādi /\nbandhanādīnāmityarthaḥ /\ntadanirvāhāditi /\nrūpakānirvādityarthaḥ /\naṅgatvamiti /\nśṛṅgārāṅgatvamityarthaḥ /\nvṛttau aṅgabhāvagamanaṃ yadiyaṃ cāṅgabhāvaprāptiranyā yadādhikārikatvātpradhāna ekasminvākyārthe rasayorbhāvayorvā parasparavirodhinordvayoraṅgabhāvagamanaṃ tasyāmapi na doṣaḥ /\nyathoktaṃ 'kṣipto hastāvalagnaḥ' ityādau /\nkathaṃ tatrāvirodha iti cet, dvayorapi tayoranyaparatvena vyavasthānāt /\nanyaparatve 'pi virodhinoḥ kathaṃ virodhanivṛttiriti cet, ucyate--\nvidhau viruddhasamāveśasya locanam anyeti /\ncaturtho 'yaṃ prakāra ityarthaḥ /\npūrvaṃ hi virodhinaḥ prastutarasāntare 'ṅgatoktā, adhunā tu dvayorvirodhinorvastvantare 'ṅgabhāva iti śeṣaḥ /\nkṣipta iti /\nvyākhyātametat 'pradhāne 'nyatra vākyārthe' ityatra /\nnanvanyaparatve 'pi svabhāvo na nivartate, svabhāvakṛta eva ca virodha ityabhaprāyeṇāha--anyaparatve 'pīti /\nvirodhinorati /\ntatsvabhāvayoriti hetutvābhiprāyema viśeṣaṇam /\nucyata iti /\nayaṃ bhāvaḥ---sāmagrīviśeṣapatitatvena bhāvānāṃ virodhāvirodhau na svabhāvamātranibandhanau śītoṣṇayorapi virodhābhāvāt /\nvidhāviti /\ntadeva kuru mā kārṣīriti bālapriyā cānyā aṅgabhāvaprāptiriti sambandhaḥ /\n'tasyāmapo'ti /\ntathāvidhāṅgabhāvaprāptāvapītyarthaḥ /\nanyetyasya vivaraṇaṃ locane---caturtha iti /\npūrvoktādviśeṣaṃ darśayati---pūrvamityādi /\nvirodhina iti /\nvirodhirasāṅgāsyetyarthaḥ /\nrasāntare rasaviśeṣe vastvantara iti /\nprastute ityanuṣajyate /\nanyaparatve 'pīti /\nanyāṅgatve 'pītyarthaḥ /\nāheti /\npṛcchatītyarthaḥ /\nviśeṣaṇamiti /\nanuṣajyamānayordvayorityasya viśeṣaṇamityarthaḥ /\nayaṃ bhāvaḥ vidhāvityādigrandhasyāyaṃ bhāvārthaḥ /\nka ityatrāha--sāmagrītyādi /\nayamarthaḥ---padārthānāṃ madhye kasyacitkenacitsaha virodhaścāvirodhaśca svabhāvamātrakṛtau na, kintu sāmagrīviśeṣānupraveśenāpi sambhavataḥ /\natra tadvirodho nāma tadasāmānādhikaraṇyaṃ tadutpattipratibandhaśca ghaṭatvādīnāṃ paṭatvādibhiśśītasparśadīnāmuṇṇasparśādibhiśca sahāsāmānādhikaraṇyarūpo virodhaḥ svabhāvakṛtaḥ /\nevaṃ teṣāṃ dravyatvādibhiḥ rūpādiguṇaiśca saha sāmānādhikaraṇyarūpāvirodhaśca bodhyaḥ /\nśītasparśāsaurabhagandhādīnāṃ svāśrayārabdhadravye uṇṇasparśāsaurabhagandhādyutpattipratibandharūpastadvirodhassāmagrīviśeṣānupraveśakṛtaḥ, evaṃ śītoṇṇasparśayoravirodhaḥ komalabhaktotpattisāmagrīviśeṣānupraveśakṛtobodhyaḥ /\nvithisthale pravṛttisāmagrīṃ niṣedhasthale nivṛttisāmagrīṃ cādāya tadanupraveśena virodhāvirodhau grāhyāviti /\nśītoṇṇayoriti /\nśītoṇṇasparśayorityarthaḥ /\nvirodhābhāvāditi /\nsāmagrīviśeṣānupraveśeneti śeṣaḥ /\nvidhāvatyaderdṛṣṭantamāha--tadevetyādi /\ntadityanenaikaṃ karma vivakṣitam /\nekadeti śeṣaḥ /\niti yatheti /\niti vidhauduṣṭatvaṃ yathā tathetyarthaḥ /\nkaraṇākaraṇayorekenaikadānuṣṭhātumaśakyatvāditi bhāvaḥ /\nupaṣṭambhakamāha - ata evetyādi /\nduṣṭatvaṃ vānuvāde /\nlocanam yathā /\nvidhiśabdenātraikadā prādhānyamucyate /\nata evātirātre ṣoḍaśinaṃ gṛhṇantīti viruddhavidhirvikalpaparyavasāyīti vākyavidaḥ /\nanuvāda iti /\nanyāṅgatāyāmityarthaḥ /\n<lg>\n<l>bālapriyā ata eva viruddhāyorekatraikadā prādhānyasya duṣṭatvādeva /</l>\n<l>atirātra ityādi /</l>\n<l>atirātre atirātrayāge ṣoḍaśinaṃ somapātraviśeṣam gṛhṇanti yathā---- ehi gaccha patottiṣṭha vada maunaṃ samācara /</l>\n<l>evamāśāgrahagrastaiḥ krīḍanti dhanino 'rthibhiḥ //</l>\n</lg></p>\n\n<p>ityādau /\natra hi vidhipratiṣedhayoranūdyamānatvena samāveśe na virodhastathehāpi bhaviṣyati /\nśloke hyasminnīrṣyāvipralambhaśṛṅgārakaruṇavastunorna vidhīyamānatvam /\ntripuraripuprabhāvātiśayasya vākyārthatvāttadaṅgatvena ca tayorvyavasthānāt /\nlocanam krīḍāṅgatve na hyatra viruddhānāmarthānāmabhidhānamiti rājanikaṭavyavasthitātatāyidvayanyāyena viruddhānāmapyanyamukhaprekṣitāparatantrīkṛtānāṃ yena virodhaḥ syāt /\nkevalaṃ viruddhatvādaruṇādhikaraṇasthityā bālapriyā gṛhṇīyuḥ iti ṣoḍaśigrahaṇaṃ vihitam /\npunaśca 'nātirātre ṣoḍaśinaṃ gṛhṇātī'tyanena tanniṣiddhañceti yadyapi grahaṇāgrahaṇayorviruddhayorvidhiḥ, tathāpi sa vidhiḥ ṣoḍaśinaṃ gṛhṇīyānna gṛhṇīyādvā iti vikalpe paryavasyatītyarthaḥ /\nvṛttau---'ehī'ti /\nhe arthin tvamehi āgaccha /\n'eva'miti /\nuktaprakāreṇetyarthaḥ /\n'āśe'ti /\nāśārupairgrahairgrastāstairityarthaḥ /\n'arthibhiḥ' yācakaiḥ dhaninaḥ krīḍantīti sambandhaḥ /\natra ehīti krīḍanti gaccheti krīḍantītyādirītyā bhāvābhāvarūpayorapi gamanāgamanādyoḥ pradhānabhūtakrīḍāyāṃ prakāratayānvayena tadaṅgatvānna duṣṭatvamiti darśayannāha locane--krīḍāṅgatvenetyādi /\natreti /\nehītyādiśloka ityarthaḥ /\nviruddhānāmarthānāmiti /\nekadaikatra viruddhayoḥ gamanāgamanayoḥ patanotthānayorvacanamaunayoścārthānāmityarthaḥ /\nitīti hetau /\nrājeti /\nrājanikaṭavyavasthitau rājāśrayatvena sthitau yāvātatāthinau mitho vaireṇa vadhodyatau puruṣau tayordveyaṃ tannyāyenetyarthaḥ /\nanyeti /\nanyamukhaprekṣitā anyāyattatā tayā paratantrīkṛtānāmupasarjanīkṛtānāmityarthaḥ /\nautena krameṇa ehi gacchetyādiśrutikramema yaḥ svātmanāṃ parāmarśaḥ pratītaḥ tasmin satyapi /\naviśrāmyatāmiti /\nsvātmani pratītiviśrāntimalabhamānānāmityarthaḥ /\nkrīḍāyāmaṅgatvenānvayāditi bhāvaḥ /\nparaspararūpeti /\nparasparasya yadrūpaṃ svabhāvaḥ taccintāyāṃ kā kathā taccintā nodetyevetyarthaḥ /\nviśeṣamāha--kevalamityādi /\naruṇeti /\naruṇādhikaraṇanyāyenetyarthaḥ /\nsambhāvyata ityanenāsya sambandhaḥ /\naruṇayetyādividhivākye kārakāṇāṃ bhāvanānvayaniyamānmitho 'nanvitānāmevāruṇyapiṅgākṣītvādīnāṃ karaṇavibhaktyantapadārthānāṃ somakrayaṇabhāvanāyāṃ karaṇatvenādāvanvayaḥ, paścāt parasparānvayaḥ--- na ca raseṣu vidhyanuvādavyavahāro nāstīti śakyaṃ vaktum, teṣāṃ vākyārthatvenābhyupagamāt /\nvākyārthasya vācyasya ca yau vidhyanuvādau tau locanam yo vākyīya eṣāṃ pāścātyaḥ sambandhaḥ sambhāvyate sa vighaṭatām /\nnanu pradhānatayā yadvācyaṃ tatra vidhiḥ /\napradhānatvena tu vācye 'nuvādaḥ /\nna ca rasasya vācyatvaṃ tvayaiva soḍhamityāśaṅkamānaḥ pariharati---na ceti /\npradhānāpradhānatvamātrakṛtau vidhyanuvādau, tau ca vyaṅgyatāyāmapi bhavata eveti bhāvaḥ /\nmukhyatayā ca rasa eva kāvyavākyārtha ityuktam /\ntenāmukhyatayā yatra so 'rthastatrānūdyamānatvaṃ rasasyāpi yuktam /\nyadi vānūdyamānavibhāvādisamākṣiptatvādrasasyānūdyamānatā tadāha---vākyārthasyeti /\nbalapriyā yā gaussā aruṇā piṅgākṣītyādi /\nspaṣṭamidaṃ mīmāṃsāparibhāṣādau /\nvākyīya iti /\nvākyapratipādya ityarthaḥ /\neṣāmityādi /\nya āgacchati sa gacchatītyādipārṣṭhikānvaya ityarthaḥ /\nviruddhatvātsa kevalaṃ vighaṭatāmiti sambandhaḥ /\nvṛttau 'vidhipratiṣedhayo'riti /\ngamanāgamanādyoratyarthaḥ /\n'anūdyamānatvene'ti /\nkrījāvidhāne iti śeṣaḥ /\ntathetyādyuktameva vivṛṇoti---'śloka' ityādi /\n'vidhīyamānatva'miti /\nprādhānyamityarthaḥ /\n'na ce'tyādyabhyupagamādityantaṃ granthamavatārayati locane---nanvityādi /\nyadvācyamiti /\nyo vācyārtha ityarthaḥ /\ntatra vidhiriti /\ntasya vidhiranuvādaśceti bhāvaḥ /\nteṣāmityādiparihāragranthasya bhāvamāha--pradhānetyādi /\nyuktamityantena /\nvidhyanuvādāviti /\narthasyeti śeṣaḥ /\nvyaṅgayatāyāmapi vyaṅgyatve satyapi /\nkutrānūdyamānatvaṃ rasasyetyatrāha---mukhyatayetyādi /\nso 'rthaḥ vyaṅgyārthaḥ /\nyadiveti pakṣāntaradyotakam /\ntadākṣiptānāṃ rasānāṃ kena vāryete /\nyairvā sākṣātkāvyārthatā rasādīnāṃ nābhyupagamyate, taisteṣāṃ tannibhittatā tāvadavaśyamabhyupagantavyā /\ntathāpyatra śloke na virodhaḥ /\nyasmādanūdyamānāṅganimittobhayarasavastusahakāriṇo vidhīyamānāṃśādbhāvaviśeṣapratītirutpadyate tataśca na kaścidvirodhaḥ /\ndṛśyate viruddhobhayasahakāriṇaḥ kāraṇātkāryaviśeṣotpattiḥ viruddhaphalotpādanahetutvaṃ hi yugapadekasya kāraṇasya viruddhaṃ na tu viruddhobhayasahakāritvam /\nlocanam yadi vā mā bhūdanūdyamānatayā viruddhayo rasayoḥ samāveśaḥ, sahakāritayā tu bhaviṣyatīti sarvathāviruddhayoryuktiyukto 'ṅgāṅgibhāvo nātra prayāsaḥ kaściditi darśayati--yaivati /\ntannimittateti /\nkāvyārtho vibhāvādirnimittaṃ yeṣāṃ rasādīnāṃ te tathā teṣāṃ bhāvastattā /\nanūdyamānā ye hastakṣepādayo rasāṅgabhūtā vibhāvādayastannimittaṃ yadubhayaṃ karuṇavipralambhātmakaṃ rasavastu rasasajātīyaṃ tatsahakāri yaseya vidhīyamānasya śāmbhavaśaravahnijanitaduritdāhalakṣaṇasya tasmādbhāvaviśeṣepreyolaṅkāraviṣaye bhagavatprabhāvātiśayalakṣaṇe pratītiriti saṅgatiḥ /\nviruddhaṃ yadubhayaṃ vāritejogataṃ śītoṣṇaṃ tatsahakāri yasya taṇḍulādeḥ kāraṇasya tasmātkāryaviśeṣasya komalabhaktakaraṇalakṣaṇasyotpattirdṛśyate /\nsarvatra hītthameva kāryakāraṇabhāvo bījāṅkurādau nānyathā /\nnanu virodhastarhi sarvatrākiñcitkaraḥ syādityāśaṅkyāha---viruddhaphaleti /\ntathā cāhuḥ---'nopādānaṃ viruddhasya' iti /\nnanvabhineyārthe kāvye yadīdṛśaṃ vākyaṃ bhavettadā bālapriyā anvityādi /\nanūdyamānairvibhāvādibhiḥ samākṣiptatvādyvañcitatvādityarthaḥ /\ntadāha tadabhiprāyeṇāha /\n'tannimittate'tyetadyvācaṣṭe---kāvyetyādi /\nanūdyamānāṅgetyādikaṃ kṣipta ityādiśloke yojayan vyācaṣṭe---anūdyamānā ityādi /\nhastakṣepādayo vibhāvādaya ityatra yathāsaṃkhyenānvayo na vivakṣitaḥ /\nhastakṣepasyānubhāvatvāt anubhāvādaya iti vā pāṭhaḥ /\ntannimittamiti /\nte nimittāni yasya tadityarthaḥ /\nrasasajātīyamiti /\nrasātmakaṃ sthāyyātmakaṃ vetyarthaḥ /\nyasya vidhīyamānāṃśasyetyasyaiva vivaraṇam---śāmbhavetyādi /\nvidhīyamānāṃśāditi viśeṣyasannidhānena yasya vidhīyamānāṃśasyeti vyākhyātaṃ, tadetaddarśayitumāha---tasmāditi /\nbhāvaviśeṣapratītirityetadyvācaṣṭe---bhāvetyādi /\nbhāvaviśeṣe ityasya vivaraṇam---preyo 'laṅkāraviṣaya iti /\nsa ka ityatrāha---bhagavadityādi /\nsarvatretyādi /\ntejojalādyātmakaviruddhobhayasahakāriṇa eva bījāderaṅkurādikāryotpattiriti bhāvaḥ /\nnopādānamiti /\nnotpādanamiti pāṭhena bhāvyamiti pratibhāti /\nevaṃvidhavridedhapadārthaviṣayaḥ kathamabhinayaḥ prayoktavya iti cet, anūdyamānaivaṃvidhavācyaviṣaye yā vārtā sātrāpi bhaviṣyati /\nevaṃ vidhyanuvādanayāśrayeṇātra śloke parihṛtastāvadvirodhaḥ /\nkiṃ ca nāyakasyābhinandanīyodayasya kasyacitprabhāvātiśayavarṇane tatpratipakṣāṇāṃ yaḥ karuṇo rasaḥ sa parīkṣakāṇāṃ na vaiklavyamādadhāti locanam yadi samastābhinayaḥ kriyate tadā viruddhārthaviṣayaḥ kathaṃ yugapadabhinayaḥ kartuṃ śakya ityāśayenāśaṅkamāna āha--evamiti /\netatpariharati---anūdyamāneti /\nanūdyamānamevaṃvidhaṃ viruddhākāraṃ vācyaṃ yatra tādṛśo yo viṣayaḥ 'ehi gaccha patottiṣṭha' ityādistatra yā vārtā sātrāpīti /\netaduktaṃ bhavati---'kṣipto hastāvalagna' ityādau prādhānyena bhītaviplutādidṛṣṭyupapādanakrameṇa prākariṇakastāvadarthaḥ pradarśayitavyaḥ /\nyadyapyatra karuṇo 'pi parāṅgameva tathāpi vipralambhāpekṣayā tasya tāvannikaṭaṃ prākaraṇikatvaṃ maheśvaraprabhāvaṃ prati sopayogatvāt /\nvipralambhasya tu kāmīvetyutprekṣopamābalenāyātasya dūratvāt /\nevaṃ ca sāsranetrotpalābhiratyantaṃ prādhānyena karuṇopayogābhinayakrameṇa leśatastu vipralambhasya karuṇena sādṛśyātsūcanāṃ kṛtvā /\nkāmīvetyatra yadyapi praṇayakopocito 'bhinayaḥ kṛtastathāpi tataḥ pratīyamāno 'pyasau vipralambhaḥ samanantarābhinīyamāne sa dahatu duritamityādau sāṭopābhinayasamarpito yo bhagavatprabhāvastatrāṅgatāyāṃ paryavasyatīti na kaścidvirodhaḥ /\netaṃ virodhaparihāramupasaṃharati---evamiti /\nviṣayāntare tu prakārāntareṇa virodhaparihāramāha---kiñceti /\nparīkṣakāmāmiti sāmājikānāṃ vivekaśālinām /\nna vaiklavyamiti /\nna tādṛśe viṣaye cittadrutiritepadyate karuṇāsvādaviśrāntyabhāvāt /\nkintu vīrasya yo 'sau krodho vyabhicāratāṃ pratipadyate tatphalarūpo 'sau karuṇarasaḥ /\nsvakāraṇābhivyañjanadvāreṇa vīrāsvādātiśaya eva paryavasyati /\nbālapriyā naṭaśikṣārthaṃ vivṛṇoti---etaduktamityādi /\npradarśayitavyaḥ abhinetavyaḥ /\nutprekṣāpamābaleneti /\nutprekṣāyā upamāyā vā balenetyarthaḥ /\nkṛtvā abhinaya iti sambandhaḥ /\nśaṅkate---kāmītyādi /\nsamādhatte---tathāpītyādi /\nkṛta iti /\nkṛtiviṣaya ityarthaḥ /\nbhavediti śeṣaḥ /\nkiñcetyādigranthamavatārayati---viṣayāntare 'pītyādi /\nviṣayāntare sthalāntare kuravaketyādau /\nprakārāntareṇeti /\npañcamena prakāreṇetyarthaḥ /\nāheti /\nprasaṅgādāhetyarthaḥ /\ntādṛśe viṣaya iti /\nkuravaketyādadyudāharaṇādāvityarthaḥ /\nvaiklavyamityasya pratyuta prītyatiśayanimittatāṃ pratipadyata ityatastasya kuṇṭhaśaktikatvāttadvirodhavidhāyino na kaściddoṣaḥ /\ntasmādvākyārthībhūtasya rasasya bhāvasya vā virodhī rasavirodhīti vaktuṃ nyāyyaḥ, na tvaṅgabhūtasya kasyacit /\n<lg>\n<l>locanam yathoktam--'raudrasya caiva yatkarma sa jñeyaḥ karuṇo rasaḥ' iti /</l>\n<l>tadāha---prītyatiśayeti /</l>\n<l>atrodāharaṇam--- kurabaka kucāghātakrīḍāsukhena viyujyase bakulaviṭapin smartavyaṃ te mukhāsavasevanam /</l>\n<l>caraṇaghaṭanāśūnyo yāsyasyaśoka saśokatā- miti nijapuratyāge yasya dviṣāṃ jagaduḥ strayaḥ //</l>\n</lg></p>\n\n<p>bhāvasya veti /\ntasmin rase sthāyinaḥ pradhānabhūtasya vyabhicāriṇo vā yathā vipralambhaśṛṅgāra autsukyasya /\n<lg>\n<l>bālapriyā vivaraṇam---cittadrutiriti /</l>\n<l>kuravaketi /</l>\n<l>mukhāsavasevanamityapi pāṭhaḥ /</l>\n<l>sa pādāghātādaśokastilakakuravakau vīkṣaṇālaṅganābhyām strīṇāṃ sparśātpriyaṅgurvikasati bakulaśśīdhugaṇḍūṣasekāt //</l>\n</lg></p>\n\n<p>iti vacanamatrānusandheyam /\nvṛttau 'karuṇo rasa'iti /\nnibadhyamāna iti śeṣaḥ /\n'prītyatiśaye'ti /\nvīrarasāsvādetyarthaḥ /\n'tasye'ti /\nkaruṇasyetyarthaḥ /\n'kuṇṭhaśaktikatvādi'ti /\nanyāṅgatvena śakteḥ kuṇṭhībhāvādityarthaḥ /\nna doṣa ityanenāsya sambandhaḥ /\n'tadvirodhavidhāyina' iti tasyetyasya viśeṣaṇam /\nvīrarasāsvādātiśayavirodhavidhāyina ityarthaḥ /\nakuṇṭhaśaktikatvāditi pāṭhe tasyetyasya vīrāsvādasyetyarthaḥ /\ntadvirodhavidhāyina iti pañjamyantaṃ karuṇāditi śeṣaḥ /\nnigamayati 'tasmādi'tyādi /\n'vākyārthībhūtasye'ti /\npradhānasya prastutasyetyarthaḥ /\n'rasavirodhīti vaktum' iti /\n'virodhirase'tyādau virodhipadena vaktumityarthaḥ /\ntathāca vākyārthabhūtarasādivirodhirasasambandhiparigraho doṣa iti bhāvaḥ /\n'na tvi'tyādi /\naṅgabhūtasya kasyacidrasasya bhāvasya vā virodhī rasavirodhīti vaktuṃ na nyāyya ityarthaḥ /\ntathācāṅgabhūtasya kasyacidvirodhī yo lasaḥ tatsambandhiparigraho na doṣa iti bhāvaḥ /\nyathākṣiptetyādau śṛṅgāravirodhī yaḥ karuṇastatsambandhiparigrahaḥ /\nbhāvasya vetyatra bhāvapadena sthāyī vyabhicārī ca vivakṣita ityāha locane---tasminnityādi /\ntasmin rase prakṛtarase /\nvākyārthabhūtasyetyasya vivaraṇam---pradhānabhūtasyeti /\nathavā vākyārthībhūtasyāpi kasyacitkaruṇarasaviṣayasya tādṛśena śṛṅgāravastunā bhaṅgiviśeṣāśrayeṇa saṃyojanaṃ rasaparipoṣāyaiva jāyate /\nyataḥ prakṛtimadhurāḥ padārthāḥ śocaniyatāṃ prāptāḥ pragavasthābhāvibhiḥ saṃsmaryamāṇairvilāsairadhikataraṃ śokāveśamupajanayanti /\nyathā--- locanam adhunā pūrvasminneva śloke kṣipta ityādau prakārāntareṇa virodhaṃ pariharati---athaveti /\nayaṃ cātra bhāvaḥ--pūrvaṃ vipralambhakaruṇayoranyatrāṅgabhāvagamanānnirvirodhatvamuktam /\nadhunā tu sa vipralambhaḥ karuṇasyaivāṅgatāṃ pratipannaḥ kathaṃ virodhīti vyavasthāpyate---tathā hi karuṇo raso nāmeṣṭajanavinipātādervibhāvādityuktam /\niṣṭatā ca nāma ramaṇīyatāmūlā /\ntataśca kāmīvārdrāparāgha ityutprekṣayedamuktam /\nśāṃbhavaśaravahniceṣṭitāvalokane prāktanapraṇayakalahavṛttāntaḥ smaryamāṇa idānīṃ vidhvastatayā śokavibhāvatāṃ pratipadyate /\ntadāha---bhaṅgiviśeṣeti /\nagrāmyatayā vibhāvānubhāvādirūpatāprāpaṇayā bālapriyā atha vetyādigranthasyārthāntarabhramanivāraṇāya tadragranthamavatārayati---adhunetyādi /\natha veti ityasya sthāne athavetyādinā doṣābhāva ityanteneti ca pāṭhaḥ /\nvṛttau 'athave'tyādi /\n'vākyārthabhūtasye'ti /\nvācyasyetyarthaḥ /\napiśabdaḥ anantaroktanītyā rasaparapoṣaṇe āpātato virodhaṃ dyotayati 'kasyacidi'ti /\nvibhāvādirūpasya kasyacidityarthaḥ /\n'karuṇarasaviṣayasya' kuṇāṅgasya /\n'tādṛśena' vācyatayā tattulyena /\nyadvā--virodhinā śṛṅgāravastunā śṛṅgārāṅgena /\nuktasyodāharaṇamāha---'ayam' ityādi /\nkāvyaprakāśe'pyudāhṛto 'yaṃ ślokaḥ /\nprakṛte kṣipta ityādāvuktaṃ yojayannāha---'tadatre'tyādi /\n'vyavaharati sme'ti /\nkaragrahaṇādikamakaroditi tadarthaḥ /\nvṛttigranthena vivakṣitā syāspaṣṭatvādbhāvamāha locane - ayañcātretyādi /\nanyatra tripuraripuprabhāvātiśaye /\nadhunā tu ityasya iti vyavasthāpyata ityanena sambandhaḥ /\nkathaṃ virodhīti /\nkaruṇasya virodhī netyarthaḥ /\nvibhāvādityuktamiti /\nmunineti śeṣaḥ /\nramaṇīyatāmūleti bahuvrīhiḥ /\nityutprekṣayeti /\nidaṃ cātrotprekṣālaṅkāra iti pakṣābhiprāyeṇoktam /\nidamuktamiti /\nvakṣyamāṇārthaḥ prakāśita ityarthaḥ /\nśāmbhaveti /\nśāmbhavavahneśceṣṭitānāmavalokanenetyarthaḥ /\navalokane ityapi pāṭhaḥ, smaryamāṇa ityanenāsya sambandhaḥ /\nprāktaneti /\nprāktanaḥ pūrvānubhūtaḥ praṇayakalahavṛttāntaḥ karagragaṇāsahanādirittayarthaḥ /\nsmaryamāṇa iti /\ntripurayuvatibhiriti śeṣaḥ /\nvidhvastatayeti /\n<lg>\n<l>naṣṭatayetyarthaḥ śokavibhāvatāmityasyānantaraṃ prakṛṣṭāmiti ca kvacit pāṭhaḥ /</l>\n<l>pratipadyata iti /</l>\n<l>tathācātra viśiṣṭavaiśiṣṭyanyāyena vipralambhopaskṛtaḥ karuṇaḥ tripuraripuprabhāvātiśayaṃ ayaṃ sa raśanotkarṣī pīnastanavimardanaḥ /</l>\n<l>nābhyūrujaghanasparśi nīvīvisraṃsanaḥ karaḥ //</l>\n</lg></p>\n\n<p>ityādau /\n<lg>\n<l>tadatra tripurayuvatīnāṃ śāmbhavaḥ śarāgnirārdrāparādhaḥ kāmī yathā vyavaharati sama tathā vyavahṛtavānityanenāpi prakāreṇāstyeva nirvirodhatvam /</l>\n<l>tasmādyathā yathā nirūpyate tatā tathātra doṣābhāvaḥ /</l>\n<l>ityaṃ ca---- krāmantyaḥ kṣayakomalāṅgulivaladraktaiḥ sadarbhāḥ sthalīḥ pādaiḥ pātitayāvakairiva patadbāṣpāmbudhautānanāḥ /</l>\n<l>bhītā bhartṛkarāvalambitakarāstvadvairinārthādhunā dāvāgniṃ parito bhramanti punarapyudyadvivāhā iva //</l>\n</lg></p>\n\n<p>ityevamādīnāṃ sarveṣāmeva nirvirodhatvamavagantavyam /\nevaṃ tāvadrasādīnāṃ virodhirasādibhiḥ samāveśāsamāveśayorviṣayavibhāgo darśitaḥ /\nidānīṃ teṣāmekaprabandhaviniveśane nyāyyo yaḥ kramastaṃ pratipādayitumucyate--\nlocanam grāmyoktirahitayetyarthaḥ /\natraiva dṛṣṭāntamāha---yathā ayamiti /\natra bhūriśravasaḥ samarabhuvi nipatitaṃ bāhuṃ dṛṣṭvā tatkāntānāmetadanuśocanam /\nraśanāṃ mekhalāṃ sambhogā vasareṣūrdhvaṃ karṣatīti rasanotkarṣī /\namunā virodhoddharaṇaprakāreṇa bahutaraṃ lakṣyamupapāditaṃ bhavatītyabhiprāyeṇāha--itthaṃ ceti /\n<lg>\n<l>homāgnidhumakṛtaṃ bāṣpāmbu yadi vā bandhugṛhatyāgaduḥkhodbhavam /</l>\n<l>bhayaṃ kumārījanocitaḥ sādhvasaḥ /</l>\n<l>evamiyatāṅgabhāvaṃ prāptānāmuktiracchaleti kārikābhāgopayogi nirūpitamityupasaṃharati---evamiti /</l>\n<l>tāvadgrahaṇena vaktavyāntarasapyastīti sūcayati //20//</l>\n</lg></p>\n\n<p>tadevāvatārayati---idānīmityādinā /\nteṣāṃ rasānāṃ krama iti yojanā /\nbālapriyā tadālambitaṃ itibhāvaṃ vā upaskarotīti bhāvaḥ /\ntadāheti /\nuktābhiprāyeṇāhetyarthaḥ /\nagrāmyatayetyasyaiva vivaraṇam--vibhāvetyādi /\natra bhūriśravasa ityādi /\nśloke 'sminnāyakagataśṛṅgāro nāyikāgatakaruṇasyāṅgamityādikaṃ kāvyapradīpodyotādau draṣṭavyam /\namuneti /\n<lg>\n<l>uktenetyarthaḥ /</l>\n<l>vivāhakāle kathaṃ bāṣpodgama ityata āha--hometi /</l>\n<l>ayamapi ślokaḥ kāvyaprakāśe udāhṛtaḥ /</l>\n<l>kṣipta ityādāvivātrāpi sarvaṃ bodhyam //20//</l>\n</lg></p>\n\n<p>idānīṃ teṣāmityatra teṣāmitipadaṃ vyācaṣṭe---rasānāmiti /\nkrama ityādi /</p>\n\n\n</div>\n<div>\n\n\n<lg>\n<l>prasiddhe 'pi prabandhānāṃ nānā-rasa-nibandhane /</l>\n<l>eko raso 'ṅgīkartavyas teṣām utkarṣam icchatā // DhvK_3.21 //</l>\n</lg>\n\n\n</div>\n<div>\n\n\n<lg>\n<l>prasiddhe 'pi prabandhānāṃ nānārasanibandhane /</l>\n<l>eko raso 'ṅgīkartavyasteṣāmutkarṣamicchatā // 21 //</l>\n</lg>\n\n<p>prabandheṣu mahākāvyādiṣu nāṭakādiṣu vā viprakīrṇatayāṅgāṅgibhāvena bahavo rasā upanibadhyanta ityatra prasiddhau satyāmapi yaḥ prabandhānāṃ chāyātiśayayogamicchati tena teṣāṃ rasānāmanyatamaḥ kaścidvivakṣito raso 'ṅgitvena viniveśayitavya ityayaṃ yuktataro mārgaḥ /\nnanu rasāntareṣu bahuṣu prāptaparipoṣeṣu satsu kathamekasyāṅgitā na virudhyata ityāśaṅkyedamucyate--</p>\n\n</div>\n<div>\n\n\n<lg>\n<l>rasāntara-samāveśaḥ prastutasya rasasya yaḥ /</l>\n<l>nopahanty aṅgitāṃ so 'sya sthāyitvenāvabhāsinaḥ // DhvK_3.22 //</l>\n</lg>\n\n\n</div>\n<div>\n\n\n<lg>\n<l>rasāntarasamāveśaḥ prastutasya rasasya yaḥ /</l>\n<l>nopahantyaṅgitāṃ so 'sya sthāyitvenāvabhāsinaḥ // 22//</l>\n</lg>\n\n<p>prabandheṣu prathamataraṃ prastutaḥ san punaḥ punaranusandhīyamānatvena sthāyī yo rasastasya sakalabandhavyāpino rasāntarairantarālavartibhiḥ samāveśo yaḥ locanam prasiddhe 'piti /\nbharatamuniprabhṛtibhirnirūpite 'pītyarthaḥ /\nteṣāmiti prabandhānām /\nmahākāvyādiṣvityādiśabdaḥ prakāre /\nanabhineyānbhedānāha, dvitīyastvabhineyān /\nviprakīrṇatayeti /\n<lg>\n<l>nāyakapratināyakapatākāprakarīnāyakādiniṣṭhatayetyarthaḥ /</l>\n<l>aṅgāṅgibhāvenetyekanāyakaniṣṭhatvena /</l>\n<l>yuktatara iti /</l>\n<l>yadyapi ramavakārādau paryāyabandhādau ca naikasyāṅgitvaṃ tathāpi nāyuktatā tasyāpyevaṃvidho yaḥ prabandhaḥ tadyathā nāṭakaṃ mahākāvyaṃ vā tadutkṛṣṭataramiti taraśabdasyārthaḥ // 21 //</l>\n</lg></p>\n\n<p>nanviti /\nsvayaṃ labdhaparipoṣatve kathamaṅgatvam? alabdhaparipoṣatve vā kathaṃ rasatvamiti rasatvamaṅgatvaṃ cānyonyaviruddhaṃ teṣāṃ cāṅgatvāyoge kathamekasyāṅgitvamuktamiti bhāvaḥ /\nrasāntareti /\nprastutasya samastetivṛttavyāpinastata eva vitatavyāptikatvenāṅgibhāvocitasya bālapriyā krama ityenena teṣāmityasya sambandha ityarthaḥ /\ngrasiddhe 'pītyetadvivṛṇoti--bharatetyādi /\nvṛttigrandhaṃ vyācaṣṭe--mahetyādi /\n'yuktatara' ityatra tarabarthaṃ darśayati---yadyapityādi /\ntathāpi ca tasyāpi nāyuktatā iti sambandhaḥ /\n<lg>\n<l>tasyāpīti /</l>\n<l>samabakārāderapītyarthaḥ /</l>\n<l>evaṃvidha iti /</l>\n<l>nānārasako 'ṅgibhūtaikarasakaścetyarthaḥ // 21 //</l>\n</lg></p>\n\n<p>'nanvi'tyādiśaṅkāgranthasya bhāvamāha---svayamityādi /\nlabdhaparipīṣatve iti /\nrasāntarāṇāmiti śeṣaḥ /\nnanvaṅgatvaṃ māstvityatrāha--teṣāṃ cetyādi /\nvṛttau sa nāṅgitāmupahanti /\netadevopapādayitumucyate--</p>\n\n\n</div>\n<div>\n\n\n<lg>\n<l>kāryam ekaṃ yathā vyāpi prabandhasya vidhīyate /</l>\n<l>tathā rasasyāpi vidhau virodho naiva vidyate // DhvK_3.23 //</l>\n</lg>\n\n\n</div>\n<div>\n\n\n<lg>\n<l>kāryamekaṃ yathā vyāpi prabandhasya vidhīyate /</l>\n<l>tathā rasasyāpi vidhau virodho naiva vidyate // 23 //</l>\n</lg>\n\n<p>locanam rasasya rasāntarairitivṛttavaśāyātatvena parimitakathāśakalavyāpibhiryaḥ samāveśaḥ samupabṛṃhaṇaṃ sa tasya sthāyitvenetivṛttavyāpitayā bhāsamānasya nāṅgitāmupahanti, aṅgitāṃ poṣayatyevetyarthaḥ /\n<lg>\n<l>etaduktaṃ bhavati---aṅgabhūtānyapi rasāntarāṇi svavibhāvādisāmagnyā svāvasthāyāṃ yadyapi labdhaparipoṣāṇi camatkāragocaratāṃ pratipadyante, tathāpi sa camatkārastāvatyeva na parituṣya viśrāmyati kiṃ tu camatkārāntaramanudhāvati /</l>\n<l>sarvatraiva hyaṅgāṅgibhāve 'yamevodantaḥ /</l>\n<l>yathāha tatrabhavān--- guṇaḥ kṛtātmasaṃskāraḥ pradhānaṃ pratipadyate /</l>\n<l>pradhānasyopakāre hi tathā bhūyasi vartate //</l>\n</lg></p>\n\n<l>iti // 22 //</l>\n\n<p>upapādayitumiti /\ndṛṣṭāntasya samucitasya nirūpaṇeneti bhāvaḥ /\nnyāyena caitadevopapadyate; kāryaṃ hi tāvadekamevādhikārikaṃ vyāpakaṃ prāsaṅgikakāryāntaropakriyamāṇamavaśyamaṅgīkāryam /\ntatpṛṣṭhavartinīnāṃ nāyakacittavṛttīnāṃ tadbalādevāṅgāṅgibhāvaḥ /\npravāhāpatita iti kimatrāpūrvamiti tātparyam /\ntatheti vyāpitayā /\nyadi vā evakāro bhinnakramaḥ, tathaiva tenaiva prakāreṇa kāryāṅgāṅgibhāvarūpeṇa rasānāmapi balādevāsāvāpatatītyarthaḥ /\ntathā ca vṛttau vakṣyati 'tathaive'ti /\nkāryamiti /\n'svalpamātraṃ samutsṛṣṭaṃ bahudhā yadvisarpati' iti lakṣitaṃ bījam /\nbālapriyā kvacidgranthe bahuṣviti pāṭho na, 'kathamekasyāṅgitā na' ityasya sthāne ekasyāṅgiteti pāṭhaśca dṛśyate /\nkārikāṃ vyācaṣṭe--prastutasyetyādi /\nasyetyasya vivaraṇam---tasyeti /\nkārikayānayā labdhaṃ nanvityādiśaṅkāyāḥ samādhānaṃ darśayati---etaduktamityādi /\nguṇa iti /\nguṇaḥ aṅgabhūtaḥ /\nanyena kṛtātmasaṃskāraḥ san tathā kṛtātmasaṃskāraḥ guṇaḥ pradhānasya aṅginaḥ bhūyasi upakāre vartate bhūyase upakārāya bhavati hi /\nśloko 'yaṃ kāvyaprakāśe 'pi darśitaḥ /\nnirūpaṇeneti /\npradarśanenetyarthaḥ /\netadeveti /\nkāryamityādinā vakṣyamāṇamevetyarthaḥ /\ntatpṛṣṭhavartinīnāmiti /\ntattatkāryānuṣaktānāmityarthaḥ /\nnāyakacittavṛttīnāmiti /\nnāyakapadena nāyakopanāyakādayassarve 'tra vivakṣitāḥ /\ntadbalādeveti /\nkāryāṇāmaṅgāṅgibhāvasya balādevetyarthaḥ /\nkārikāsthaṃ tatheti padaṃ vyācaṣṭe---vyāpitayeti /\nanyathāpi vyācaṣṭe---yadi vetyādi /\nbhinnakrama iti /\nnaivetyevakārastathetyanena sambadhnātītyarthaḥ /\nsandhyādimayasya prabandhaśarīrasya yathā kāryamekamanuyāyi vyāpakaṃ kalpyate na ca tatkāryāntarairna saṅkīryate, na ca taiḥ saṅkīryamāṇasyāpi tasya prādhānyamapacīyate, tathaiva rasasyāpyekasya sanniveśe kriyamāṇe virodho na kaścit /\npratyuta pratyuditavivekānāmanusandhānavatāṃ sacetasāṃ tathāvidhe viṣaye prahlādātiśayaḥ pravartate /\nnanu yeṣāṃ rasānāṃ parasparāvirodhaḥ yathā---vīraśṛṅgārayoḥ śṛṅgārahāsyayo locanam bājātprabhṛti prayojanānāṃ vicchede yadavicchedakāraṇaṃ yāvatsamāptibandhaṃ sa tu binduḥ' iti bindurūpayārthaprakṛtyā nirvahaṇaparyantaṃ vyāpnoti tadāha---anuyāyīti /\nanena bījaṃ binduścetyarthaprakṛtī saṅgṛhīte /\nkāryāntarairiti /\n'āgarbhādāvimarśādvā patākāvinivartate' iti prāsaṅgikaṃ yatpatākālakṣaṇārthaprakṛtiniṣṭhaṃ kāryaṃ yāni ca tato 'pyūnavyāptitayā prakarīlakṣaṇāni kāryāṇi tairityevaṃ pañcānāmarthaprakṛtīnāṃ vākyaikavākyatayā niveśa uktaḥ /\ntathāvidha iti /\nyathā tāpasavatsarāje /\nevamanena ślokenāṅgāṅgitāyāṃ dṛṣṭāntanirūpaṇamitivṛttabalāpatitatvaṃ ca rasāṅgāṅgibhāvasyeti dvayaṃ nirūpitam /\nvṛttigrantho 'pyubhayābhiprāyeṇaiva neyaḥ /\nśṛṅgāreṇa vīrasyāvirodho yuddhanayaparākramādinā kanyāratnalābhādau /\nhāsyasya tu spaṣṭameva tadaṅgatvam /\nhāsyasya svayamapuruṣārthasvabhāvatve 'pi samadhikatararañcanotpādanena śṛṅgārāṅgatayaiva tathātvam /\nraudrasyāpi tena kathañcidavirodhaḥ /\nyathoktam---'śṛṅgāraśca taiḥ prasabhaṃ sevyate' /\nbālapriyā asāviti /\naṅgāṅgibhāva ityarthaḥ /\nkāryapadena yogavyutpattyā vivakṣitamarthaṃ darśayan vivṛṇoti---svalpamātramityādi /\nbījamityasya vyāpnotītyanena sambandhaḥ /\naneneti /\nkāryapadenetyarthaḥ /\nkāryāntarairityanena vivakṣitaṃ vivṛṇoti---āgarbhādityādi /\ntato 'pyūnavyāptīti /\ntataḥ patākālakṣaṇārthaprakateḥ /\ntairityantena kāryāntarairityasya vivaraṇam /\nupasaṃharati---ityevamityādi /\nukta iti /\nkāryaṃ kāryāntarairityābhyāṃ bodhita ityarthaḥ /\ntathāvidhe viṣaye ityasyodāharaṇaṃ darśayati---yathā tāpaseti /\nsārārthamāha--evamityādi /\naneneti /\nkāryamityādinetyarthaḥ /\naṅgāṅgitāyāṃ dṛṣṭāntanirūpaṇaṃ rasāṅgāṅgibhāvasya itivṛttabalāpatitatvaṃ ceti dvayamanena ślokena nirūpitamiti sambandhaḥ /\nrasānāmavirodhamupapādayati---śṛṅgāreṇetyādi /\navirodha iti /\nekāśrayatve virodhābhāva ityarthaḥ /\ntadaṅgatvaṃ śṛṅgārāṅgatvam /\nsamadhikarañjanotpādaneneti /\nraudraśṛṅgārayorvīrādbhutayorvīraraudrayo raudrakaruṇayoḥ śṛṅgārādbhutaryorvā tatra bhavatvaṅgāṅgibhāvaḥ /\nteṣāṃ tu sa kathaṃ bhavedyeṣāṃ parasparaṃ bādhyabādhakabhāvaḥ /\nyathā---śṛṅgārabūbhatsayorvīrabhayānakayoḥ śāntaraudrayoḥ śāntaśṛṅgārayorvā ityāśaṅkyedamucyate--\nlocanam tairiti raudraprabhṛtibhiḥ rakṣodānavoddhatamanuṣyairityarthaḥ /\nkevalaṃ nāyikāviṣayamaugnyaṃ tatra parihartavyam /\nasambhāvyapṛthivīsammārjanādijanitavismayatayā tu vūrādbhutayoḥ samāveśaḥ /\nyathāha muniḥ--'vīrasya caiva yatkarma so 'dbhutaḥ' iti /\nvīraraudrayordhīroddhate bhīmasenādau samāveśaḥ krodhotsāhayoravirodhāt /\nraudrakaruṇayorapi muninaivoktaḥ---- 'raudrasyaiva ca yatkarma sa jñeyaḥ karuṇo rasaḥ' iti /\nśṛṅgārādbhutayoriti /\nyathā ratnāvalyāmaindrajālikadarśane /\n<lg>\n<l>śṛṅgārabībhatsayoriti /</l>\n<l>yayohi parasparonmūlanātmakatayaivodbhavastatra ko 'ṅgāṅgibhāvaḥ ālambananimagnarūpatayā ca ratiruttiṣṭhati tataḥ palāyamānarūpatayā jugupseti samānāśrayatvena tayoranyonyasaṃskāronmūlanatvam /</l>\n<l>bhayotsāhāvapyevameva viruddhau vācyau /</l>\n<l>śāntasyāpi tattvajñānasamutthitasamastasaṃsāraviṣayanirvedaprāṇatvena sarvato nirīhasvabhāvasya viṣayāsaktijīvitābhyāṃ ratikrodhābhyāṃ virodha eva // 23 //</l>\n</lg></p>\n\n<p>bālapriyā smadhikarasotpādaneneti ca pāṭhaḥ /\nśṛṅgārarasanāyā ādhikyotpādanenetyarthaḥ /\ntathātvaṃ puruṣārthatvam /\ntena śṛṅgāreṇa /\nuktamiti /\nmunineti śeṣaḥ /\nviśeṣamāha--kevalamiti /\nasambhāvyetyādi /\nvīrasya hyasambhāvyavastulābhena vismayo bhavati /\nukta iti /\navirodha iti śeṣaḥ /\natraikālambanakatvenāvirodho bodhyaḥ /\nraudrakaruṇayorbhinnāśrayakatvasyaiva sambhāvat /\n'śṛṅgārādbhutayorapī'ti avirodha iti śeṣaḥ /\nbādhyabādhakabhāvamuktaṃ vivṛṇoti--yayorhītyādi /\nyayoriti /\nśṛṅgārabībhatsādyorityarthaḥ /\ntatra tayoḥ /\nuktārthe hetu darśayati--ālambanetyādi /\nuttiṣṭhati prādurbhavati /\ntata iti /\nālambanādityarthaḥ /\njugupseti /\nuttiṣṭhatītyanuṣaṅgaḥ /\nitīti hatau /\nsamanāśrayatveneti /\nekālambanakatvenaikādhikaraṇakatvena cetyarthaḥ /\ntayoriti /\nratijugupsayorityarthaḥ /\n<lg>\n<l>anyonyeti /</l>\n<l>anyonyasya yaḥ saṃskāraḥ, tadunmūlanatvaṃ tadvināśakāritvamityarthaḥ /</l>\n<l>evameveti /</l>\n<l>ekāśrayatvenetyarthaḥ // 23 //</l>\n</lg></p>\n\n\n\n</div>\n<div>\n\n\n<lg>\n<l>avirodhī virodhī vā raso 'ṅgini rasāntare /</l>\n<l>paripoṣaṃ na netavyas tathā syād avirodhitā // DhvK_3.24 //</l>\n</lg>\n\n</div>\n<div>\n\n\n<lg>\n<l>avirodhī virodhī vā raso 'ṅgini rasāntare /</l>\n<l>paripoṣaṃ na netavyastathā syādavirodhitā // 24 //</l>\n</lg>\n\n<p>aṅgini rasāntare śṛṅgārādau prabandhavyaṅgye sati avirodhī virodhī vā rasaḥ paripoṣaṃna netavyaḥ /\ntatrāvirodhino rasasyāṅgirasāpekṣayātyantamādhikyaṃ na kartavyamityayaṃ prathamaḥ paripoṣaparihāraḥ /\nutkarṣasāmye 'pi tayorvirodhāsambhavāt /\nyathā--- locanam avirodhī virodhī veti /\nvāgrahaṇasyāyamabhiprāyaḥ---aṅgirasāpekṣayā yasya rasāntarasyotkarṣo nibadhyate tadā tadaviruddho 'pi raso nibaddhaścodyāvahaḥ /\natha tu yuktyā ṅgini raso 'ṅgabhāvatānayenopapattirghaṭate tadviruddho 'pi raso vakṣyamāṇena viṣayabhedādiyojanenopanibadhyamāno na doṣāvaha iti virodhāvirodhāvakiñcitkarau /\nviniveśanaprakāra eva tvavadhātvyamiti /\naṅginīti saptamyanādare /\n<lg>\n<l>aṅginaṃ rasaviśeṣamanādṛtya paripoṣaparihāre trīn prakārānāha--tatretyādinā tṛtīya ityantena /</l>\n<l>nanu nyūnatvaṃ kartavyamiti vācye ādhikyasya kā sambhāvanā yenoktamādhikyaṃna kartavyamityāśaṅkyāha--utkarṣasāmya iti /</l>\n<l>ekato roditi priyā anyataḥ samaratūryanirghoṣaḥ /</l>\n<l>snehena raṇarasena ca bhaṭasya dolāyitaṃ hṛdayam //</l>\n</lg></p>\n\n<p>bālapriyā ayamiti /\nvakṣyamāṇa ityarthaḥ /\napekṣayetyasya utkarṣa ityanena sambandhaḥ /\ntadaviruddho 'pīti /\naṅgirasāviruddho 'pītyarthaḥ /\naṅgeti /\naṅgatvaprāpaṇenetyarthaḥ /\ntaditi /\ntarhi ityarthaḥ /\naṅginīti iti pratīkadhāraṇam /\nsaptamiti /\naṅgini rasāntare ityatra sapramītyarthaḥ /\nanādara iti /\n'ṣaṣṭhī cānādara' iti sūtrānuśiṣṭā saptamītyarthaḥ /\nrasāntarapadavivaraṇam--rasaviśeṣamiti /\nanādṛtyetyasyaiva vivaraṇam--nyakkṛtyenati /\niti vācya iti /\ntatrāvirodhino rasasyāṅgirasāpekṣayā nyūnatvaṃ kartavyamiti vaktavye satītyarthaḥ /\nvṛttau 'tayori'ti /\naṅgino rasasya tadavirodhino rasantarasya cetyarthaḥ /\nkata iti /\nekataḥ ekasmin deśe /\nanyataḥ anyasmin deśe /\nḍolāyitaṃ sandehākulam /\n'kaṇṭhadi'ti kaṇṭhācchitvā /\nhālaṃ kaṇṭhāduddhṛtya /\nmekhalāyā guṇenaiva viṣadharapati neti rūpakam /\n'sandhye'ti /\nsandhyāyā nāyikātvaṃ gamyate /\ntasyāṃ yā abhyasūyā tayā hetunā hasitaḥ paśupattiḥ sandhyāṃ sevamānaḥ parameśvaro yayā sā /\nhṛṣṭā santuṣṭā śloko 'thaṃ prakṣiptaḥ /\n<lg>\n<l>utkarṣasāmyaṃ vivṛṇoti locane---roditītyādi /</l>\n<l>ityata iti /</l>\n<l>ekanto ruai piā aṇṇanto samaratūraṇigghoso /</l>\n<l>ṇeheṇa raṇaraseṇa a bhaḍassa dolāiaṃ hiaam //</l>\n</lg></p>\n\n<lg>\n<l>yathā vā-- kaṇṭhācchittvākṣamālāvalayamiva kare hāramāvartayantī kṛtvā paryaṅkabandhaṃ viṣadharapatinā mekhalāyā guṇena /</l>\n<l>mithyāmantrābhijāpasphuradagharapuṭavyañjitāvyaktahāsā devī sandhyābhyasūyāhasitapaśupatistatra dṛṣṭā tu vo 'vyāt //</l>\n</lg>\n\n<p>ityatra /\naṅgirasaviruddhānāṃ vyabhicāriṇāṃ prācuryeṇāniveśanam, niveśane vā kṣipramevāṅgirasavyabhicāryanuvṛttiriti dvitīyaḥ /\nlocanam iti cchāyā /\nroditi priyetyato ratyutkarṣaḥ /\nrasaratūryeti bhaṭasyeti cotsāhotkarṣaḥ /\ndolāyitamiti tayoranyūnādhikatayā sāmyamuktam /\netacca muktakaviṣayameva bhavati na tu prabandhaviṣayamiti kecidāhustaccāsat ; ādhikārikeṣvitivṛtteṣu trivargaphalasamaprādhānyasya sambhavāt /\ntathāhi---ratnāvalyāṃ sacivāyattasiddhitvābhiprāyeṇa pṛthivīrājyalābha ādhikārikaṃ phalaṃ kanyāratnalābhaḥ prāsaṅgikaṃ phalaṃ, nāyakabhiprāyeṇa tu viparyaya iti sthite mantribuddhau nāyakabuddhau ca svāmyamātyabuddhyekatvātphalamiti nītyā ekīkriyamāṇāyāṃ samaprādhānyameva paryavasyati /\nyathoktam---'kaveḥ prayatnānnetṝṇāṃ yuktānām' itmalamavāntareṇa bahunā /\nevaṃ prathamaṃ prakāraṃ nirūpya dvitīyamāha---aṅgīti /\naniveśanamiti /\naṅgabhūte bālapriyā priyākartṛkarodanarūpānubhāvoktyetyarthaḥ /\nratyutkarṣa iti /\nukta iti vipariṇāmena sambandhaḥ /\nuktaḥ vyañjitaḥ /\ntayoriti /\nratyutkarṣasya utsāhotkarṣasya cetyarthaḥ /\nsāmyamuktamiti /\natra prakṛto raso vīraḥ bhaṭasyetyuktabalādgamyaḥ samaprādhānyena varṇitastadavirodhī śṛṅgāraḥ, kaṇṭhādityādau tu prakṛto raso vipralambhaḥ tadavirodhīhāsyassamaprādhānyena darśitaḥ /\netaditi /\ndvayorutkarṣasāmyamityarthaḥ /\nmuktakaviṣayameveti /\nmuktake evetyarthaḥ /\ntrivargeti /\ntrivargarūpaṃ yat phalaṃ tasya samaprādhānyaṃ yattasyetyarthaḥ /\nsamaprādhānyameveti /\nvīraśṛṅgārayoriti śeṣaḥ /\nkṛtrāniveśanamityataḥ pūrayati---aṅgabhūtaiti /\nasāviti /\naṅgabhūto rasa ityarthaḥ /\naṅgatvena punaḥ punaḥ pratyavekṣā paripoṣaṃ nīyamānasyāpyaṅgabhūtasya rasasyeti tṛtīyaḥ /\nanayā diśānye 'pi prakārā utprekṣaṇīyāḥ /\nvirodhinastu rasasyāṅgirasāpekṣayā kasyacinnyūnatā sampādanīyā /\nyathā śānte 'ṅgini śṛṅgārasya śṛṅgāre vā śāntasya /\nparipoṣarahitasya rasasya kathaṃ rasatvabhiti cet--uktamatrāṅgirasāpekṣayeti /\naṅgino hi rasasya locanam rasa iti śeṣaḥ /\nnanvevaṃ nāsau parituṣṭo bhavedityāśaṅkya matāntaramāha--niveśane veti /\nata eva vāgrahaṇamuttarapakṣadārḍhyaṃ sūcayati na vikalpam /\ntathā caika evāyaṃ prakāraḥ /\nanyathā tu dvau syātām /\naṅgino rasasya yo vyabhicārī tasyānuvṛttiranusandhānam /\nyathā---'kopātkomalalola' iti śloke 'ṅgibhūtāyāṃ ratāvaṅgatvena yaḥ krodha upanibaddhastatra baddhvā dṛḍhaṃ ityamarṣasya niveśitasya kṣiprameva rudatyeti hasanniti ca ratyuciterṣyautsukyaharṣānusandhānam /\ntṛtīyaṃ prakāramāha---aṅgatveneti /\natra ca tāpasavatsarāje vatsarājasya pajhavatīviṣayaḥ sambhogaśṛṅgāra udāharaṇokartavyaḥ /\nanye 'pīti /\nvibhāvānubhāvānāṃ cāpi utkarṣo na kartavyo 'ṅgirasavirodhināṃ niveśanameva vā na kāryam, kṛtamapi cāṅgirasavibhāvānubhāvairuṣabṛṃhaṇīyam /\nparipoṣitā api viruddharasavibhāvānubhāvā aṅgatvaṃ pratijāgarayitavyā ityādi /\nsvayaṃ śakyamutprekṣitum /\nevaṃ virodhyavirodhisādhāraṇaṃ prakāramabhidhāya virodhiviṣayā sādhāraṇadoṣaparihāraprakāragatatvenaiva viśeṣāntaramapyāha---virodhina bālapriyā ratāvaṅgatveneti /\nupanibaddha ityanenāsya sambandhaḥ /\nanubhāvadvārā pradarśita ityarthaḥ /\ntatreti /\nkrodhe ityarthaḥ /\ntadvyabhicāritayeti yāvat /\nudāharaṇīkartavya iti /\nsa tatrāṅgamiti bhāvaḥ /\nanye 'pītyādyuktaṃ vivṛṇoti--vibhāvetyādi /\nvibhāvānubhāvānāmityasya viśeṣaṇam--aṅgirasavirodhināmiti /\nniveśanameva veti /\nṣaṣṭhyantayoratrānuṣaṅgaḥ /\nkṛtamapīti /\nniveśanamityanuṣajyate /\naṅgīti /\naṅgirasasya ye vibhāvānu bhāvāḥ tadekarūpaṃ sat tadekarūpatāṃ sampādyetyarthaḥ /\nbṛhaṃṇīyaṃ poṣaṇīyam /\naṅgatvaṃ pratijāgarayitavyāḥ aṅgatāṃ netavyāḥ virodhyavirodhisādhāraṇaṃ prakāramiti /\nsambhavantamiti śeṣaḥ /\nvirodhīti /\nvirodhiviṣayaḥ asādhāraṇaśca yo doṣaparihāraprakāraḥ tadgatatvena tatsambandhitvenetyarthaḥ /\nsambhavīti /\natra pūrayati--pradhānetyādi /\nvṛttau 'etacce'tyādi /\nbahuraseṣu prabandheṣvekasya rasasya āpekṣikametatprakarṣa yogitvamaśakyapratikṣepamiti sambandhaḥ /\nkenāśakyapratikṣepamityatroktam--rasānāmityādi /\nmatametadvivṛṇoti--upakāryetyādi /\nanyatheti /\nsvacamatkāraviśrāntatvābhāva yāvān paripoṣastāvāṃstasya na kartavyaḥ, svatastu sambhavī paripoṣaḥ kena vāryate /\netaccāpekṣikaṃ prakarṣayogitvamekasya rasasya vahuraseṣu prabandheṣu rasānāmaṅgāṅgibhāvamanabhyupagacchatāpyaśakyapratikṣepamityanena prakāreṇāvirodhināṃ virodhināṃ ca rasānāmaṅgāṅgibhāvena samāveśeprabandheṣu syādavirodhaḥ /\netacca sarvaṃ yeṣāṃ raso rasāntarasa vyabhicārībhavati iti darśanaṃ locanam iti /\nsambhavīti /\npradhānāvirodhitveneti śeṣaḥ /\netacceti /\nupakāryopakārakabhāvo rasānāṃ nāsti svacamatkāraviśrāntatvāt ; anyathā rasatvāyogāt, tadabhāve ca kathamaṅgāṅgitetyapi yeṣāṃ mataṃ tairapi kasyacidrasasya prakṛṣṭatvaṃ bhūyaḥ prabandhavyāpakatvamanyeṣāṃ cālpaprabandhānugāmitvamabhyupagantavyamitivṛttasaṅghaṭanāyā evānyathānupapatteḥ, bhūyaḥ prabandhavyāpakasya ca rasasya rasāntarairyadi na kācitsaṅgatistaditivṛttasyāpi na syātsaṅgatiścedayamevopakāryopakārakabhāvaḥ /\nna ca catmakāraviśrāntervirodhaḥ kaściditi samanantaramevoktaṃ tadāha--anabhyupagacchatāpīti /\nśabdamātreṇāsau nābhyupagacchati /\nakāma evābhyupagamayitavya iti bhāvaḥ /\nanyastu vyācaṣṭe--etaccāpekṣikamityādigrantho dvitīyamatamabhipretya yatra rasānāmupakāryopakārakatā nāsti, tatrāpi hi bhūyo vṛttavyāptatvamevāṅgitvamiti /\netaccāsat; evaṃ hi etacca sarvamiti sarvaśabdena ya upasaṃhāra ekapakṣaviṣayaḥ bālapriyā ityarthaḥ /\ntadabhāva iti /\nrasatvābhāva ityarthaḥ /\nkathamaṅgāṅgiteti /\nrasayohaṅgāṅgibhāvaḥ /\nkathamityarthaḥ /\ntairapītyasyābhyupagantavyamityanena sambandhaḥ /\nkasyacidrasasya prakṛṣṭatvamityanenaitaccāpekṣikamityādigrantho vivṛtaḥ /\nprakṛṣṭatvaṃ vivṛṇoti--bhūya ityādi /\naśakyapratikṣepamityasya vivaraṇam---abhyupagantavyamiti /\natra hetumāha--itivṛttetyādi /\nitivṛttaghaṭanāyāḥ kathāsaṅghaṭanasya /\nevamabhyupagame upakāryopakārakabhāvo 'pyabhyupagato bhavedityāha---bhūya ityādi /\nsaṅgatiriti /\nsambandha ityarthaḥ /\ntaditi /\ntadetyarthaḥ /\nna syāditi /\nsaṅgatirityanuṣajyate /\nna ca camatkāreti /\ncamatkāraviśrānteḥ kaścidvirodho na cetyanvayaḥ /\ntadāheti /\ntadabhiprāyeṇāhetyarthaḥ /\nśabdeti /\nvacanamātreṇetyarthaḥ /\nabhyupagamayitavya iti /\nyuktyeti śeṣaḥ /\ndvitīyaṃ matamiti /\nmatāntare tvityādinā vakṣyamāṇaṃ matamityarthaḥ /\nrasānāmityādi /\nkintu sāsthāyināmiti bhāvaḥ /\ntatrāpīti /\ntanmate 'pītyarthaḥ /\nbhūya ityādi /\ntathāca bahvitivṛttavyāptatvamaṅgitvamalpetivṛttavyāptatvamaṅgatvaṃ ceti bhāvaḥ /\nsarvaśabdeneti /\nsarvaśabdaṃ prayujyetyarthaḥ /\nupasaṃhāra iti /\ntanmatenocyate ityupasaṃhāra ityarthaḥ /\nekapakṣaviṣaya iti /\nraso rasāntarasyetyuktaikapakṣaviṣayaka ityarthaḥ /\n<lg>\n<l>etatpakṣaviṣaya locanam matāntare 'pītyādinā ca yo dvitīyapakṣopakramaḥ so 'tīva duḥśliṣṭa ityalaṃ pūrvavaṃśyaiḥ saha bahunā saṃlāpena /</l>\n<l>yeṣāmiti /</l>\n<l>bhāvādhyāyasamāptāvasti ślokaḥ--- bahūnāṃ samavetānāṃ rūpaṃ yasya bhavedbahu /</l>\n<l>sa mantavyo rasasthāyī śeṣāḥ sañcāriṇo matāḥ //</l>\n</lg></p>\n\n<p>iti /\ntatroktakrameṇādhikāriketivṛttavyāpikā cittavṛttiravaśyameva sthāyitvena bhāti prāsaṅgikavṛttāntagāminī tu vyabhicāritayeti rasyamānatāsamaye sthāyivyabhicāribhāvasya na kaścidvirodha iti kecidvyācacakṣire /\ntathā ca bhāgurirapi kiṃ rasānāmapi sthāyisañcāritāstītyākṣipyābhyupagamenaivottaramavocadbāḍhamastīti /\nanye tu sthāyitayā paṭhitasyāpi rasasya rasāntare vyabhicāritvamasti, yathā krodhasya vīre vyabhicāritayā paṭhitasyāpi sthāyitvameva rasāntare, yathā tatvajñānavibhāvakasya nirvedasya śānte ; vyabhicāriṇo vā sata eva vyabhicāryantarāpekṣyā sthāyitvameva, yathā vikramorvaśyāmunmādasya caturthe 'ṅke itīyantamarthamavabodhayitumayaṃ ślokaḥ bahunāṃ cittavṛttirūpāṇāṃ bhāvānāṃ madhye yasya bahulaṃ rūpaṃ yathopalabhyate sa sthāyī bhāvaḥ, sa ca raso sasīkaraṇayogyaḥ; śeṣāstu sañcāriṇa iti vyācakṣate, na tu rasānāṃ sthāyisañcāribhāvenāṅgāṅgitokteti /\nata evānye rasasthāyīti ṣaṣṭhyā saptamyā dvitīyayā vāśritādiṣu bālapriyā iti ca pāṭhaḥ /\nsa duḥśliṣṭa ityapakarṣaḥ /\nbahunāmiti /\nsamavetānāmātmaniṣṭhānām bahunāṃ bhāvānāmiti śeṣaḥ /\ncittavṛttiviśeṣāṇāmityarthaḥ /\nmadhye yasya bhāvasya, rūpaṃ bahu bhūyaḥ prabandhavyāpakaṃ bhavet /\nrasa sthāyīti /\nrasaḥ sthāyīti chedaḥ /\n'kharpare śarī'ti visargalopaḥ /\nsaḥ sthāyī raso mantavya iti yojanā /\nśeṣā iti /\nrasā iti viparaṇāmenānuṣaṅgaḥ /\nuktamarthaṃ darśayannāha--tatretyādi /\ntatroktakrameṇa tasmin śloke ukto yaḥ kramastena /\nrasyamānatāsamaye iti /\nrasyamānatāyāmapīti ca pāṭhaḥ /\nsthāyivyabhicāribhāvasyeti /\nrasānāmiti śeṣaḥ /\ntathocetyādi /\nbhāgurirapi bāḍhamastītyamyupagamenaivāvocadityanvayaḥ /\n'matāntara' ityādigranthaṃ tanmatasyopapattiṃ darśayannavatārayati---anye tvityādi /\natra vīra ityantamekaṃ vākyaṃ, śānta ityantaṃ dvitīyaṃ, caturthe 'ṅka ityantaṃ tṛtīyaṃ bodhyam /\nunmādasyeti /\nvitarkādyapekṣayeti śeṣaḥ /\nsamavetānāmityasya vivaraṇaṃ cittavṛttirūpāṇāṃ bhāvānāmiti /\nsaḥ sthāyī rasaśca mantavya iti yojanā /\nsthāyītyasya vyākhyānam--tthāyibhāva iti /\nrasa ityasya rasīkaraṇayogya iti /\nśeṣā iti /\nanye bhāvā ityarthaḥ /\nna tvityādi /\nkintu sthāyināmeveti bhāvaḥ /\nyukteti /\nukteti ca pāṭhaḥ /\nṣaṣṭhyetyādi /\nrasasya rase rasaṃ sthāyīti vigraha iti bhāvaḥ /\ntanmatenocyate /\nmatāntare tu rasānāṃ sthāyino bhāvā upacārādrasaśabdenoktāsteṣāmaṅgatvaṃ nirvirodhameva /\nevamavirodhināṃ virodhināṃ ca prabandhasthenāṅginā rasena samāveśe sādhāraṇamavirodhopāyaṃ pratipādyedānīṃ virodhiviṣayameva taṃ pratipādayitumidamucyate /</p>\n\n\n</div>\n<div>\n\n\n<lg>\n<l>viruddhaikāśrayo yas tu virodhī sthāyino bhavet /</l>\n<l>sa vibhinnāśrayaḥ kāryas tasya poṣe 'py adoṣatā // DhvK_3.25 //</l>\n</lg>\n\n\n</div>\n<div>\n\n\n<lg>\n<l>viruddhaikāśrayo yastu virodhī sthāyino bhavet /</l>\n<l>sa vibhinnāśrayaḥ kāryastasya poṣo 'pyadoṣatā // 25 //</l>\n</lg>\n\n\n<p>/ aikādhikaraṇyavirodhī nairantaryavirodhī ceti dvividho virodhī /\ntatra prabandhasthena sthāyināṅginā rasenaucityāpekṣayā viruddhaikāśrayo yo virodhī yathā vīreṇa bhayānakaḥ sa vibhinnāśrayaḥ kāryaḥ /\ntasya vīrasya ya āśrayaḥ kathānāyakastadvipakṣaviṣaye sanniveśayitavyaḥ /\n<lg>\n<l>tathā sati ca tasya virodhino 'pi yaḥ paripoṣaḥ sa nirdeṣaḥ vipakṣaviṣaye hi bhayātiśayavarṇane locanam gamigāmyādīnāmiti samāsaṃ paṭhanti /</l>\n<l>tadāha--matāntare 'pīti /</l>\n<l>rasaśabdeneti /</l>\n<l>'rasāntarasamāveśaḥ prastutasya rasasya yaḥ' ityādiprāktanakārikāniviṣṭenetyarthaḥ // 24 //</l>\n</lg></p>\n\n<p>atha sādhāraṇaṃ prakāramupasaṃharannasādhāraṇamāsūtrayati---evamiti /\ntamityavirodhopāyam /\nviruddheti /\nviśeṣaṇaṃ hetugarbham /\nyastu sthāyīṃ sthāyyantareṇāsaṃbhāvyamānaikāśrayatvādvirodhī bhavedyathotsāhena bhayaṃ sa vibhinnāśrayatvena nāyakavipakṣādigāmitvena kāryaḥ /\n<lg>\n<l>tasyeti /</l>\n<l>tasya virodhino 'pi tathākṛtasya tathānibaddhasya bālapriyā āśritādiṣu gamyādīnāmiti /</l>\n<l>dvitīyayā veti sambandhaḥ /</l>\n<l>dvitīyāśritetyādisūtre 'gamyādīnāmupasaṃkhyāna' miti vārtikamanena smāritam // 24 //</l>\n</lg></p>\n\n<p>sādhāraṇaṃ prakāramiti /\nvirodhyavirodhasādhāraṇaṃ avirodhopāyaprakāramityarthaḥ /\nupasaṃharanniti /\nanena pratipādyetyantavṛkattyartho darśitaḥ /\nasādhāraṇaṃ virodhimātraviṣayakam /\nanena virodhiviṣayamevetivṛttyartho darśitaḥ /\nviruddhetīti /\nviruddhaikāśraya itītyarthaḥ /\nviruddhapadaṃ vivṛṇoti--sthāyītyādi /\nasambhāvyamānaḥ ekāśrayaḥ yasya tattvāt /\nsaḥ tathāvidhaḥ sthāyī /\ntasyeti /\ntatpadārthaṃ vivṛṇvannāha---tasya virodhino 'pītyādi /\ntathā kṛtasya vibhinnāśrayatvena kṛtasya /\nasyaiva vivaraṇam---tathānibaddhasyeti /\nnāyakasya nayaparākramādisampatsutarāmuddyotitā bhavati /\netacca madīye 'rjunacarite 'rjunasya pātālāvataraṇaprasaṅge vaiśadyena pradarśitam /\nevamaikādhikaraṇyavirodhinaḥ prabandhasthena sathāyinā rasenāṅgabhāvagamane nirvirodhitvaṃ yathā tathā taddarśitam /\ndvitīyasya tu tatpratipādayitumucyate--</p>\n\n\n</div>\n<div>\n\n\n<lg>\n<l>ekāśrayatve nirdoṣo nairantarye virodhavān /</l>\n<l>rasāntara-vyavadhinā raso vyaṅgyaḥ sumedhasā // DhvK_3.26 //</l>\n</lg>\n\n\n</div>\n<div>\n\n\n<lg>\n<l>ekāśrayatve nirdeṣo nairantarye virodhavān /</l>\n<l>rasāntaravyavadhinā raso valyaṅgyaḥ sumedhasā // 26 //</l>\n</lg>\n\n<p>yaḥ punarekādhikaraṇatve nirvirodho nairantarye tu virodhī sa rasāntakhyavadhānena locanam paripuṣṭatāyāḥ pratyuta nirdeṣatā nāyakotkarṣādhānāt /\naparipoṣaṇantu doṣa eveti yāvat /\napiśabdo bhinnakramaḥ /\n<lg>\n<l>evameva vṛttāvapi vyākhyānāt /</l>\n<l>aikādhikaraṇyamekāśrayeṇa sanbandhamātram, tena virodhī yathā---bhayanotsāhaḥ, ekāśrayatve 'pi sambhavati kaścinni rantaratvena nirvyavadhānatvena virodhī, yathā ratyā nirvedaḥ /</l>\n<l>pradarśitamiti /</l>\n<l>'samutthite dhanurdhvanau bhayāvahe kirīṭino mahānuplavo 'bhavatpure purandaradviṣām' ityādinā // 25 //</l>\n</lg></p>\n\n<p>dvitīyasyeti /\nnairantaryavirodhinaḥ /\ntaditi /\nnirvirodhitvam /\nekāśrayatvena bālapriyā 'poṣe adoṣate' tyetadvivṛṇoti---parītyādi /\ngamyamarthamāha--aparipoṣaṇantvityādi /\napiśabda iti /\n'poṣe 'pyadoṣate'tyapiśabda ityarthaḥ /\nvyākhyānāditi /\ntasya virodhino 'vapīti vyākhyānādityarthaḥ /\nevaṃ kārikāvyākhyānena 'tatre'tyādivṛttigranthasya vivaraṇādaikādhikaraṇyavirodhītyādipūrvabhāgamātraṃ bhayenotsāha iti /\n'nairantaryavirodhī' tyetadvivṛṇoti---eketyādi /\nekāśrayatve sambhavatyapi kaścinnirantaratvena virodhīti sambandhaḥ /\nnirantaratvenetyasya vivaraṇam--nirvyavadhānatveneti /\nsamutthita iti /\n<lg>\n<l>'śraveṇa tasya tu dhvanerviluptalabandhanamaśeṣadaityayoṣitāṃ ślathībabhūva jīvitami' tyuttarārdham /</l>\n<l>kirīṭino 'rjunasya dhanurdhvanāviti sambandhaḥ /</l>\n<l>purandaradviṣāmasurāṇām /</l>\n<l>upaplavasyaiva kiñcidvivaraṇaṃ śraveṇetyādi // 25 //</l>\n</lg></p>\n\n<p>vṛttau 'aikādhikaraṇyavirodhina' ityasya 'aṅgabhāvagamane nirvirodhitva'mityanena sambandhaḥ /\nkārikāyām /\n'ekāśrayatve nairantarye'ityubhayatra saptamī nimitta ityāśayena vyācaṣṭe---ekāśrayatvenetyādi /\nnirdeṣa ityasya vyākhyānam---na virodhīti /\nprabandhe niveśāyitavyaḥ /\nyathā śāntaśṛṅgārau nāgānande niveśitau /\nlocanam nimittena yo nirdeṣaḥ na virodhī kiṃ tu nirantaratvena nimittena virodhameti sa tathāvidhaviruddharasadvayāvaruddhena rasāntareṇa madhye niveśitena yuktaḥ kārya iti kārikārthaḥ /\nprabandha iti bāhulyāpekṣaṃ, muktake 'pi kadācidevaṃ bhavedapi /\nyadvakṣyati---'ekavākyasthayorapi' iti /\nyatheti /\ntatra hi--'rāgasyāspadamityavaimi na hi me dhvaṃsīti na pratyayaḥ' ityādinopakṣepātprabhṛti parārthaśarīravitaraṇātmakanirvahaṇaparyantaḥ śānto rasastasya viruddho malayavatīviṣayaḥ śṛṅgārastadubhayāviruddhamadbhutamantarīkutya kramaprasarasambhāvanābhiprāyeṇa kavinā nibaddhaḥ 'aho gītamaho vāditram' iti /\netadarthameva 'vyaktirvyañjanadhātunā' ityādi nīrasaprāyamapyatra nibaddhamadbhutarasaparipoṣakatayātyantarasarasatāvahamiti 'nirdeṣadarśanāḥ kanyakāḥ puruṣārthahetukamidaṃ nimittanaimittikaprasaṅgene'ti /\nanantaraṃ ca nimittanaimittikaprasaṅgāgato yaḥ śekharakavṛttāntoditahāsyarasopakṛtaḥ śṛṅgārastasya viruddho yo vairāgyaśamapoṣako nāgīyakalebarāsthijālāvalokanādivṛttāntaḥ sa bālapriyā virodhavānityasya vivaraṇam---virodhametīti /\nuttarārdhaṃ vyācaṣṭe---sa ityādi /\nprabandha itīti /\nprabandhe niveśāyitavya ityatra prabandhagrahaṇamityarthaḥ /\nyathā śāntaśṛṅgārau nāgānande niveśitāvityetadvivṛṇoti---tatretyādi /\nityādinā ya upakṣepasta smādityarthaḥ /\npareti /\nparārthaṃ yaccharīravitaraṇaṃ tadātmakaṃ yannirvahaṇaṃ tatparyanta ityarthaḥ /\nśānto rasa iti nibaddha ityasyāpakarṣaḥ /\ntasyetyādi /\nśṛṅgāraḥ ityadbhumantarīkṛtya nibaddha ityanvayaḥ /\nkrameti /\nkrameṇa yaḥ prasaraḥ ratirūpaśṛṅgārasya nāyake prasaraṇaṃ tasya sambhāvanārūpo ya abhaprāyastenetyarthaḥ /\nityādinibaddhamiti sambandhaḥ /\niti ceti /\nnirdeṣadarśanāḥ kanyakā ityuktyā vaktari ratyanāvirbhāvaprakāśanāditi bhāvaḥ /\ncittavṛttīti /\ncittavṛttīnāṃ rāgādīnāṃ ye prasarāsteṣu, yadvā cittavṛttīnāṃ prasaro yeṣu viṣayeṣu teṣu yatprasaṃkhyānaṃ doṣadarśanaṃ, tadeva dhanaṃ yeṣāṃ te /\ntadvacanamāha--puruṣārthetyādi /\nsāṃkhyakārikāyāḥ pūrvārdhamidam /\n'prakṛtervibhutvayogānnaṭavadyvavatiṣṭhate liṅam' ityuttarārtham /\nnimittaṃ dharmādinaimittikaṃ dharmādikāraṇaṃ sthūladehādi tayoḥ prasaṅgena sambandhena /\n'idaṃ liṅgaṃ' sakṣmaśarīram /\n'naṭavadvyavatiṣṭhate' yathā naṭo vividhaṃ rūpaṅgṛhītvā vyavaharati tathā devādiśarīraṃ gṛhītvā vyavaharati /\nkimartham, tatrāha--'puruṣārthe'ti /\npuruṣārthaphalakamityarthaḥ /\ntattadbhogādṛṣṭabalāttattadbhogārthameva tathā vyavaharatīti yāvat /\nkuto 'syaiṃvavidho mahimetyatrāha---'prakṛte'rityādi /\n<lg>\n<l>iti tadyvākhyā /</l>\n<l>śāntaśca tṛṣṇākṣayasuravasya yaḥ paripoṣastallakṣaṇo rasaḥ pratīyata eva /</l>\n<l>tathā coktam--- yacca kāmasukhaṃ loke yacca divyaṃ mahatsukham /</l>\n<l>tṛṣṇākṣayasukhasyaite nārhataḥ ṣoḍaśīṃ kalām //</l>\n</lg></p>\n\n<p>locanam mitrāvasoḥ praviṣṭasya malayavatīnirgamanakāriṇaḥ 'saṃsarpadbhiḥ samantāt' ityādi /\nkāvyopanibaddhakrodhavyabhicāryupakṛtavīrarasāntarito niveśitaḥ /\nnanu nāstyeva śānto rasaḥ tasya tu sthāyyeva nopadiṣṭo muninetyāśaṅkyāha--śāntaśceti /\ntṛṣṇānāṃ viṣayābhilāṣāṇāṃ yaḥ kṣayaḥ sarvato nivṛttirūpo nirvedaḥ tadeva sukhaṃ tasya sthāyibhūtasya yaḥ paripoṣo rasyamānatākṛtastadeva lakṣaṇaṃ yasya sa śānto rasaḥ /\npratīyata eveti /\nsvānubhavenāpi nivṛttabhojanādyaśeṣaviṣayecchāprasaratvakāle sambhāvyata eva /\nanye tu sarvacittavṛttipraśama evāsya sthāyīti manyante /\ntṛṣṇāsadbhāvasya prasajyaprataṣedharūpatve cetovṛttitvābhāvena bhāvatvāyogāt /\nparyudāse tvasmatpakṣa evāyam /\nbālapriyā kāmāditattatpuruṣārthalābhaḥ krameṇaiva bhavatītyaṃśe upaṣṭambhakamidaṃ vacanamiti bodhyam /\nniveśita ithi /\nnāgānandanāṭakamavalokayatāṃ sahṛdayānāṃ spaṣṭo 'yaṃ viṣayaḥ /\nnivṛttirūpo nirveda iti /\nnivṛttirūpaḥ pradhvaṃsahetuḥ /\nnirveda iti /\ntattvajñānajanito viṣayeṣu heyatvabuddhirityarthaḥ /\nyadvā---sarvato nivṛttirūpa iti /\nsarvasmādviṣayānmanonivṛttirūpa ityarthaḥ /\nnivṛttirnāma kāciccittavṛttiḥ /\ntasya sthāyibhūtasyeti /\nsukhasyetyantasya vivaraṇam /\nrasyamānatākṛto yaḥ paripoṣa iti sambandhaḥ /\nnivṛtteti /\nnivṛttaḥ bhojanādyaśeṣaviṣayāyā icchāyāḥ prasaro yataḥ puruṣāttasya bhāvastatvaṃ tasya kāle prasarakāle iti vā pāṭhaḥ /\nsambhāvyate jñāyate /\nśamaḥ sthāyīti kecit /\ntanmatamāha--anya iti /\nsarveti /\nsarvāsāṃ cittavṛttīnāṃ ratyādirūpāṇāṃ praśamaḥ prakarṣeṇa śama ityarthaḥ /\ntṛṣṇākṣayaśabdārtho 'pyayameveti bhāvaḥ /\nasyeti /\nśāntasyetyarthaḥ /\nsarvacittavṛttipraśama ityanena sarvāsāṃ cittavṛttīnāmabhāvasya vivakṣaṇedoṣaṃ darśayannāha--tṛṣṇetyādi /\ntṛṣṇānāṃ sarvāsāṃ cittavṛttīnāṃ sadbhāvasya prasarasya yaḥ prasajyapratiṣedho 'tyantābhāvastadrūpatve /\nsarvacittavṛttipraśamapadārthasyeti śeṣaḥ /\ncetovṛttitvābhāveneti /\nabhāvarūpatvāditi bhāvaḥ /\nbhāvatvāyogāditi /\nbhāvāntarbhāvāsambhavādityarthaḥ /\nparyudāsa iti /\n<lg>\n<l>vivakṣite iti śeṣaḥ /</l>\n<l>paryudāsanyāyenārthe vivakṣite satītyarthaḥ /</l>\n<l>yathā adharmādipadasya dharmavarodhipāpādikamarthaḥ, tathā tṛṣṇākṣayapadasya sarvañcittavṛttipraśamapadasya vā sarvacittavṛttivirodhī locanam anye tu--- svaṃ svaṃ nimittamāsādya śāntādbhāvaḥ pravartate /</l>\n<l>punarnimittāpāye tu śānta eva pralīyate //</l>\n</lg></p>\n\n<p>iti bharatavākyaṃ dṛṣṭavantaḥ sarvarasasāmānyasvābhāvaṃ śāntamācakṣaṇā anupajātaviśeṣāntaracittavṛttirūpaṃ śāntasya sthāyibhāvaṃ manyante /\netacca nātīvāsmatpakṣāddūram /\nprāgabhāvapradhvaṃsābhāvakṛtastu viśeṣaḥ /\nyuktaśca pradhvaṃsa eva tṛṣṇānām /\nyathoktam---'vītarāgajanmādarśanāt' iti /\npratīyata eveti /\nmunināpyaṅgīkriyata eva 'kvacicchamaḥ' ityādi /\nvadatā /\nna ca tadīyā paryantāvasthā varṇanīyā yena sarvaceṣṭoparamādanubhāvābhāvenāpratīyamānatā syāt /\n'śṛṅgārāderapi phalabhūmāvavarṇanīyataiva pūrvabhūmau tu 'tasya praśāntavāhitā saṃskārāt /\ntacchidreṣu pratyayāntarāṇa saṃskārebhyaḥ' bālapriyā cittavṛttiviśeṣo yadi vivakṣitastadeti yāvat /\nasmatpakṣa evāyamiti /\nnirvedarūpacittavṛttiviśeṣe eva paryavasānāditi bhāvaḥ /\n<lg>\n<l>svaṃ svamiti /</l>\n<l>ṣaṣṭhādhyāyāntimabhāgastho 'yaṃ ślokaḥ /</l>\n<l>asmātpūrvo 'yaṃ ślokaḥ--- bhāvā vikārā ratyādyāḥ śāntastu prakṛtarmataḥ /</l>\n<l>vikāraḥ prakṛterjātaḥ punastatraiva līyate //</l>\n</lg></p>\n\n<p>iti /\nsvamiti /\nsvaṃ svīyam /\nnimittam vanitādirūpam /\nśāntānnirvikārādantaḥ- karaṇarūpātprakṛteḥ /\nbhāvaḥ ratyādiḥ /\nanupeti /\nanupajātaviśeṣā bāhyavanitādiviṣayaviśeṣānāśrayā āntarī ātmaviṣayikā ca yā cittavṛttiḥ, tadrūpamityarthaḥ /\netaditi /\nuktamatamityarthaḥ /\nnātīvetyādi /\nasmatpakṣasannikṛṣṭamityarthaḥ /\nprāgabhāveti /\npakṣasyāsya sarvacittavṛtitiprāgabhāve paryavasānamasmatpakṣasya tu sarvacittavṛttipradhvaṃsābhāva iti viśeṣa ityarthaḥ /\nyuktaścetyādi /\ntṛṣṇāpradhvaṃsapakṣa eva yukta ityarthaḥ /\nyathoktamiti /\nsarvāsāṃ tṛṣṇānāṃ pradhvaṃso bhavatītyetaduktamityarthaḥ /\nnyāyasūtrakṛtetiśeṣaḥ /\nvīteti /\ntṛtīyādhyāyaprathamāhnikasthamidaṃ sūtram /\nvītarāgasya rāgādirahitasya /\njanmanaḥ adarśanāt yato janma na bhavati, tasmādityarthaḥ /\nkintu sarāgasyaiva janmeti bhāvaḥ /\nātmano nityatvasādhakamidam /\npratīyata evetyetadanyathāpi vyācaṣṭe--muninetyādi /\nvadatā muninetyanvayaḥ /\nśamapadamatra yogena nirvedaparamiti bhāvaḥ /\nceṣṭoparamādayo hi śāntasyānubhāvā vaktavyāste ca na prayogayogyāḥ /\natastasyānubhāvairapratīyamānateti kecidvadanti, tanmatannirākartumāha---ne cetyādi /\ntadīyeti /\nśāntasambandhinītyarthaḥ /\nparyantāvasthā nirīhāvasthā /\napratīyamānateti /\nśāntasyeti śeṣaḥ /\nphalabhūmāviti /\nsuratāvasthāyāmityarthaḥ /\npūrvabhūmāvityādi /\npūrvabhūmau tu śāntasyāpi janakādeśceṣṭā dṛṣṭeveti sambandhaḥ /\ncittasya kṣiptādyā locanam ita sūtradvayanītyā citrākārā yamaniyamādiceṣṭā rājyadhurodvahanādalakṣaṇā vā śāntasyāpi janakāderdṛṣṭaivetyanubhāvasadbhāvādyamaniyamādimadhyasambhāvyamānabhūyovyabhicārisadbhāvācca pratīyata eva /\nnanu na pratīyate nāsya vibhāvāḥ santīta cet--na; pratīyata eva tāvadasau /\ntasya ca bhavitavyameva prāktanakuśalaparipākaparameśvarānugrahadhyātmarahasyaśāstravītarāgapariśīlanādibhirvibhāvairitīyataiva vibhāvānubhāvavyabhicārisadbhāvaḥ sthāyī ca darśitaḥ /\nnanu tatra hṛdayasaṃvādābhāvādrasyamānataiva nopapannā /\nka evamāha sa nāstīti, yataḥ pratīyata evetyuktam /\nnanu pratīyate sarvasya ślāghāspadaṃ na bhavati /\ntarhi vītarāgāṇaṃ śṛṅgāro na bālapriyā nānāvasthāḥ, tā bhūmaya ityucyante /\npraśāntetyādi /\n'tasya praśāntavāhitāsaṃskārāt, tacchidreṣu pratyayāntarāṇi saṃskārebhyaḥ' ime yogasūtre /\natrādyasyeyaṃ bhojavṛttiḥ-- 'tasya cetasaḥ uktānnirodhasaṃskārāt praśāntavāhitā bhavati parihṛtavikṣepatayā sadṛśapravāhapariṇāma cittaṃ bhavatītyarthaḥ' iti /\nsūtramidaṃ tṛtīye pāde, tacchidretyādi caturthe /\nasyāpīyaṃ bhojavṛttiḥ---'tasmin samādhau sthitasya chidrevyantarāleṣu yāni pratyayāntarāṇi vyutthānarūpāṇi jñānāni tāni, prāgbhūtebhyo vyutthānānubhavajebhyaḥ saṃskārebhyaḥ ahaṃ mametyevaṃrūpāṇi kṣīyamāṇebhyo 'pi bhavanti' iti /\ncitrākāreti /\nvismayāvahetyarthaḥ /\nrājyetyādi /\nceṣṭeti śeṣaḥ /\natra samādhikāle yamādiceṣṭā vyatthānakāle rājyadhurodvahanādiceṣṭeti vibhāgaḥ /\njanakāderiti /\njanakamahārājo mahāyogīti prasiddhiḥ /\nitīti hetau /\nyameti /\nyamaniyamādīnāṃ yogāṅgānāṃ madhye antare sambhāvyamānāḥ bhūyāṃsaśca ye vyabhicāriṇaḥ matidhṛtismṛtyādayaḥ, teṣāṃ sambhavādityarthaḥ /\npratīyata eveti /\nśānto rasa iti śeṣaḥ /\nśaṅkate---nanvityādi /\nnana pratīyata iti /\nśānta iti śeṣaḥ /\nkuta ityatrāha---nāsyetyādi /\nsamādhatte---neti /\nke vā vimābā ityatrāha---tasyetyādi /\ntasya ca vibhāvairbhavitavyamevetyanvayaḥ /\ntānāha---prāktanetyādi /\nprāktanānāṃ kuśalānāṃ satkarmaṇāṃ paripākaḥ tathā parameśvarānugrahaḥ tathādhyātmarahasyaśāstreṣu vedāntādiṣu bītarāgeṣu ca pariśīlanaṃ tadādibhirityarthaḥ /\nupasaṃharati---itītyādi /\niyataiva uktaprakāreṇaiva /\nśaṅkate--nanviti /\ntatra śānte /\nhṛdayeti /\npratipattṝṇāmiti śeṣaḥ /\nsamādhattaṃ--ka iti /\nsaḥ hṛdayasamvādaḥ uktamiti /\nvṛttikṛteti śeṣaḥ /\n'yadi nāme'tyādigranthamavatārayati---nanvityādi /\npratīyata iti śānta iti śeṣaḥ /\nviśeṣamāha---sarvasyeti /\npratibandyā uttaramāha---tarhityādi /\nso 'pi śṛṅgāro 'pi tadāheti /\ntadabhiprāyeṇāhetyarthaḥ /\nnanvityādi /\nasau dharmapradhāno yadi nāma sarvajanānabhavagocaratā tasya nāsti naitāvatāsāvalokasāmānyamahānubhāvacittavṛttiviśeṣaḥ pratikṣeptuṃ śakya- /\nna ca vīre tasyāntarbhāvaḥ kartaṃ yukta- /\ntasyābhimānamayatvena vyavasthāpanāt /\nasya cāhaṅkārapraśamaikarūpatayā sthiteḥ /\ntayoścaivaṃvidhaviśeṣasadbhāve 'pi yadyaikyaṃ locanam ślādhya iti so 'pi rasatvāccyavatāmiti tadāha--yada nāmeti /\nnanu dharmapradhāno 'sau vīra eveti sambhāvayamāna āha--na ceti /\ntasyeti /\nvīrasya /\nabhimānamayatveneti /\nutsāho hyahamevaṃvidha ityevaṃ prāṇa ityarthaḥ /\nasya ceti śāntasya /\ntayoścetir /\nihāmayatvanirīhatvābhyāmatyantaviraddhayorapīti caśabdārthaḥ /\nvīraraudrayostvatyantavirodho 'pi nāsti /\n<lg>\n<l>samānaṃ rūpaṃ ca dharmārthakāmārjanopayogitvam /</l>\n<l>nanvevaṃ dayāvīro dharmavīro dānavīro vā nāsau kaścit, śāntasyaivedaṃ nāmāntarakaraṇam /</l>\n<l>tathā hi muniḥ-- dānavīraṃ dharmavīraṃ yuddhavīraṃ tathaiva ca /</l>\n<l>rasavīramapi prāha brahmā trividhasammitam //</l>\n</lg></p>\n\n<p>bālapriyā vīra eveti sambandhaḥ /\nasau śāntaḥ dharmapradhāno vīraḥ dharmavīraḥ /\nitītyādi /\niti sambhāvanāṃ kurvastāṃ parihartumāhetyarthaḥ /\nvṛttau---'na ce'tyādi /\n'vīre' dharmavīre /\n'tasya' śāntasya na ca yukta iti sambandhaḥ /\n'tasye'ti /\nvīrasyetyarthaḥ /\n'abhimānamayatvena, garvamayatvena /\nimamarthaṃ vivṛṇoti locane--utsāho hītyādi /\nutsāhaḥ vīrasthāyī /\nevaṃvidha ityādi sarvaṃ sādhayituṃ śaknomītyādi buddhireva prāṇā jīvitaṃ yasya sa ityarthaḥ /\ntayośceti cakārārthamāha--ihetyādi /\ntadvīraraudrayorapi tathā prasaṅga ityuktaṃ vivṛṇoti--vīraraudrayorityādi /\ndharmeti /\ndharmarthakāmānāṃ yadarjanaṃ tadupayogitvaṃ samānarūpaṃ cāstītyarthaḥ /\natastayoraikyaṃ syāditi bhāvaḥ /\ndayāvīrādīnāmityādigranthamavatārayati--nanvityādi /\nevaṃ vīraśāntayoruktarītyā bhedāṅgīkāre /\ndayāvīra ityādi /\ndayāvīraḥ dharmavīrāntargato dānavīrāntargato vetyarthaḥ /\ndayāvīra ityasyānantaraṃ 'ko 'bhidhīyatā'miti ca pāṭhaḥ /\nprativakti--nāsāvityādi /\ndayāvīra ityanuṣajyate /\nasau kaścinneti /\ndharmavīro dānavīro vā netyarthaḥ /\ntarhi kimātmaka ityatrāha--śāntasyaivetyādi /\nidaṃ dayāvīra ityetat /\nśāntasyaiva nāmāntarakaraṇaṃ dayāvīraśśānta evāntarbhūta ityarthaḥ /\nkuta munavacanaṃ pramāṇayati--tathetyādi /\ntathāhīti /\ndayāvīrasya śāntāntarbhāvāddhetorityarthaḥ traividhyamevābhyadhādityanenāsya sambandhaḥ /\ndānavīramiti /\ntrividhasammitamiti /\ntraividhyena vibhaktamityarthaḥ /\nparikalpyate tadvīraraudrayorapi tathā prasaṅgaḥ /\ndayāvīrādīnāṃ ca cittavṛttivaśeṣāṇāṃ sarvākāramahaṅkārarahitatvena śāntarasaprabhedatvam, itarathā tu vīraprabhedatvamiti vyavasthāpyamāne na kaścidvirodhaḥ /\ntadevamasti śānto rasaḥ /\ntasya cāviruddharasavyavadhāne prabandhe virodhirasasamāveśe satyapi nirvirodhatvam /\nyathā pradarśite viṣaye /\nlocanam ityāgamapuraḥsaraṃ traividhyamevābhyadhāt /\ntadāha--dayāvīrādīnāñcetyādigrahaṇena /\nviṣayajugupsārūpatvādbībhatse 'ntarbhāvaḥ śaṅkyate /\nsā tvasya vyabhicāriṇī bhavati na tu sthāyitāmeti, paryantanirvāhe tasyā mūlata eva vicchedāt /\n<lg>\n<l>ādhikārikatvena tu śānto raso na nibaddhavyaiti candrikākāraḥ /</l>\n<l>taccehāsmābhirna paryālocitaṃ, prasaṅgāntarāt /</l>\n<l>mokṣaphalatvena cāyaṃ paramapuruṣārthaniṣṭhatvātsarvarasebhyaḥ pradhānatamaḥ /</l>\n<l>sa cāyamasmadupādhyāyabhaṭṭatautena kāvyakautuke, asmābhiśca tadvivaraṇe bahutarakṛtanirṇayapūrvapakṣasiddhānta ityalaṃ bahunā // 26 //</l>\n</lg></p>\n\n<p>bālapriyā āgamapurassaramiti /\nbrahmā prāhetyakteriti bhāvaḥ /\ntraividhyamevetyevakāreṇa dayāvīravyavacchedaḥ /\ntadāheti /\nuktābhiprāyeṇāhetyarthaḥ /\n'dayāvīrādīnāṃ ce' tītyasyānantaraṃ viṣayetyādeḥ pūrvamādigrahaṇeneti pāṭhaḥ sarveṣu dṛṣṭagrantheṣu dṛśyate, tasya ca viṣayetyādinā sambandho na ghaṭate cāto 'tra dharmavīradānavīrayorgrahaṇamiti pūraṇīyam /\nyadi vā tathā granthe paṭhanīyamiti bodhyam /\nvṛttau 'cittavṛttivaśeṣāṇā'miti /\ncarvyamāṇānāmiti śeṣaḥ /\ndayāvīro nāma paropacikīrṣāprayatnarūpa utsāhaḥ /\n'sarvākāram' iti kriyāviśeṣaṇam /\nsarvathetyarthaḥ /\n'ahaṅkārarahitatvene'ti hetau tṛtīyā, rahitatve iti ca pāṭhaḥ /\nnāyakasyeti śeṣaḥ /\n'itarathā' ahaṅkārasahitatve /\nśāntasthāyino viṣayajugupsārūpatvācchāntasya bībhatse 'ntarbhāva iti kecit /\ntanmataṃ prasaṅgānnirākaroti locane---viṣayetyādi /\nviṣayajugupsārūpatvāditi /\nśāntasyeti śeṣaḥ /\nasyetyapakarṣo vā /\nśaṅkyata iti /\nkaiściditi śeṣaḥ /\nvastuto naivamityāha--sā tvityādi /\nsā jugupsā /\nasya śāntasya /\ntasyāḥ jugupsāyāḥ /\nśāntasya sarvarasāpekṣayotkarṣa ityāha--mokṣetyādi /\n<lg>\n<l>sa ceti /</l>\n<l>śāntaścetyarthaḥ /</l>\n<l>bahvityādi /</l>\n<l>vahutaraṃ yathā tathā kṛtanirṇayau kṛtavicārau pūrvapakṣasiddhāntau yasya saḥ // 26 //</l>\n</lg></p>\n\n<p>etadeva sthirīkartumidamucyate--</p>\n\n\n</div>\n<div>\n\n<lg>\n<l>rasāntarāntaritayor eka-vākya-sthayor api /</l>\n<l>nivartate hi rasayoḥ samāveśe virodhitā // DhvK_3.27 //</l>\n</lg>\n\n\n</div>\n<div>\n\n\n<lg>\n<l>rasāntarāntaritayorekavākyasthayorapi /</l>\n<l>nivartate hi rasayoḥ samāveśe virodhitā // 27 //</l>\n</lg>\n\n<lg>\n<l>rasāntaravyavahitayorekaprabandhasthayorvirodhitā nivartata ityatra na kācidrabhrāntiḥ /</l>\n<l>yasmādekavākyasthayorapi rasayoruktayā nītyā viruddhatā nivartate /</l>\n<l>yathā--- bhūreṇudigdhānnavaparijātamālārajovāsitabāhumadhyāḥ /</l>\n<l>gāḍhaṃ śivābhiḥ parirabhyamāṇānsurāṅganāśliṣṭabhujāntarālāḥ //</l>\n</lg>\n\n<lg>\n<l>saśoṇitaiḥ kravyabhujāṃ sphuradbhiḥ pakṣaiḥ svagānāmupavījyamānān /</l>\n<l>saṃvījitāścandanavārisekaiḥ sugandhibhiḥ kalpalatādukūlaiḥ //</l>\n</lg>\n\n<lg>\n<l>vimānaparyaṅkatale niṣaṇṇāḥ kutūhalāviṣṭatayā tadānīm /</l>\n<l>nirdiśyamānāṃllalanāṅgulībhirvīrāḥ svadehān patitānapaśyan //</l>\n</lg>\n\n<p>locanam sthirīkartumiti /\nśiṣyabuddhāvityarthaḥ /\napiśabdena prabandhaviṣayatayā siddho 'yamartha iti darśayati---bhūreṇviti /\nviśeṣaṇairatīva dūrāpetatvamasambhāvanāspadamuktam /\nsvadehānityanena dehatvābhimānādeva tādātmyasambhāvanāniṣpatterekāśrayatvamasti, bālapriyā apiśabdeneti /\n'ekavākyasthayorapī'tyapiśabdenetyarthaḥ /\nvṛttau---'bhūreṇvi'tyādi /\nidaṃ kāvyaprakāśe 'pyudāhṛtam /\nvīrāḥ patitān svadehānapaśyannita sambandhaḥ /\nyathākramaṃ kutūhalahetugarbhamekaṃ dehānāmaparaṃ vīrāṇāṃ viśeṣaṇam /\n'dīgdhān' vyāptān 'vāsite'ti /\nsurabhīkṛtetyarthaḥ /\n'bāhumadhyaṃ' bakṣaḥ /\n'kravyabhujāṃ' māṃsāśinām /\ncandanavārīṇāṃ seko yatra tādṛśaiḥ /\n'kalpalatādukūlaiḥ' kalpalatodbhūtapaṭṭavastraiḥ, yadvā--kalpalatā eva dukūlāni taiḥ /\n'lalanāḥ' svarveśyāḥ /\nlocane---viśeṣaṇairiti /\nbhūreṇvityādidehaviśeṣaṇairityarthaḥ /\nasambhāvanāspadam svīyatvasambhāvanāyā abhāvasya nimittam /\ndūrāpetatvaṃ dūraviprakṛṣṭatvamatyantavailakṣaṇyamiti yāvat /\nuktaṃ vyañjitam /\nnanu śṛṅgārabītbhasayorekasminnekālambanakayoreva virodhaḥ, ekasminnekadaikasya ratijugupsayoranudayāt ; prakṛte ca bhūremudigdhatvādaviśiṣṭavīradehālambanako bībhatso divyatvaviśiṣṭavīradehālambanakaśca śṛṅgāra iti tayoḥ kathamekālambanakatmarūpaikāśrayatvamiti śaṅkāṃ pariharannāha--svetyādi /\ndehatvābhimānāditi /\nvīrāṇāṃ patitadeheṣu svadehatvabuddherityarthaḥ /\nityādau /\natra hi śṛṅgārabībhatsayostadaṅgayorvā vīrarasavyavadhānena samāveśo na virodhī /</p>\n\n\n</div>\n<div>\n\n<lg>\n<l>virodham avirodhaṃ ca sarvatretthaṃ nirūpayet /</l>\n<l>viśeṣatas tu śṛṅgāre sukumāratamā hy asau // DhvK_3.28 //</l>\n</lg>\n\n\n</div>\n<div>\n\n\n<lg>\n<l>virodhamavirodhaṃ ca sarvatretthaṃ nirūpayet /</l>\n<l>viśeṣatastu śṛṅgāre sukumāratamo hyasau // 28 //</l>\n</lg>\n\n<p>yathoktalakṣaṇānusāreṇa virodhāvirodhau sarveṣu raseṣu prabandhe 'nyatra ca nirūpayetsahṛdayaḥ; viśeṣatastu śṛṅgāre /\nsa hi ratapāripoṣātmakatvādrateśca locanam anyathā vibhinnaviṣayatvātko virodhaḥ /\nnanu vīra evātra raso na śṛṅgāro na bībhatsaḥ, kintu ratijugupase hi vīraṃ prati vyabhicārībhūte /\nbhavatvevam, tathāpi prakṛtodāharaṇatā tāvadupapannā /\n<lg>\n<l>tadāha--tadaṅgayorveti /</l>\n<l>tayoraṅge tatsthāyibhāvāvityarthaḥ /</l>\n<l>vīraraseti /</l>\n<l>'vīrāḥ svadehān' ityādinā tadīyotsāhādyavagatyā kartṛkarmaṇoḥ samastavākyārthānuyāyitayā pratītiriti madhyapāṭhābhāve 'pi sutarāṃ vīrasya vyavadhāyakateti bhāvaḥ // 27 //</l>\n</lg></p>\n\n<p>anyatra ceti muktakādau /\nsahi śṛṅgāraḥ sukumāratama iti sambandhaḥ /\nsukumārastāvadrasajātīyaḥ bālapriyā etatpradarśanārthaṃ svapadopādānamiti bhāvaḥ /\ntādātmyeti /\npratipatturdvayordehayoraikyabuddhiniṣpatteratyarthaḥ /\ntathā ca svarlalanāgatasya śṛṅgārasya bībhatsasya ca dehadvayaikyābhimānī vīra eka eva viṣaya iti bhāvaḥ /\n'tadaṅgayorve'ti granthamavatārayati--nanvityādi /\nvīra eveti /\nsāhasena raṇamadhyanipātanādyanubhāvenākṣepalabhyagarvādisañcāriṇā ca vīrarasa eva pratīyata ityarthaḥ /\ntatsthāyibhāvāviti /\nśṛṅgārabībhatsayoḥ sthāyibāvau ratijugupse ityarthaḥ /\nityādineti /\nvīrapadena dehapātādyanubhāvena cetyarthaḥ /\nutsāhādītyādipadena garvādeḥ parigrahaḥ /\navagatyetyanantaraṃ vīro rasa iti śeṣaḥ /\nvīravyavadhānaṃ vivṛṇoti--kartṛkarmaṇorityādi /\nkartṛkarmaṇoḥ vīrasya kartuḥ patitadeharūpakarmaṇaśca /\nsamastetyādi /\natra vākyaṃ padasamudāyaḥ bhūroṇvityādivākyārthānvayitayā karmaṇaḥ na vetyādivākyārthānvayitayā kartuśca pratītirityarthaḥ /\n<lg>\n<l>itīti hetau /</l>\n<l>bhāva iti /</l>\n<l>ayamarthaḥ--'bhūreṇvi'tyādiviśeṣaṇārthabodhe bībhatsastadviśeṣyārthabodhe vīro, na vetyādiviśeṣaṇārthabodhe śṛṅgārastadviśeṣyārthabodhe vīraścāsvādyata iti rītyā vīrasya madhye madhye āsvādaḥ /</l>\n<l>śrutakrameṇa bodhe tvādau bībhatso, yojana yā bodhe tvādau śṛṅgāra iti // 27 //</l>\n</lg></p>\n\n<p>'prabandhe 'nyatra ce'tyatrānyatrapadaṃ vyāpaṣṭe--muktakādāviti /\n'sukumāratamo hi svalpenāpi nimittena bhaṅgasambhavātsukumāratamaḥ sarvebhyo rasebhyo manāgapi virodhisamāveśaṃ na sahate /</p>\n\n\n</div>\n<div>\n\n\n<lg>\n<l>avadhānātiśayavān rase tatraiva sat-kaviḥ /</l>\n<l>bhavet tasmin pramādo hi jhaṭity evopalakṣyate // DhvK_3.29 //</l>\n</lg>\n\n\n</div>\n<div>\n\n\n<lg>\n<l>avadhānātaśayavānrase tatraiva satkaviḥ /</l>\n<l>bhavettasmin pramādo hi jhaṭityevopalakṣyate // 29 //</l>\n</lg>\n\n<p>tatraiva ca rase sarvebhyo 'pi rasemyaḥ saukumāryātiśayayogini kaviravadhānavān prayatnavānsyāt /\ntatra hi pramādyatastasya sahṛdayamadhye kṣipramevāvajñānaviṣayatā bhavati /\nśṛṅgāraraso hi saṃsāriṇāṃ niyamenānubhavaviṣayatvātsarvarasebhyaḥ kamanīyatayā pradhānabhūtaḥ /\nevaṃ ca sati--</p>\n\n</div>\n<div>\n\n\n<lg>\n<l>vineyān unmukhī-kartuṃ kāvya-śobhārtham eva vā /</l>\n<l>tad-viruddha-rasa-sparśas tad-aṅgānāṃ na duṣyati // DhvK_3.30 //</l>\n</lg>\n\n\n</div>\n<div>\n\n\n<lg>\n<l>vineyānunmukhīkartuṃ kāvyaśobhārthameva vā /</l>\n<l>tadviruddharasasparśastadaṅgānāṃ duṣyata // 30 //</l>\n</lg>\n\n<l>locanam tato 'pi karuṇastato 'pi śṛṅgāra iti tamapratyayaḥ // 28-29 //</l>\n\n<p>evaṃ ceti /\nyato 'sau sarvasaṃvādītyarthaḥ /\ntaditi /\n<lg>\n<l>śṛṅgārasya viruddhā ye śāntādayasteṣvapi tadaṅgānāṃ śṛṅgārāṅgānāṃ sambandhī sparśo na duṣṭaḥ /</l>\n<l>tayā bhaṅgyā rasāntaragatā api vibhāvānubhāvādyā varṇanīyā yayā śṛṅgārāṅgabhāvamupāgaman /</l>\n<l>yathā mamaiva stotre--- tvāṃ candracūḍaṃ sahasā spṛśantī prāṇaiśvaraṃ gāḍhaviyogataptā /</l>\n<l>sā candrakāntākṛtiputrikeva saṃvidvilīyāpi vilīyate me //</l>\n</lg></p>\n\n<lg>\n<l>bālapriyā sa' iti kārikāpāṭhābhiprāyeṇa vyācaṣṭe---sa hītyādi /</l>\n<l>rasajātīya iti /</l>\n<l>rasatvajātimānityarthaḥ // 28-29 //</l>\n</lg>\n\n<p>'evañce'tyetat vyācaṣṭe--yata iti /\nśṛṅgārasya sarvānubhavaviṣayatvādityarthaḥ /\n'vineyāni'tyādyarthaṃ vyākhyāsyannādau tadviruddhetyādyuttarārdhaṃ vyācaṣṭe--tadityādi /\nbhāvārthamāha--tayetyādi /\nrasāntareti /\nśāntādītyarthaḥ /\nyayā śṛṅgārāṅgabhāvamupāgamanniti /\nyayā bhaṅgyā varṇanayā śṛṅgāravibhāvāditvaṃ prāpnuvanto bhavantītyarthaḥ /\natrodāharaṇamāha--tvāmityādi /\ngāḍhaviyogena gāḍhaṃ gāḍhena vā tvadasparśena taptā saṃsāratāpamanubhavantī /\nsā viṣayāntarasañcāriṇī me saṃvit antaḥkaraṇaṃ tadvṛttirvātvāṃ spṛśantī kiñcidviṣayīkurvāṇā vilīya tvadākāratārūpatvasambandhamavāpya yatra jñāne śṛṅgāraviruddharasasparśaḥ śṛṅgārāṅgānāṃ yaḥ sa na kevalamavirodhalakṣaṇayoge sati na duṣyati yāvadvineyānunmukhīkartuṃ kāvyaśobhārthameva vā kriyamāṇo na duṣyati yāvadvineyānunmukhīkartuṃ kāvyaśobhārthameva vā kriyamāṇo na duṣyati /\nśṛṅgārarasāṅgairunmukhīkṛtāḥ santo hi vineyāḥ sukhaṃ vinayopadeśān gṛhṇanti /\nsadācāropadeśarūpā hi nāṭakādigoṣṭhī locanam ityatra śāntavibhāvānubhāvānāmapi śṛṅgārabhaṅgyā nirūpaṇam /\nvineyānunmukhīkartuṃ yā kāvyaśobhā tadarthaṃ naiva duṣyatīti sambandhaḥ /\nvāgrahaṇena pakṣāntaramucyate /\ntadeva vyācaṣṭe--na kevalamiti /\nvāśabdasyaitadyvākhyānam /\navirodhalakṣaṇaṃ paripoṣaparihārādi pūrvoktam /\nvineyānunmukhīkartuṃ yā kāvyaśobhā tadarthamapi vā viruddhasamāveśaḥ na kevalaṃ pūrvoktaiḥ prakāraiḥ, na tu kāvyaśobhā vineyonmukhīkaraṇamantareṇāste, vyavadhānāvyavadhāne nāpi labhyete yathānyairvyākhyāte /\nsukhamiti /\nrañjanāpuraḥsaramityarthaḥ /\nnanu kāvyaṃ krīḍārūpaṃ kva ca vedādigocarā upadeśakathā ityāśaṅkyāha--sadācāreti /\nbālapriyā dhyātṛdhyānadhyeyāni bhāsante tadanena darśitam /\napiśabda āpātato virodhaṃ dyotayati /\nvilīyate vilayanaṃ nāmāntaḥkaraṇasya tadvṛttervā abhānam /\nanena dhyeyamātraviṣayakajñānaṃ darśitam /\nyadvā--vilīyāpi vilīyate dravībhūyāpi atyantaṃ drutā bhavatītyarthaḥ /\nbhaktānāṃ cittadrutiḥ prasiddhā putrikāpakṣe tu candrakarasparśena kiñcidārdrībhūya punassarvāvayavāvacchedenārdrībhavatītyarthaḥ /\natra saṃvidādau virahataptanāyikātvādipratītyā śṛṅgāravibhāvatvādiprāptiḥ, tadāha--śṛṅgārabhaṅgyā nirūpaṇamiti /\npūrvārdhaṃ vyācaṣṭe--vineyānityādi /\nevakārasya nañā sambandha iti darśayati---naiveti /\npakṣāntaramiti /\navirodhī virodhī vetyādikārikābhiruktebhyaḥ pakṣebhyo 'nya ityarthaḥ, na tvatraiva pakṣadvayadyotaka iti bhāvaḥ /\netadyvākhyānamiti /\nsa na kevalamityādivyākhyānamityarthaḥ /\navirodhalakṣaṇayoga ityatrāvirodhalakṣaṇapadaṃ vyācaṣṭe---paripoṣetyādi /\n'vineyāni'tyādi 'tadarthamapi ve'tyantaṃ 'vineyāni'tyādivṛttervivaraṇaṃ, 'sa kriyamāṇa' ityasya vivaraṇaṃ 'viruddhasamāveśa' iti /\nphalitamāha--na kevalaṃ pūrvoktaiḥ prakāreriti /\nviruddhasamāveśo na duṣyatīti śeṣaḥ /\nkintvevaṃ kriyamāṇo 'pi na duṣyatīti bhāvaḥ /\nvineyānunmukhīkartuṃ yā kāvyaśobhetyuktamupapādanati---na tvityādi /\nnāste ityanvayaḥ /\nna bhavatītyarthaḥ /\nvyavadhāneti /\nrasāntareṇa yadvyavavadhānamavyavadhānaṃ vā tenāpītyarthaḥ /\nkvacillabhyata iti /\nkāvyaśobhā netyanayoranuṣaṅgaḥ /\nyathetyādi /\ntatheti pūrveṇa sambandhaḥ /\nanyavyākhyānañca vineyānunmukhīkartuṃ vā kāvyaśobhārthaṃ veti vikalpaparaṃ bodhyam /\nvṛttau 'vineyāni'tyādyuktasyaiva vivaraṇam---'śṛṅgāre'tyādi /\n<lg>\n<l>vineyajanahitārthameva munibhiravatāritā /</l>\n<l>kiṃ ca śṛṅgārasya sakalajanamanoharābhirāmatvāttadaṅgasamāveśaḥ kāvyeśobhātiśayaṃ puṣyatītyanenāpi prakāreṇa virodhini rase śṛṅgārāṅgasamāveśo na virodhī /</l>\n<l>tataśca satyaṃ manoramā rāmāḥ satyaṃ ramyā vibhūtayaḥ /</l>\n<l>kiṃ tu mattāṅganāpāṅgabhaṅgalolaṃ hi jīvitam //</l>\n</lg></p>\n\n<p>ityādiṣu nāsti rasavirodhadoṣaḥ /\nlocanam munibhiriti---bharatādibhirityarthaḥ /\netacca prabhumitrasammitebhyaḥ śāstretihāsebhyaḥ prītapūrvakaṃ jāyāsammitatvena nāṭyakāvyagataṃ vyutpattikāratvaṃ pūrvameva nirūpitamasmābhiriti na punaruktabhayādiha likhitam /\nnanu śṛṅgārāṅgatābhaṅgyā yadvibhāvādinirūpaṇametāvataiva kiṃ vinoyonmukhīkāraḥ /\nna; asti prakārāntaraṃ, tadāha--kiṃ ceti /\nśobhātiśayamiti /\nalaṅkāraviśeṣamupamāprabhṛtiṃ puṣyata sundarīkarotītyarthaḥ /\nyathoktam---'kāvyaśobhāyāḥ kartāro dharmā guṇāstadatiśayahetavastvalaṅkārā' iti /\nmattāṅganeti /\natra hi śāntavibhāve sarvasyānityatve varṇyamāne na kasyacidvibhāvasya śṛṅgārabhaṅgyā nibandhaḥ kṛtaḥ, kiṃ tu satyamiti bālapriyā tatra sukhamityetadvyācaṣṭe--rañjaneti /\netaccetyādi /\nprabhumitrasammitebhyaḥ śāstretihāsebhyaḥ tānyapekṣya /\nnāṭyakāvyagatametadvyutpattikāritvaṃ jāyāsammitatvena prītipūrvakamiti pūrvamevāsmābhirnirūpatamiti sambandhaḥ /\nitīti hetau /\nkiñcetyādikamavatārayati---nanvityādi /\nśṛṅgārāṅgateti /\nśṛṅgāravibhāvānubhāvatetyarthaḥ /\nsamādhatte--neti /\ntaditi /\nprakārāntaramityarthaḥ /\nśobhāyā atiśayo yeneti vyutpattimabhipretya prakṛtānuguṇaṃ vyācaṣṭe--alaṅkāretyādi /\n'satya'mityādi /\nsatyamityardhāṅkīkāre /\n'rāmāḥ' ramaṇyaḥ kāmā iti ca pāṭhaḥ 'vibhūtayaḥ' aiśvaryāṇi /\n'matte'ti /\nmattā yauvanādimadayuktāyā aṅganā praśastāṅgā nārī tasyāḥ apāṅgabhaṅgaḥ kaṭākṣa- sa iva lolamasthiram /\n'hī'ti prasiddhau /\nrāmādīnāṃ manoramatve 'pi satyeva jāvite janaiḥ svopabhoghāyopādeyāstāḥ jīvitaṃ cāsthiramiti kiḍkṛtaṃ tāsāmupādeyatvamato ramyatve 'pi tāssarvā niṣphalā eveti bhāvaḥ /\nuktamarthaṃ locane vivṛṇoti--atretyādi /\nsarvasyānityatva iti /\nsamastānityatve iti ca pāṭhaḥ /\nsarvajīvitasyāsthiratve ityarthaḥ /\nna kṛta iti sambandhaḥ /\nkasyacidvibhāvasya śāntādivibhāvasya /\nśṛṅgārabhaṅgyā śṛṅgāravibhāvatvayojanena /\nsatyamitīti /</p>\n\n\n</div>\n<div>\n\n\n<lg>\n<l>vijñāyetthaṃ rasādīnām avirodha-virodhayoḥ /</l>\n<l>viṣayaṃ sukaviḥ kāvyaṃ kurvan muhyati na kvacit // DhvK_3.31 //</l>\n</lg>\n\n\n</div>\n<div>\n\n<lg>\n<l>vijñāyetthaṃ rasādīnāmavirodhavirodhayoḥ /</l>\n<l>viṣayaṃ sukaviḥ kāvyaṃ kurvanmuhyati na kvacit // 31 //</l>\n</lg>\n\n<p>itthamanenānantaroktena prakāreṇa rasādīnāṃ rasabhāvatadābhāsānāṃ parasparaṃ virodhasyāvirodhasya ca viṣayaṃ vijñāya sukaviḥ kāvyaviṣaye pratibhātiśayayuktaḥ kāvyaṃ kurvatra kvacinmuhmati /\nevaṃ rasādiṣu virodhāvirodhanirūpaṇasyopayogitvaṃ pratipādya vyañjakavācyavācakanirūpaṇasyāpi tadviṣayasya tatpratipādyate--</p>\n\n</div>\n<div>\n\n\n<lg>\n<l>vācyānāṃ vācakānāṃ ca yad aucityena yojanam /</l>\n<l>rasādi-viṣayeṇaitat karma mukhyaṃ mahā-kaveḥ // DhvK_3.32 //</l>\n</lg>\n\n\n</div>\n<div>\n\n\n<lg>\n<l>vācyānāṃ vācakānāṃ ca yadaucityena yojanam /</l>\n<l>rasādiviṣayeṇaitatkarma mukhyaṃ mahākaveḥ // 32 //</l>\n</lg>\n\n<l>locanam parahṛdayānupraveśenoktam; na khalvalīkavairāgyakautukaruciṃ prakaṭayāmaḥ, api tu yasya kṛte sarvamabhyarthyate tadevedaṃ calamiti; tatra mattāṅganāpāṅgabhaṅgasya śṛṅgāraṃ prati sambhāvyamānavibhāvānubhāvatvenāṅgasya lolatāyāmupamānatoktati priyatamākaṭākṣo hi sarvasyābhilaṣaṇīya iti ca tatprītyā pravṛttimān guḍajihvikayā prasaktānuprasaktavastutattvasaṃvedanena vairāgye paryavasyati vineyaḥ // 3.0 //</l>\n\n<l>tadetadupasaṃharannasyoktasya prakaraṇasya phalamāha--vijñāyetthamiti // 31 //</l>\n\n<p>rasādiṣu rasādiviṣaye vyañjakāni yāni vācyāni vibhāvādīni vācakāni ca suptiṅādīni teṣāṃ yannirūpaṇaṃ tasyeti /\ntadviṣayasyeti /\nrasādiviṣayasya /\ntaditi bālapriyā ityanenetyarthaḥ /\npareti /\nparābhimatārthāṅkīkāreṇetyarthaḥ /\nalīketi /\nalīkā asatyā yā vairāgyakautuke rucistāmityarthaḥ /\nyasyeti /\njīvitasyetyarthaḥ /\ntatra jīvite /\ntatra lolatāyāmupamānateti sambandhaḥ /\ntannirūpitaṃ lolatānimittakopamāpratiyogitvamityarthaḥ /\nsambhāvyeti /\nsambhāvyamānena nāyakavibhāvatvena nāyikānubhāvatvena ca hetunā śṛṅgārāṅgasyetyarthaḥ /\ntadukteḥ phalamāha--priyetyādi /\ntatpratītyeti kaṭākṣasyopamānatvapratītyetyarthaḥ /\n<lg>\n<l>tatprītyā iti ca pāṭhaḥ /</l>\n<l>vineya iti /</l>\n<l>vyutpādyo rājakumārādirityarthaḥ /</l>\n<l>tathā ca yayā kayāpi vidhayā śṛṅgārāṅgayojanaṃ kāvyaśobhākaramiti bhāvaḥ // 3.0 //</l>\n</lg></p>\n\n<l>'vijñāye'tyādikārikāmavatārayati---tadetadityādi // 3.1 //</l>\n\n<p>rasādiṣvityasya vivaraṇam---rasādiviṣaye iti /\n'vyañjakavācye'tyādigranthaṃ vācyānāmitivṛttaviśeṣāṇāṃ vācakānāṃ ca tadviṣayāṇāṃ rasādiviṣayeṇaucityena yadyojanametanmahākaverbhukhyaṃ karma /\nayameva hi mahākavermukhyo vyāpāro yadrasādīneva mukhyatayā kāvyārthīkṛtya tadyvaktyanuguṇatvena śabdānāmarthānāṃ copanibandhanam /\netacca rasāditātparyeṇa kāvyanibandhanaṃ bharatādāvapi suprasiddhameveti pratipādayitumāha--</p>\n\n</div>\n<div>\n\n\n<lg>\n<l>rasādy-anuguṇatvena vyavahāro 'rtha-śabdayoḥ /</l>\n<l>aucityavānyastā etā vṛttayo dvividhāḥ sthitāḥ // DhvK_3.33 //</l>\n</lg>\n\n\n</div>\n<div>\n\n\n<lg>\n<l>rasādyanuguṇatvena vyavahāro 'rthaśabdayoḥ /</l>\n<l>aucityavānyastā etā vṛttayo dvividhāḥ sthitāḥ // 33 //</l>\n</lg>\n\n<p>vyavahāro hi vṛttirityucyate /\ntatra rasānuguṇa aucityavānvācyāśrayo yo vyavahārastā etāḥ kaiśikyādyā vṛttayaḥ /\nvācakāśrayāścopanāgarikādyāḥ /\nvṛttayo hi rasāditātparyeṇa saṃniveśitāḥ kāmapināṭyasya kāvyasya ca cchāyāmāvahanti /\nrasādayo hi dvayorapi tayorjīvabhūtāḥ /\nitivṛttādi tu śarīrabhūtameva /\nlocanam upayogitvam mukhyamiti /\n'ālokārthī' ityatra yaduktaṃ tadevopasaṃhṛtam /\nmahākaveriti siddhavatphalanirūpaṇam /\nevaṃ hi mahākavitvaṃ nānyathetyarthaḥ /\nitivṛttaviśeṣāṇāmiti /\nitivṛttaṃ hi prabandhavācyaṃ tasya viśeṣāḥ prāguktāḥ--'vibhāvabhāvānubhāvasañcāryaucityacāruṇaḥ /\n<lg>\n<l>vidhiḥ kathāśarīrasya' ityādinā /</l>\n<l>kāvyārthīkṛtyeti /</l>\n<l>anyathā laukikaśāstrīyavākyārthebhyaḥ kaḥ kāvyārthasya viśeṣaḥ /</l>\n<l>etacca nirṇītamādyoddyote--'kāvyasyātmā sa evārthaḥ' ityatrāntare // 3.2 //</l>\n</lg></p>\n\n<p>etacceti /\nyadasmābhiruktamityarthaḥ /\nbharatādāvityādigrahaṇādalaṅkāraśāstreṣu paruṣādyā vṛttaya ityuktaṃ bhavati /\ndvayorapi tayoriti /\nvṛttilakṣaṇayorvyavahārayorityarthaḥ /\n<lg>\n<l>jīvabhūtā iti /</l>\n<l>'vṛttayaḥ kāvyamātṛkāḥ' iti bruvāṇena muninā rasocitetivṛttasamāśrayaṇopadeśena rasasyaivajīvitatvamuktam /</l>\n<l>bhāmahādibhiśca-- svādukāvyarasonmiśraṃ vākyārthamupabhuñjate /</l>\n<l>prathamālīḍhamadhavaḥ pibanti kaṭubheṣajam //</l>\n</lg></p>\n\n<lg>\n<l>bālapriyā vyācaṣṭe--vyañjakānītyādi /</l>\n<l>ālokārthītyādi /</l>\n<l>ālokārthītyādikārikayā prathamodyote yaduktaṃ tadevānayā kārikayā upasaṃhṛtamityarthaḥ // 3.2 //</l>\n</lg>\n\n<p>atra kecidāhuḥ--'guṇaguṇivyavahāro rasādīnāmitivṛttādibhiḥ saha yuktaḥ, na tu jīvaśarīravyavahāraḥ /\nrasādimayaṃ hi vācyaṃ pratibhāsate na tu rasādibhiḥ pṛthagbhūtam' iti /\natrocyate--yadi rasādimayameva vāyyaṃ yathā gauratvamayaṃ śarīram /\nevaṃ sati yathā śarīre pratibhāsamāne niyamenaiva gauratvaṃ pratibhāsate sarvasya tathā vācyena sahaiva rasādayo 'pi sahṛdayasyāsahṛdayasya ca pratibhāseran /\nna caivam; tathā caitatpratipāditameva prathamoddyote /\nlocanam ityādinā rasopayogajīvitaḥ śabdavṛttilakṣaṇo vyavahāra uktaḥ /\nśarīrabhūtamiti /\n'itivṛttaṃ hi nāṭyasya śarīraṃ' iti muniḥ /\nnāṭyaṃ ca rasa evetyuktaṃ prāk /\nguṇaguṇivyavahāra iti /\natyantasammiśratayā pratibhāsanāddharmadharmivyavahāro yuktaḥ /\nna tviti /\nkramasyāsaṃvedanāditi bhāvaḥ /\nprathameti /\n'śabdārthaśāsanajñānamātreṇaiva na vedyate' ityādinā pratipāditamadaḥ /\nbālapriyā kārikāyāmarthaśabdayoḥ rasādyanuguṇatvena aucityavān vyavahāro yaḥ, etā vṛttayaḥ etāḥ dvivadhāḥ sthitāścetyanvayaḥ /\nlocane---rasopayogajīvita iti /\nrasopayoga eva jīvitaṃ yasya sa ityarthaḥ /\nśeṣaṃ sarvaṃ spaṣṭam /\n'guṇaguṇivyavahāra' ityasya vyākhyānam--dharmadharmivyavahāra iti /\natra hetuṃ darśayati---atyantetyādi /\nguṇaguṇinoriva rasādivācyayoriti śeṣaḥ /\natra guṇasthānīyo rasādiḥ guṇisthānīya itivṛttādirūpo vācyārthaḥ /\nna tu pṛthagbhūtamityatra hetumāha--kramasyāsaṃvedanāditi /\nvācyapratīteḥ rasādipratīteśceti śeṣaḥ /\nvṛttau---'yadī'tyādyanuvādaḥ /\natra dṛṣṭāntamāha--'yathe'tyādi /\n'gauratvamayaṃ śarīra'miti guṇaguṇinostādātmayena vyavahāraḥ /\n'evaṃ satī'ti /\nvācyasya rasādimayatve satītyarthaḥ /\npratibhāserannityanenāsya sambandhaḥ /\ndṛṣṭāntapradarśanapūrvakamāha---'yathe'tyādi /\n'niyamenaiva bhāsata' iti /\ndravyapratyakṣasya tadgatarūpaviṣayakatvaniyamāditi bhāvaḥ /\n'tathe'ti /\nniyamenaivetyasyānuṣaṅgaḥ /\n'pratibhāseranni'ti /\nyadi rasādimayo vācyārthastarhi sa niyamato rasādibhiḥ sahaiva sarvaiḥ pratīyamānassyādityarthaḥ /\natreṣṭāpattiṃ pariharati--'na caiva'miti /\n'syānmatam' iti śaṅkādyotakam /\njātyatvamiveti yojanā /\njātyatvamutkṛṣṭaratnagato syānmatam; ratnānāmiva jātyatvaṃ pratipattṛviśeṣataḥ saṃvedyaṃ vācyanāṃ rasādirūpatvamiti /\nnaivam; yato yathā jātyatvena pratibhāsamāne ratne ratnasvarūpānatiriktatvameva tasya lakṣyate tathā rasādīnāmapi vibhāvānubhāvādirūpavācyāvyatiriktatvameva lakṣyeta /\nna caivam; locanam nanu yadyasya dharmarūpaṃ tattatpratibhāne sarvasya niyamena bhātītyanaikāntikametat /\nmāṇikyadharmo hi jātyatvalakṣaṇo viśeṣo na tatpratibhāse 'pi sarvasya niyamena bhātītyāśaṅkate---syāditi /\netatpariharati---naivamiti /\netaduktaṃ bhavati---atyantonmagnasvabhāvatve sati taddharmatvāditi viśeṣaṇamasmābhiḥ kṛtam /\nunmagnarūpatā ca na rūpavajjātyatvasya, atyantalīnasvabhāvatvāt /\nrasādīnāṃ conmagnatāstyevetyevaṃ kecidetaṃ granthamanaiṣuḥ /\nasmadguravastvāhuḥ---atrocyata ityanenedamucyate--\nyadi rasādayo bālapriyā jātiviśeṣaḥ /\nyatā mālatyāṃ 'jātyena candramaṇineva mahīdharasye'ti /\n'pratipattṛviśeṣataḥ' jñātṛviśeṣeṇa kartrā /\nsyādityādigranthamavatārayati locane---nanvityādi /\nyadityādi /\nyat gauratvādi /\nyasya śarīrādeḥ /\ntat gauratvādi /\ntatpratibhāne śarīrādipratibhāse ityetaditi sambandhaḥ iti niyama ityarthaḥ /\nyatra yatra yaddharmatvaṃ tatra pratyakṣīyatadviṣayitāvyāpakaviṣayitākatvamiti vyāptiriti yāvat /\nanaikāntikamiti /\nvyabhicārītyarthaḥ /\nkutra vyabhicāra ityata āha---māṇikyetyādi /\ntatpratibhāse māṇikyabhāne /\nna bhātīti /\ntathā ca māṇikyadharme jātyatve vyabhicāra iti bhāvaḥ /\nvṛttau---'yathe'tyādi /\n'jātyatvena' jātyatvaprakāreṇa /\n'bhāsamāne' pratipattṛviśeṣagatasākṣātkāraviṣaye /\nratnasvarūpānatariktatvaṃ ratnādabhinnatvam /\n'tasya' jātyatvasya /\n'lakṣyate' jñāyate /\n'vibhāve'ti /\nvibhāvānubhāvādarūpaṃ yadvācyaṃ tasmādavyatariktatvāmityarthaḥ /\n'na caivam' iti /\nevaṃ na lakṣyate ityarthaḥ /\nkuta ityatrāha--'na hī'tyādi /\nna hyavagama iti sambandhaḥ /\nyata ityādi na caivamityantasya parihāragranthasya bhāvamāha locane--etaduktamityādi /\natyantonmagnasvabhāvatva iti /\nsvāśrayādbhinnatvena pratīyamānatva ityarthaḥ /\nsatīta /\nityetaditi śeṣaḥ /\ntaddharmatvādityādi /\ntaddharmatvādityasya vijñeṣaṇamityarthaḥ /\nkṛtamiti /\nabhimatamityarthaḥ /\nyatra yatra taddharmatvabhityatra atyantonmagnasvabhāvatve satītyapi niviṣṭamastītyarthaḥ /\nitthaṃ ca jātyatvena vyabhicāra ityāha---unmagneti /\nunmagnarūpatā yathārūpasya gauratvāderasti tathā jātyatvasya netyarthaḥ /\natyantalīnasvabhāvatvāt anunmagnasvabhāvatvāt /\nsvāśrayādbhinnatvenāpratīyamānatvāditi yāvat /\netaṃ granthamita /\nyata ityādi na caivamityantaṃ granthamityarthaḥ /\nna hi vibhāvānubhāvavyabhicāriṇa eva rasā iti kasyācidavagamaḥ /\nata eva ca vibhāvādipratītyavinābhāvinī rasādīnāṃ pratītiriti tatpratītyoḥ kāryakāraṇabhāvena vyavasthānātkramo 'vaśyambhāvī /\nsa tu lāghavānna prakāśyate 'ityalakṣyakramā eva santo vyaṅgyā rasādayaḥ' ityuktam /\nlocanam vācyānāṃ dharmāstathāsati dvau pakṣau rūpādisadṛśā vā syurmāṇikyagatajātyatvasadṛśā vā /\nna tāvatprathamaḥ pakṣaḥ, sarvān prati tathānavabhāsāt /\nnāpi dvitīyaḥ, jātyatvavadanatiriktatvenāprakāśanāt /\neṣa ca heturādye 'pi pakṣe saṅgacchata eva /\ntadāha---syānmatamityādinā na caivamityantena /\netadeva samarthayati---na hīti /\nata eva ceti /\nyato na vācyadharmatvena rasādīnāṃ pratītiḥ, yataśca tatpratītau vācyapratītiḥ sarvathānupayoginī tata eva hetoḥ krameṇāvaśyaṃ bhāvyaṃ, sahabhūtayorupakārāyogāt /\nsa tu sahṛdayabhāvanābhyāsānna lakṣyate anyathā tu lakṣyetāpītyuktaṃ prāk /\nyasyāpi pratītiviśeṣātmaiva rasa ityuktiḥ, prāktasyāpi vyapadeśivattvādrasādīnāṃ pratītarityevamanyatra /\nnanu bhavantu vācyādatiriktā rasādayastatrāpi kramo na lakṣyata iti tāvattvayaivoktam /\ntatkalpane ca pramāṇaṃ nāsti /\nanvayavyatirekābhyāmarthapratītimantareṇa rasapratītyudayasya bālapriyā sbamatamāha--asmādityādi /\ntathānavabhāsādatyantena 'pratibhāseranna caivam' ityantagrantho vivṛtaḥ /\naprakāśanāditi /\naprakāśādityarthaḥ /\nādye 'pi pakṣa iti /\nrūpādisadṛśā vā iti pakṣe 'pītyarthaḥ /\nrūpādīnāmanatiriktatvena prakāśanādita bhāvaḥ /\nityanteneti /\nitīti śeṣaḥ /\nāhuriti pūrveṇa sambandhaḥ /\nvṛttāvata evetyeko hetuḥ vyavasthānādityaparaścetyāśayena vyācaṣṭe--yato netyādi /\ntatpratītau rasapratītau /\nsarvatheti /\nnetyasyānuṣaṅgaḥ /\nnānupayoginī upayoginyeva /\nkramo 'vaśyaṃbhāvītyasya vivaraṇam--krameṇāvaśyaṃ bhāvyamiti /\nkuta ityatrāha---saheti /\nupakārāyogāditi /\nupakāryopakārakabhāvāyogādityarthaḥ /\nyasyāpīti /\nuktiḥ prāgityanena sambandhaḥ /\ntasyāpīti /\nmate iti śeṣaḥ /\nvyapadeśivatvāditi /\nrāhośśira ityādivadbhegranthamavatārayati---nanvityādi /\nityuktamiti /\ntaduktyā kramo 'stītyāveditamiti bhāvaḥ /\ntatkalpana iti /\nkramakalpana ityarthaḥ /\nrasapratītyudayasyetyasya darśanādityanena sambandhaḥ /\nkutasyetyudayasyetyasya viśeṣaṇam /\nphalitamāha--tataścetyādi /\nsahaiva yugapadeva /\nvacanetyādi /\nvacanavāyāpāro vācyārthapratipādanam /\nnanu śabda eva prakāraṇādyavacchinno vācyavyaṅgyayoḥ samameva pratītimupajanayatīti kiṃ tatra kramakalpanayā /\nna ha śabdasya vācyapratītiparāmarśa eva vyañjakatve nibandhanam /\ntathā hi gītādiśabdebhyo 'pi rasābhivyaktirasti /\nna ca teṣāmantarā vācyaparāmarśaḥ /\natrāpī brūmaḥ---prakaraṇādyavacchedena vyañjakatvaṃ śabdānāmityanumatamevaitadasmākam /\nkiṃ tu tadyvañjakatvaṃ teṣāṃ kadācitsvarūpaviśeṣanibandhanaṃ kadācidvācakaśaktinibandhanam /\ntatra yeṣāṃ vācakaśaktinibandhanaṃ teṣāṃ yadi vācyapratītimantareṇaiva svarūpapratītyā niṣpannaṃ tadbhavenna tarhi vācakaśaktinibandhanam /\natha locanam padavirahitasvarālāpagītādau śabdamātropayogakṛtasya darśanāt /\ntataścaikayaiva sāmagnyā sahaiva vācyaṃ vyaṅgyābhimataṃ ca rasādi bhātīti vacanavyañjanavyāpāradvayena na kiñcinditi tadāha--nanviti /\nyatrāpi gītaśabdānāmartho 'sti tatrāpi tatpratītiranupayoginī grāmarāgānusāreṇāpahastitavācyānusāratayā rasodayadarśanāt /\nna cāpi sā sarvatra bhavantī dṛśyate, tadetadāha---na ceti /\nteṣāmiti gītādiśabdānām /\nādiśabdena vādyavilapitaśabdādayo nirdiṣṭāḥ /\nanumatamiti /\n'yatrārthaḥ śabdo vā' iti hyavocāmeti bhāvaḥ /\nna tarhīti /\ntataśca gītavadevārthāvagamaṃ vinaiva rasāvabhāsaḥ syātkāvyaśabdebhyaḥ, na caivamiti vācakaśaktirapi tatrāpekṣaṇīyā; sā ca vācyaniṣṭaiveti prāgvācye pratipattirityupagantavyam /\ntadāha---atheti /\ntadidi vācakaśaktiḥ /\nbālapriyā tadāheti /\nuktāmāśaṅkāṃ 'nanvi'tyādinā 'parāmarśa' ityantena pradarśayatītyarthaḥ /\n'na ce'tyādigranthamavatārayate--yatrāpītyādi /\n'anupayoginī'tyatra hetumāha--grāmetyādi /\napeti /\napahastitaḥ anādṛtaḥ vācyānusāraḥ vācyarthapratītyanusaraṇaṃ yena rasodayena tasya bhāvastattā tayā /\nseti /\nvācyapratītirityarthaḥ /\n'gītādīnā'mityatrādipadārthamāha---ādītyādi /\nvilapitaṃ vilāpaḥ 'vilāpo 'narthakaṃ vaca' ityamaraḥ /\nvṛttau 'tadvyañjakatvam' iti /\nprakaraṇādisahakṛtaṃ vyañjakatvamityarthaḥ /\n'teṣāṃ' śabdānām /\n'svarūpaviśeṣe'ti /\nśabdasvarūpaviśeṣetyarthaḥ /\n'vācake'ti /\nvācakaśaktirabhidhā saiva nibandhanaṃ prayojakaṃ yasya tat /\nvyakterabhidheyārthapratītipūrvakatvāditi bhāvaḥ /\n'yeṣām' iti /\ntadvyañjakatvamityanuṣaṅgaḥ /\n'tadi'ti vyañjaktavamityarthaḥ /\n'na tarhī'ti /\ntataśca vyañjakatvasya vācakaśaktinibandhanatvābhāve ca /\ngītavaditi /\ngītena tulyamityarthaḥ /\nna caivaṃ evaṃ na bhavati ca /\nitīti hetau /\nvācyaniṣṭhaiva vācyaviṣayikaiva /\nprāgatyādi /\ntannibandhanaṃ tanniyamenaiva vācyavācakabhāvapratītyuttarakālatvaṃ vyaṅgyapratīteḥ prāptameva /\nsa tu kramo yadi lāghavānna lakṣyate tatkiṃ kriyate /\nyada ca vācyapratītimantareṇaiva prakaraṇādyavcchinnaśabdamātrasādhyā rasādapratītiḥ syāttadanavadhāritaprakaraṇānāṃ vācyavācakabhāve ca svayamavyutpannānāṃ pratipattṝṇāṃ locanam vācyavācakabhāveti /\nsaiva vācakaśaktiratyucyate /\netaduktaṃ bhavati--mā bhūdvācyaṃ rasādivyañjakam; astu śabdādeva tatpratītistathāpi tena svavācakaśaktistasyāṃ kartavyāyāṃ sahakāritayāvaśyāpekṣaṇīyetyāyātaṃ vācyapratīteḥ pūrvabhāvitvamiti /\nnanu gītaśabdavadeva vācakaśaktiratrāpyanupayoginī, yattukvacacchrute 'pi kāvyerasapratītirna bhavati tatrocitaḥ prakaraṇāvagamādiḥ sahakārī nāstītyāśaṅkyāha--yadi ceti /\nprakaraṇāvagamo hi ka ucyate? kiṃ vākyāntarasahāyatvam? atha vākyāntarāṇāṃ sambandhivācyam /\nubhayaparijñāne 'pi na bhavati prakṛtavākyārthāvedane rasodayaḥ /\nbālapriyā vācyārthapratītiḥ prāgbhavatītyabhyupagantavyamityarthaḥ /\nvṛttau 'athe'ti yadītyarthe /\n'tannibandhana'miti /\nsā nibandhanaṃ yasya tadityarthaḥ /\nvyañjakatvamityanuṣaṅgaḥ /\n'tadi'ti /\ntarhityarthaḥ /\n'sa tu krama' iti /\nvācyapratītyuttarakālatvarūpaḥ kramastvityarthaḥ /\nvyaṅgyapratīterityanuṣaṅgaḥ /\ntannibandhanamityatra tatpdaṃ vyācaṣṭe locane--vācakaśaktiriti /\nsaiveti /\nsa eveti /\nca pāṭhaḥ /\nvācyavācakabhāva evetyarthaḥ /\nbhāvārthamāha---etadityādi /\nrasādivyañjakamiti /\nrasādivyaktijanakamityarthaḥ /\ntatpratītiriti /\nrasādipratītiratyarthaḥ /\nteneti /\nśabdenetyarthaḥ /\ntasyāṃ kartavyāyāmiti /\nrasādipratītābutpādayitavyāyāmityarthaḥ /\nitīti hetau /\nnanvityādi /\ngītaśabdavaditi /\ngītaśabde ivetyarthaḥ /\natrāpi kāvyaśabde 'pi /\nnanvevaṃ yatra śabdaḥ śruto 'rtho nādhigataśca tatra rasapratītiḥ syādityata āha--yattvityādi /\nyattu yatra /\nityāśaṅkyāheti /\niti śaṅkāpūrvakaṃ samādhānaṃ bhavedityantagranthenāhetyarthaḥ /\nvṛttau śabdamātrasādhyetyatratyamātrapadārthavivaraṇam---'vācyapratītimantareṇaive'ti /\n'tadavadhārite'ti /\ntattarhi /\navadhāritaṃ jñātaṃ prakaraṇaṃ yaisteṣām /\n'vācye'tyādi /\ntattadvācakaśabdasya tattadvācyārthaṃ svayamajānatāmityarthaḥ /\n'asau'rasādipratītiḥ /\nlocane vivṛṇoti--prakaraṇetyādi /\nprakaraṇāvagamaḥ avagamyaḥ prakaraṇapadārthaḥ /\nvākyeti /\nvākyāntaraṃ sahāyaḥ sahakāri yasya tattvaṃ sahakāri vāntaramityarthaḥ /\nkāvyamātraśravaṇādevāsau bhavet /\nsahabhāve ca vācyapratīteranupayogaḥ, upayoge vā na sahabhāvaḥ /\nyeṣāmapi svarūpaviśeṣapratītinimittaṃ vyañjakatvaṃ yathā gītādiśabdānāṃ teṣāmapi svarūpapratītervyaṅgyapratīteśca niyamabhāvī locanam svayamiti /\nprakaraṇamātrameva pareṇa kenacidyeṣāṃ vyākhyātamiti bhāvaḥ /\nna cānvayavyatirekavatīṃ vācyapratītimapahnutyādṛṣṭasadbhāvābhāvau śaraṇatvenāśritau mātsaryādadhikaṃ kiñcitpuṣṇīta ityabhiprāyaḥ /\nnanvastu vācyapratīterupayogaḥ kramāśrayeṇa kiṃ prayojanam, sahabhāvamātrameva hyupayoga ekasāmagryadhīnatālakṣaṇamityāśaṅkyāha--saheti /\nevaṃ hyupayoga iti anupakārake sañjñākaraṇamātraṃ vastuśūnyaṃ syāditi bhāvaḥ /\nupakāriṇo hi pūrvabhāviteti tvayā pyaṅgīkṛtamityāha---yeṣāmiti /\ntaddṛṣṭāntenaiva vayaṃ vācyapratīterapi pūrvabhāvitāṃ samarthayiṣyāma iti bhāvaḥ /\nbālapriyā prakṛtavākyasyeti śeṣaḥ /\natheti praśne /\nvākyāntarāṇāmityādi /\nvākyāntaratadvācyamityarthaḥ /\nubhayeti /\nvākyāntaratadvācyobhayetyarthaḥ /\nprakṛtavākyārthavedana iti /\nprakṛtavākyaghaṭakatattatpadārthanavagama ityarthaḥ /\nvācyavācakabhāvāvyutpattimupapādayati--prakaraṇamātramityādi /\nmātraśabdena vācyasya vyavacchedaḥ /\nyeṣāmiti /\nkeṣāñcit pratipattṝṇāmityarthaḥ /\nvyākhyātamiti /\nbodhitamityarthaḥ /\nnanu vākyena rasādipratītau kartavyāyāmadṛṣṭaviśeṣo 'pi sahakārī tadabhāvādeva vācyapratītivirahakāle rasāderapratītiriti śaṅkāṃ pariharati--na cetyādi /\nna ca puṣṇita iti sambandhaḥ /\nanvayeti /\nvācyapratītisattve rasādipratītistadabhāve tadabhāva ityanvayavyatirekaśālinīmityarthaḥ /\nśaraṇatveneti /\nprayojakatvenetyarthaḥ /\nrasapratītipadabhāvayoriti śeṣaḥ /\nnanvityādi /\nupayoga iti /\nrasādipratītiṃ pratīti śeṣaḥ /\nkramāśrayeṇeti /\nvācyapratītirasādipratītyoḥ paurvāparyarūpakramāśrayeṇetyarthaḥ /\ntarhi upayogaḥ ka ityatrāha--saheti /\ntat kīdṛśamityāṅkyāha--eketi /\nvācyapratīteḥ rasādipratyāyakasāmagnyadhīnatvarūpo rasādisahabhāva iti bhāvaḥ /\nupayāgāḥ upayogapadārthaḥ /\nāśaṅkyeti /\nāpātataśśaṅkitvetyarthaḥ /\nsahabhāve cetyādigranthasya bhāvamāha--evaṃ hītyādi /\nanupakārake upayoga iti sañjñākaraṇamātramiti sambandhaḥ /\nmātrapadārthaṃ vivṛṇoti--vastvityādi /\nvastu upakārakatvarūpastadarthaḥ /\npūrvabhāviteti /\npūrvakālavṛttitvamityarthaḥ /\nkrama ityantagranthasya bhāvamāha--tvaddṛṣṭāntenetyādi /\ntvaddṛṣṭāntena gītādinā tattvityādigranthamavatārayati---nanvityādi /\nśabdasyetyasya kriyetyanena sambandhaḥ /\nkramaḥ /\ntattu śabdasya kriyāpaurvāparyamananyasādhyatatphalaghaṭanāsvāśubhāvanīṣu vācyenāvirodhinyabhidheyāntaravilakṣaṇe rasādau na pratīyate /\nlocanam nanu saṃścetkramaḥ kiṃ na lakṣyata ityāśaṅkyāha--tattviti /\nkriyāpaurvāparyamatyanena kramasya svarūpamāha--kriyete iti /\nkriye vācyavyaṅgyapratīti yadi vābhidhāvyāpāro vyañjanāparaparyāyo dhvananavyāpāraśceti kriye tayoḥ paurvāparyaṃ na pratīyate /\nkvetyāga--rasādau viṣaye /\nkīdṛśi? abhidheyāntarāttadabhidheyaviśeṣādvilakṣaṇe sarvathaivānabhidheye anena bhavitavyaṃ tāvatkameṇetyuktam /\ntathā vācyenāvirodhini, virodhini tu lakṣyata evetyarthaḥ /\nkuto na lakṣyate iti nimittasaptamīnirdiṣṭaṃ hetvantaragarbhaṃ hetumāha--āśubhāvinīṣviti /\nananyasādhyatatphalaghaṭanāsu ghaṭanāḥ pūrvaṃ mādhuryādilakṣaṇāḥ pratipāditā guṇānirūpaṇāvasare tāśca tatphalāḥ rasādipratītiḥ phalaṃ yāsām, tathā ananyattadeva sādhyaṃ yāsām, na hyojoghaṭanāyāḥ karuṇādipratītiḥ sādhyā /\netaduktaṃ bhavati---yato guṇavati kāvye 'saṅkīrṇaviṣayatayā saṅghaṭanā prayuktā tataḥ kramo na lakṣyate /\nnanu bhavatvevaṃ saṅghaṭanānāṃ sthitiḥ, kramastu kiṃ na lakṣyate ata āha--āśubhāvinīṣu vācyapratītikālapratīkṣaṇena vinaiva jhaṭityeva tā rasādīn bhāvayanti bālapriyā śabdajanyakriyetyarthaḥ /\nkriyāpadārthamāha--kriyete ityādi /\nte ke ityatrāha---vācyeti /\nśabdasya kriyetyasya śabdaniṣṭhakriyetyabhiprāyeṇāha--yadivetyādi /\nanvayaṃ darśayati--tayorityādi /\ntayoḥ kriyayoḥ /\natra vācyavyaṅgyapratītigataṃ paurvāparyaṃ tadyvāpārayorāropitaṃ bodhyam /\nrasādau viṣaye iti /\ntathāca vācyapratīteḥ rasādirūpavyaṅgyapratīteścetyarthaḥ /\nabhidheyaviśeṣāditi /\ntattadvācyārthaviśeṣādityarthaḥ /\nphalitamāha---sarvathetyādi /\nanabhidheye abhidheyabhinne /\naneneti /\nanabhidheyatvakathanenetyarthaḥ /\nityuktamiti /\niti darśitamityarthaḥ /\nlakṣyata eveti /\nyathā 'bhrama dhārmike'tyādau /\nitīti /\nityākāṅkṣāyāmityarthaḥ /\nnimittasaptamīti /\n'yasya ca bhāvene'ti sūtrānuśiṣṭanimittārthakasaptamītyarthaḥ /\nhetvantareti /\nananyasādhyatatphalatvarūpahetvantaretyarthaḥ /\nananyetyādikaṃ vyācaṣṭe--ghaṭanā ityādi /\nkarmadhārayābhiprāyeṇa vigrahamāha--tāścetyādi /\nananyadityasya vyākhyānam--tadeveti /\ntattaddhaṭanayā yatsādhyaṃ tadevetyarthaḥ /\nuktameva vivṛṇoti--na hītyādi /\nojoghaṭanayā karuṇādipratītirna hi sādhyetyanvayaḥ kintu vīrādipratītireveti bhāvaḥ /\nuktasya bhāvamāha--etadityādi /\nasaṅkīrṇaviṣayatayeti /\nghaṭanāntarāsaṅkīrṇasvaviṣayakatvenetyarthaḥ /\nāśubhāvinīṣvityetadvyācaṣṭe--vācyetyādi /\ntā iti /\nlocanam tadāsvādaṃ vidadhatītyarthaḥ /\netaduktaṃ bhavati--saṅghaṭanāvyaṅgyatvādrasādīnāmanupayukte 'pyarthavijñāne pūrvāmevocitasaṅghaṭanāśravaṇa eva yata āsūtrito rasāsvādastena vācyapratītyuttarakālabhavena parisphuṭāsvādayukto 'pi paścādutpannatvena na bhāti /\nabhyaste hi viṣaye 'vinābhāvapratītikrama itthameva na lakṣyate /\nabhyāso hyayameva yatpraṇidhānādināpi vinaiva saṃskārasya balavattvātsadaiva prabubhutsutayā avasthāpanamityevaṃ yatra dhūmastatrāgniriti hṛdayasthitatvādvyāpteḥ pakṣadharmajñānamātramevopayogi bhavatīti parāmarśasthānamākramati, jhaṭityutpannehi dhūmajñāne tadvyāptismṛtyupakṛte tadvijātīyapraṇidhānānusaraṇādipratītyantarānupraveśavirahādāśubhāvinyāmagnipratītau bālapriyā ghaṭanā ityarthaḥ /\nrasādīnityādervivaraṇam---tadāsvādamityādi /\ntattvityādigranthena labdhaṃ kramastu kinna lakṣyata iti codyasyottaraṃ vivṛṇoti---etadityādi /\nsaṅghaṭanāvyaṅgyatvāditi /\narthajñānopayogaṃ vināpi saṅghaṭanayā vyaṅgyatvādatyarthaḥ /\npūrvameva vācyārthajñānātprāgeva /\nuciteti /\nabhyastetyarthaḥ /\nāsūtritarḥ iṣatsphuritaḥ /\ntenetyasya na bhātītyanenānvayaḥ /\nvācyeti /\nvācyapratītyuttarakāle yo bhavaḥ jananaṃ tena hetunā yaḥ parisphuṭāsvādaḥ tena yukto 'pi viśiṣṭo 'pi; parisphuṭāsvādaḥ yukto 'pīti ca pāṭhaḥ /\npaścādutpannatvena vācyapratītyuttarakālotpannatvena /\nna bhātīti /\nsahṛdayānāmiti śeṣaḥ /\nabhyāsa ityādi /\n'abhyāsastu samāne viṣaye jñānānāmabhyāvṛttari'ti nyāyabhāṣye /\npraṇidhānetyādi /\n'sūsmūrṣayā manaso dhāraṇaṃ praṇidhāna'miti nyāyabhāṣyam /\ndhāraṇamekāgrīkaraṇam /\npraṇidhānādinetyādipadena 'praṇidhānanibandhābhyāsaliṅge'tyādinyāyasūtroktaliṅgādīnāṃ grahaṇam /\nvinaivetyasya prabubhutsutayā sthāpanamityanena sambandhaḥ /\nbalavatvāditi /\njhaṭityudbodhakasamavadhānarūpadārḍhyavatvādityarthaḥ /\nprabusutsutayeti /\nsmṛtirūpaprabodhopadhāyakatvenetyarthaḥ /\nkūlaṃ pipatiṣatītyādivat prayogaḥ /\nabhyasta ityādinā samānyata uktaṃ viśiṣya darśayati--evamityādi /\nityevaṃ vyāpterityanvayaḥ /\nhṛdayasthitatvāditi /\nsaṃskārarūpeṇāntaḥ karaṇe vartamānatvādityarthaḥ /\npakṣeti dhūmādiliṅgasya parvatādipakṣavṛttitvajñānamātramityarthaḥ /\nmātramevetyanena pakṣe sādhyavyāptiviśiṣṭahetumattājñānarūpasya parāmarśasya vyavacchedaḥ /\nupayogīti /\nvahnyādyanumitāviti śeṣaḥ /\nitīti hetau /\nparāmarśeti /\nparāmarśasthānīyaṃ bhavatīspaṣṭamidaṃ matam /\njhaṭitītyasya vyāptismṛtītyanena sambandhaḥ /\ntadyvāptīti /\ndhūmādau vahnyādivyāpteḥ smṛtyā sahakute satītyarthaḥ /\ntadityādi /\ntābhyāṃ dhūmajñānavyāptismṛtibhyāṃ vijātīyaṃ yat praṇidhānānukaraṇādinā praṇidhānakaraṇādinā pratītyantaramālocanarūpaṃ kvacittu lakṣyata eva /\nyathānuraṇanarūpavyaṅgyapratītiṣu /\ntatrāpi kathamiti ceducyate--\narthaśaktimūlānuraṇanarūpavyaṅgye dhvanau tāvadabhidheyasya tatsāmarthyākṣiptasya cārthasyābhidheyāntaravilakṣaṇatayātyantavilakṣaṇe ye pratīti tayoraśakyanihnavo nimittanimittibhāva iti sphuṭameva tatra paurvāparyam /\nyathā prathamoddyote pratīyamānārthasidydharthamudāhṛtāmu gāthāsu /\ntathāvidhe ca viṣaye vācyavyaṅgyeyoratyantavilakṣaṇatvādyaiva ekasya pratītiḥ saivetarasyeti na śakyate vaktum /\nśabdaśaktimūlānuraṇanarūpavyaṅgye tu dhvanau--- gāvo vaḥ pāvanānāṃ paramaparimitāṃ prītimutpādayantu locanam kramo na lakṣyate tadvadihāpi /\nyadi tu vācyāvirodhī raso na syāducitā ca ghaṭanā na bhavettallakṣyetaiva krama iti /\ncandrikākārastu paṭhitamanupaṭhatīti nyāyena gajanimīlikayā vyācacakṣe--tasya śabdasya phalaṃ tadvā phalaṃ vācyavyaṅgyapratītyātmakaṃ tasya ghaṭanā niṣpādanā yato 'nanyasādhyā śabdavyāpāraikajanyeti /\nna cātrārthasatattvaṃ vyākhyāne kiñcidutpaśmāma ityalaṃ pūrvavaṃśyaiḥ saha vivādena bahunā /\nyatra tu saṅghaṭanāvyaṅgyatve nāsti tatra lakṣyata evetyāha--kvacittviti /\n<lg>\n<l>tulye vyaṅgyatve kuto bheda ityāśaṅkate---tatrāpīti /</l>\n<l>sphuṭameveti /</l>\n<l>avivakṣitavācyasya padavākyaprakāśatā /</l>\n<l>tadanyasyānuraṇanarūpavyaṅgyasya ca dhvaneḥ //</l>\n</lg></p>\n\n<p>iti hi pūrvaṃ varṇasaṅghaṭanādikaṃ nāsya vyañjakatvenoktamiti bhāvaḥ /\ngāthāsviti /\nbālapriyā tasya yo 'nupraveśaḥ tasya virahādabhāvādityarthaḥ /\nāśubhāvinyāṃ jhaṭiti bhavantyām /\nagnipratītau parvatādau vahreranumittau /\nkrama iti /\nvyāptismṛtisahakṛtasya dhūmajñānasyeti śeṣaḥ /\nupasaṃharati--tadvaditi /\nabhyāsanimittakāśubhāvitvena sāmyaṃ bodhyam /\nvācyāvirodhitetyādyuvatyā gamyamarthamāha--yadītyādi /\nananyetyādigranthasya candrikāvyākhyānamāha--tasyetyādi /\narthasatattvamiti /\narthasya saṅgatatvamityarthaḥ /\nsphuṭameva paurvāparyamityetadupapādayati---avivakṣitetyādi /\niti hi pūrvamuktaṃ varṇasaṅghaṭanādikamasya vyañjakatvena noktamiti sambandhaḥ /\nityādāvarthadvayapratītau śābdyāmarthadvayasyopamānopameyabhāvapratītirupamāvācaṅkapadavirahe satyarthasāmarthyādākṣipteti, tatrāpi sulakṣamabhidheyavyaṅgyālaṅkārapratītyo /\npaurvāparyam /\npadaprakāśaśabdaśaktimūlānuraṇanarūpavyaṅgye 'pi dhvanau viśeṣaṇapadasyobhayārthasambandhayogyasya yojakaṃ padamantareṇa yojanamaśābdamapyarthādavasthitamityatrāpi pūrvavadabhideyatatsāmarthyākṣiptālaṅkāramātrapratītyoḥ susthitameva paurvāparyam /\nlocamam 'bhama dhammia' ityādikāsu /\ntāśca tatraiva vyākhyātāḥ /\nśābdyāmiti /\nśābdyāmapītyarthaḥ /\nupamāvācakaṃ yathevādi /\narthasāmarthyāditi /\nvākyārthasāmarthyāditi yāvat /\nevaṃ vākyaprakāśaśabdaśaktimūlaṃ vicārya padaprakāśaṃ vicārayati---padaprakāśeti /\nviśeṣaṇapadasyeti /\njaḍa ityasya /\nyojakamiti /\nkūpa iti ca ahamiti cobhayasamānādhikaraṇatayā saṃvalanam /\nabhidheyaṃ ca tatsāmarthyākṣiptaṃ ca tayoralaṅkāramātrayoḥ /\nye pratīti tayoḥ paurvāparyaṃ kramaḥ /\nsusthitaṃ sulakṣitamitayarthaḥ /\nmātragrahaṇena rasapratītistatrāpyalakṣyakramaiveti darśayati /\nbālapriyā yena paurvāparyasyāsphuṭatvaṃ bhavediti bhāvaḥ /\nśābdyāmapīti /\nabhidhayā śabdajanyāmapītyarthaḥ /\napiśabdenāprakṛtārthasya vyaṅgyatvapakṣaḥ sūcyate /\nupamāvācakapadaviraha ityatropamāvācakapadaṃ vivṛṇoti---upametyādi /\nvṛttau 'ākṣipte'ti /\nutpāditetyarthaḥ /\n'abhidheye'ti /\nabhidheyasya vyaṅgyālaṅkārasya ca ye pratītī tayorityarthaḥ /\ndvitīyārtho 'pyabhidheyaḥ tadupamāmātraṃ vyaṅgyamiti matābhiprāyeṇedam, anupadaṃ vakṣyamāṇasthale 'pyevaṃ bodhyam /\nlocane vṛttānuvādapūrvakamavatārayati---evamityādi /\npadaprakāśamiti /\nśabdaśaktimūlamityanuṣaṅgaḥ /\nprātuṃ dhanairityādyuktamudāharaṇaṃ manasikṛtya vyācaṣṭe---jaḍa ityasyeti /\nyojanaśabdārthamāha--kūpa ityādi /\niti cobhayeti /\nkūpāhampadārthobhayetyarthaḥ /\nsaṃvalanaṃ sammiśraṇam /\nvṛttau'aśābdamapī'ti /\nyojakaśabdāpratipādyamapītyarthaḥ /\narthādvyañjanāt /\n'avasthitam' pratipattiviṣayabhūtam /\nabhidheyetyādikaṃ vyācaṣṭe--abhidheyamityādi /\natrābhidheyālaṅkārodīpakam, jaḍatvasyobhayatrānvayāt /\ntatsāmarthyakṣiptā copamā /\nabhidheyaṃ ca tatsāmarthyākṣiptālaṅkāraśca tāveva tanmātre iti ca vṛttyartho bodhyaḥ /\nalakṣaṇīyatvaśaṅkāyā vyāvartanīyatayā tadanurodhena vyācaṣṭe--sulakṣitamiti /\nmātragrahaṇeneti /\nalaṅkāramātretyatratyamātrapadenetyarthaḥ /\nārthyapi ca pratipattisyathāvide viṣaye ubhayārthasambandhayogyaśabdasāmarthyaprasāviteti śabdaśaktimūlā kalpyate /\navivakṣitavācyasya tu dhvaneḥ prasiddhasvaviṣayavaimukhyapratītipūrvakamevārthāntaraprakāśanamiti niyamabhāvī kramaḥ /\ntatrāvivakṣitavācyatvādeva vācyeva saha vyaṅgyasya kramapratītivicāro na kṛtaḥ /\ntasmādabhidhānābhidheyapratītyoriva locanam nanvevamārthatvaṃ śabdaśaktimūlatvaṃ ceti viruddhamityāśaṅkyāha---ārthyapīti /\nnātra virodhaḥ kaściditi bhāvaḥ /\netacca vitatya pūrvameva nirṇītamiti na punarucyate /\nsvaviṣayeti /\nandhaśabdāderupahatacakṣuṣkādiḥ svo viṣayaḥ, tatra yadvaimukhyamanādara ityarthaḥ /\nvicāro na kṛta iti /\nnāmadheyanirūpaṇadvāreṇeti śeṣaḥ /\nsahabhāvasya śaṅkitumatrāyuktatvāditi bhāvaḥ /\nevaṃ rasādayaḥ kaiśikyādīnāmitivṛttabhāgarūpāṇāṃ vṛttīnāṃ jīvitamupanāgarikādyānāṃ ca sarvasyāsyobhayasyāpi vṛttivyavahārasya rasādiniyantritaviṣayatvāditi yatprastutaṃ tatprasaṅgena rasādīnāṃ vācyātiriktatvaṃ samarthayituṃ kramo vicārita ityetadupasaṃharati--tasmāditi /\nabhidhānasya bālapriyā rasapratītiriti /\nrasasya bhāvasya vā pratītirityarthaḥ /\ntatrāpīti /\nuktaśabdaśaktimūlasthale 'pītyarthaḥ /\nprātumityādau nirvedo vyaṅgyaḥ /\nnātretyādi /\nubhāyarthotyādiviśeṣaṇasya vidyamānatvānna virodha ityarthaḥ /\nevaṃ vivakṣitānyaparavācye vyaṅgyavyañjakayoḥ kramaṃ pratipādya sarvatrāpi vyaṅgyavyañjakayoḥ kramo 'stīti darśayitumāha--vṛttau 'avivakṣite'tyādi /\n'niḥśvāsāndha' ityādipūrvoktodāharaṇaniṣṭhatayā svaviṣayavaimukhyamityetadvyācaṣṭe---andhaśabdāderityādi /\nviṣayaḥ vācyārthaḥ /\nanādara iti /\nvācyārthasya bādhitatvātparityāgaityarthaḥ /\nvṛttau 'arthāntare'ti /\nvyaṅgyetyarthaḥ /\n'krama' iti /\nvācyavyaṅgyapratītyoriti śeṣaḥ /\n'tatrāvivakṣitavācyatvādi'ti /\navivakṣitavādhyadhvanisthale vācyasyāvivakṣatatvādityarthaḥ /\n'krame'ti /\nkrameṇa yā pratītiḥ tadvicāraḥ vācyārthavyaṅgyārthapratītyoḥkramasya vicāra ityarthaḥ /\nna kṛta ityatra pūrayati locane--nāmetyādi /\nbhāvamāha--sahetyādi /\natreti /\navivakṣitavācyadhvanāvityarthaḥ /\nnanu rasādeḥ vṛttijīvitatvamupakrāntaṃ vācyavyaṅgyapratītikramaśca tasmādityādinā upasaṃhṛtaḥ /\ntadidamasaṅgamityatastadbhanthamavatārayati---evaṃ rasādaya ityādi /\nupanāgarakādyānāṃ ca vṛttīnāmiti sambandhaḥ /\nrasādīnāmubhayavidhavṛttijīvitatve hetumāha---sarvasyetyādinā /\nprastutamupakrāntaṃ tatprasaṅgena vicārita ityanvayaḥ /\nityetaditi /\nprasaṅgāgataṃ kramavicāramityarthaḥ /\nvācyavyaṅgyapratītī kramavatyau nimittanaimittikatvādabhidhānābhidhayapratītivaditi vācyavyaṅgyapratītyornimittanimittibhāvānniyamabhāvī kramaḥ /\nsa tūktayuktyā kvacillakṣyate kvacinna lakṣyate /\ntadevaṃ vyañjakamukhena dhvaniprakāreṣu nirūpiteṣu kaścidbrūyāt---kimidaṃ vyañjakatvaṃ nāma vyaṅgyārthaprakāśanam, na hi vyañjakatvaṃ vyaṅgyatvaṃ cārthasya vyañjakasidydhadhīnaṃ vyaṅgyatvam, vyaṅgyāpekṣayā ca vyañjakatvāsiddhirityanyonyasaṃśrayādavyavasthānam /\nnanu vācyavyatiriktasya vyaṅgyasya locanam śabdarūpasya pūrvaṃ pratītistato 'bhidheyasya /\nyadāha tatra bhavān--- 'viṣayatvamanāpannaiḥ śabdairnārthaḥ prakāśyate' ityādi /\nato 'nirjñātarūpatvātkimāhetyabhidhīyate' ityatrāpi cāvinābhāvavatsamayasyābhyastatvātkramo na lakṣyetāpi /\nudyotārambhe yaduktaṃ vyañjanamukhena dhvaneḥ svarūpaṃ pratipādyata iti tadidānīmupasaṃharanvyañjakabhāvaṃ prathamodyote samarthitamapi śiṣyāṇāmekapraghaṭṭakena hṛdi niveśayituṃ pūrvapakṣamāha--tadevamiti /\nkaściditi /\nmīmāṃsakādiḥ /\nkimidamiti /\nvakṣyamāṇaścodakasyābhiprāyaḥ /\nbālapriyā vṛttyuktānumāne dṛṣṭāntasya sādhanavaikalyaśaṅkāṃ parihartuṃ vyācaṣṭe--abhidhānasyetyādi /\nyadāheti /\nyasmādāhetyarthaḥ /\nviṣayatvamityādi /\nviṣayatvaṃ śrāvaṇādijñānaviṣayatvam /\nanāpannaiḥ ajñātairityarthaḥ /\nna prakāśyate kintu jñātairevetyarthaḥ /\nityādītyādipadena sūciteṣu kiñcit padyārddhamapi darśayati---ata ityādi /\nata iti /\nyato nirjñātasyaivārthabodhakatvaṃ tata ityarthaḥ /\nanirjñātarūpatvāditi /\nśrotrā samyagaśravaṇe śabdasyāniścitasvarūpatvādityarthaḥ /\nkimāhetyabhidhīyata iti /\nbhavān kiṃ vaktīti pṛcchyate ityarthaḥ /\nśabdasya tadarśasya ca jijñāsayeti bhāvaḥ /\nprasaṅgādāha---atrāpītyādi /\natrāpi abhidhānābhidheyapratītyorapi /\navinābhāvavadavinābhāvasyeva /\nsamayasya tattadarthe tattatpadasaṅketasya /\nna lakṣyetāpi kvacidalakṣyo 'pi bhavati /\n'tadeva'mityādi'nirūpiteṣvi'tyantamanupayogi, kaścidityādinā vyañjakatvanirūpaṇaṃ punaruktaṃ cetyatastatphalaṃ darśayannavatārayati---udyotārambha ityādinā /\npraghaṭṭakena prakaraṇena /\nkimidamityatra kiṃśabdaḥ ākṣepe praśne vā, tatra heturnokta ityata āha--vakṣyamāṇa iti /\nanyonyāśrayādavyavasthānamiti vakṣyamāṇa ityarthaḥ /\ncodakasya codyavādinaḥ /\nvṛttau 'vyaṅgyāthaprakāśana'miti /\nvyaṅgyārthapratītyanukūlasāmarthyamityarthaḥ /\nasyānantaraṃ cediti śeṣaḥ /\nniṣedhati--'na hī'tyādi /\nśabdasyeti śeṣaḥ /\nśabdasya siddhiḥ prāgeva pratipāditā tatsadydhadhīnā ca vyañjakasiddhiriti kaḥ paryanuyogāvasaraḥ /\nsatyamevaitat; prāguktayuktibhirvācyavyatiriktasya vastunaḥ siddhiḥ kṛtā, sa tvartho vyaṅgyatayaiva kasmādvyapadiśyate /\nyatra ca prādhānyenānavasthānaṃ locanam prāgeveti /\nprathamodyote abhāvavādanirākaraṇe /\nataśca na vyañjakasidhyā tatsiddhiryenānyonyāśrayaḥ śaṅkyeta, api tu hetvantaraistasya sādhitatvāditi bhāvaḥ /\ntadāha--tatsiddhīti /\nsa tviti /\nastvasau dvitīyo 'rthaḥ, tasya yadi vyaṅya iti nāma kṛtam, vācya ityapi kasmānna kriyate? vyaṅgya iti vā vācyābhimatasyāpi kasmānna kriyate? avagamyamānatvena hi śabdārthatvaṃ tadeva vācakatvam /\nabhidhā bālapriyā vyañjakatvamarthasya vyaṅgyatvaṃ ca 'na hi'svato na bhavati hi /\nhīti /\nprasiddhau /\nata iti śeṣaḥ /\nataḥ pariśeṣādityarthaḥ /\nvyaṅgyatvaṃ vyañjakasiddhyadhīnaṃ vyaṅgyāpekṣayā vyañjakatvasiddhiśca /\n'itī'ti /\nityato hetorityarthaḥ /\n'avyavasthānaṃ, na vyavasthitiḥ /\nyadvā--na hītyasya pūrveṇa sambandhaḥ /\nvyañjakatvaṃ śabdasyaiveti sūcayatuṃ vyaṅgyatvaṃ cārthasyetyuktam /\ntathā ca yato 'rthasya vyaṅgyatvamato vyañjakatvaṃ śabdasyaiva tacca vyaṅgyārthaprakāśanaṃ na hīti sambandhaḥ /\natra hetumāha--'vyañjakatve'tyādi /\nvyañjakatvasiddhyadhīnamityasyānantaraṃ vyaṅgyatvamiti pāṭhābhāve tvevaṃ yojanā--vyañjakatvaṃ vyaṅgyārthaprakāśanaṃ na hi /\nkuta ityatrāha 'vyaṅgyatvam' ityāditi /\n'nanvi'tyādi siddhāntinaḥ samādhānagranthaḥ /\nvismaraṇamāśaṅkya tatratyaṃ prāgiti padaṃ vyācaṣṭe locane---prathametyādi /\nphalitamāha--ataścetyādi /\ncakāro 'vadhāraṇe ata ityanena parāmṛṣṭaṃ hetumāha--hetvantarairiti /\ntadāheti /\ntasmādāhetyarthaḥ /\nvṛttau--'tatsiddhyadhīne'ti /\nvyaṅgyasidhyadhīnetyarthaḥ /\n'satyam' ityādinā siddhāntyuktamanūdya pūrvapakṣī 'sa tvi'tyādinā dūṣaṇamabhihitavāṃstaṃ granthaṃ vyācaṣṭe--astvasāvityādinā /\nsa tvartha ityasya vyākhyānam--asau dvitīyo 'rtha iti /\nvyaṅgyatayaivetyevakāraṃ dvidhā yojayanū vyācaṣṭe--tasyetyādinā /\nna kriyata iti /\nataśca niyamārthaṃ vyaṅgyaśabdapravṛttinimittaṃ vaktavyaṃ, tathācānyonyāśraya eva paryavasyediti bhāvaḥ /\nyatra cetyādinā vyaṅgyatvaviśiṣṭārthasyābhimatasyāsiddhirūpaṃ dūṣaṇāntaramucyate tadbhanthamavatārayati--avagamyamānatvenetyādinā /\navagamyamānatvena śabdāvagamyamānatvena /\nśabdārthatvamiti /\ntathā ca śabdāvagamyatvaṃ vācyatvamityarthaḥ /\ntadeveti /\nyadevārthagatāvagamyatvapratiyogi tadevetyarthaḥ /\narthāvagamakatvameveti yāvat /\nastvevaṃ tataḥ kimata āha--abhidhā hītyādi /\nabhidhā vācakatvāntargatā vacanalakṣaṇā /\nyatparyanteti /\nyo 'rthaḥ paryanto yasyāḥ tatra vācyatayaivāsau vyapadeṣṭuṃ yuktaḥ, tatparatvādvākyasya /\nataśca tatprakāśino vākyasya vācakatvameva vyāpāraḥ /\nkiṃ tasya vyāpārāntarakalpanayā? tasmāttātparyaviṣayo yo 'rthaḥ sa tāvanmukhyatayā vācyaḥ /\nyā tvantarā tathāvidhe viṣaye vācyāntarapratītiḥ sā tatpratīterupāyamātraṃ padārthapratītiriva vākyārthapratīteḥ /\nlocanam hi yatparyantā tatraivābhidhāyakatvamucitam, tatparyantatā ca pradhānībhūte tasminnartha iti mūrdhābhiṣiktaṃ dhvaneryadrūpaṃ nirūpitaṃ, tatraivābhidhāvyāpāreṇa bhavituṃ yuktam /\ntadāha--yatra ceti /\ntatprakāśina iti /\n<lg>\n<l>tadvyaṅgyābhimataṃ prakāśayatyavaśyaṃ yadvākyaṃ tasyeti /</l>\n<l>upāyamātramityanena sādhāraṇyoktyā bhāṭṭaṃ prābhākaraṃ vaiyākaraṇaṃ ca pūrvapakṣaṃ sūcayati /</l>\n<l>bhāṭṭamate hi--- vākyārthamitaye teṣāṃ pravṛttau nāntarīyakam /</l>\n<l>pāke jvāleva kāṣṭhānāṃ padārthapratipādanam //</l>\n</lg></p>\n\n<p>bālapriyā setyarthaḥ /\ntatraiva paryantībhūtatadartha eva /\nnanvastu paryantībhūtārthaṃ prati vācakatvaṃ, tataḥ kimata āha--tatparyantatyādi /\ntatparyantatā tāmabhidhāṃ prati paryantatā avadhitā tātparyaviṣayateti yāvat /\ntasminniti /\nvyaṅgyabhūte tvadabhilaṣita ityarthaḥ /\nuktasya dūṣaṇātva prakaṭayan phalitamāha--itītyādi /\nitīti hetau /\nmūrdhābhiṣiktaṃ pradhānaṃ rasādilakṣaṇam /\nrūvaṃ svarūpam /\ntatraiveti /\nevakāro 'bhidhāvyāpāreṇetyanena sambandhāti /\nbhavituṃ yuktamiti /\nato vyañjakatvaṃ nāmamātramiti bhāvaḥ /\nvṛttau 'yatra ce'tyādi /\nyatra kāvyādau /\n'prādhānyenāvasthāna'miti /\ntātparyaviṣayatayā arthasyāvasthānamityarthaḥ /\n'tatra' kāvyādau /\n'asau' prādhānyenāvasthito 'rthaḥ /\nlocane--tadityādi /\navaśyamiti /\nanyathā kāvyacārutvaṃ na sidhyediti bhāvaḥ /\nityanena sādhāraṇayoktyeti /\nsā tatpratīterupāyamātraṃ padārthapratītiriva vākyārthapratīteriti matatrayasādhāraṇavacanenetyarthaḥ /\ntanmatatrayaṃ krameṇopanyasyati--bhāṭṭamate hītyādi /\nvākyārthamitaye ityādi /\nteṣāṃ padānāṃ vākyajananadvāreṇa vākyārthamitaye eva pravṛttiḥ, tasyāṃ satyām svārthapratipādanaṃ nāntarīyakamavinābhāvabalādāyātam /\nyathānnapākārthaṃ atrocyate---yatra śabdaḥ svārthamabhidadhāno 'rthāntaramavagamayati tatra yattasya svārthābhidhāyitvaṃ yacca tadarthāntarāvagamahetutvaṃ tayoraviśeṣo viśeṣo vā /\nna tāvadaviśeṣaḥ; yasmāttau dvau vyāpārau bhinnaviṣayau bhinnarūpau ca pratīyete eva /\ntathāhi vācakatvalakṣaṇo vyāpāraḥ śabdasya svārthaviṣayaḥ gamakatvalakṣaṇastvarthāntaraviṣayaḥ /\nlocanam iti śabdāvagataiḥ padārthaistātparyeṇa yo 'rtha utthāpyate sa eva vākyārthaḥ, sa eva ca vācya iti /\nprābhākaradarśane 'pi dīrghadīrdho vyāpāro nimittini vākyārthe, padārthānāṃ tu nimittabhāvaḥ pāramārthika eva /\nvaiyākaraṇānāṃ tu so 'pāramārthika iti viśeṣaḥ /\netaccāsmābhiḥ prathamoddyota eva vitatya nirṇītamiti na punarāyasyate granthayojanaiva tu kriyate /\ntadetanmatrayaṃ pūrvapakṣe yojyam /\natreti pūrvapakṣe /\nucyata iti siddhāntaḥ /\nvācakatvaṃ gamakatvaṃ ceti svarūpato bhedaḥ svārthe 'rthāntare ca krameṇeti viṣayataḥ /\nnanu tasmāccadasau gamyate 'rthaḥ kathaṃ tarhyucyate 'rthāntaramiti /\nno cetsa tasya na kaściditi ko viṣayārthaṃ bālapriyā pravṛttānāṃ kāṣṭhānāṃ jvalanam /\nataḥ padānāṃ vākyārthamitiparyanta evābhidhāvyāpāro yathā kāṣṭhavyāpāraḥ pākānta ityarthaḥ /\nitīti /\nityuktanayenetyarthaḥ /\nśabdāvagatairata /\nvākyagatapadāvagatairatyarthaḥ /\nsa eveti /\nevakāreṇa padārthavyāvṛttiḥ padārthapratīterupāyamātratvena tasyātātparyaviṣayatvāt /\nvyāpāra iti /\nvākyātmakapadānāmiti śeṣaḥ /\nnimittinīti /\nnaimittike kāryarūpe ityarthaḥ /\nvākyārthasya naimittikatvoktyaiva padārthānāṃ nimittatve siddhe 'pi vaiyākaraṇamatādviśeṣaṃ darśayitumāha--padārthānāntviti /\nutpattyapekṣyā padārthavākyārthayornimittanimittibhāvoktiḥ, pratītistu prathamaṃ vākyārthasya prābhākaramate kāryānvitābhidhānāditi bodhyam /\nso 'pāramārthika iti /\navidyātmakatvādapāramārthika ityarthaḥ /\nsaṅkṣipya matatrayopanyā sasya phalamāha---tadetadidi /\nyojyamiti /\nanyathā nirmūlatvaprasaṅgāditi bhāvaḥ /\n'ucyate' ityatra pūrayati--siddhānta iti /\nyatretyādivṛttigranthenābhihitau svarūpaviṣayabhedau sphuṭayati--vācakatvamityādi /\nviṣayata iti /\nbheda ityanuṣajyate /\nsamayāpekṣatvātsvārthe abhidhā tadanapekṣatvādanyatrārthe avagamanavyāpāra iti bhāvaḥ /\n'na ca svapare'tyādigranthamavatārayati--nanvityādi /\ntasmāditi /\nyasmādabhidheyasyārthasya pratītiḥ tasmācchabdādityarthaḥ /\nasau vyaṅgyatvenābhimataḥ /\nnanu na gamyate tasmācchabdātkintu tatsambandhivaśādityata āha--no cedityādi /\nsaḥ saśabdaḥ /\nna ca svaparavyavahāro vācyavyaṅgyayorapahṇotuṃ śakyaḥ, ekasya sambandhitvena pratīteraparasya sambandhisambandhitvena /\nvācyohyarthaḥ sākṣācchabdasya sambandhī taditarastvabhidheyasāmarthyākṣiptaḥ sambandhisambandhī /\nyadi ca svasambandhitvaṃ sākṣāttasya syāttadārthāntararatvavyavahāra eva na syāt /\ntasmādviṣayabhedastāvattayorvyāpārayoḥ suprasiddhaḥ /\nrūpabhedo 'pi prasiddha eva /\nna hi yaivābidhānaśaktiḥ saivāvagamanaśaktiḥ /\navācakasyāpi gītaśabdāde rasādilakṣaṇārthāvagamadarśanāt /\naśabdasyāpi ceṣṭāderarthaviśeṣaprakāśanaprasiddheḥ /\ntathāhi 'vrīḍāyogānnatavadanayā' locanam ityāśaṅkyāha-na ceti /\nna syāditi /\nevakāro bhinnakramaḥ, naiva syādityarthaḥ /\nyāvatā na sākṣātsambandhitvaṃ tena yukta evārthāntaravyavahāra iti viṣayabheda uktaḥ /\nnanu bhinne 'pi viṣaye akṣaśabdāderbahvarthasya eka evābhidhālakṣaṇo vyāpāra ityāśaṅkya rūpabhedamupapādayati--rūpabhedo 'pīti /\nprasiddhimeva darśayati---na hīti /\nvipratipannaṃ prati hetumāha--āvacakasyāpīti /\nyadeva vācakatvaṃ tadeva gamakatvaṃ yadi syādavācakasya gamakatvamapi na syāt, gamakatve naiva vācakatvamapi na syāt /\nna caitadubhayamapi gītaśabde śabdavyatirikte cādhovaktratvakucakampanabāṣpāveśādau bālapriyā tasya arthāntarasya /\nna kaściditi /\ngamako 'bhidhāyakaśca kaścinnetyarthaḥ /\ntataḥ kimityata āha--itītyādi /\nviṣayārthaḥ viṣarūpo 'rthaḥ /\nyadvā--viṣayaśabdasyārthaḥ /\nka iti /\narthāntaraṃ śabdasya viṣayo na bhavedityarthaḥ /\nityāśaṅkyāheti /\nna cetyādinā na syādityantenāhetyarthaḥ /\nevakāra iti /\nvyavahāra evetyevakāra ityarthaḥ /\nbhāvaṃ vivṛṇoti--yāvatetyādi /\nyāvatā yena hetunā /\nnanu bhinnaviṣayatvasamarthanenaiveṣṭasiddhau rūpabhedasamarthanaṃ kimarthamityatastadvranthamavatārayata---nanvityādi /\nakṣaśabdāderityādipadena haryādaśabdo gṛhyate /\nbahvarthasyeti /\nindriyādyanekārthakasyetyarthaḥ /\neka eveti /\nāvṛttyapekṣatve 'pi tatra tatrārthe abhidhaiva vyāpāra iti bhāvaḥ /\nsvarūpabhede prasiddhiṃ hetumuktvā punarhetvantaroktau bījaṃ darśayati--vipratipannaṃ pratīti /\nvipratipannaṃ vācakatvameva gamakatvaṃ nānyadanubhūyata iti vadantam /\nbhāvaṃ vyācaṣṭe---yadevetyādinā /\nna syādityatra hetumāha---gamakatva ityādi /\ngamakatve sati vācakatvamapi naiva na syāditi yojanā /\nsyādevetyarthaḥ /\nyata iti śeṣaḥ /\nna ceti /\nityādiśloke ceṣṭāviśeṣaḥ sukavinārthaprakāśanahetuḥ pradarśita eva /\ntasmādbhinnaviṣayatvādbhinnarūpatvācca svārthābhidhāyitvamarthāntarāvagamahetutvaṃ ca śabdasya yattayoḥ spaṣṭa eva bhedaḥ /\nviśeṣaścenna tarhidānīmavagamanasyā bhidheyasāmarthyākṣiptasyārthāntarasya vācyatvavyapadeśyatā /\nśabdavyāpāragocaratvaṃ tu tasyāsmābhiriṣyata eva, tattu vyaṅgyatvenaiva na vācyatvena /\nprasiddhābhidhānāntarasambandhayogyatvena locanam tasyāvācakasyāpyavagamakāritvadarśaṃnādavagamakāriṇo 'pyavācakatvena prasiddhatvāditi tātparyam /\netadupasaṃharati--tasmādbhinneti /\nna tarhīti /\nvācyatvaṃ hyabhidhāvyāpāraviṣayatā na tu vyāpāramātraviṣayatā, tathātve tu siddhasādhanamityetadāha--śabdavyāpāreti /\nnanu gītādau mā bhūdvācakatvamiha tvarthāntare 'pa śabdasya vācakatvamevocyate, kiṃ hi tadvācakatvaṃ saṅkocyata ityāśaṅkyāha--prasiddheti /\nśabdāntareṇa tasyārthāntarasya bālapriyā etadubhayaṃ vācakatvagamakatvobhayam /\ngītaśabde bāṣpāveśādau ca nāstītyanvayaḥ, kintu avagamakatvamevāstīti bhāvaḥ /\nadhovaktratvetyādinā vrīḍāyogāditi ślokapratipāditārthā darśitāḥ /\nkuta ityatrāha---tasyetyādi /\ntasya gītaśabdādeḥ /\niti tātparyamiti /\navācakasyetyādeḥ pradarśita evetyantavṛttigranthasya tātparyamityarthaḥ /\netaditi /\nvācakatvavyañjakatvayorbhedasamarthanena aviśeṣapakṣanirākaraṇāmityarthaḥ /\nvṛttau 'viśeṣaśce'diti /\ntayorityanuṣaṅgaḥ /\n'avagamanasye'ti /\navagamanavyāpārasambandhi yadarthāntaramiti sambandhaḥ /\navagamanīyasyeti ca pāṭhaḥ /\navagamanasambandhitve hetumāha--'abhidheye'tyādi /\nna vācyatvavyapadeśyatetyuktaṃ vivṛṇoti---vācyatvaṃ hyabhidhāvyāpāraviṣayateti /\nsākṣāttadviṣayatetyarthaḥ /\nvyāpāramātreti /\nvyāpārasāmānyetyarthaḥ /\ntathātva iti vyāpāramātragocaratve satītyarthaḥ /\nsiddhasādhanamiti /\ntasyārthasya /\nvyañjanāvyāpāraviṣayatāyā asmanmatasiddhāyāssādhanāt siddhasādhanaṃ nāma doṣa ityarthaḥ /\n'prasiddhe'tyādigranthaṃ śaṅkettaratvenāvatārayati---nanvityādi /\nmābhūdvācakatvamiti /\nvācyasyābhāvāditi bhāvaḥ /\niha tu śabdasyeti sambandhaḥ /\niha kāvye /\ntu śabdo viśeṣe /\nśabdasya vācakasya /\narthāntare vyaṅyatvenābhimate /\napīti samuccaye /\nkiṃ hītyādi /\narthāntaratvasya na tatsaṅkocakatvamiti bhāvaḥ /\nanvayaṃ pradarśayan prakāśanoktireva yuktetyevakārārthaṃ vyācaṣṭe---śabdāntareṇetyādi /\nśabdāntareṇa 'gaṅgāyāṃ ghoṣa' ityādau gaṅgādiśabdena /\ntasyārthāntarasya śaityapāvanatvādeḥ /\ntatra ca tasyārthāntarasya pratīteḥ śabdāntareṇa svārthābhidhāyinā yadviṣayīkaraṇaṃ tatra prakāśanoktireva yuktā /\nna ca padārthavākyārthanyāyo vācyavyaṅgyoḥ /\nyataḥ padārthapratītirasatyaiveti locanam yadviṣayīkaraṇaṃ tatra prakāśanoktireva yuktā na vācakatvoktiḥ śabdasya, nāpi vācyatvoktirarthasya tatra yuktā, vācakatvaṃ hi samayavaśādavyavadhānena pratipādakatvaṃ, yathā tasyaiva śabdasya svārthe; tadāha--svārthābhidhāyineti /\nvācyatvaṃ hi samayabalena nirvyavadhānaṃ pratipādyatvaṃ yathā tasyaivārthasya śabdāntaraṃ prati padāha--prasiddheti /\nprasiddhena vācakatayābhidhānāntareṇa yaḥ sambandho vācyatvaṃ tadeva tatra vā yadyogyatvaṃ tenopalakṣitasya /\nna caivavidhaṃ vācakatvamarthaṃ prati śabdasyehāsti, nāpi taṃ śabdaṃ prati tasyārthasyoktarūpaṃ vācyatvam /\nyadi nāsti tarhi kathaṃ tasya viṣayīkaraṇamuktamityāśaṅkyāha--pratīteriti /\natha ca pratīyate so 'rtho na ca vācyavācakatvavyāpāremeti vilakṣaṇa evāsau vyāpāra iti yāvat /\nnanvevaṃ mā bhūdvācakaśaktistathāpi tātparyaśaktirbhaviṣyatītyāśaṅkyāha--na ceti /\nbālapriyā tasminnarthe /\nprakāśanoktiḥ avagamakatvektiḥ /\nśabdasya gaṅgādiśabdasya /\nna vācakatvoktiryuktetyatra hetutvena svārthābhidhāyineti padaṃ vācakatvanirvacanapūrvakamavatārayati---vācakatvaṃ hītyādi /\ntasyaiva śabdasya gaṅgādiśabdasya /\nsvārthe pravāhādau /\ntadāha tadabhiprāyeṇāha /\nna vācyatvoktiryuktetyatra hetutvena prasiddhetyādigranthaṃ vācyatvalakṣaṇoktipurassarabhavatārayati---vācyatvaṃ hītyādi /\narthasya śaityapāvanatvādeḥ /\nśabdāntaraṃ śaityapāvanatvādiśabdam /\nprakṛtānuguṇaṃ vyācaṣṭe---prasiddhenetyādi /\nvācakatayeti pūritam /\nabhidhānāntareṇa śabdāntareṇa śaityapāvanatvādiśabdena /\ntatra veti /\ntatra vācyatve tannirūpitamityarthaḥ /\nyogyatvamarhatvam /\ntenopalakṣitasyetyarthāntarasyetyasya viśeṣaṇaṃ yogyatvenetyupalakṣaṇe tṛtīyeti bhāvaḥ /\nnigamayati---na caivamityādi /\narthaṃ śaityapāvanatvādyartham /\nśabdasya gaṅgādiśabdasya /\nyogyatvenetyupalakṣaṇe tṛtīyeti vyākhyānātpratīteratyanena tadanvayasya nirastatvāttatpadamavatārayati--yadītyādi /\nyadi nāstīnyanena na caivaṃvidhamityādyuktasyānuvādaḥ /\ntasya śaityapāvanatvādyarthasya /\nviṣayīkaraṇamiti /\ngaṅgādiśabdeneti śeṣaḥ /\natha ceti vṛttisthacakārārthavivaraṇam /\nso 'rthaḥ śaityapāvanatvādyarthaḥ /\nvyāpāreṇetyanantaraṃ kintu vyāpārāntareṇeti śeṣaḥ /\ntathā ca phalitamāha--itītyādi /\nprakṛtasandarbhānuguṇamavatārayati---nanvityādi /\ntātparyaśaktirbhaviṣyatīti /\nkaiścidvidvadbhirāsthitam /\nyairapyasatyatvamasyā nābhyupeyate tairvākyārthapadārthayorghaṭatadupādānakāraṇanyāyo 'bhyupagantavyaḥ /\nyathāhi ghaṭe niṣpanne tadupādānakāraṇānāṃ na pṛthagupalambhastathaiva vākye tadarthe vā pratīte padatadarthānāṃ teṣāṃ tadā vibhaktatayopalambhe vākyārthabuddhireva dūrībhavet /\nna tveṣa vācyavyaṅgyayornyāyaḥ, na hi vyaṅgye pratīyamāne vācyabuddhirdūrībhavati, locanam kaiściditi vaiyākaraṇaiḥ. yairapīti /\nbhaṭṭaprabhṛtibhiḥ /\ntameva nyāyaṃ vyācaṣṭe--yathāhīti /\ntadupādānakāraṇānāmiti /\nsamavāyikāraṇāni kapālāni anayoktyā nirūpitāni /\nsaugatakāpilamate tu yadyapyupādātavya ghaṭakāle upādānānāṃ na sattā ekatra kṣaṇakṣayitvena paratra tirobhūtatvena tathāpi pṛthaktayā nāstyupalambha itīyatyaṃśe dṛṣṭantaḥ /\ndūrībhavediti /\narathaikatvasyābhāvāditi bhāvaḥ /\nbālapriyā arthāntara iti śeṣaḥ /\narthāntarapratītyanukūlā vākyasya yā śaktissā tātparyaśaktireva na tvadabhimateti bhāvaḥ /\nvṛttau 'na ce'tyādi /\nyathā padārthe pratīte tātparyaśaktyā vākyārtho gamyate, tathā vākyārthe pratīte 'rthāntarañceti na yuktamityarthaḥ /\narthāntaraṃ tātparyaśaktigamyaṃ padasamudāyagamyatvāt, vākyārthavadityanumānamatra śaṅkiturabhipretam /\nna cetyatra hetumāha--'yata' ityādi /\nanena dṛṣṭāntavaiṣamyāditi heturdarśitaḥ /\n'asatyaive'ti /\nsphoṭarūpavākyārthasyaiva satyatvāditi bhāvaḥ /\nlocane--bhaṭṭaprabhṛtibhiriti /\nprabhṛtipadena naiyāyikādīnāṃ grahaṇam /\nsamavāyīti /\nutpadyamānaṃ vastu yatra samavaita tatsamavāyakāraṇam /\nkapālāni śakalāni /\nanayoktyā upādānakaraṇaśabdena /\nnirūpitāni darśitāni /\nnanu yairapīti sāmānyenoktirnaṃ ghaṭate sautagakāpilamatayorupādeyakāle upādānābhāvāditi śaṅkate--saugatetyādi /\nna sattetyatra hetumāha--ekatretyādi /\nekatra saugatamate /\nkṣaṇoti /\nupādānānāmityanuṣajyate /\nyatsattatkṣaṇikamiti hi tanmatam /\naparatra kāpilamate /\npirobhūtatvena upādānānāṃ tirobhāvena /\nsamādhatte--tathāpītyādi /\nvṛttau 'vākya' ityādi /\nyadyapi padārthavākyārthayoreva prakṛtatvaṃ, tathāpi padavākyagrahaṇaṃ dṛṣṭāntārtham /\n'padatadarthānā'miti /\nna pṛthagupalambha ityanuṣaṅgaḥ /\nvākye pratīte tasmātpadānāṃ vākyārthe pratīte tasmātpadārthanāñca pṛthaktayā upalambho nāstītyarthaḥ /\npṛthagupalambhe doṣaṃ darśayati--'teṣām' ityādi /\n'teṣāṃ' padatadarthānāma /\n'tadā' tatpratītikāle /\n'vibhaktatayā' vākyādvākyārthācca vibhāgena /\n'dūrībhavedi'ti /\npadārthapratīterdūre bhavedityarthaḥ /\natra gamyaṃ hetuṃ darśayati locane--arthaikatvasyābhāvāditi padārthavākyārthapratītyoḥ vācyāvabhāsāvinābhāvena tasya prakāśanāt /\ntasmādghaṭapradīpanyāyastayoḥ, yathaiva hi pradīpadvārema ghaṭapratītāvutpannāyāṃ na pradīpaprakāśo nivartate tadvadyvaṅgyapratītau vācyāvabhāsaḥ /\nyattu prathamoddyote 'yathā padārthadvāreṇa' ityādyuktaṃ tadupāyatvamātrātsāmyavivakṣayā /\nnanvevaṃ yugapadarthadvayayogitvaṃ vākyasya prāptaṃ tadbhāve ca tasya vākyataiva vighaṭate, tasyā ekārthyalakṣaṇatvāt; naiṣa doṣaḥ; guṇapradhānabhāvena taryorvyavasthānāt /\n<lg>\n<l>vyaṅgyasya hi kvacitprādhānyaṃ vācyasyopasarjanabhāvaḥ locanam evaṃ padārthavākyārthanyāyaṃ tātparyaśaktisādhakaṃ prakṛte viṣaye nirākṛtyābhimatāṃ prakāśaśakti sādhayituṃ taducitaṃ pradīpaghaṭanyāyaṃ prakṛte yojayannāha---tasmāditi /</l>\n<l>yato 'sau padārthavākyāthanyāyo neha yuktastasmāt prakṛtaṃ nyāyaṃ vyākaramapūrvakaṃ dārṣṭāntike yojayati--yathaiva hīti /</l>\n<l>nanu pūrvamuktam--- yathā padārthadvāreṇa vākyārthaḥ sa pratīyate /</l>\n<l>vākyārthapūrvikā tadvatpratipattasya vastunaḥ //</l>\n</lg></p>\n\n<p>iti tatkathaṃ sa eva nyāya iha yatnena nirākṛta ityāśaṅkyāha--yattviti /\ntaditi /\nna tu sarvatā sāmyenetyarthaḥ /\nevamiti /\npradīpaghaṭavadyugapadubhayāvabhāsaprakāreṇetyarthaḥ /\ntasyā iti vākyatāyāḥ /\nekārthyalakṣaṇamarthaikatvāddhi vākyamekamityuktam /\nsakṛt bālapriyā prayojanaikyasyābhāvādityarthaḥ /\ndūrībhāvaśca neṣṛ ityatastayoḥ pṛthagupalambhonābhyupeya iti bhāvaḥ /\nprakṛte viśeṣamāha--'na tveṣa' ityādi /\nkuta ityata āha--'na hī'tyādi /\nna hi dūrībhavatīti śambandhaḥ /\natra hetumāha--'vācye'tyādi /\nvācyena saha vyaṅyasya pṛthakpratīterityarthaḥ /\nlocane 'tasmādi'tyādigranthamavatārayati--evamityādi /\nprakṛtanyāyaṃ ghaṭapradīpanyāyam /\nvyākaraṇapūrvakaṃ vivaraṇapūrvakam /\ntadupāyatvamātrātsāmyetyatratyamātrapadavyāvartya darśayati--na tvityādi /\naikārthyalakṣaṇamiti /\nekaḥ artho yasya tasya bhāvaḥ aikārthyam /\nasya lakṣaṇatve pramāṇamāha--arthaikatvāditi /\nnanvekārthatvaṃ na lakṣaṇaṃ śleṣālaṅkāraviṣayasyānekārthasyāpi vākyatvāditi śaṅkāmabhiprāyapradarśanena pariharati--sakṛdityādi /\nyatraiva yadartha kvacidvācyasya prādhānyamaparasya guṇabhāvaḥ /\ntatra vyaṅgyaprādhānye dhvanirityuktameva; vācyaprādhānye tu prakārāntaraṃ nirdekṣyate /\ntasmātsthitametat--vyaṅgyaparatve 'pi kāvyasya na vyaṅgyasyāvideyatvamapi tu vyaṅgyatvameva /\nkiṃ ca vyaṅgyasya prādhānyenāvivakṣāyāṃ vācyatvaṃ tāvadbhavadbhirnābhyupagantavyamatatparatvācchabdasya /\ntadasti tāvadyvaṅgyaḥ śabdānāṃ kaścidviṣaya iti /\nyatrāpi tasya prādhānyaṃ tatrāpi kimiti tasya svarūpamapahnūyate /\nlocanam śruto hi śabdo yatraiva samayasmṛtiṃ karoti sa cedanenaivāgamitaḥ tadviramyavyāpārābhāvātsamayasmaraṇānāṃ bahūnāṃ yugapadayogātko 'rthabhedasyāvasaraḥ /\npunaḥ śrutastu smṛto vāpi nāsāviti bhāvaḥ /\ntayoriti vācyavyaṅgyayoḥ /\ntatreti /\nubhayoḥ prakārayormadhyādyadā prathamaḥ prakāra ityarthaḥ /\nprakārāntaramiti /\nguṇībhūtavyaṅgyasañjñitam /\nvyaṅgyatvameveti prakāśyatvamevetyarthaḥ /\nnanu yatparaḥ śabdaḥ sa śabdārtha iti vyaṅgyasya prāghānye vācyatvameva nyāyyam, tarhyaprādhānye kiṃ yuktaṃ vyaṅgyatvamiti cetsiddho naḥ pakṣaḥ, etadāha--kiñceti /\nnanu prādhānye mā bhūdvyaṅgyatvamityāśaṅkyāha--yatrāpīti /\narthāntaratvaṃ sambandhisambandhitvamanupayuktasamayatvamiti bālapriyā eva /\nsamayasmṛtiṃ saṅketasmaraṇam /\nkaroti udbodhakatvājjanayati /\nsaḥ so 'rthaḥ /\nanenaiva sakṛcchratena śabdenaiva /\navagamitaścet prakaraṇādisahakārema bodhito yadi /\ntat tarhi ko 'rthabhedasyāvasara ityanenāsya sambandhaḥ /\nnanu samayasmaraṇañcedarthāvagame kāraṇaṃ, tarhi tānyapi bahūni bhavantityāśaṅkāyāṃ tāni krameṇa yugapadveti vikalpādyaṃ nirākaroti--viramyavyāpārābhāvāditi /\ndvitīyaṃ nirākaroti--samayetyādi /\nnanu śleṣaviṣaye vahvarthatvaṃ dṛśyata ityata āha--punarityādi /\nśrutastu smṛto vāpītyubhayatra śabda iti śeṣaḥ /\nyadvā śrutaḥ anusaṃhitaḥ śabda iti śeṣaḥ /\nsmṛtaḥ artha iti śeṣaḥ /\nnāsāviti /\npūrvaḥ śabdo 'rtho vā netyarthaḥ /\ntathāca śleṣasthale āvṛtyā bodhādvākyatadartho bhinnau payorekatvañcaupacārikamiti bhāvaḥ /\nvṛttau 'naiṣa doṣa' iti /\nna vākyabhedarūpadoṣa ityarthaḥ /\n'guṇe'ti /\ntathāca vācyopasarjanako vyaṅgyo vyaṅgyopasarjanakavācyo vaika evārtho vākye na pratipādyata iti bhāvaḥ /\nkiñcetyādigranthamavatārayati locane--nanvityādi /\nnyāyyamityantaḥ pūrvapakṣaḥ /\ntahyaprādhānye kiṃ yuktamiti siddhāntī pṛṣṭvā pūrvapakṣiṇa uttaramanuvadannāha--vyaṅgyatvamiti cedityādi /\nanenāstitāvadityādivṛttigrantho vivṛtaḥ /\nbhāvamāha--arthāntaratvamityādi /\narthāntaratvaṃ mukhārthabhinnārthatvam /\nsambandhisambandhitvamiti /\nevaṃ tāvadvācakatvādanyadeva vyañjakatvam; itaśca vācakatvādyvañjakatvasyānyatvaṃ yadvācakatvaṃ śabdaikāśrayamitarattu śabdāśrayamarthāśrayaṃ ca śabdārthayordvayorapi vyañjakatvasya pratipāditatvāt /\nguṇavṛttistūpacāreṇa lakṣaṇayā cobhayāśrayāpi bhavati /\nkintu tato 'pi vyañjakatvaṃ svarūpato viṣayataśca bhidyate /\nrūpabhedastāvadayam--yadamukhyatayā locanam vyaṅgyatāyāṃ nibandhanaṃ, tacca prādhānye 'pi vidyata iti svarūpamaheyameveti bhāvaḥ /\netadupasaṃharati--evamiti /\nviṣayabhedena svarūpabhedena cetayarthaḥ /\ntāvaditi vaktavyāntaramāsūtrayati /\ntadevāha--itaśceti /\nanena sāmagrībhedātkāraṇabhedo 'pyastīti darśayati /\netacca vitatya dhvanilakṣaṇe 'yatrārthaḥ śabdo vā' iti vāgrahaṇaṃ, 'vyaṅktaḥ' iti dvirvacanaṃ ca vyācakṣāṇairasmābhiḥ prathamoddyota eva darśitamiti punarna vistāryate /\nevaṃ viṣayabhedātsvarūpabhedātkāraṇabhedācca vācakatvānmukhyātprakāśakatvasya bhedaṃ pratipādyobhayāśrayatvāviśeṣāttarhi vyañjakatvagauṇatvayoḥ ko bheda ityāśaṅkyāmukhyādapi pratipādayitumāha--guṇavṛttiriti /\nubhayāśrayāpīti śabdārthāśrayā /\nbālapriyā śabdasya sambandhī vācyo lakṣyo vārthaḥ tatsambandhitvamityarthaḥ /\nanena śabdagamyatvaṃ darśitam /\narthāntaratve hetumāha--anupayuktasamayatvamiti /\nsaṅketagrahānapekṣapratītiviṣayatvamityarthaḥ /\nitīti /\netantrayamityarthaḥ /\nnanvetadastu tataḥ prakṛte kimityata āha--taccetyādi /\nprādhānye 'pīti /\nvyaṅgyasyeti śeṣaḥ /\nvaktavyāntaramāsūtrayatīti /\nprāthamyārthakatvāttāvacchabdasyeti bhāvaḥ /\ntadeveti /\nvaktavyāntaramevetyarthaḥ /\nvṛttāvita ityanena yadityādivakṣyamāṇaḥ āśrayabhedarūpo hetuḥ parāmṛśyata ityakṣipretya vyācaṣṭe--anenetyādi /\nsāmagrībhedāditi /\nsahakārivargabhedādityarthaḥ /\nvṛttāvāśrayaśabdena kāraṇamucyata ityāha--kāraṇabhedo 'diti /\nsahakārivargabhedādityarthaḥ /\nvṛttāvāśrayaśabdena kāraṇamucyata ityāha-kāraṇabhedo 'pīti /\narthasya vayañjakatvāśrayatvaṃ śabdāyattameveti yadyapi śabda eva vācakatvasyeva vyañjakatvasyāpi mukhya āśraya iti kāraṇaikyamasti, tathāpi sahakāribhedātkāraṇarūpasya śabdasya bhedo 'pītyarthaḥ /\nśabdārthayorityādervivaraṇam---etaccetyādi /\n'guṇavṛttistvi'tyādigranthaṃ vṛttānuvādapūrvakamavatārayati--evamityādinā /\nevaṃ mukhyādvācakatvādabhedaṃ pratipādya amukhyādapi pratipādayitumāheti sambandhaḥ /\nkimidānīṃ tatpratipādanamityata uktaḥ ubhayāśrayatvāviśeṣādityārabhyāśaṅkayetyantagranthaḥ /\ntarhīti /\nyadi vācakatvavyañjakatvayorbhedaḥ, tarhityarthaḥ /\nka iti /\nnetyarthaḥ /\nupacāralakṣaṇārūpobhayetyarthabhramaḥ syādaya ubhayāśrayetyetadvyācaṣṭe--śabdetyādi /\nupacāreṇa lakṣaṇayā vyāpāro guṇavṛttiḥ prasiddhā /\nvyañjakatvaṃ tu mukhyatayaiva śabdasya vyāpāraḥ /\nna hyarthādyvaṅgyatrayapratītiryā tasyā amukhyatvaṃ manāgapi lakṣyate /\nayaṃ cānyaḥ svarūpabhedaḥ---yadguṇavṛttigmukhyatvena vyavasthitaṃ vācakatvamevocyate /\nvyañjakatvaṃ tu vācakatvādatyantaṃ vibhinnameva /\netacca pratipāditam /\nayaṃ cāparo rūpabhedo yadguṇavṛttau yadārtho 'rthāntaramupalakṣayati /\ntadopalakṣaṇīyārthātmanā pariṇata evasau sampadyate /\nyathā 'gaṅgāyāṃ ghoṣaḥ' ityādau /\nvyañjakatvamārge tu yadārtho 'rthāntaraṃ dyotayati tadā svarūpaṃ prakāśayannevāsāvanyasya prakāśakaḥ pratīyate pradīpavat /\nyathā--'līlākamalapatrāṇi gaṇayāmāsa pārvatī' ityādau /\nyadi ca yatrātiraskṛtasvapratītirartho 'rthāntaraṃ lakṣayati tatra lakṣaṇāvyavahāraḥ kriyate, tadevaṃ sati lakṣaṇaiva mukhyaḥ śabdavyāpāra iti prāptam /\nyasmātprāyeṇa vākyānāṃ vācyavyatiriktatātparyaviṣayārthāvabhāsitvam /\nlocanam upacāralakṣaṇayoḥ prathamoddyota eva vibhajya nirṇītaṃ svarūpamiti na punarlikhyate /\nmukhyatayaiveti /\naskhaladgatitvenetyarthaḥ /\nvyaṅgyatrayamiti /\nvastvalaṅkārarasātmakam /\nvācakatvameveti /\ntatrāpi hi tathaiva samayopayogo 'styevetyarthaḥ /\npratipāditamiti /\nidānīmeva /\npariṇata iti /\nsvena rūpeṇānirbhāsamāna ityarthaḥ /\nbālapriyā ca yā guṇavṛttiḥ sā ubhayāśrayāpīti vṛttau yojaneti bhāvaḥ /\npūrvamuktaṃ smārayati--upacāralakṣaṇayoriti /\nmukhyatayaivetyatra mukhyatevaṃ prakṛtānurodhena vyācaṣṭe--askhalavadgatitveneti vācakatvameva guṇavṛttirityetadvivaṇoti--tatrāpītyādi /\ntatrāpi guṇavṛttāvapi /\ntathaiva yathāvācakatve tathaiva /\nsamayopayogaḥ saṅketagrahaṇopayogaḥ /\nastyevetyartha iti /\nguṇavṛtterabhidheyāvinābhūtapratītitvāditi bhāvaḥ /\nvṛttau 'yadārtho 'rthāntaram' iti /\n'arthaḥ' pravāhādiḥ /\n'arthāntaraṃ' tīrādikam /\npariṇāmo nāma pūrvarūpaparityāgena rūpāntarāpattiḥ /\npariṇatapadaṃ prakṛtānurodhena vyācaṣṭe locane--svenetyādi /\nvṛttau 'asā'viti /\npravāhādyartha ityarthaḥ /\n'yadārtha' iti /\n'arthaḥ' līlākamalapatragaṇanādiḥ /\n'arthāntaraṃ' lajjādikam /\n'svarūpaṃ prakāśayanneve' tyādaudṛṣṭāntamāha--'pradīpavadi'ti /\nartho 'rthāntaraṃ dyotayatītyuktasyodāharaṇamāha--'yathālīle'tyādi /\nmābhūdatyantatiraskṛtavācyasthale guṇavṛttivalyañjakatvayoḥ svarūpābhedaḥ, tadanyasthale nanu tvatpakṣe 'pi yadārtho vyaṅgyatrayaṃ prakāśayati tadā śabdasya kīdṛśo vyāpāraḥ /\nucyate--\nprakāraṇādyavacchinnaśabdavaśenaivārthasya tathāvidhaṃ vyañjakatvamiti śabdasya tatropayogaḥ kathamapahnūyate /\nviṣayabhedo 'pi guṇavṛttivyañjakatvayoḥ spaṣṭa eva /\nyato vyañjakatvasya rasādayo 'laṅkāraviśeṣā vyaṅgyarūpāvacchinnaṃ vastu ceti trayaṃ viṣayaḥ /\ntatra rasādipratītirguṇavṛttiriti locanam kīdṛśa iti mukhyo vā na vā prakārāntarābhāvāt /\nmakhyatve vācakatvamanyathā guṇavṛttiḥ, guṇonimittaṃ sādṛśyādi taddvārikā vṛttiḥ śabdasya vyāpāro guṇavṛttiriti bhāvaḥ /\nmukhya evāsau vyāpāraḥ sāmagrobhedācca vācakatvādyvatiricyata ityabhiprayeṇāha--ucyata iti /\nevamaskhaladgatitvāt kathañcidapi /\nsamayānupayogātpṛthagābhāsamānatvācceti tribhiḥ prakāraiḥ prakāśakatvasyaitadviparītarūpatrayāyāśca guṇavṛtteḥ svarūpabhedaṃ vyākhyāya viṣayabhedamapyāha--viṣayabhedo 'pīti /\nvastumātraṃ guṇavṛtterapi viṣaya ityabhiprāyeṇa viśeṣayati--vyaṅgyarūpāvacchinnamiti /\nbālapriyā tu syādityāśaṅkya pariharati--'yadi ce' tyādi /\n'lakṣaṇāvyavahāra' iti /\nna vyañjakatvavyavahāra iti śeṣaḥ /\nmukhyaḥ śabdavyāpāro lakṣaṇaiveti sambandhaḥ /\n'iti prāptam' iti /\nsyāditi śeṣaḥ /\natra hetumāha--'yasmādi'tyādi /\nuktamasahamānasya pratibandyā pratyavasthānam--'nanvi'tyādi /\ntadabhiprāyaṃ vyācaṣṭe locane--mukhyāṃ vetyādi /\nkalpāntarākaraṇe hetumāha--prakārāntarābhāvāditi /\ntasminsati kiṃ syādityataḥ krameṇa dūṣaṇamāha--mukhyatva ityādi /\namukhyatve guṇavṛttitvaṃ guṇavṛttiśabdārthavivaraṇena sādhayati--guṇo nimittamityādi /\nucyata ityādigranthasya bhāvamāha--mukhya ityādi /\nasau vyāpāraḥ śabdavyāpāraḥ /\nnanu mukhyatve vācakatvādabhedassyādityata āha--sāmagrībhedāditi /\nvṛttau 'prakāraṇe' tyādinā sāmagrībhedaḥ pradarśitaḥ. 'tatre'ti /\narthena vyaṅgyatrayaprakāśanasthala ityarthaḥ /\n'upayoga' iti /\nvyañjakatvalakṣaṇopayoga ityarthaḥ /\nguṇavṛttivyañjakatvayoḥ svarūpabhedahetūn bahugranthoktān sugrahatvāyaikagranthena vṛtyabhiprāyatayā upasaṃharannuttaragranthaṃ tātparyoktyāvatārayati--evamityādi /\naskhaladgatitvāditi /\nskhaladgatitvābhāvādityarthaḥ /\nkathañcidapītyādi /\nasaṅketitārthapratipādakatvādityarthaḥ /\npṛthagiti /\nvācyārthātpṛthagityarthaḥ /\ntribhiḥ prakārairityasya guṇavṛttessvarūpabhedamityanena sambandhaḥ /\netaditi /\netadviparītaṃ rūpatrayaṃ skhaladgatitvādikaṃ yasyāstasyā ityarthaḥ /\nguṇavṛtteḥ guṇavṛttitaḥ /\nvyaṅgyetyādiviśeṣaṇasya phalamāha--vastumātramiti /\nevaṃ viśeṣaṇe 'pi kathaṃ guṇavṛttiviṣayavyāvṛttirityatastātparyamāha--vyañjakatvasyetyādi /\nna kenaciducyate na ca śakyate vaktum /\nvyaṅgyālaṅkārapratītirapi tathaiva /\nvastucārutvapratītaye svaśabdānabhidheyatvena yatpratipipādayitumiṣyate tadvyaṅgyam /\ntacca na sarvaṃ guṇavṛtterviṣayaḥ prasidydhanuroghābhyāmapi gauṇānāṃ śabdānāṃ prayogadarśanāt /\ntathoktaṃ prāk /\nyadapi ca guṇavṛtterviṣayastadapi ca vyañjakatvānupraveśena /\ntasmādguṇavṛtterapi vyañjakatvasyātyantavilakṣaṇatvam /\nlocanam vyañjakatvasya yo viṣayaḥ sa guṇavṛtterna viṣayaḥ anyaśca tasyā viṣayabhedo yojyaḥ tatra prathamaṃ prakāramāha--tatreti /\nna ca śakyata iti /\nlakṣaṇāsāmagnyāstatrāvidyamānatvāditi hi pūrvamevoktam /\ntathaiveti /\nna tatra guṇavṛttiryuktetyarthaḥ /\nvastuno yatpūrvaṃ viśeṣaṇaṃ kṛtaṃ tadyvācaṣṭe--cārutvapratītaya iti /\nna sarvamiti /\nkiñcittu bhavati /\nyathā--'niḥśvāsāndha ivādarśaḥ' iti /\nyaduktam---'kasyaciddhvanibhedasya sā tu syādupalakṣaṇam' iti /\nprasiddhito lāvaṇyādayaḥ śabdāḥ, vṛttānurodhavyavahārānurodhādeḥ 'vadati bisinīpatrraśayanam' ityevamādayaḥ /\npragiti /\nprathamoddyote 'rūḍhā ye viṣaye 'nyatra' ityatrāntare /\nna sarvamiti yathāsmābhirvyākhyātaṃ tathā sphuṭayati--yadapi ceti /\nguṇavṛtteriti pañcamī /\nadhunetararūpopajīvakatvena taditarasmāttaditararūpopajīvakatvena ca taditarasmādityanena paryāyeṇa vācakatvādguṇavṛtteśca bālapriyā vastumātraṃ bhavatu guṇavṛtterviṣayaḥ vyaṅgyatvāvacchinnantu na tadviṣayaḥ, yato vyaṅgyatvaṃ vyañjanāvyāpāraviṣayatvamityarthaḥ /\nanyaśceti /\nprathamodyotoktaścetyarthaḥ /\ntasyāḥ guṇavṛttitaḥ /\nyojyaḥ atrānusandhātavyaḥ /\nna ca śakyate vaktumityatra gamyaṃ hetumāha--lakṣaṇetyādi /\ntathaivetyetattātparyato vyācaṣṭe--netyādi /\nviśeṣaṇamiti /\nvyaṅgyarūpāvacchinnamiti viśeṣaṇamityarthaḥ /\nvṛttau 'rasādipratīti' riti /\nrasādipratītiheturityarthaḥ /\n'vastvi'tyādi /\nyadvastviti sambandhaḥ /\n'cārutve'ti /\nkāvyacārutvetyarthaḥ /\n'tadvyaṅgyam' iti /\ntathāvidhaṃ vyaṅgyaṃ vyaṅgyarūpāvacchinnamityanena vivakṣitamityarthaḥ /\nsarvamityanena gamyamāha locane--kiñcittviti /\nyaduktamiti /\nyasmāduktamityarthaḥ /\nprasidhyanurodhābhyāmityetadvivṛṇoti--prasiddhita ityādi /\nprasiddhitaḥ rūḍhitaḥ /\nyathā vyākhyātamiti /\nkiñcittu bhavatīti vyākhyātam /\nsphuṭayatīti /\nsvayamiti śeṣaḥ /\nguṇavṛtterapītyatra ṣaṣṭhībhramassyādata āha--pañcamīti /\nvācakatvetyādigranthaṃ bhedapradarśanaparatayā vyākhyāsyannavatārayati---adhunetyādi /\nitareti /\nitararūpaṃ guṇavṛttistadupajīvakatvena tatsamāśrayatvenetyarthaḥ /\ntaditarasmāditi /\nvācakatvādityarthaḥ /\ntaditaretyādi /\ntaditararūpaṃ vācakatvaṃ tadupajīvakatvenetyarthaḥ /\nvācakatvaguṇavṛttivilakṣaṇasyāpi ca tasya tadubhayāśrayatvena vyavasthānam /\nvyañjakatvaṃ hi kvacidvācakatvāśrayeṇa vyavatiṣṭhate, yathā vivakṣitānyaparavācye dhvanau /\nkvacittu guṇavṛttyāśrayeṇa yathā avivakṣitavācye dhvanau /\ntadubhayāśrayatvapratipādanāyaiva ca dhvaneḥ prathamataraṃ dvau prabhedāvupanyastau /\ntadubhayāśritatvācca tadekarūpatvaṃ tasya na śakyate vaktum /\nyasmānna tadvācakatvaikarūpameva, kvacillakṣaṇāśrayeṇa vṛtteḥ /\nna ca lakṣaṇaikarūpamevānyatra locanam dvitayādapi bhinnaṃ vyañjakatvamityupapādayati--vācakatveti /\nco 'vadhāraṇe bhinnakramaḥ, apiśabdo 'pi na kevalaṃ pūrvokto hetukalāpo yāvattadubhayāśrayatvena mukhyopacārāśrayatvena yadvyavasthānaṃ tadapi vācakaguṇavṛttivilakṣaṇasyaiveti vyāptighaṭanam /\ntenāyaṃ tātparyārthaḥ--tadubhayāśrayatvena vyavasthānāttadubhayavailakṣaṇyamiti /\nevadeva vibhajyate--vyañjakatvaṃ iti /\nprathamataramiti /\nprathamoddyote 'sa ca' ityādinā granthena /\nhetvantaramapi sūcayati---na ceti /\nvācakatvagauṇatvobhayavṛttāntavailakṣaṇyāditi bālapriyā taditarasmāditi /\ngumavṛttiprakārādityarthaḥ /\nubhayanna bhinnamiti śeṣaḥ /\nparyāyeṇa krameṇa /\nca iti /\n'vilakṣaṇasyāpi ce'tyatratyacakāra ityarthaḥ /\nbhinnakrama iti /\nvilakṣaṇasyetyanena yojya ityarthaḥ /\napiśabdo 'pīti /\nbhinnakrama ityanuṣajyate /\nkvacidgranthe tathā pāṭhaśca /\napiśabdasya vyavasthānamityanena sambandha iti bhāvaḥ /\napiśabdagamyamarthamāha--na kevalamityādi /\ntadubhayāśrayatvenetyasya vivaraṇam--mukhyetyādi /\nvācakatvaguṇavṛtyubhayāśrayatvenetyarthaḥ /\niti vyāptighaṭanamiti /\nyadyadāśrayatvenāvatiṣṭhate tattadvilakṣaṇamiti vyāptirdarśitetyarthaḥ /\ntadubhayāśrayatveneti /\nvyañjakatavasyeti śeṣaḥ /\nvyañjakatvaṃ vācakatvādguṇavṛtteśca vilakṣaṇaṃ tadubhayāśrayatvenāvasthānādityarthaḥ /\netadeveti /\nuktamevetyarthaḥ /\nvibhajate vibhajya darśayati /\nprathamataramiti /\ndvitīyodyotāpekṣayā tarapaḥ prayoga iti vyācaṣṭe---prathameti /\nvṛttau 'na ce'tyādi /\ntadityanuṣajyate /\nvyañjakatvamityarthaḥ /\n'ubhayadharmatvenaiva' vācakatvaguṇavṛtyubhayāśrayatvena hetunaiva /\n'tadekaikarūpaṃ na bhavati' vācakatvādibhinnaṃ bhavati /\niti ma ceti sambandhaḥ /\n'yāvadi'tyādi /\nyāvat kintu /\n'vācakatve'ti /\nvācakatvalakṣaṇādirūpaiḥ rahitā ye śabdāḥ taddharmatvenāpītyarthaḥ /\ntattadekaikarūpaṃ na bhavatītyasyānuṣaṅgaḥ /\nna cobhayetyādigranthamavatārayati locane--hetvantaramityādi /\nukte sādhye iti vācakatvāśrayeṇa vyavasthānāt /\nna cobhayadharmatvenaiva tadekaikarūpaṃ na bhavati /\nyāvadvācakatvalakṣaṇādirūparahitaśabdadharmatvenāpi /\ntathāhi gītadhvanīnāmapi vyañjakatvamasti rasādiviṣayam /\nna ca teṣāṃ vācakatvaṃ lakṣaṇā vā kathañcillakṣyate /\nśabdādanyatrāpi viṣaye vyañjakatvasya darśanādvācakatvādiśabdadharmaprakāratvamayuktaṃ vaktum /\nyadi ca vācakatvalakṣaṇādīnāṃ śabdaprakārāṇāṃ prasiddhaprakāravilakṣaṇatve 'pi vyañjakatvasya darśanādvācakatvādiśabdadharmaprakāratvamayuktaṃ vaktum /\nyadi ca vācakatvalakṣaṇādīnāṃ śabdaprakārāṇāṃ prasiddhaprakāravilakṣaṇatve 'pi vyañjakatvaṃ prakāratvena parikalpyate tacchabdasyaiva prakāratvena kasmānna parikalpyate /\nlocanam sūcito hetuḥ /\ntameva /\nprakāśayati--tathāhītyādinā /\nteṣāmiti /\ngītādiśabdānām /\nhetvantaramapi sūcayati--śabdādanyatreti /\nvācakatvagauṇatvābhyāmanyadvyañjakatvaṃ śabdādanyatrāpi vartamānatvātprameyatvādivaditi hetuḥ sūcitaḥ /\nnanvanyatrāvācake yadvyañjakatvaṃ tadbhavatu vācakatvādervilakṣaṇam, vācake tu yadvyañjakatvaṃ tadavilakṣaṇamevāstvityāśaṅkyāha---yadīti /\nādipadena gauṇaṃ gṛhyate /\nśabdasyaiveti /\nbālapriyā śeṣaḥ /\ntameva hetuṃ sphuṭayati--vācakatvetyādi /\nvācakatvagauṇatvobhayasya yo vṛttāntaḥ tadvailakṣaṇyāttadubhayarahitavṛttitvādityarthaḥ /\ngauṇatveti /\nlākṣaṇikatvasyāpyupalakṣaṇam /\nśabdādityādidarśanādityantagrantho na pūrvānvayī, kintu uttarānvayītyāśayenāvatārayati--hetvantaramiti /\ntameva hetvantaramavayavāntareṇa saha darśayati--vācakatvetyādi /\nbhinnamityantaṃ vācakatvādiśabdadharmaprakāratvamaśakyaṃ vaktumityasya vivaraṇam /\nnanvityādi /\navācaka iti /\ngītadhvanyādāvityarthaḥ /\navilakṣaṇamiti /\nvācakatvāderityanuṣaṅgaḥ /\ngauṇamiti /\ngauṇīvṛttirityarthaḥ /\nvṛttau 'śabdaprakārāṇām' iti nirdhāraṇe ṣaṣṭhī, prakāratvenetyanenāsya sambandhaḥ /\nśabdaprakārāṇāṃ madhye yaḥ prakārastatvenetyarthaḥ /\n'prasiddhaprakāravilaṇatve 'pī'ti /\nvyañjakatvasya prasiddhaprakārebhyo vācakatvādibhyo vailakṣaṇye vastutassatyapītyarthaḥ /\n'tadi'ti /\ntarhityarthaḥ /\n'śabdasyaiva prakāratvene'ti śabdāvāntarabhedatvenetyarthaḥ /\n'kasmānna parikalpya' iti /\nparikalpanaṃ tadevaṃ śābde vyavahāre trayaḥ prakārāḥ---vācakatvaṃ guṇavṛttirvyañjakatvaṃ ca /\ntatra vyañjakatve yadā vyaṅgyaprādhānyaṃ tadā dhvaniḥ, tasya cāvivakṣitavācyo vivakṣitānyaparavācyaśceti dvau prabhedāvanukrāntau prathamataraṃ tau savistaraṃ nirṇītau /\nanyo brūyāt--nanu vivakṣitānyaparavācye dhvanau guṇavṛttitā locanam vyañjakatvaṃ vācakatvāmiti yadi paryāyau kalpyete tarhi vyañjakatvaṃ śabda ityapa paryāyatā kasmānna kalpyate, icchāyā avyāhatatvāt /\nvyañjakatvasya tu viviktaṃ svarūpaṃ darśitaṃ tadviṣayāntare kathaṃ viparyastatām /\nevaṃ hi parvatagato dhūmo 'nagnijo 'pi syāditi bhāvaḥ /\nadhunopapāditaṃ vibhāgamupasaṃharati--tadevamiti /\nvyavahāragrahaṇena samudraghoṣādīn vyudasyati /\nnanu vācaktvarūpopajīvakatvādguṇavṛttyanujīvakatvāditi ca hetudvayaṃ yaduktaṃ tadavivakṣitavācyabhāge siddhaṃ na bhavati tasya lakṣaṇaikaśarīratvādityabhiprāyeṇopakramate--anyobrūyāditi /\nyadyapi ca tasya tadubhayāśrayatvena vyavasthānāditi brūvatā nirṇītacaramevaitat, tathāpi guṇavṛtteravivakṣitavācyasya ca durnirūpaṃ vailakṣaṇyaṃ yaḥ paśyati taṃ pratyāśaṅkānivāraṇārtho 'yamupakramaḥ /\nbālapriyā syādityarthaḥ /\nvivṛṇoti locane--vyañjakatvamityādi /\nitīti /\nitiśabdāvityarthaḥ /\nparyāyau ekārthakau /\nityapīti /\nityanayorapītyarthaḥ /\nastu paryāyatetyata āha--vyañjakatvasyetyādi /\nviviktaṃ vācakatvāderviviktam /\ndarśitamiti /\ngītadhvanyādāviti bhāvaḥ /\nataśca vācakatvādirūpeṇa parikalpanamayuktamityāha--tadityādi /\ntadviṣayāntara iti /\nvācakagataṃ vyañjakatvamityarthaḥ /\nkathaṃ viparyasyatāmiti /\nvācakatvādirūpeṇeti śeṣaḥ /\nevaṃ hītyādi /\nvācakāśrayaṃ vyañjakatvaṃ vācakatvādimūlaṃ na cetparvatagato dhūmo 'nagnijaśca syādato viparyāso na yukta iti bhāvaḥ /\nvibhāgamupasaṃharatīti /\nvācakatvaguṇavṛttibhyāṃ vibhaktatayā vyañjakatvasya pratipāditatvātprakāratrayamupapādatameveti /\nbhāvaḥ /\nvyudasyatīti /\nsamudraghoṣāderabhidhāyakatvābhāvādati bhāvaḥ /\ntātparyanto 'vatārayati nanvityādi /\nupajīvatyapekṣata ityupajīvakamanusannidhau jīvatītyanujīvakam /\nvācakatvetyādi nāvācakatvaguṇavṛtyubhayāśrayatvamevāṃśe dūṣaṇadānāyānūditam /\nyathoktārthobhayāśrayatvahetunaivāsya codyasya parihṛtatvātpunastadudbhāvanaparihārāvanarthakāvityāśaṅkya pariharati--yadyapītyādi /\nla avivakṣitavācyasyeti dhvaneśeṣa ritiḥ yo vailakṣaṇyaṃ durnirūpaṃ paśyati, taṃ pratīti sambandhaḥ /\nśāśaṅketi /\nvailakṣaṇyadurnirūpatvāśaṅketyarthaḥ /\nnāstīti yaducyate tadyuktam /\nyasmādvācyavācakapratītipūrvikā yatrārthāntarapratipattistatra kathaṃ guṇavṛttivyavahāraḥ, na hi guṇavṛttau yadā nimittena kenacidviṣayāntare śabda āropyate atyantatiraskṛtasvārthaḥ yathā--'agnirmāṇavakaḥ' ityādau, yadā vā svārthamaṃśenāparityajaṃstatsambandhadvāreṇa viṣayāntaramākrāmati, locanam ata evādyabhedasyāṅgīkaraṇapūrvakamayaṃ dvitīyabhedākṣepaḥ /\nvivakṣitānyaparavācya ityādinā parābhyupagamasya svāṅgīkārī darśyate /\nguṇavṛttivyavahārābhāve hetuṃ darśayituṃ tasyā eva guṇavṛttestāvadvṛttāntaṃ darśayati--na hīti /\nguṇatayā vṛttirvyāpāro guṇavṛttiḥ guṇena nimittena sādṛśyādinā ca vṛttiḥ arthāntaraviṣaye 'pi śabdasya sāmānādhikaraṇyamiti gaumaṃ darśayati /\nyadā vā svārthamiti bālapriyā ayamupakramaḥ vṛttikāropakramaḥ /\natropaṣṭambhakamāha--ata evetyādi /\nādyabhedasya vivakṣitānyaparavācyasya /\ndvitīyabhedeti /\navivakṣitavācyetyarthaḥ /\natra hetuṃ darśayati--vivakṣitetyādi /\nna hītyādigranthasya phalaṃ darśayannavatārayati--guṇavṛttītyādi /\nhetuṃ darśayitumiti /\nvivakṣitānyaparavācya iti śeṣaḥ /\ngaumalākṣaṇikobhayasādhāraṇaṃ guṇavṛttiśabdārthamāha--guṇatayetyādi /\nguṇatayā apradhānatayā /\nabhidhāvṛttirhi pradhānabhūtā /\nvyāpāra iti /\nśabdasyeti /\nśeṣaḥ /\nanena gauṇasya lākṣaṇikasya ca saṃgrahaḥ /\ngauṇe guṇavṛttiśabdasyārthāntarañcāha--guṇenetyādi /\nguṇenetyasya vivaraṇam--sādṛśyādineti /\nnimitteneti tṛtīyārthakathanam /\nuktasyaiva vivaraṇam--arthāntaraviṣaye 'pītyādi /\narthāntarameva viṣayastasmin /\niti gauṇaṃ yathā--'gaṅgāyāṃ ghoṣaḥ' ityādau /\ntadāvivakṣitavācyatvamupapādyate /\nata eva ca vivakṣitānyaparavācye dhvanau vācyavācakayodvayorapi svarūpapratītirarthāvagamanaṃ dṛśyata iti vyañjakatvavyavahāro yuktyanurodhī /\nsvarūpaṃ prakāśayannepa parāvabhāsako vyañjaka ityucyate, tathāvidhe viṣaye vācakatvasyaiva vyañjakatvamiti guṇavṛttivyavahāro niyamenaiva na śakyate kartum /\nlocanam lakṣaṇāṃ darśayati /\nanena bhedadvayena na ca svīkṛtamavivakṣitavācyabhedadvayātmakamiti sūcayati /\nata eva atyantatiraskṛtasvārthaśabdena viṣayāntaramākrāmati cetyanena śabdena tadeva bhedadvayaṃ darśayati--ata eva ceti /\nyata eva na tatroktatahetubalādguṇavṛttavyavahāro nyāyyastata ityarthaḥ /\nyukti lokaprasiddhirūpāmabādhitāṃ darśayati--svarūpamiti /\nucyata iti pradīpādiḥ, indriyādestu karaṇatvānna vyañjakatvaṃ pratītyutpattau /\nbālapriyā darśayatītyādi /\nuktaguṇavṛttiśabdārthābhiprāyeṇa 'yadā nimittene' tyādigranthena gauṇīṃ 'yadā vā svārthami' tyādagranthena lakṣaṇāñca darśayatītyarthaḥ /\nnanu guṇavṛtterbahurūpatve 'pi kimitīdaṃ bhedadvayaṃ sodāharaṇaṃ darśitamityata āha--anenetyādi /\nanena darśitena /\nsūcayatītyatra gamakamāha--ata evetyādi /\ntadeva bhedadvayamiti /\navivakṣitavācyabhedadvayamevetyarthaḥ /\nvṛttau 'na hī' tyādi /\nvivakṣitavācyatvaṃ tadā na hyupapadyata iti sambandhaḥ /\n'viṣayāntare' gaṅgādiśabdamukhyārthamityarthaḥ /\n'aśenāparityajanni'ti /\ngaṅgādiśabdo hi gaṅgātīratvādinā kevalatīratvādinā vā gaṅgāyāstīrameva lakṣayatītyatoṃ'śena svārthāparityāgaḥ /\n'tatsambandhadvāreṇe'ti /\nsāmīpyarūpasvārthasambanghena nimittenetyarthaḥ /\n'viṣayāntaraṃ' tīrādikam /\n'ākrāmati' svaviṣayamāpādayati /\nśabda ityanuṣaṅgaḥ, gaṅgādiśabda ityarthaḥ /\nlocane--yuktimiti /\nyuktyanurodhītyatroktāṃ yuktimityarthaḥ /\npūrayati--pradīpādiriti /\nnanu vyañjakatvaṃ jñāpakatvaṃ, tattu mukhyamindriyādestataḥ kiṃ sahakāribhūtapradīpādigrahaṇamityata āha--indriyādestviti /\nādipadena liṅgādergraṃhaṇam /\npratītyutpattau karaṇatvādvyañjakatvaṃ neti sambandhaḥ /\nvṛttau 'tathāvidhe viṣaya' iti /\nvācyavācakapratītipūrvakapratītivaṣaye 'rthāntara ityarthaḥ /\n'vācakatvasyaive'ti vācakatvāśrayyevetyarthaḥ /\n'kathaṃ bhidyata' iti /\nna bhidyata ityarthaḥ /\natra hetumāha--'tasye' tyādi /\navivakṣitavācyastu dhvanirguṇavṛtteḥ kathaṃ bhidyate /\ntasya prabhedadvaye guṇavṛttiprabhedadvayarūpatā lakṣyata eva yataḥ /\nayamapi na doṣaḥ. yasmādavivakṣitavācyo dhvanirgumavṛttimārgāśrayo 'pi bhavati na tu guṇavṛttirūpa eva /\nguṇavattirhi vyañjakatvāśūnyāpi dṛśyate /\nvyañjakatvaṃ ca yathoktacārutvahetuṃ locanam evamabhyupagamaṃ pradarśakṣepaṃ darśayati---avivakṣiteti /\ntuśabdaḥ pūrvasmādviśeṣaṃ dyotayati /\ntasyeti /\navivakṣitavācyasya yatprabhedadvayaṃ tasmin gaumalākṣaṇikatvātmakaṃ prakāradvayaṃ lakṣyate nirbhāsyata ityarthaḥ /\netatpariharati--ayamapīti /\ngumavṛtteryomārgaḥ prabhedadvayaṃ sa āśrayo nimittatayā prākkakṣyāniveśī yasyetyarthaḥ /\netacca pūrvameva nirṇītam /\n<lg>\n<l>tādrūpyābhāve hetumāha--guṇavṛttiriti /</l>\n<l>gauṇalākṣaṇikarūpobhayī apītyarthaḥ /</l>\n<l>nanu vyañjaktvena kathaṃ śūnyā guṇāvṛttirbhavati, yataḥ pūrvamevoktam-- mukhyāṃ vṛttiṃ parityajya guṇavṛttyārthadarśanam /</l>\n<l>yaduddiśya phalaṃ tatra śabdo naiva skhaladgatiḥ //</l>\n</lg></p>\n\n<p>iti /\nna hi prayojanaśūnya upacāraḥ prayojanāṃśaniveśī ca vyañjanavyāpāra iti bhavadbhirevābhyādhāyītyāśaṅkyābhimataṃ vyañjakatvaṃ viśrāntisthānarūpaṃ tatra nāstītyāha--vyañjakatvaṃ ceti /\nbālapriyā locane---darśayatīti /\npūrvapakṣīti śeṣaḥ /\nguṇavṛttītyādervivaraṇam--gauṇetyādi /\nlakṣyata ityasyārthāntarabhramanodanāya vivṛṇoti--nirbhāsyata iti /\nna hītyādinoktaprakāreṇoti śeṣaḥ. prākkakṣyeti /\nvyañjanātaḥ pūrvakakṣyetyarthaḥ /\npūrvameveti /\nna hītyādigranthe 'bhrama dhārmike' tyādigāthāvyākhyānāvasare vetyarthaḥ /\ntādrūpyābhāva iti /\nguṇavṛttirūpatvābhāva ityarthaḥ /\nnanu guṇavṛttirhi vyañjakatvaśūnyāpi dṛśyata ityanenaivāvivikṣitavācyasya guṇavṛttirūpatvābhāve siddhe vyañjakatvañcetyādigranthaḥ kimarthaṃ ityatastadgranthamavatārayata--nanvityādi /\nnanu pūrvoktiranyaparaivāstvityata āha--na hītyādi /\nitītyādi /\nanyavākyaṃ tiṣṭhatu iti bhavadbhirevābhyadhāyi cetyarthaḥ /\nabhimatamityasyaiva vivaraṇam--viśrāntisthānarūpamiti /\ntatreti /\nguṇavṛttimātra ityarthaḥ /\nnāstīti /\nvyañjakatvaṃ na vyañjanakaraṇatvamātramatra vivakṣitaṃ, kintu viśrāntisthānabhūtavyañjanakaraṇatvam /\ntattu cārutvahetuvyaṅgyavyañjanaṃ vinā na bhavatītyarthaḥ /\nvyañjakatvaśūnyāpi dṛśyata ityuktasyaiva vivaraṇaṃ vṛttau 'guṇavṛttistvi'tyādi /\nguṇavṛttistu vācyadharmāśrayeṇaiva vyaṅgyamātrāśrayeṇa ca sambhavata /\nsā abedopacārarūpā yathetyādyanvayo yāpītyādivākye vācyetyādervyaṅgyetyādeścānuṣaṅgaśca bodhyaḥ /\ntatra vācyadharmāśrayeṇetyetatprakṛtānuguṇaṃ vivṛṇoti locane---vācyaviṣayo yo dharma iti /\nvyaṅgyaṃ vinā na vyavatiṣṭhate /\nguṇavṛttistu vācyadharmāśrayeṇaiva vyaṅgyamātrāśrayeṇa cābhedopacārarūpā sambhavati, yatā--tīkṣṇatvādagnirmāṇavakaḥ, āhlādakatvāccandra evāsyā mukhamityādau /\nyathā ca 'priye jane nāsti punaruktam' ityādau /\nyāpi lakṣaṇarūpā guṇavṛttiḥ sāpyupalakṣaṇīyārthasaṃbandhamātrāśrayeṇa cārurūpavyaṅgyapratītiṃ vināpi sambhavatyeva, yathā--mañcāḥ krośantītyādau viṣaye /\nlocanam vācyadharmeti /\nvācyaviṣayo yo dharmo 'bhidhāvyāpārastasyāśrayeṇa tadupabṛṃhaṇāyetyarthaḥ /\nśrutārthapattāvivārthāntararasyābhidheyārthoṃntarasyābhidheyārthopapādāna eva paryaṃvasānāditi bhāvaḥ /\ntatra gaumasyodāharaṇamāha--yatheti /\ndvitīyamapi prakāraṃ vyañjakatvaśūnyaṃ nidarśayitumupakramate--yāpīti /\ncārurūpaṃ viśrāntisthānaṃ, tadabhāve sa vyañjakatvavyāpāro naivonmīlati, pratyāvṛttya vācya eva viśrānteḥ, kṣaṇadṛṣṭanaṣṭadivyavibhavaprākṛtapuruṣavat /\nbālapriyā vācakasyeti śeṣaḥ /\nbhāvārthavivaraṇam--tadupabṛṃhaṇāyeti /\nabhidheyārthopabṛṃhaṇāyetyaḥ /\nkathaṃ guṇavṛttestadupabṛṃhaṇārthatvamityatassadṛṣṭāntamāha--śrutetyādi /\nyathā pīno devadatto divā na bhuṅkta ityādau śrutasya pīnatvāde rupapādakatayā rātribhojanādikaṃ kalpyate /\nkalpitasya tasyārthāntarasya pīnatvādyupapādana eva paryavasānañca tathā guṇavṛttisthale 'rthāntarasya lakṣyasya padāntarābhidheyārthopapādana eva varyavasitiryatastasmādityarthaḥ /\nvṛttau 'vyaṅgyamātrāśrayeṇe'tyatra mātrapadena cārutvaheturmukhyavyaṅgayaṃ vyāvartyate /\n'priye jana'iti /\npriya iti tīkṣṇatvādatyādivadguṇarūpahetukathanaṃ punaruktapadenānupādeyatvaṃ lakṣyata iti pūrvamevoktam /\neṣūdāharaṇeṣu tīkṣṇatvādiguṇānāmādhikyaṃ vyaṅgyaṃ, tattu na cārutvakārīti bhāvaḥ /\n'upalakṣaṇīye'ti /\nupalaṇīyo lakṣyo yo 'rtho mañjasthabālakādistena saha yassambandha ādhārādheyabhāvādirmañcādapadamukhyārthasya tanmātrāśrayeṇetyarthaḥ /\nmātrapadavyāvartyakathanaṃ 'cārurūpe'tyādi /\n'mañcā' iti /\natra mañcasthabālakānāṃ bahutvādakaṃ vyaṅgyaṃ tadapi na cārutvakāri /\n'cārurūpa'mityetadvivṛṇoti locane--viśrāntīta /\nnanu vināpi cāruvyaṅgyapratītiṃ vyañjanāvyāpāro bhavatvityata āha--tadabhāva ityādi /\ntadabhāve cāruvyaṅgyābhāve /\nsaḥ lakṣaṇāmūlakaḥ /\nunmīlati prakāśate /\nkuta ityata āha--pratyāvṛtyetyādi /\nkṣaṇeti /\nkṣaṇa eva dṛṣṭo naṣṭaśca divyavibhavo yasya saḥ tathāvidho yaḥ prākṛto daridraḥ puruṣaḥ tadvat /\ntasya yathā pratyāvṛtya prākṛtavibhāva eva tathā vyañjanāvyāpārasya yatra tu sā cārurūpavyaṅgyapratītihetustatrāpi vyañjakatvānupraveśenaiva vācakatvavat /\nasambhavinā cārthena yatra vyavahāraḥ, yathā---'suvarṇapuṣpāṃ pṛthivīm' ityādau tatra cārurūpavyaṅgyapratītireva prayojiketi tathāvidhe 'pi locanam nanu yatra vyaṅgye 'rthe viśrāntistatra kiṃ kartavyamityāśaṅkyāha--yatra tviti /\nasti tatrāparo vyañjanavyāpāraḥ parasphuṭa evetyarthaḥ /\ndṛṣṭāntaṃ parāṅgīkṛtamevāha---vācakatvavaditi /\nvācakatve hi tvayaivāṅgīkṛto vyañjanavyāpāraḥ prathamaṃ dhvaniprabhedamapratyācakṣaṇeneti bhāvaḥ /\nkiñca vastvantare mukhye sambhavati sambhavadeva vastvantaraṃ mukhyamevāropyate viṣayāntaramātratastvāropavyavahāra iti jīvitamupacārasya, suvarṇapuṣpāṇāṃ tu mūlata evāsambhavāttaduccayanasya tatra ka āropavyavahāraḥ; 'suvarṇapuṣpāṃ pṛthivīm' iti hi syādāropaḥ, tasmādatra vyañjanavyāpāra eva pradhānabhūto nāropavyavahāraḥ, sa paraṃ vyañjanavyāpārānarodhitayottiṣṭhati /\ntadāha--asambhavineti /\nprayojiketi /\nvyaṅgyameva hi prayojanarūpaṃ pratītiviśrāmasthāmāropite tvasambhavati pratitiviśrāntirāśaṅkanīyāpi na bhavati /\nbālapriyā vācyārtha eva viśrāntiryatastasmādityārthaḥ /\nvṛttau 'yatre'tyādi /\n'se'ti /\nguṇavṛttirityarthaḥ /\n'vyañjakatvānupraveśenaive'ti /\nbhavatīti śeṣaḥ /\ngranthametamavatārayati---nanvityādi /\napara iti /\ncārurūpavyaṅgyapratyāyakatvādvilakṣama ityarthaḥ /\nprathamamiti /\nvivakṣitānyaparavācyamityarthaḥ /\napratyācakṣāṇena abhyupagacchatā /\nasambhavinetyādigranthaṃ tātparyato 'vatārayati--kiñcetyādi /\nasambhavinā ceti cakāraḥ kiñcetyanena vyākhyātaḥ /\nvastvantara ityādi /\nadhiṣṭhānāropyayorubhayorapi sambhave satyevāropa ityarthaḥ /\nyathā māṇavakādāvagnyādeḥ /\nnanu tayorubhayossatve kuta āropavyavahāra ityata āha---viṣayāntaramātrata iti /\nviṣayāntaratvamātreṇetyarthaḥ /\nvastutastayoraikyābhāvāditi bhāvaḥ /\nitītyādi /\nsvatassatorāropyādhiṣṭhānayorekasminnanyasyāropa itīdamupacārasya mukhyaṃ jīvitamityarthaḥ /\nastvetattataḥ kimata āha-suvarṇapuṣpāṇāmityādi /\nmūlata eva atyarthameva /\ntaduccayanasya suvarṇapuṣpoccayanasya /\ntatra suvarṇapuṣpāmityādyudāharaṇasthale /\nka iti /\nnirjīva ityarthaḥ /\nnanu tarhi suvarṇapuṣpāṃ pṛthivīmiti prayogaḥ kathamupapadyata ityata āha--suvarṇetyādi /\nityāropassyāddhīti sambandhaḥ. tadāropaṃ vinā tasya mahākaviprayogasyānirvāhāditi bhāvaḥ /\nphalitamāha--tasmādityādi /\nāropavyavahāra iti /\nāropamūlakaguṇavṛttivyavahāra ityarthaḥ /\ntadāheti /\nuktābhiprāyeṇāhetyarthaḥ. vṛttau 'prayojike'tyasya vyavahāraprayojiketyarthaḥ /\ncārurūpetyādigranthasya bhāvārthamāha--vyaṅgyamityādi /\nprayojanarūpamiti hetugarbhaṃ viśeṣaṇam /\nnanvasambhavadapi viṣaye guṇavṛttau satyāmapi dhvanivyavahāra eva yuktyanurodhī /\ntasmādavivakṣitavācye dhvanau dvayorapi prabhedayorvyañjakatvaviśeṣāviśiṣṭā gumavṛttirna tu tadekarūpā sahṛdayahṛdayāhlādinī pratīyamānā pratītihetutvādviyaṣāntare locanam satyāmapīti /\nvyañjanavyāpārasampattaye kṣaṇamātramavalambitāyāmiti bhāvaḥ. tasmāditi /\nvyañjakatvalakṣaṇo yo viśeṣastenāviśiṣṭā avidyamānaṃ viśiṣṭaṃ viśeṣo bhedanaṃ yasyāḥ vyañjakatvaṃ na tasyā bheda ityarthaḥ /\nyadi vā vyañjakatvalakṣaṇena vyāpāraviśeṣemāviśiṣṭā nyakkṛtasvābhāvā āsamantādvyāptā /\ntadeketi /\ntena vyañjakatvalakṣaṇena sahaikaṃ rūpaṃ yasyāḥ sā tathāvidhā na bhavati /\navivakṣitavācye vyañjakatvaṃ guṇavṛtteḥ pṛthakcārupratītihetutvāt vivakṣitavācyaniṣṭhavyañjakatvavat, na hi guṇavṛtteścārupratītihetutvamastīti bālapriyā vyaṅgyamātrānvitamāropitameva pratītiviśrāntisthānamastu, kiṃsa cārarūpavyaṅgyasamāśrayaṇenetyata āha--āropita ityādi /\nasambhavatīti hetugarbham /\nkṣaṇamātramavalambitāyāmityanena guṇavṛttiviṣayabhūtārthasyāvāntaratātparyagocaratvaṃ darśitam /\nvṛttau 'tathāvidhe viṣaya' iti /\nasambhavadarthakavākya ityarthaḥ /\nupasaṃharati--'tasmādi'tyādi /\nvyañjakatvaviśeṣāviśiṣṭetyetatprakṛtānuguṇye vyācaṣṭe--vyañjakatvetyādi /\nteneti karaṇe tṛtīyā /\nvivaraṇena siddhaṃ phalitārthamāha---vyañjakatvamityādi /\ntasyāḥ guṇavṛtteḥ /\nbhedaḥ avāntaradharmaḥ. vyañjakatvaguṇavṛtyoḥ pratipāditabhedopasaṃhāraparatayaivaṃ vyākhyāya vyañjakatvaprādhānyasyānyāprādhānyasya ca pratipāditasyopasaṃhāraparatayāpyetaṃ granthaṃ vyācaṣṭe--yadi vetyādi /\nyadi vā atha ca /\nviśiṣṭā viśeṣitā na bhavatītyaviśiṣṭa /\nyadvā viśiṣṭaṃ viśeṣaḥ ādaraḥ avidyamānaṃ viśiṣṭaṃ yasyāsseti vyatpattimabhipretyāha--nyakkṛtasvabhāveti /\nvyañjakatvaviśeṣeṇāviśiṣṭeti vigrahaṃ dhātūnāṃ bahvarthañcābhipretya prakārāntaramāha--āsamantādyvāpteti /\nyadivetyanuṣaṅgaḥ /\nnanu tathāpi guṇavṛttervyañjakatvaikarūpatvamastviti śaṅkāyāmuktaṃ, na tu tadekarūpeti tadvivṛṇoti--tenetyādi /\ntadekarūpatvābhāve hetuḥ--'sahṛdaye'tyādi /\nnetyasyānuṣaṅgaḥ /\nyato guṇavṛttiḥ sahṛdayahṛdayāhlādinī pratīyamānā ca na bhavatyato na tadekarūpeti sambandhaḥ /\nvyaṅgyagataṃ sahṛdayahṛdayāhṇādakatvaṃ pratīyamānatvañca vyañjakatve samāropya guṇavṛttestanniṣedhapūrvaktaṃ tadekarūpatvaṃ niṣiddhamiti bodhyam /\nevaṃ guṇavṛttervyañjakatvaikarūpatvābhāvapratipādanena vyañjakatvasya guṇavṛttibhinnatvaṃ, labhyate, tatra hetupradarśakaḥ pratītihetutvāditi granthaḥ, cārutvapratītihetutvāditi tadarthaḥ, vyañjakatvasyeti śeṣaḥ /\ntathācāyaṃ prayoga ityāśayenāha locane--avivakṣitavācya ityādi /\npṛthagiti bhinnamityarthaḥ /\nvṛttau 'tadrūpaśūnyāyā' iti /\ncārutvapratītihetutvaśūnyāyā ityarthaḥ /\nguṇavṛtterityanuṣaṅgaḥ /\ngranthametamuktānumānopayogitayāvatārayati--na hītyādi /\ntadrūpaśūnyāyā darśanāt /\netacca sarve prāvasūcitamapi sphuṭatarapratītaye punaruktam /\napi ca vyañjakatvalakṣaṇo yaḥ śabdārthayorgharmaḥ sa prasiddhasambandhānurodhīti na kasyācidvimativiṣayatāmarbahati /\nśabdārtharyorhi prasiddho yaḥ sambandho vācyavācakabhāvākhyāstamanurundhāna eva vyañjakatvalakṣaṇo vyāpāraḥ sāmagrantarasambandhādaupādhikaḥ pravartate /\nata eva vācakatvāttasya viśeṣaḥ vācakatvaṃ hi śabdaviśeṣasya niyata ātmā vyutpattikālādārabhya tadavinābhāvena tasya prasiddhatvāt /\nsa tvaniyataḥ, aupādhikatvāt /\nlocanam darśayati---viṣayāntara iti /\nagnirvaṭurityādau /\nprāgiti prathamoddyote /\nniyatasvabhāvācca vācyavācakatvādaupādhikatvenāniyataṃ vyañjakatvaṃ kathaṃ na bhinnanimittamiti darśayati--api ceti /\naupādhika iti /\nvyañjakatvavaicitryaṃ yatpūrvamuktaṃ tatkṛta ityarthaḥ /\nata eva samayaniyamitādabhidhāvyāpārādvilakṣaṇa iti yāvat /\netadeva bālapriyā viṣayāntara ityasya vivaraṇam--agnirvaṭurityādāviti /\nathāpi cetyādigrantho 'bhāvavādinaḥ prati sthūṇānikhanananyāyena vyañjakatvasādhaka ityabhiprāyeṇāvatārayati--niyatetyādi /\nniyatasvābhāvāditi /\nvācakatvaṃ hi samayāpekṣatvena niyatasvarūpamiti bhāvaḥ /\naniyatatve hetuḥ--aupādhikatveneti /\nkathamityādi /\nvācakatvādvyañjakatvasya pravṛtternimittaṃ bhinnamevetyarthaḥ /\nvṛttau 'sāmagryantare'tyādi /\n'sāmagnyantarasambandhāt' prakaraṇādermukhyasāmaganyāssannidhānāt /\n'aupādhikaḥ pravartate' aupādhikassannullasatītyarthaḥ /\natropādhiśabdenānyāvāntarasāmagrīvivakṣitetyāśayena vivṛṇoti--vyañjakatvetyādi /\nvyañjakatve yadvaicitryaṃ vācyavākayorguṇatvaprādhānyādi /\nnanu sāmagryantarasambandhajanitatve 'pyayaṃ vyāpāro vācakavyāpāratvādabhidhaivāstvityata āha--ata evetyādi /\nata eva yatasmāmagryantarasambandhādaupādhiko janitastata evetyarthaḥ /\netadeva uktameva /\nvṛttau 'śabdaviśeṣasye'ti /\nsākṣātsamayāpekṣiṇaśśabdasyetyarthaḥ /\n'ātmā' svabhāvaḥ /\n'vyutpattikālādi'ti /\nsaṅketakālādityarthaḥ /\ntathā pāṭhaśca /\n'tadi'ti śabdetyarthaḥ /\n'tasya' vācakatvasya /\n'sa tvi'ti /\nvyañjakatvavyāpārastvityarthaḥ /\n'prakaraṇādyavacchedena' prakaraṇādisahakāreṇa /\nprakaraṇādyavacchedena tasya pratīteritarathā tvapratīteḥ /\nnanu yadyaniyatastatkiṃ tasya svarūpaparīkṣayā /\nnaiṣa doṣaḥ; yataḥ śabdātmani tasyāniyatatvam, na tu sve viṣaye vyaṅgyalakṣaṇe /\nliṅgatvanyāyaścāsya vyañjakabhāvasya lakṣyate, yathā liṅgatvamāśrayeṣvaniyatāvabhāsam, icchādhīnatvāt; khaviṣayāvyabhicāri ca /\ntathaivedaṃ yathā darśitaṃ locanam saphuṭayati--ata eveti /\naupādhikatvaṃ darśayati--prakaraṇādīti /\nkiṃ tasyeti /\naniyatatvādyathāruci kalpyeta pāramārthikaṃ rūpaṃ nāstīti; na cāvastunaḥ parīkṣopapadyata iti bhāvaḥ /\nśabdātmanīti /\nsaṅketāspade padasvarūpamātra ityarthaḥ /\nāśrayeṣviti /\nna hi dhūme vahnigamakatvaṃ sadātanam,anyagamakatvasya vahnyagamakatvasya ca darśanāt /\nicchādīnatvāditi /\nicchātra pakṣadharmatvajijñāsāvyāptisusmūrṣāprabhṛtiḥ /\nsvaviṣayeti /\nbālapriyā 'tasya' vyañjakatvasya /\n'pratīteḥ' unmeṣāt /\nprakaraṇādīntyādigrantho na hetvantarapradarśakaḥ, kintvaupādhikatvādityuktasyaiva vivaraṇarūpa ityāha locane--aupādhikatvaṃ darśayatīti /\nvṛttau yadyaniyata' iti /\nsa ityanuṣajyate /\ntasya vyañjakatvasya /\nlocane bhāvamāha--aniyatatvādityādi /\naniyatatvāt abhidhāvanniyatatvābhāvāt /\nkalpyeteti /\ntatsvarūpamiti śeṣaḥ /\natra hetumāha--pāramārthikamityādi /\npāramārthikaṃ anugatam /\nitīti hetau /\nkiṃ tata ityata āha--na cetyādi /\ngaganāravindāderapi parīkṣyatvaprasaṅgāditi bhāvaḥ /\nśabdātmanīyanena vivakṣitaṃ vyācaṣṭe--saṅketāspada ityādi /\nmātrapadenārthasya vyavacchedaḥ /\nvṛttau 'tasye'ti /\nvyañjakatvasyetyarthaḥ /\n'na tvi'tyādi /\ntasyāniyatatvamityanuṣajyate /\nsve svasambandhini /\n'vyaṅgyalakṣaṇe viṣaye' vyaṅgyārthe /\nyasya yaraya vyaṅgyo 'rtho vidyate tasya tasya vyañjakatvamityevamarthaviṣaye niyatatvaṃ vyañjakatvasyāstyevetyarthaḥ /\natra dṛṣṭāntakathanam--liṅgatve'tyādi /\n'liṅgatvanyāyaḥ' liṅgatvasāmyam /\n'liṅgatvaṃ' vahnyādijñāpakatvam /\n'āśrayeṣu' dhūmādiṣu /\naniyatāvabhāsamityetadvivṛṇoti locane--na hītyādi /\nna hi sadātanamityatra hetumāha---anyetyādi /\nanyeti /\nvahnyatiriktetyarthaḥ /\nvahnyagamakatvasyeti /\nkadācidvahnigamakatvābhāvasyetyarthaḥ /\ndarśanāt anubhavāt /\nicchādhīnatvādityatrecchāpadaṃ prakṛtānuguṇatayā vyākhyāti--icchetyādi /\npakṣadharmatā vyāpyasya pakṣavṛttitā vyañjakatvam /\nśabdātmanyaniyatatvādeva ca tasya vācakatvaprakāratā na śakyā kalpayitum /\nyadi hi vācakatvaprakāratā tasya bhavettacchabdātmani niyatatāpi syādvācakatvavat /\nsa ca tathāvidha aupādhiko dharmaḥ śabdānāmautpattikaśabdārthasambanthavādinā vākyatattvavidā pauruṣāpauruṣeyayorvākyayorviśeṣamabhidadhatā niyamenābhyupagantavyaḥ, tadanabhyupagame hi tasya śabdārthasambandhanityatve satyapyapauruṣeyapauruṣeyayorvākyayorarthapratipādane locanam svasminviṣaye ca gṛhīte trairūpyādau na vyabhicarati /\nna kasyacidvimatimetīti yaduktaṃ tatsphuṭayati--sa ceti /\nvyañjakatvalakṣaṇa ityarthaḥ /\nautpattiketi /\njanmanā dvitīyo bhāvavikāraḥ sattārūpaḥ sāmīpyāllaṇāto vānutpattiḥ, bālapriyā tasyāḥ jijñāsā /\nvyāptisusmūrṣā hetau sādhyasya yā vyāptiḥ, tatsmaraṇecchā /\nprabhṛtipadena vyāpyasya sapakṣasatvādijijñāsā gṛhyate /\npakṣadharmatājijñāsādīnāmanumitiṃ prati prayojakatvaṃ prācīnābhyupagataṃ tadvārā ca liṅgatvasya tadadhīnatvaṃ bodhyam /\nsvāviṣayāvyābhicārītyasya tārtpārthavivaraṇam--svasminnityādi /\nsvasmin svasambandhini liṅge /\nviṣaye ca sādhye ca /\nviṣaye veti ca pāṭhaḥ /\ngṛhīta ityanenānayossambandhaḥ /\ntrairūpyādāviti /\ntrairūpyamanumānāṅgabhūtaṃ pakṣasatvasapakṣasatvavipakṣāsatvarūpamādipadenābādhitatvādikaṃ gṛhyate /\ntatra trairūpyasya liṅge abādhitatvādessādhye ca grahaḥ /\nna vyabhicaratīti jñāpakatvaṃ svaviṣaye na vyabhicaratītyarthaḥ /\nsvaviṣayāvyabhicārīti vṛttestu jñāpakatvasya viṣaye jñāpye vahnyādau na vyabhicaratītyevārthaḥ /\nvṛttau 'vācakatvaprakārate'ti /\nvācakatvāvāntaradharmatetyarthaḥ /\n'tadi'ti /\ntarhītyarthaḥ /\nnanvevaṃ vyañjakatvaṃ na kasya cidvimativiṣayatāmarhantītyuktamayuktaṃ vyaṅgyavyañjakabhāvalakṣaṇasya śabdārthasambandhasyāniyatatvenautpattikasūtravirodhādityāśaṅkāṃ sa cetyādigranthena pariharatītyavatārayati--na kasyacidityādi /\nsphuṭayati sphuṭaṃ karoti sādhayatīti yāvat /\nvṛttau śabdānāṃ dharmaṃ iti yojanā /\n'autpattikastu śabdasyārthena sambandha' ityādijaiminīyaṃ sūtraṃ manasi kṛtyoktam 'autpattikastu śabdasyārthena sambandha' ityādijaiminīyaṃ sūtraṃ manasi kṛtyoktam 'autpattike'tyādi /\ntatrautpattikapadena nitya ityartho vivakṣitastallābhaprakāraṃ darśayati--janmanetyādi /\nlakṣyata iti /\njāyate asti vardhate vipariṇamate apakṣīyate naśyatīti ṣaṅvikārā bhāvānāmuktāḥ /\ntatra dvitīyassattārūpo vikāraḥ utpattipadārthena janmanā sāmīpyānnimittāllakṣyata ityarthaḥ /\nsattāmātrasya lakṣaṇātsadāsatvaṃ kalpyamityaparitoṣādāha--viparītetyādi /\njanmanā lakṣyata nirviśeṣatvaṃ syāt /\ntadabhyupagame tu pauruṣeyāṇāṃ vākyānāṃ puruṣecchānuvidhānasamāropitaupādhikavyāpārāntarāṇāṃ satyapi svābhidheyasambandhāparityāge mithyārthatāpi bhavet /\nlocanam rūḍhyā vā autpattikaśabdo nityaparyāyaḥ tena nityaṃ yaḥ śabdārthayoḥ śaktilakṣaṇaṃ saṃbandhamicchati jaimineyastenetyarthaḥ /\nnirviśeṣatvamiti /\ntataśca puruṣadoṣānupraveśasyākiñcitkaratvāttannibandhaṃ pauruṣeyeṣu vākyeṣu yadaprāmāṇyaṃ tanna sidhyet /\npratipattureva hi yaditathā pratipattistarhi vākyasya na kaścidaparādha iti kathamaprāmāṇyam /\napauruṣeye vākye 'pi pratipattṛdaurātmyāttathā syāt /\nbālapriyā ityanuṣaṅgaḥ virodharūpasambandhena nimittena janmanā tpattirlakṣyata ityarthaḥ /\natra matubarthe taddhitaḥ pakṣadvaye 'pi /\nlāghavādāha--rūḍhyā vetyādi /\nrūḍhyā sūtrakārasaṅketena /\nphalitamāha--tenetyādi /\nyo jaimineya icchatīti sambandhaḥ /\nśaktilakṣaṇamiti /\nbodhanasāmarthyarūpamityarthaḥ /\nvṛttau pūrvoktaśaṅkābījatvenautpattiketyādyuktaṃ pauruṣeyetyādikantvabhyupagantavyatve hetutvena /\nanabhyupagame doṣamāha--'tadi'tyādi /\n'tasye'ti /\nvākyatatvavido jaimineyasyetyarthaḥ /\nmata iti śeṣaḥ /\n'śabde'tyādi /\n'śabdārthasambandhasya' śabdagatārthabodhanasāmarthyarūpasya nityatvādityarthaḥ /\narthagocarajñānajananaśaktirhi prāmāṇyaṃ, sā śaktiryathārtheṣvivāyathārtheṣvapi vākyeṣvasti /\npramāṇyaṃ svata eva /\naprāmāṇyantu kāraṇadoṣabādhakapratyayādinā janyata ityādimīmāṃsakamatamatrāvadheyam /\nnirviśeṣatvaṃ syādityatreṣṭāpattiṃ parihartuṃ nirviśeṣatve doṣaṃ darśayati--tataścetyādi /\npuruṣeti /\npuruṣe vaktari yaḥ kādācitko doṣasya bhramāderanupraveśaḥ, yadvā---puruṣadoṣasya vākye yo 'nupraveśastasyetyarthaḥ /\nakiñcitkaratvāditi /\nnityasya śabdārthasambandhasya bādhane śaktyabhāvāditi bhāvaḥ /\ntannibandhanaṃ vastutaḥ puruṣadoṣādhīnam /\npauruṣeyeṣu laukikeṣu vākyeṣu ayathārthavākyeṣu aprāmāṇyam yathārthatvanimittakamaprāmāṇyam /\ntataśca tanna siddhyediti sambandhaḥ /\nnanu puruṣadoṣaḥpratipattṛdvārā vākyasyāprāmāṇyasampādaka iti śaṅkāyāmāha---pratipatturityādi /\ntatheti /\nayathārthatayetyarthaḥ /\ndoṣāntarañcāha--apauruṣayetyādi /\napauruṣeyavākye vaidikavākye /\npratipattṛdaurātmayāt pratipatturdeṣāt /\ntathā syāt ayathārthatvapratītyā aprāmāṇyaṃ syāt /\nsyāt vṛttau tathāvidhaupādhikadharmmābhyupagameguṇamāha--'tadabhyupagama' ityādi /\n'puruṣeti /\npuruṣecchāyāḥ vaktṛpuruṣābhiprāyasyānuvidhānāddhetoḥ samāropitaṃ kalpitamata evaupādhikañca yadvyāpārāntaraṃ yeṣu teṣāmityarthaḥ /\ndṛśyate hi bhāvānāmaparityaktasvasvabhāvānāmapi sāmagnyantarasampātasampāditaupādhikavyāpārāntarāṇāṃ viruddhakriyatvam /\ntathā hi--himamayūkhaprabhṛtīnāṃ nirvāpitasakalajīvalokaṃ śītalatvamudvahatāmeva priyāvirahadahanadahyamānamānasairjanairālokyamānānāṃ satāṃ santāpakāritvaṃ prasiddhameva /\ntasmātpauruṣeyāṇāṃ vākyānāṃ satyapi naisargike 'rthasambandhe mithyārthatvaṃ samarthayitumicchatā vācakatvavyatiriktaṃ kiñcadrūpamaupādhikaṃ vyaktamevābhidhānīyam /\ntacca vyañjakatvādṛte nānyat /\nvyaṅgyaprakāśanaṃ hi vyañjakatvam /\npauruṣeyāṇi ca vākyāni prādhānyena puruṣābhiprāyameva prakāśayanti /\nsa ca vyaṅgya eva locanam nanu dharmāntarābhyupagame 'pi kathaṃ mithyārthatā, na hi prakāśakatvalakṣaṇaṃ svadharmaṃ jahāti śabda ityāśaṅkyāha--duśyata iti /\nprādhānyeneti /\nyadāha--'evamayaṃ puruṣā vedeti bhavati pratyayaḥ na tvevamayamartha' iti /\ntathā prāmāṇāntaradarśanamatra bādhyate, na tu bālapriyā uktārthasyānubhavasiddhatvamuktaṃ dṛśyata ityādinā tadvacanaṃ kimarthamityatastadganthamavatārayati--nanvityādi /\nkathamiti na siddhyedityarthaḥ /\natra hetumāha--na hītyādi /\nprakāśakatvalakṣaṇamiti /\narthabodhanasāmarthyarūpamityarthaḥ /\nna hi jahātīti sambandhaḥ /\nkḷptakalpyamānayoḥ kḷptaṃ balavaditi nyāyo 'nena darśitaḥ /\nvṛttau 'bhāvānām' iti /\npadārthānāmityarthaḥ /\nsāmagnyantarasampātena sampāditamata evaupādhikaṃ dharmāntaraṃ yeṣu teṣām /\n'viruddhakriyatvaṃ' svasvabhāvaviruddhakriyotpādakatvam /\n'himamayūkhaḥ' candraḥ /\n'nirvāpitaḥ' santāpaśāntiṃ prāpito jīvaloko yena tat /\ntathāvidhaṃ śītalatvamudvahatāmityanenāparityaktasvabhāvatvaṃ priyāvirahetyādanā sāmagryantaretyādyuktaṃ santāpakāritvamityanena viruddhakriyatvañca darśitam /\nyathā śākuntale 'visṛjati himagarbhairagnimindurmayūkhaiḥ' iti /\nupasaṃharati--'tasmādi'tyādi /\npauruṣeyāṇi vākyāni prādhānyena puruṣābhiprāyameva prakāśayantītyatra jaiminisūtrabhāṣyakṛdvacanaṃ pramāṇayati--yadāheti /\nayaṃ puruṣa iti /\nvaktṛpuruṣa ityarthaḥ /\nevaṃ vedeti /\nyathānenoktaṃ tathā jānātītyarthaḥ /\niti pratyayo bhavatīti yojanā /\npratipatturiti śeṣaḥ /\nna tvevamartha iti /\nayamartha evameveti pratyayastu pratipattarna bhavatītyarthaḥ /\narthasya bādhasambhavāditi bhāvaḥ /\natastattadvākyārthajñānarūpaṃ puruṣābhiprāyameva prādhānyena prakāśayantīti bhāvaḥ /\nna tvamidheyaḥ, tena sahābhidhānasya vācyavācakabhāvalakṣaṇasambandhābhāvāt /\nnanvaneva nyāyena sarveṣāmeva laukikānāṃ vākyānāṃ dhvanivyavahāraḥ prasaktaḥ /\nsarveṣāmapyanena nyāyena vyañjakatvāt /\nsatyametat; kiṃ tu vakrabhiprāyuprakāśanena yadvyañjakatvaṃ tatsarveṣāmeva laukikānāṃ vākyānāmaviśiṣṭam /\ntattu vācakatvānna bhidyate vyaṅgyaṃ hi tatra nāntarīyakatayā vyavasthitam /\nlocanam śabdo 'nvaya ityanena puruṣābhiprāyānupraveśādevāṅgulyagravākyādau mithyārthatvamuktam /\ntena saheti /\naniyatatayā naisargikatvābhāvāditi bhāvaḥ /\nnāntarīyakatayeti /\nbālapriyā nanvastu puruṣābhiprāyo vyaṅgyaḥ vyāpārāntarañca vyañjakatvaṃ vākyasya, tathāpi kathaṃ mithyārthakatvamityata āha--tathetyādi /\ntathā abhiprāyavyañjakatvena prakāreṇa atra pauruṣeyavākye viṣaye /\npramāṇāntaradarśanaṃ pramāṇāntareṇa pratyakṣādinā darśanaṃ tadvākyārthajñānam /\nbādhyate kvacidbādhitaṃ kriyate /\nbādhā nāma anutpattiḥ /\npauruṣeyavākyasya puruṣecchānuvidhāyitvena yathā dṛṣṭārthakatvaniyamābhāvātkadācittadarśaviṣayakaṃ pratyakṣādijñānam /\nnotpadyata ityato mithyārthakateti bhāvaḥ /\nna tviti /\nbādhyata ityanuṣajyate /\nśābado 'nvayaḥ śabdasyārthena svābhāvikassambandho 'rthabodhanasāmarthyaṃlakṣaṇaḥ /\nsāmānyenoktaṃ viśeṣe darśayannāha--ityanenetyādi /\naṅgulyagravākyādau aṅgulyagre karivaraśatamiti vākyādau /\nmithyārthatvamuktamiti /\nasambaddhārthasyāpi puruṣābhipretatvasambhavāditi bhāvaḥ /\ntathāvoktarūpasya śabdārthasambandhasya nityatve 'pi pauruṣeyavākyānāṃ puruṣābhiprāyānuvidhāyitvāttadabhipretaṃ yadvākyārthasyāsatyatvaṃ, tadvākyasya mithyārthakatvenāprāmāṇyam /\napauruṣeyāṇāṃ vākyānāntu vakturabhāvena teṣāṃ sarveṣāmeva prāmāṇyañceti bodhyam /\nvṛttau 'tena sahe'ti /\npuruṣābhiprāyeṇa sahetyarthaḥ /\n'abhidhānasya' śabdasya /\n'vācyavācakasambandhābhāvādi'ti /\nanena śabdasya vyaṅgyena saha yassambandhastasya vācyavācakabhāvatvaṃ nāstīti darśitaṃ, tatra hetumāha locane--aniyatatvādityādi /\naniyatatvena hetunā svābhāvikatvābhāvādityarthaḥ /\nathābhiprāyasya vyaṅgyatvoktimāśritya śaṅkate--'nanvanene'tyādi /\n'prasaktaḥ' prāptaḥ, yadvā--āpattiviṣayaḥ /\natra hetumāha--'sarveṣām' ityādi /\niṣṭāpattiṃ darśayati--'satyam' ityādi /\n'satyametadi'ti /\nabhiprāyaprakāśanena yadvyañjakatvaṃ tatsarveṣāmastītyarthaḥ /\nviśeṣamāha--'kintvi'tyādi /\nyadvyajakatvaṃ tattu vācakatvānna bhidyata iti sambandhaḥ /\nvaktrabhiprāyaprakāśanenetyasya sthāne vaktrabhiprāyaviśiṣṭārthaprakāśaneneti ca pāṭhaḥ /\n'aviśiṣṭaṃ' sādhāraṇam /\nvācakatvānna bhidyata ityatra hetumāha--'vyaṅgyaṃ hī'tyātyādi /\nna tu vivakṣitatvena /\nyasya tu vivakṣitatvena vyaṅgyasya sthitiḥ tadyvañjakatvaṃ dhvanivyavahārasya prayojakam /\nlocanam gāmānayeti śrute 'pyabhiprāye vyakte tadabhiprāyaviśiṣṭo 'rtha evābhipretānayanādakriyāyogyo na tvabhiprāyamātreṇa kiñcitkṛtyamiti bhāvaḥ /\nvivakṣitatveneti /\nprādhānyenetyarthaḥ /\nyasya tviti /\ndhvanyudāharaṇeṣviti bhāvaḥ /\nkāvyavākyebhyo hi na nayanānayanādyupayoginī pratītirabhyarthyate, api tu pratītiviśrāntikāriṇī, sā cābhiprāyaniṣṭhaina nābhipretavastuparyavasānā /\nnanvevamabhiprāyasyaiva vyaṅgyatvāttrividhaṃ vyaṅgyamiti yaduktaṃ tatkathamityāha--- bālapriyā 'nāntarīyakataye'ti /\navinābhūtatvenetyarthaḥ /\nbhāvaṃ vivṛṇoti locane---gāmityādi /\nabhiprāye vyakte 'pīti sambandhaḥ /\nkṣīragrahaṇādyarthakagavānayanābhiprāye vyakte 'pītyarthaḥ /\narthaḥ gokarmakātvādyarthaḥ /\nna tvityādi /\ngokarmakānayanādikriyārūpārthaṃ vinā abhiprāyāsiddhirataśca na vācakatvātpṛthagvyañjakatvaṃ vācyādyvaṅgyamiveti ca bhāvaḥ /\nabhiprāyarūpavyaṅgyasya vivakṣitatvaprāptyabhāvānniṣedhānupapattimāśaṅkya vyācaṣṭe--prādhānyeneti /\nvṛttau yasya vyaṅgyasyeti sambandhaḥ /\nvivakṣitatvena sthitirityatrākāṅkṣāṃ pūrayati--dhvanyudāharaṇeṣviti /\nvṛttau tadvyajyakatvamityasya tatkarmakavyañjakatvamityarthaḥ /\nnanu dhvanyudāharaṇeṣvapi laukikavākyeṣviva vivakṣitatvāparaparyāyaṃ prādhānyaṃ vācyasya vidyata ityāśaṅkyāyāmabhiprāyamāha---kāvyavācakyebhya ityādi /\nnayaneti /\nprāpaṇādikriyopayoginītyarthaḥ /\npratītiḥ vācyārthapratītiḥ /\nnābhyarthyata iti /\nkintu balādāpatatīti bhāvaḥ /\napi tviti /\nkā punarabhyarthyata iti bhāvaḥ /\npratītiviśrāntikāriṇī vācyapratītiviśrāntikāriṇī /\npratītirabhyarthyata ityanuṣaṅgaḥ /\nrasādipratītirabhyarthyanta ityarthaḥ /\nvibhāvādipratītirūpatvāttasyā iti bhāvaḥ /\nnanu sāpi vācyaparyavasāyinyastu, tanmūlakatvāditi kathaṃ vyaṅgyasya prādhānyamityata āha--sā cetyādi /\ncastvarthe /\nabhiprāyaniṣṭhaiva rasādivyaṅgyaparyavasāyinyeva /\nabhipretavastviti /\nvācyārthetyarthaḥ /\nataśca vācyasya na vivakṣitatvalakṣaṇaṃ prādhānyaṃ kāvyavākyeṣviti bhāvaḥ /\nyattvityādigranthamānarthaṅkyaśaṅkāparihārāyāvatārayati--nanvityādi /\nvṛttāvabhiprāyaviśeṣarūpaṃ yadyvaṅgyantu tātparyeṇa prakāśyamānaṃ sacchaśabdārthābhyāṃ prakāśyate tadvivakṣitaṃ bhavatīti sambandhaḥ /\n'vivakṣitaṃ' pradhānam /\n'tadeva' abhiprāyaviśeṣarūpameva /\naparimitaviṣayasyeti hetugarbham /\nkintu tathā darśiteti sambandhaḥ /\n'tathā' uktaprakāreṇa /\n'anabhiprāyarūpañce'ti /\nvivakṣitamityanuṣaṅgaḥ /\n'nātivyāpti'rityādi /\nguṇībhūtavyayattviti /\nyattvabhiprāyaviśeṣarūpaṃ vyaṅgyaṃ śabdārthābhyāṃ prakāśate tadbhavati vivakṣitaṃ tātparyeṇa prakāśyamānaṃ sat /\nkintu tadeva kevalamaparimitaviṣayasya ghvanivyavahārasya na prayojakamavyāpakatvāt /\ntathā darśitabhedatrayarūpaṃ tātparyeṇa dyotyamānamabhiprāyarūpamanabhiprāyarūpaṃ ca sarvameva dhvanivyavahārasya prayojakamiti yathoktavyañjakatvaviśeṣa dhavnilakṣaṇe nātivyāptirna cāvyāptiḥ /\ntasmādvākyatattvavidhāṃ matena tāvadyvañjakatvalakṣaṇaḥ śābdo vyāpāro na virodhī pratyutānuguṇa eva lakṣyate /\npariniścitanirapabhraṃśaśabdabrahmaṇāṃ vipaścitāṃ matamāśrityaiva pravṛtto 'yaṃ dhvanivyavahāra iti locanam evaṃ mīmāṃsakānāṃ nātra vimatiryukteti pradarśya vaiyākaraṇānāṃ naivātra sāstīti darśayati--parinisciteti /\nparitaḥ niścitaṃ pramāṇena sthāpitaṃ nirapabhraṃśaṃ galitabhedaprapañcatayā avidyāsaṃskārarahitaṃ śabdākhyaṃ prakāśaparāmarthasvabhāvaṃ brahma vyāpakatvena bṛhadviśeṣaśaktinirbharatayā ca bṛṃhitaṃ viśvanirmāṇaśaktīśvaratvācca bṛṃhaṇam yairiti /\nbālapriyā 'nāntarīyakataye'ti /\navinābhūtatvenetyarthaḥ /\nbhāvaṃ vivṛṇoti locane--gāmityādi /\nabhiprāye vyakte 'tīti sambandhaḥ /\nkṣīragrahaṇādyarthakagavānayanābhiprāye vyakte 'pītyarthaḥ /\narthaḥ gokarmakātvādyarthaḥ /\nna tvityādi /\ngokarmakānayanādikriyārūpārthaṃ vinā abhiprāyāsiddhirataśca na vācakatvātpṛthagvyañjakatvaṃ vācyādvyaṅgyamiveti ca bhāvaḥ /\nabhiprāyarūpavyaṅgyasya vivakṣitatvaprāptyabhāvānniṣedhānupapattimāśaṅkya vyācaṣṭe--prādhānyeneti /\nvṛttau yasya vyaṅgyasyeti sambandhaḥ /\nvivakṣitatvena sthitirityatrākāṅkṣāṃ pūrayati--dhvanyudāharaṇeṣviti /\nvṛttau tadyvañjakatvamityasya tatkarmakavyañjakatvāmityarthaḥ /\nnanu dhvanyudāharaṇeṣvapi laukikavākyeṣviva vivakṣitatvāparaparyāyaṃ prādhānyaṃ vācyasya vidyata ityāśaṅkāyāmabhiprāyamāha--kāvyavākyebhya ityādi /\nnayaneti /\nprāpaṇādikriyopayoginītyarthaḥ /\npratītiḥ vācyārthapratītiḥ /\nnābhyarthyata iti /\nkintu balādāpatatīti bhāvaḥ /\napi tviti /\nkā punarabhyarthyata iti bhāvaḥ /\npratītiviśrāntikāriṇī vācyapratītiviśrāntikāriṇī /\npratītirabhyarthya ityanuṣaṅgaḥ /\nrasādipratītirabhyarthyanta ityarthaḥ /\nvibhāvādipratītirūpatvāttasyā iti bhāvaḥ /\nnanu sāpi vācyaparyaṃvasāyinyastu, tanmūlakatvāditi kathaṃ vyaṅgyasya prādhānyamityata āha--sā cetyādi /\ncastvarthe /\nabhiprāyaniṣṭhaiva rasādivyaṅgyaparyavasāyinyeva /\nabhipretavastviti /\nvācyārthatyarthaḥ /\nataśca vācyasya na vivakṣitatvalakṣaṇaṃ prādhānyaṃ kāvyavākyeṣviti bhāvaḥ /\nyattvityādigranthamānarthakyaśaṅkāparihārāyāvatārayati--nanvityādi /\nvṛttāvabhiprāyaviśeṣarūpaṃ yadyvaṅgyantu tātparyeṇa prakāśyamānaṃ sacchaśabdārthābhyāṃ prakāśyate tadvivakṣitaṃ bhavatīti śambandhaḥ /\n'vivakṣitaṃ' pradhānam /\n'tadeva' abiprāyaviśeṣarūpameva /\naparimitaviṣayasyeti hetugarbham /\nkintu tathā darśiteti sambandhaḥ /\n'tathā' uktaprakāreṇa /\n'anabhiprāyarūpañce'ti /\nvivakṣitamityanuṣaṅga /\n'nātivyāpti'rityādi /\nguṇībhūtvayaṅgyasthale 'bhiprāyarūpavyaṅgyasya yattvabhiprāyaviśeṣarūpaṃ vyaṅgyaṃ śabdārthābhyāṃ prakāśate tadbhavati vivakṣitaṃ tātparyeṇa prakāśyamānaṃ sat /\nkintu tadeva kevalamaparimitaviṣayasya dhvanivyavahārasya ya prayojakamavyāpakatvāt /\ntathā darśitabhedatrayarūpaṃ tātparyeṇa dyotyamānamabhiprāyarūpamanabhiprāyarūpaṃ ca sarvameva dhvanivyavahārasya prayojakamiti yathoktavyañjakatvaviśeṣe dhvanilakṣaṇe nātivyāptirna cāvyāptiḥ /\ntasmādvākyattvavidāṃ matena tāvadyvañjakatvalakṣaṇaḥ śābdo vyāpāro na virodhī pratyutānuguṇa eva lakṣyate /\npariniścitanirapabhraṃśaśabdabrahmaṇāṃ vipaścitāṃ matamāśrityaiva dhvanivyavahāra iti locanam evaṃ mīmāṃsakānāṃ nātra vimatiryukteti pradarśya vaiyākaraṇānāṃ naivātra sāstīti darśayati--pariniściteti /\nparitaḥ niścitaṃ pramāṇena sthāpitaṃ nirapabhraṃśaṃ galitabhedaprapañcatayā avidyāsaṃskārarahitaṃ śabdākhyaṃ prakāśaparāmarśasvabhāvaṃ brahma vyāpakatvena bṛhadviśeṣaśaktinirbharatayā bṛṃhitaṃ viśvanirmāṇaśaktīśvaratvācca bṛṃhaṇam yairiti /\nbālapriyā kvacitsatvāttadādāya tatrātivalyāptirna rasādivyaṅgyasyābhiprāyarūpatvābhāvāttatsthale 'vyāptiśca netyarthaḥ /\nupasaṃharati--'tasmādi'tyādi /\nna na virodhīti sambandhaḥ /\nvākyatatvavitpadārthakathanena vṛttamanuvadannupasaṃhāragranthaṃ vyākurvan pariniścitetyādiviśeṣaṇaviśiṣṭavipaścicchabdārthakathanena vartiṣyamāṇagranthatātparyamāha--evamityādinā /\nseti /\nvimatirityarthaḥ /\npariniścitetyādigranthamanādinidhanaṃ brahyetyādibhartṛharivacanādikamanusṛtya savigrahaṃ vivṛṇoti--parita ityādi /\nparitaḥ bahumukhānvādinaḥ prati doṣaviśeṣavācināpabhraṃśaśabdenātra sarvadoṣaheturavidyāsaṃskāro lakṣyata ityāśayena vyācaṣṭe--galitetyādi /\ngalitabhedaprapañcatayā bhedaprapañcasaṃsargarahitatvena /\nupalakṣaṇe tṛtīyā /\ngalitabhedaprapañcatve heturavidyetyādi /\nśabdapadavivaraṇaṃ śabdārthākhyamiti /\nśabda ityartha iti cākhyā yasya tat /\nnāmarūpātmakamityarthaḥ /\nyadvā--śabdārthayorākhyā sphuraṇaṃ yasmiṃstacchabdārthabhramādhiṣṭhānamitṣathaḥ /\nnirūpādhirūpamāha--prakāśetyādi /\nsvaprakāśajñānasvarūpamityarthaḥ /\nbṛhadhātorbrahmaśabdaniṣpattimabhipretya vivṛṇoti--vyāpakatvena bṛhaditi /\nevaṃ nirupādhiparatayā vyākhyāya sopādhiparatayāpi vyācaṣṭe--viśeṣetyādi /\nviśeṣāṇāṃ vyaṣṭirūpāṇāṃ sarveṣāṃ śaktibhirnirbharatāpūrṇatā tayā cetyarthaḥ /\nbṛhadityanena sambadhnāti /\nbṛhadhātorbahmaśabdaniṣpattimabhipretya vivṛṇoti--vyāpakatvena bṛhaditi /\nevaṃ nirupādhiparatayā vyākhyāsopādhiparatayāpi vyācaṣṭe--viśeṣetyādi /\nviseṣāṇāṃ vyaṣṭirūpāṇāṃ sarveṣāṃ śaktibhirnirbharatāpūrṇatā tayā cetyarthaḥ /\nbṛhadityanena sambadhnāti /\nbṛhadhātorbahmaśabdaniṣpatyabhiprāyeṇa cāha--bṛṃhitamityādi /\nbṛṃhitamiti kartari ktaḥ /\nkathaṃ paripoṣarūpaṃ bṛṃhaṇamityata āha--viśvetyādi /\nviśvasya yāni nirmāṇāni tadviṣayā yāḥ śaktayaḥ taiḥ saha kiṃ virodhāvirodhau cintyete /\nkṛtrimaśabdārthasambandhavādināṃ tu yuktividāmanubhavasiddha evāyaṃ vyañjakabhāvaḥ śabdānāmarthāntarāṇāmivāvirodhaśceti na pratikṣepyapadavīmavatarati /\nlocanam etaduktaṃ bhavati--vaiyākaraṇāstāvadbrahmapadenānyatkiñcidicchanti tatra kā kathā vācakatvavyañjakatvayoḥ, avidyāpade tu tairapi vyāpārāntaramabhyupagatameva /\netacca prathamoddyote vitatya nirūpitam /\nevaṃ vākyavidāṃ padavidāṃ cāvimativiṣayatvaṃ pradarśya māṇatattvavidāṃ tārkikāṇāmapi na yuktātra vimatiriti darśayitumāha--kṛtrimeti /\nkṛtrimaḥ saṅketamātrasvabhāvaḥ parikalpitaḥ śabdārthayoḥ sambandha iti ye vadanti naiyāyikasaugatādayaḥ /\nyathoktam--'na sāmayikatvācchabdārthapratyayasye'ti /\ntathā śabdāḥ saṃketitaṃ prāhuriti /\narthāntarāṇāmiti /\ndīpādīnām /\nbālapriyā tābhirhetubhirḥ iśvaratvādviśvapariṇamanasamarthatvāt /\nyadvā--viśvanirmāṇaśaktirmāyā, tasyār iśvaratvādviśvarūpeṇa pariṇamamānamāyādhiṣṭānatvādityarthaḥ /\nyairityasya pariniścitamityanena sambandhaḥ /\nteṣāmiti śeṣaḥ /\nvṛttau 'virodhāvirodhāvi'ti /\npūrvapakṣatayā virodhassiddhāntatayā avirodhaśca /\nnanu vaiyākaraṇamatamāśritya dhvanivyavahārasya pravṛttatve 'pi vācakalakṣaṇasya śabdasya vācakatvātpṛthagvyañjakatvāṅgīkāre virodhāvirodhau mīmāṃsakavaccintanīyāviti taissaha kimityādyuktamayuktamiti śaṅkāyāṃ tātparyamāha--etaduktamityādi /\nbrahmapada iti /\nvidyādaśāyāmityarthaḥ /\nnecchantīti sambandhaḥ. anyaditi /\nbrahmaṇa iti śeṣaḥ /\ntatra brahmapade /\nkā katheti /\nkathāpi nāstītyarthaḥ /\nataśca kathaṃ virodhāvirodhacintāprasaṅga iti bhāvaḥ /\nvyāpārāntaramiti /\nvyañjakatvamityarthaḥ /\nabhyupagatameveti /\natastatrāpi na virodhāvirodhacintāvasara iti bhāvaḥ /\nvyāpārāntaraṃ tairamyupagatamiti kuto 'vagantavyamityata āha--etacceti /\nprathamodyota iti /\ndhvanilakṣaṇanirūpaṇa iti bhāva- /\nvṛttamanuvadannavatārayati--evamityādi /\nyuktividāmityasyārthakathanaṃ pramāṇatatvavidāṃ tārkikāṇāmiti /\nsaugatāderupalakṣaṇamidam /\nsaṅketamātrasvabhāva iti /\nsaṅketassamayaḥ, sa cāsmācchabdādayamartho boddhavya ityādīcchā /\nasya śabdasyāyamartha ityupadeśassa iti ca kecit /\nnetyādipratyayasyetyantaṃ nyāyasūtram /\nśabdo liṅgavidhayārthabodhaka iti pūrvapakṣasya samādhānamidam /\nneti /\nśabdo liṅgavidhayārthabodhako netyarthaḥ /\natra hetuḥ--sāmayikatvādityādi /\nśabdādarthasya yaḥ pratyayo bodhastasya sāmayikatvātsaṅketamūlakatvādityarthaḥ /\nsaugatavacanamāha--śabdā ityādi /\nśabdānāmayaṃ vyañjakabhāvo 'nubhavasiddha evetyetadupapādanāyārthāntarāṇāmiveti dṛṣṭāntakathanaṃ, tatrārthāntarāṇāmityetadvyācaṣṭe--dīpādīnāmiti /\nvācakatve hi tārkikāṇāṃ vipratipattayaḥ pravartantām, kimidaṃ svābhāvikaṃ śabdānāmāhosvitsāmayikamityādyāḥ /\nvyañjakatve tu tatpṛṣṭhabhāvini bhāvāntarasādhāraṇe lokaprasiddha evānugamyamāne ko vimatīnāmavasaraḥ /\nlocanam nanvanubhavena dvicandrādyapi siddhaṃ tacca vimatipadamityāśaṅkyāha--avirodhaśceti /\navidyamāno virodho nirodho bādhakātmako dvitīyena jñānena yasya tenānubhavasiddhaścābādhitaścetyarthaḥ /\nanubhavasiddhaṃ na pratikṣepyaṃ yathā vācakatvam /\nnanu tatrāpyeṣāṃ vimatiḥ /\nnaitat; na hi vācakatve sā vimatiḥ, api tu vācakatvasya naisargikatvakṛtrimatvādau tadāha--vācakatve hīti /\nnanvevaṃ vyañjakatvasyāpi dharmāntaramukhena vipratipattiviṣayatāpi syādityāśaṅkyāha--vyañjakatve tviti /\nbhāvāntareti /\nakṣinikocādeḥ sāṅketikatvaṃ cakṣurādikasyānādiryogyateti dṛṣṭvā bālapriyā yathā dīpādiḥ parikalpitanijaviṣayādanyaṃ viṣayamapi prakāśayati, tathā śabdo 'pi saṅketitādanyaṃ viṣayaṃ prakāśayatīti teṣāmapyanubhavasiddha evāyaṃ śabdānāṃ vyañjakabhāva iti bhāvaḥ /\nnanvityādi /\nanubhavena doṣajanitenānubhavena /\ntacca dvicandrādi ca /\ntaccetyasya sthāne na ca neti ca pāṭhaḥ /\nparihārānuguṇyenāvarodhapadaṃ vyācaṣṭe--avidyamāna ityādi /\nnirodhaḥ pratibandhaḥ /\nphalitamāha--tenetyādi /\nna pratikṣepyaṃ na vimatipadam /\nvyañjakatvaṃ na vimatipadamanubhavasiddhatvādvācakatvavadityanumānamanena darśitam /\natra dṛṣṭāntasya sāddhyavaikalyaśaṅkāparihāraparatayā vācakatve hītyādigranthamavatārayati--nanvityādi /\ntatrāpi vācakatve 'pi /\neṣāṃ tārkikāṇām /\nnaitaditi /\netanna yuktamityarthaḥ /\natra hetuḥ--na hītyādi /\nvācakatve dharmiṇi na vimatiḥ, kintu tatra naisargikatvādidharma evetyarthaḥ /\nato na sādhyavaikalyaṃ dṛṣṭāntasyeti bhāvaḥ /\ndharmāntaramukheneti /\nnaisargikatvādimukhenetyarthaḥ /\nvipratipattiviṣayatāpīti /\nna kevalamanubhavasiddhatetyapiśabdārthaḥ /\nvācakatvasya vipratipattiviṣayatvaṃ vyañjakatvasya tadabhāvañca darśayan bhāvamāha--akṣītyādi /\nakṣṇornikoco vikāsaḥ /\nādipadena saṅkocādikaṃ gṛhyate tasya /\nsāṅketikatvamiti /\nsaṅketavattvamityarthaḥ /\nyadvā--arthena saha sambandhasya saṅketasiddhatvamityarthaḥ /\nyogyateti /\ncākṣuṣādijñānakāraṇatetyarthaḥ /\nyathā bhūṣaṇasāre 'indriyāṇāṃ svaviṣayeṣvanādiryogyatā yathe'ti /\niti dṛṣṭaveti /\nalaukike hyarthe tārkikāṇāṃ vimatayo nikhilāḥ pravartante na tu laukike /\nna hi nīlamadhurādhiṣvaśeṣalokendriyagocare bāghārahite tattve parasparaṃ vipratipannā dṛśyante /\nna hi bādhārahitaṃ nīlaṃ nīlamiti bruvannapareṇa pratiṣidhyate naitannīlaṃ pītametaditi /\ntathaiva vyañjakatvaṃ vācakānāṃ śabdānāmavācakānāṃ ca gītadhvanīnāmaśabdarūpāṇāṃ ca ceṣṭādīnāṃ locanam kāmamastu saṃśayaḥ śabdasyābhidheyaprakāśane vyañjakatvaṃ tu yādṛśamekarūpaṃ bhāvāntareṣu tādṛgeva prakṛte 'pīti niścataikarūpe kaḥ saṃśayasyāvakāśa ityarthaḥ /\nnaitannīlamiti nīle hi na bipratipattiḥ, api tu prādhānikamidaṃ pāramāṇavamidaṃ jñānamātramidaṃ tucchadamiti tatsṛṣṭāvalaukikya eva vipratipattayaḥ /\nvācakānāmiti /\ndhvanyudāharaṇeṣviti bhāvaḥ /\nbālapriyā akṣinikocādeścakṣurādīndriyasya cārthaprakāśakttve samāne 'pyādyasyārthena saha sambandhasya sāṅkatikatvaṃ dvitīyasyārthena saha sambandhasya naisargikatvañca dṛṣṭverthaḥ /\nkāmamityādi /\nśabdasya vācakatve kimidaṃ sāṅketikamāhosvinnaisargikamiti vācakatvadharmikassaṃśayaḥ kāmaṃ bhavatvityarthaḥ /\nyathā śabde nityānityatvasaṃśayaḥ /\nvyañjakatvamiti /\ntuśabdo viśeṣe /\nbhāvāntareṣviti /\npradīpādiṣvityarthaḥ /\nna tu laukika ityuktamupapādayati vṛttau 'na hī'tyādi /\n'nīlamadhurādiṣu' nīlamadhurādidravyeṣu /\nnirdhāraṇe saptamī /\n'tattve' padārthe /\n'vipratipannā' iti /\njanā iti /\njanā iti śeṣaḥ /\nuktameva sphuṭayati--'nahī'tyādi /\n'bādhārahitaṃ satyam /\n'nīlaṃ' nīladravyaṃ ghaṭādi /\n'nīlamiti bruvanni'ti /\nidamiti śeṣaḥ /\nlocane bhāvamāha--naitadityādi /\nnīle etanna nīlamiti bruvanni'ti /\nidamiti śeṣaḥ /\n'apareṇe'tyādi /\netanna nīlametatpītamiti na hi pratiṣidhyata iti sambandhaḥ /\nlocane bhāvamāha--naitadityādi /\nnīle etanna nīlamiti vipratipattirna hīti sambandhaḥ /\nlaukikatvāditi bhāvaḥ /\nviruddhā pratipattirvipratipattiḥ /\napi tvityādi /\napi tbityalaukikya eva vipratipattaya iti sambandhaḥ /\ntatprakārakathanaṃ prādhānikamityādi /\nidamityanena sarvatra jagadvivakṣitam /\nprādhānikaṃ pradhānasya mūlaprakṛtervikāraḥ /\npāramāṇavaṃ paramāṇujanyam /\njñānamātraṃ vijñānasvarūpameva /\ntucchaṃśūnyam /\natra krameṇa sāṃkhyavaiśeṣikavijñānavādimādhyamikānāmmatāni darśitāni /\ntatsṛṣṭāviti /\njagatsṛṣṭihetāvityarthaḥ /\ntaddṛṣṭāviti pāṭhe tu jagatkāraṇadṛṣṭāvityarthaḥ /\nalaukikya eva vipratipattaya iti /\nlaukike vipratipattīnāmadarśanādalaukike vastuni taddarśanāccānvayavyatirekābhyāmalaukikavastuviṣayakatvameva tāsāṃ siddhamityarthaḥ /\nalaukika ityādivṛttigrantho 'nena vivṛtaḥ /\nvṛttāvṛpasaṃharati--'tathaive'tyādi /\n'tathaiva' tathābhūtameva, lokikameveti yāvat /\n'kenāpahnūyata' iti /\nsarvairādriyata evetyarthaḥ /\nyatsarbeṣāmanubhavasiddhameva tatkenāpahnūyate /\naśabdamarthaṃ ramaṇīyaṃ hi sūcayanto vyāhārāstathā vyāpārā nibaddhāścānibaddhāśca vidagghapariṣatsu vividhā vibhāvyante /\ntānupahāsyatāmātmanaḥ pariharan ko 'tisandadhīta sacetāḥ locanam aśabdamiti /\nabhidhāvyāpāreṇāspṛṣṭamityarthaḥ /\nramaṇīyamiti /\nyadgopyamānatayaiva sundarībhavatītyanena dhvanyamānatāyāmasādhāraṇapratītilābhaḥ prayojanamuktam /\nnibaddhāḥ prasiddhāḥ tāniti vyavahārān /\nkaḥ savetā atisandadhīta nādriyetetyarthaḥ /\nlakṣaṇe śatrādeśaḥ ātmanaḥ karmabhūtasya yopahasanīyatā tasyāḥ parihāreṇepalakṣitastāṃ parijīhīrṣurityarthaḥ /\nbālapriyā atra hetuḥ--'aśabdam' ityādi /\nnāsti śabdo 'bhidhāyako yasyeti vyutpattimabhipratyāśabdamityetadvyācaṣṭe locane--abhidhetyādi /\naśabdatvaṃ ramaṇīyatve heturiti darśayanvivṛṇoti--yadityādi /\nvastrāntaprāvṛtakāminīkucakalaśadṛṣṭāntasiddhametaditi bhāvaḥ /\nsundarī bhavatīti ramaṇīyapadavyākhyānam /\nityaneneti /\naśabdatvaramaṇīyatvaviśeṣaṇadvayenetyarthaḥ /\ndhvanyamānatāyāmiti /\narthasyeti śeṣaḥ /\nasādhāraṇeti /\npratīterasādhāraṇatvamāsvādyamānātmakatvam /\nvṛttau 'vyāhārā' iti /\nvyavahārā iti ca pāṭhaḥ /\n'tathā vyāpārā' iti /\nyenārthaṃsyāśabdatvaṃ ramaṇīyatvañca bhavati, tathābhūto vyāpāro vyañjakatvalakṣaṇo yeṣāṃ tathābhūtā ityarthaḥ /\n'nibaddhāḥ' muktakādirūpāḥ /\n'anibaddhāḥ' gadyādarūpāḥ /\nlocane--prasiddhā iti /\nmuktakādirūpatvena prasiddhā ityarthaḥ /\natasandadhītetyetatprakṛtānuguṇaṃ vivṛṇoti--nādriyeteti /\nsacetā iti viśeṣyānusāreṇa pariharannityetadvyācaṣṭe--lakṣaṇa iti /\nlakṣaṇarūpārtha ityarthaḥ /\npariharaṇasyādaraṇaphalatvāllakṣaṇatvam /\nśatrādeśa iti /\npariharannityatreti śeṣaḥ /\ntena siddhamarthamāha--ātmana ityādi /\nupasahanīyatā vidvatpariṣatkarthṛkaparihāsaviṣayatā /\nparihāreṇa prāgabhāvaparipālanena /\nphalitamāha--tāmityādi /\nvṛttau 'brūyādi'ti /\nkaściditi śeṣaḥ /\nsambhāvyantadvacanamāha--'astī'tyādi /\nkathamityatrāha--'vyañjakatva'mityādi /\n'tacca' gamakatvañca /\n'liṅgatvaṃ' jñāpakatvam /\n'ata' iti /\ngamakatvasya liṅgatvarūpatvādityarthaḥ /\nitīti hetau /\n'teṣāṃ' śabdānāṃ vyaṅgyavyañjakabhāvo liṅgiliṅgabhāva eveti yojanā /\nevakārārthakathanaṃ 'nāparaḥ kaścidi'ti /\nuktaṃ sādhayati--'ataścetyādi /\n'ataḥ' vakṣyamāṇaddhetoḥ /\ncakāro yuktyantarasamuccāyakaḥ /\n'etadi'ti /\nvyaṅgyavyañjakabhāvasya liṅgiliṅgabhāvadanatiriktatvamityarthaḥ /\n'avaśyamevaboddhavya'miti /\natiriktatve pramāṇābhāvāditi bhāvaḥ /\nata ityuktandarśayati--'yasmādi'tyādi /\ntataḥ kimata āha--'vaktrabhiprāyaśce'tyādi /\nvyañjakatvamityādigranthasya brūyāt, astyatisandhānāvasaraḥ vyañjakatvaṃ śabdānāṃ gamakatvaṃ tacca liṅgatvamataśca vyaṅgyapratītirliṅgipratītireveti liṅgiliṅgabhāva eva teṣāṃ vyaṅgyavyañjakabhāvo nāparaḥ kaścit /\nataścaitadavaśyameva boddhavyaṃ yasmādvakrabhiprāyāpekṣayā vyañjakatvamidānīmeva tvayā pratipāditaṃ vakrabhiprāyaścānumeyarūpa eva /\natrocyate--nanvevamapi yadi nāma syāttatkiṃ naśchinnam /\nvācakatvaguṇavṛttivyatirikto vyañjakatvalakṣaṇaḥ śabdavyāpāro 'stītyasmābhirabhyupagatam /\ntasya caivamapi na kācit kṣatiḥ /\ntaddhi vyañjakatvaṃ liṅgatvamastu anyadvā /\nsarvathā prasiddhaśābdaprakāravilakṣaṇatvaṃ śabdavyāpāraviṣayatvaṃ locanam astīti /\nvyañjakatvaṃ nāpahnūyate tattvatiriktaṃ na bhavati api tu liṅgiliṅgabhāva evāyam /\nidānīmeveti /\njaiminīyamatopakṣepe /\nyadi nāma syāditi /\nprauḍhavāditayābhyupagame 'pi svapakṣastāvanna sidhyatīti darśayati--śabdeti /\nśabdasya vyāpāraḥ san viṣayaḥ śabdavyāpāraviṣayaḥ, anye tu bālapriyā bhāvamāha locane--vyañjakatvamityādi /\nnāpahnūyata iti /\nsvarūpata iti śeṣaḥ /\ntattu vyañjakatvantu /\natiriktaṃ liṅgatvādbhinnam /\nliṅgiliṅgabhāva eva liṅginirūpitaliṅgatvameva /\nayaṃ vyañjakatvam /\nsyāditīti /\nityanenetyarthaḥ /\nprauḍheti /\nparoktaṃ svīkṛtyāpi svasiddhāntasthāpanāya yo vādassa prauñavādaḥ taṃ vadatīti prauḍhavādī, tasya bhāvastatta tayetyarthaḥ /\nsvapakṣa iti /\nvyañjakatvaṃ liṅgatvādanatiriktamiti pūrvapakṣipakṣa ityarthaḥ /\nna siddhyatīti /\nvakṣyamāṇayuktyeti bhāvaḥ /\nvṛttau 'tat kiṃ naḥ chinnam' ityuktasyaiva vivaraṇam--'vācakatve'tyādi /\n'prasiddhe'ti /\nprasiddho yaśśabdasya prakāro dharmo 'bhidhā lakṣaṇā ca tadvilakṣaṇatvamityarthaḥ /\nśabdavyāpāratvamiti vaktavye śabdavyāpāraviṣayatvamityuktirasaṅgatetyato vyācaṣṭace locane--śabdetyādi /\nviṣaya iti /\nsacetobuddhiviṣaya ityarthaḥ /\ntadāsvādya iti yāvat /\nvyākhyānāntaraṃ darśayati--anya iti /\nvṛttau 'tasye'ti /\nvyañjakatvasyetyarthaḥ /\nvyañjakatvaṃ liṅgatvamastvityuktyā siddhaṃ nassamīhitamiti manyamānaṃ pūrvapakṣiṇaṃ pratyāha--'na punari'tyādi /\nca tasyāstīti nāstyevāvayorvivādaḥ /\nna punarayaṃ paramārtho yadvyañjakatvaṃ liṅgatvameva sarvatra vyaṅgyapratītiśca liṅgipratītireveti /\nyadapi svapakṣasiddhaye 'smaduktamanūditaṃ tvayā vakrabhiprāyasya vyaṅgyatvenābhyupagamāttatprakāśane śabdānāṃ liṅgatvameveti tadetadyathāsmābhirabhihitaṃ tadvibhajyaṃ pratipādyate śrūyatām /\ndvividho viṣayaḥ śabdānām--anumeyaḥ pratipādyaśca /\ntatrānumeyo vivakṣālakṣaṇaḥ /\nvivakṣā ca śabdasvarūpaprakāśanecchā śabdenārthaprakāśanecchā ceti dviprakārā /\ntatrādyā na śābdavyavahārāṅgam /\nsā hi prāṇitvamātrapratipattiphalā /\ndvitīyā tu śabdaviśeṣāvadhāraṇāvasitavyavahitāpi śabdakaraṇavyavahāranibandhanam /\nte tu dve apyanumeyo viṣayaḥ śabdānām /\npratipādyastu prayokturarthapratipādanasamīhāviṣayīkṛto 'rthaḥ /\nsa ca dvividhaḥ---vācyo vyaṅgyaśca /\nprayoktā hi kadācitsvaśabdenārthe locanam śabdasya yo vyāpārastasya viṣayo viśeṣa ityāhuḥ /\nna punariti /\npradīpālokādau liṅgiliṅgabhāvaśūnyo 'pi hi vyaṅgyañjakabhāvo 'stīti vyaṅgyavyañjakabhāvasya liṅgiliṅgabhāvo 'vyāpaka iti kathaṃ tādātmyam /\nviṣaya iti /\nśabda uccarite yāvati bālapriyā iti yadayaṃ punarna paramārthaṃ iti sambandhaḥ. atrābhiprāyamāha locane--pradīpetyādi /\nliṅgīta /\nliṅgiliṅgabhāvena liṅginirūpitaliṅgatvena śūnyaḥ vinā kṛtaḥ tadasamānādhikaraṇa iti yāvat /\nśūnye iti pāṭhe pradīpālokādāvityasya viśeṣaṇaṃ tat /\nvyaṅgyavyañjakabhāva iti /\nghaṭāditattadviṣayeṇa saheti śeṣaḥ /\nitīti hetau /\nliṅgiliṅgabhāvo vyaṅgyavyañjakabhāvasya vyāpako neti sambandhaḥ /\nnañrahitapāṭhe tvavyāpaka iti chedaḥ /\nkathantādātmyamiti /\nyadi hi vyaṅgyavyañjakabhāvo liṅgiliṅgabhāva eva syānna tadatiriktaḥ, tarhi yatra yatra vyaṅgyavyañjakabhāvastatra tatra liṅgiliṅgabhāvo 'pi bhavet, na cāsāvasti pradīpādau vyabhicāradarśanādatastayoraikyanna bhavatītyarthaḥ /\nnanu vaktrabhiprāyasya vyañjakatvantu śabdasya liṅgatvameva vaktṛjñānānumāpakatvaṃ śabdasyeti vadatāṃ prābhākarāṇāṃ matasya saṃvādakatvādityāśaṅkāyāmuktaṃ vṛttau 'yadapī'tyādi /\nabhihitamityasyānantaraṃ tatheta śeṣaḥ /\nviṣayaśabdasyārthe prasiddhatvāttasya cātrāyogādvyācaṣṭe locane--śabda ityādi /\nyāvatīti /\nyāvatyartha ityarthaḥ /\ntāvāniti /\nprakāśayituṃ samīhate kadācitsvaśabdānabhidheyatvena prayojanāpekṣayā kayācit /\nlocanam pratipattistāvānviṣaya ityuktaḥ /\ntatra śabdaprayuyukṣā arthapratipipādayiṣā cetyubhayyapi vivakṣānumeyā tāvat /\nyastu pratipipādayiṣāyāṃ karmabhūto 'rthasyatra śabdaḥ karaṇatvena vyavasthitaḥ na tvasāvanumeyaḥ, tadviṣayā hi pratipipādayiṣaiva kevalamanumīyate /\nna ca tatra śabdasyakaraṇatve yaiva liṅgasyetikartavyatā pakṣadharmatvagrahaṇādikā sāsti, api bālapriyā uccaritaśabdajanyapratipattiviṣaya ityarthaḥ /\nvṛttau 'ādye'ti /\nśabdasvarūpaprakāśanecchetyarthaḥ /\n'śābde'ti /\nśābdaḥ śabdakaraṇako yo vyavahāro 'rthapratyayastasyāṅgamityarthaḥ /\n'prāṇitve'ti /\nśabdasvarūpaprakāśanecchayoccaritena śabdenāyaṃ prāṇīti śroturyā prāṇitvamātrasya pratipattiḥ mātrapadenārthasya vyavacchedaḥ sā phalaṃ yasyāssetyarthaḥ /\n'dvitīye'ti /\nśabdenārthaprakāśanecchetyarthaḥ /\n'śabde'ti /\nśabdaviśeṣasya pratipipādayiṣitārthabodhānukūlasya vākyasya yadavadhāraṇaṃ vakturanusandhānaṃ tasminnavasitā paryavasitā tadutpādanena kṛtārtheti yāvat /\nata eva vyavahitāpi śābdabodhaṃ prati vyavadhānavatyapi /\nyadvā--vyavahitāpi śabdaviśeṣāvadhāraṇāvasiteti yojanā /\nśabdenārthaviśeṣasyāvadhāraṇe śroturbodhe avasitā paramparayā tadutpādiketi yāvat /\ntathāsatītyarthaḥ /\n'śabde'ti /\nśabdaḥ karaṇaṃ yasya tathābhūto vyavahāraśśābdabodhaḥ, tasyanibandhanaṃ nimittamityarthaḥ /\nte tu dve iti pūrvoktāddviprakārāvivakṣetyarthaḥ /\n'anumeyo viṣaya' iti /\nayametadvivakṣuḥ evaṃ vidhaśabdaprayoktṛtvādityādyanumānamatra bodhyam /\ntatrānumaiya ityādigranthasyārthandarśayannavatārayati locane--tatretyādi /\nśabdaprayuyukṣāṃ śabdaprayogecchā /\nanumayeti /\nkāryeṇa tattacchabdaprayogeṇeti /\nśeṣaḥ /\npratipipādayiṣāyāṃ karmabhūta iti /\npratipipādayiṣita ityarthaḥ /\ntatreti /\npratipipādayiṣitatvaviśiṣṭe 'rthe viṣaya ityarthaḥ /\nkaraṇatvena vyavasthita iti /\npratipādanaṃ prati karaṇatvāttathāvidhārthaṃ prati karaṇatvaṃ bodhyam /\nna liṅgatveneti bhāvaḥ /\nata evāha--na tvityādi /\nasau pratipipādayiṣito 'rthaḥ /\ntadviṣayā arthaviṣayikā /\nna tvasāvanumeya ityuktameva sādhayati--na cetyādi /\ntatra pratipādyārthe viṣaye /\npakṣadharmatvagrahaṇādikā liṅgasyetikartavyatā yā sā tatra śabdasya karaṇatvena cāstīti yojanā /\nliṅgasya liṅgatvenābhimatasya dhūmādeḥ /\nitikartavyatā sahakārikāraṇam /\nliṅgetikartavyatāyā abhāvaṃ pratipādya śabdetikartavyatāyāssadbhāvamāha--api tvityādi /\nanyaiveti /\nitikartavyatāstītyanuṣaṅgaḥ /\nsaṅketeti /\ntattacchabdasya tattadarthe yassaṅketastasya sphuraṇaṃ smaraṇaṃ sa tu dvividho 'pi pratipādyo viṣayaḥ śabdānāṃ na liṅgitayā svarūpeṇa prakāśate, api tu kṛtrimeṇākṛtrimeṇa vā sambandhāntareṇa /\nvivakṣāviṣayatvaṃ hi tasyārthasya śabdairliṅgitayā pratīyate na tu svarūpam /\nyadi hi liṅgitayā tatra sabdānāṃ vyāpāraḥ syattacchabdārthe locanam tvanyaiva saṃketasphuraṇādikā tanna tatra śabdo liṅgam /\nitikartavyatā ca dvidhā--ekayābhidhāvyāpāraṃ karoti ditīyayā vyañjanāvyāpāram /\ntadāha--tatretyādinā /\nkayāciditi /\ngopanakṛtasaundaryādilābhābhisandhānādikayetyarthaḥ /\nśabdārtha iti /\nanumānaṃ bālapriyā tadādiketyarthaḥ /\nupasaṃharati--tadityādi /\ntat tasmāt /\ntatra pratipādyārthe viṣaye /\nśabdo liṅgavidhayā nārthapratipādakaḥ pakṣadharmatvādyanusandhānānapekṣyā tatpratipādarakatvāccakṣurādivadityanumānamatra bodhyam /\npratipādyadvaividhye nimittannoktaṃ vṛttāvityataśśabdarūpakaraṇetikartavyatādvaividhyaṃ tannimittamiti darśayati--itikartavyatetyādi /\nekayeti /\nsaṅketasphuraṇādirūpayetyarthaḥ /\nabhidhāvyāpāramiti /\nsaṅketitārthabodhanamityarthaḥ /\ndvitīyayeti /\nvaktṛvaiśiṣṭyādijñānādirūpayetyarthaḥ /\nvyañjanāvyāpāramiti /\nkasyacidarthasya vyañjanamityarthaḥ /\nkarotītyanuṣaṅgaḥ /\nśabda iti śeṣaḥ /\nvṛttau 'svaśabdānabhidheyatvene'ti /\nsvaśabdābhidheyatvaṃ vinetyarthaḥ /\narthaṃ prakāśayituṃ samīhata ityanuṣaṅgaḥ /\natra hetuḥ--'prayojane'tyādi /\nprayojanāpekṣayetyetadvyācaṣṭe locane--gopanetyādi /\ngopanakṛtaṃ yatsaundaryaṃ sūkticārutvaṃ tadāderyo lābho niṣpattistadabhisandhānādikayetyarthaḥ /\nvṛttau 'sa tvi'tyādi /\n'dvividho 'pi' vācyo vyaṅgyaśca /\n'na liṅgitaye'tyādi /\nvyāptismṛtyādisahakṛtaśabdarūpaliṅgajñāpyo na bhavatītyarthaḥ /\nkathantarhi bhāsata ityatrāha--'api 'tvi'tyādi /\ndvividho 'pītyādiśabdānāmityantasyānuṣaṅgaḥ /\nkṛtrimeṇetyādimatabhedakathanam /\n'sambandhānatareṇe'ti /\nabhidhādirūpasambandhaviśeṣeṇa hetunetyarthaḥ /\nna liṅgitayā prakāśata ityatra hetumāha--'vivakṣe'tyādi /\nuktameva sādhayati--'yadi hī'tyādi /\n'tatra' pratipipādayiṣite 'rthe /\n'liṅgatayā śabdānāṃ vyāpāraḥ' liṅgaliṅgibhāvarūpaḥ śabdasambandhaḥ /\n'syādyadi' pratipipādayiṣitārtho vyāptismṛtyādisahakṛtaśabdarūpaliṅgānumeyo yadi syādityarthaḥ /\n'tat' tarhi /\n'śabdārthe' śabdapratipāditārthe /\n'samyagi'tyādi /\nayamarthassatyaḥ, ayamartho mithyā ityādayo viruddhā vādāḥ /\nayamarthassatyo mithyā vetyādisaṃśayāśca vastutaḥ pravartante tatpravṛttirna syādityarthaḥ /\n'dhūmādo'ti /\ndhūmādiliṅgenānumitaṃ yadanumeyāntaraṃ vahnyādi tasminnivetyarthaḥ /\ntatra yathā tadvivādā na pravartante tathetyarthaḥ /\nnanvanumite 'rthe kuto vivādāpravṛttirityato bhāvamāha locane--anumānamityādi /\nsamyaṅ mithyātvāda vivādā eva na pravarteran dhūmādiliṅgānumitānumeyāntaravat /\nvyaṅgyaścārtho vācyasāmarthyākṣiptatayā vācyavacchabdasya sambandhī bhavatyeva /\nsākṣādasākṣādbhāvo hi sambandhasyāprayojakaḥ /\nvācyavācakabhāvāśrayatvaṃ ca vyañjakatvasya prageva darśitam /\ntasmādvaktrabhiprāyarūpa locanam hi niścayasvarūpameveti bhāvaḥ /\nupādhitveneti /\nvaktricchā hi vācyāderarthasya bālapriyā kenacilliṅgena kasyacidarthasyānumitirniścayarūpaiva bhavatītyarthaḥ /\nevakāreṇa taduttarantadviṣayakaviṣayakasaṃśayo vyavacchidyate /\nsandehapūrvikā hyanumitiḥ arthenāvyabhicāriṇa eva hetorgamakatvañcetyabhiprāyaḥ /\nnanu vyaṅgyatvenābhimatasyārthasya śabdena sambandhe sati tatra vyāpārassiddhyati, sa eva netyāśaṅkāyāmuktameva smārayati vṛttau 'vyaṅgyaścārthaṃ' ityādi /\nvācyasāmarthyākṣiptatayeti hetau tṛtīyā /\nanena paramparāsambandhaḥ pradarśitaḥ /\n'vācyavadi'ti /\nvācyena tulyamityarthaḥ /\nvācya iveti yāvat /\nnanu vācyasya sākṣātsambandhaḥ vyaṅgyasya tu taddvāraka ityata āha--'sākṣādi'tyādi /\n'aprayojaka' iti /\nata eva saṃyogasaṃyuktasamavāyādīnāṃ sannikarṣatvābhidhānaṃ saṅgacchata iti bhāvaḥ /\nvyaṅgyasya vācyasāmarthyākṣiptatayā tena saha sambandhasya vācyadhaṭitatvamuktaṃ draḍhīkartuṃ pūrvoktaṃ smārayati--'vācye'tyādi /\nprakṛtamarthadvaividhyapratipādanaṃ nigamayati---'tasmādi'tyādi /\n'vaktrabhiprāyarūpe' vivakṣārūpe /\nevakāreṇa tadviṣayīkṛtārthasya vyavacchedaḥ /\n'liṅgataye'tyādi /\nśabdarūpaliṅgajñāpyatvamityarthaḥ /\n'tadviṣayī'ti /\nśabdānāṃ vyāpāra ityanuṣaṅgaḥ /\nvaktrabhiprāyaviṣayo 'rthastu śabdapratipādya ityarthaḥ /\n'pratīyamāne tasminni'ti /\nśabdapratipādye vyaṅgya ityarthaḥ /\nvācakatvenetyādivikalpyādyaṃ niṣedhati--'ma tāvadi'ti /\n'sambandhāntareṇe'ti /\nsambandhāntareṇa yo vyāpārassa vyañjakatvamevetyarthaḥ /\npūrvoktaṃ smārayati---'na ce'tyādi /\n'anyathādṛṣṭatvādi'ti /\nliṅgatvaṃ vinā vyañjakatvasya dṛṣṭatvādityarthaḥ /\nupasaṃharati--'tasmādi'ti /\n'pratipādyo viṣaya' iti /\nvyaṅgya ityarthaḥ /\n'liṅgitvena' liṅgaliṅgibhāvena /\n'na sambandhī'ti /\nvyaṅgyatvenābhimato 'rtho na śabdasya liṅgaliṅgibhāvena sambandhī śabdapratipādyatvādvācyavadityanumānamanena darśitam /\nuktameva /\ndarśayitumāha--'yo hī'tyādi /\n'teṣāṃ' śabdānām /\n'yathā' darśito viṣayaḥ vivakṣālakṣaṇaḥ /\nya 'sa' iti /\nvivakṣālakṣaṇo viṣaya ityarthaḥ /\n'upādhitvene'ti /\npratīyata ityanuṣaṅgaḥ /\nupādhiśabdo 'tra vyāvartakaparyāya ityāśayena vyācaṣṭe locane vaktricchetyādi /\nviśeṣaṇatvena bhātīti /\nanena vaktrāyamartho vivakṣita iti pratītau vivakṣā hyarthasya viśeṣeṇatvena bhāsate /\ntasmādityuktaṃ draḍhayituṃ pūrvoktameva smārayati eva vyaṅgye liṅgtayā śabdānāṃ vyāpāraḥ /\ntadviṣayīkṛte tu pratipādyatayā /\npratiyamāne tasminnabhiprāyarūpe 'nabhiprāyarūpe ca vācakatvenaiva vyāpāraḥ samnbandhāntareṇa vā /\ntāvadvācakatvena yathoktaṃ prāk /\nsambandhāntareṇa vyañjakatvameva /\nna ca vyañjakatvaṃ liṅgatvarūpameva ālokādiṣvanyathā dṛṣṭatvāt /\ntasmātpratipādyo viṣayaḥ śabdānāṃ na liṅgitvena sambandhī vācyavat /\nyo hi liṅgitvena teṣāṃ sambandhī yathā darśito viṣayaḥ sa na vācyatvena pratīyate, api tūpādhitvena /\npratipādhasya ca viṣayasya liṅgitve tadviṣayāṇāṃ vipratipattīnāṃ laukikaireva kriyamāṇānāmabhāvaḥ /\nprasajyeteti /\netaccoktameva /\nlocanam viśeṣaṇatvena bhāti /\npratipādyasyeti /\narthādvyaṅgyasya /\nliṅgitva iti /\nanumeyatva ityarthaḥ /\nlaukikaireveti /\nicchāyāṃ loko na vipratipadyate 'rthe tu vipratipattimāneva /\nnanu yadā vyaṅgyo 'rthaḥ pratipannastadā satyatvaniścayo 'syānumānādeva pramāṇāntarāt kriyata iti punarapyanumeva evāsau /\nmaivam; vācyasyāpi hi satyatvaniścayo 'numānādeva /\nbālapriyā vṛttau--'pratipādyasye'tyādi /\npratipādyasyetyetatprakṛtānuguṇaṃ vyācaṣṭe locane--arthādvyaṅgyasyeti /\nnanu kathaṃ vipratipattiviṣayatvāvagamādananumeyatvaniścayaḥ, anumeye 'pi vipratipattismbhavādityata āha--icchāyāmityādi /\nicchāyāṃ vivakṣāyāyām /\narthe vivakṣāviṣayārthe /\nvipratipattimāneveti /\nsatyatvādivipratipattimānevetyarthaḥ /\nvimato 'rtho nānumeyaḥ vipratipattiviṣayatvādvyatirekeṇa vaktṛvivakṣāvaditi prayogaḥ /\nyathā cetyādigranthamavatārayati---nanvityādi /\npratipanna iti /\nvācyārthapratītipūrvakaṃ śabdādavagata ityarthaḥ /\nasya pratipannasya vyaṅgyārthasya /\nanumānādevetyasyānantaraṃ pramāṇāntarāditi ca kvacidgranthe pāṭhaḥ /\nkriyata iti /\npratipattṛbhiriti śeṣaḥ /\nśabdasya saṃvādakapramāṇāntarasahakṛtasyaiva svārthe prāmāṇyamiti bhāvaḥ /\nitīti hetau /\npunarityādi /\npratipādyasya vyaṅgyasya śabdāpekṣayā liṅgitvābhāve 'pi saṃvādakapramāṇāntarāpekṣayā liṅgitvaṃ bhavatyeveti bhāvaḥ /\npūrvaṃ śabdādarthasyāvagamaḥ paścāttatra saṃvādakasyānumānasya pravṛttiḥ,arthasvarūpaṃ hi śabdasya viṣayaḥ, anumānasya tu tadgataṃ satyatvamityanumānasya\nna śabdāvagatārthānumāpakatvamiti samādhatte--maivamityādi /\nyathā ca vācyaviṣaye pramāṇāntarānugamena samyaktvapratītau kvacitkriyamāṇāyāṃ tasya pramāṇāntaraviṣayatve styapi na śabdavyāpāraviṣayatāhānistadyvaṅgyasyāpi /\nlocanam yadāhuḥ--- 'āptavādāvisaṃvādasāmānyādatra cedanumānatā' iti /\nna caitāvatā vācyasya pratotirānumānikī kiṃ tu tadgatasya tato 'dhikasya satyatvasya tadvyaṅgye 'pi bhaviṣyati /\netadāha--yathā cetyādinā /\netaccābhyupagamyaktaṃ bālapriyā vācyasyāpītyapiśabdena vyaṅgyasya parigrahaḥ /\nyadāhuriti /\nvākyādhikaraṇe ślokavārtikakṛta iti śeṣaḥ /\n<lg>\n<l>āpteti /</l>\n<l>mudritatatpustake tvevaṃ pāṭhaḥ--'āptavādāvisaṃvādādatra cedanumānate'ti /</l>\n<l>asyāvaśiṣṭantu--- 'nirṇayastāvatā siddhyedbuddhyutpattirna tatkṛtā /</l>\n<l>anyadeva hi satyatvamāptavādatvahetukam //</l>\n</lg></p>\n\n<lg>\n<l>vākyārthaścānya eveti jñātaḥ pūrvatarantataḥ /</l>\n<l>tatra cedāptavādena satyatvamanumiyate //</l>\n</lg>\n\n<p>vākyārthapratyayayasyātra kathaṃ syādanumānateti /\nāptavādāvisaṃvādāditi hetukathanam /\natreti /\nvākyārthabuddhāvityarthaḥ /\nanumānatā anumititvam /\ncedityanantaraṃ neti śeṣaḥ /\natra hetumāha--'nirṇayastāvate'tyādi /\nebhirvacanairvākyārthasya satyatvamevāptoktatvarūpānumānena niścetavyamiti labhyata iti bhāvaḥ /\n'āptavādāvisaṃvādassāmānyādanumānata' iti pāṭho bahuṣu grantheṣu dṛśyate /\ntasyāyamarthaḥ--āptavādasya āptavacanasya yassvārthaviṣayo 'visaṃvādaḥ satyatvaṃ, satyārthaviṣayakatvamiti yāvat /\nsaḥ sāmānyādanumānataḥ āptavādatvādyanumānagamya iti /\nnanu tarhi vācyapratītirapyānumānikyevāśrīyatāmityatrāha--na cetyādi /\ntat kimatrānumānikī pratītireva nāsti, astītyāha--kintvityādi /\nsatyatvasyeti /\npratītirānumānikītyanuṣaṅgaḥ /\ntadyvaṅgye 'pi bhaviṣyatīti /\nānumānikaṃ satyatvaṃ vyaṅgyārthe 'pi bhaviṣyatītyarthaḥ /\nvyaṅgyo 'rthaśśabdena pratipādyatetasya satyatvantvanumānagamyamiti bhāvaḥ /\netacceti /\nyathācetyādigranthenoktaṃ vyaṅgyasyānumānikaṃ satyatvamityarthaḥ /\nabhyapagamyeti /\nprayojanavatvaṃ vastuto 'vidyamānamapi vidyamānaṃ kṛtvetyarthaḥ /\njaprayojakatvamupapādayati--na hītyādi /\nkāvyaviṣaye ca vyaṅgyapratītināṃ satyāsatyanirūpaṇasyāprayojakatvameveti tatra pramāṇāntaravyāpāraparīkṣopahāsāyaiva sampadyate /\ntasmālliṅgipratītireva sarvatra vyaṅgyapratītiriti na śakyate vaktum /\nyattvanumeyarūpavyaṅgyaviṣayaṃ śabdānāṃ vyañjakatvaṃ taddhvanivyavahārasyāprayojakam /\nlocanam na tnanena naḥ prayojanamityāhuḥ /\nkāvyaviṣaye ceti /\naprayojakatvamiti /\nna hi teṣāṃ vākyanāmāgriṣṭomādivākyavatsatyārthapratipādanadvāreṇa pravartakatvāya prāmāṇyamanviṣyate, prītamātraparyavasāyitvāt /\nprītereva cālaukikacamatkārarūpāyā vyutpattyaṅgatvāt /\netaccoktaṃ vitatya prāk /\nupahāsāyaiveti /\nnāyaṃ sahṛdayaḥ kevalaṃ śuṣkatarkopakramakarkaśahṛdayaḥ pratītiṃ parāmarṣṭuṃ nālamityeṣa upahāsaḥ /\nnanvevaṃ tarhi mā bhūdyatra yatra vyañjakatā tatra tatrānumānatvam; yatra yatrānumānatvaṃ tatra tatra vyañjakatvamiti kathamapahnūyata ityāśaṅkyāha--yattvanumeyeti /\ntadvyañjakatvaṃ na dhvanilakṣaṇamabhiprāyavyatiriktaviṣayāvyāparāditi bhāvaḥ /\nnanvabhiprāyaviṣayaṃ yadvyañjakatvamanumānaikayogakṣemaṃ taccenna prayojakaṃ dhvanivyavahārasya tarhi kimarthaṃ bālapriyā teṣāṃ kāvyarūpāṇām /\nagniṣṭomādivākyavaditi /\nvaidharmyeṇa dṛṣṭāntaḥ /\npravartakatvāya pravṛtyupadhāyakatvasampādanāya /\nanviṣyate vicāryate /\nprītimātreti /\nmātraśabdena pravartakatvavyudāsaḥ /\nkutaḥ prītimātraparyavasāyitvamityata āha--prīterityādi /\nuktamiti /\nrasasvarūpanirūpaṇāvasara iti bhāvaḥ /\nupahāsasvarūpamāhanāyamityādi /\nśuṣketi /\nśuṣkekasya tarkasyānumānasyopakrameṇa karkaśahṛdayaḥ arasika ityarthaḥ /\npratītimiti /\nkāvyajanyapratītisvarūpamityarthaḥ /\nmā bhūditi /\nālokādau vyabhicārāditi bhāvaḥ /\nitīti /\nityetadityarthaḥ /\nvṛttau tadvyañjakatvaṃ dhvanivyavahārasyāprayojakamityevoktamaprayojakatve heturnokta ityato 'bhipretaṃ hetuṃ darśayannāha--tadityādi /\ntadyvañjakatvamiti /\nvaktrabhiprāyātmakānumeyavyaṅgyaviṣayaṃ śabdasya vyañjakatvamityarthaḥ /\nna dhvanilakṣaṇaṃ dhvanivyavahāraviṣayasya lakṣaṇaṃ na /\natrāvyāpti hetumāha--abhiprāyetyādi /\nabhiprāyo vivakṣā, tadvyatirikto viṣayo rasālaṅkārādirūpo vyaṅgyaḥ tatrāvyāpārādvyāparaṇābhāvādityarthaḥ /\nyatrābhiprāyātiriktaṃ vyaṅgyaṃ dhvanivyavarahāraviṣaye tasminnabhiprāyarūpānumeyavyaṅgyaviṣayasya vyañjakatvasyābhāvādavyāpteriti yāvat /\nsvīyapūrvavacanavyādhātaśaṅkāmudbhāvyāvatārayati---nanvityādi /\nanumānaiketi /\nanumānena saha ekayogakṣematulyaprakāramityarthaḥ /\napi tu vyañjakatvalakṣaṇaḥ śabdānāṃ vyāpāra autpattikaśabdārthasambandhavādināpyabhyupagantavya iti pradarśanārthamupanyastam /\ntadbhi vyañjakatvaṃ kadācilliṅgatvena kadācidrūpāntareṇa śabdānāṃ vācakānāmavācakānāṃ ca sarvavādibhirapratikṣepyamityayamasmābhiryatna ākhdhaḥ /\ntadevaṃ guṇavṛttivācakatvādibhyaḥ śabdaprakārebhyo niyamenaiva tāvadvilakṣaṇaṃ vyañjakatvam /\nlocanam tatpūrvamupakṣiptamityāśaṅkyāha--api tviti /\netadeva saṃkṣipya nirūpati--taddhīti /\nyata eva hi kvacidanumānānenābhiprāyādau kvacitpratyakṣeṇa dīpālokādau kvacitkāraṇatvena gītadhvanyādau kvacidabhidhayā vikṣitānyapare kvacidguṇavṛttyā avivakṣitavācye 'nugṛhyamāṇaṃ vyañjakatvaṃ dṛṣṭaṃ tata eva tebhyaḥ sarvebhyo vilakṣaṇamasya rūpaṃ nassidhyati tadāha--tadevamiti /\nnanu prasiddhasya kimarthaṃ rūpasaṃkocaḥ kriyate abhidhāvyāpāraguṇavṛttyādeḥ /\ntasyaiva sāmagryantarapanipātādyadviviṣṭaṃ bālapriyā pūrvamupakṣiptamiti /\ntathāvidha ityādigranthenopanyastamityarthaḥ /\netadeveti /\nuktamevetyarthaḥ /\ntaddhītyādigranthena saha tadevamityādigranthasyārthaṃ vivṛṇvannāha--yata ityādi /\nkvacidatyasya vivaraṇam--abhiprāyādāviti /\nevamuparyapi bodhyam /\nkvacidrūpāntareṇeti vṛttigranthasya vivaraṇaṃ pratyakṣeṇetyādi /\ntadevamityādervivaṇaṃ--tata eva tebhya ityādi /\nyata eva hi abhiprāyadiviṣayaṃ śabdasya vyañjakatvamanumānainānumityā /\ndopālokādigataṃ ghaṭādiviṣayaṃ vyañjakatvaṃ pratyakṣeṇa ghaṭādicākṣuṣajñānena /\ngītadhvanyādigataṃ saviṣayaṃ vyañjakatvaṃ kāraṇatvena rasaniṣpādakatvena /\nvivakṣitānyaparagataṃ vyañjakatvamabhidhayā /\navivakṣitavācyagataṃ vyañjakatvaṃ guṇavṛtyā ca anugṛhyamāṇaṃ dṛṣṭaṃ, tata evetyarthaḥ /\nvyañjakatvānugrāhakatvamevaiteṣāṃ, na tu tattādrūpyamiti bhāvaḥ /\ntebhyassarvebhya iti /\nanumānādirūpebhya ityarthaḥ /\nvilakṣaṇamityādi /\nanenāyaṃ prayogaḥ pradarśitaḥ--vimataṃ vyañjakatvamanumānādiprakārebhyo vilakṣaṇaṃ teṣu vyāvartamāneṣvapi anuvartamānatayāvabhāsamānatvāt, yadyeṣu vyāvartamāneṣvapyanuvartamānatayāvabhāsate tattebhyo bhinnaṃ yathā kusumebhyaḥ sūtramiti /\ntadāheti /\ntadvailakṣaṇyamāhetyarthaḥ /\nnanvityādi /\nprasiddhasyābhidhāvyāpāragumavṛtyāde rūpasaṅkocaḥ kimarthaṃ kriyata iti sambandhaḥ /\nvyañjakatvasyātiriktasya kalpaneneti /\nśeṣaḥ /\nguṇavṛtyādiretyādipadena lakṣaṇāyāḥ parigrahaḥ /\ntarhi kathaṃ vaktavyabhityatrāha--tasyaivetyādi /\ntasyaiva abhidhāvyāpārādereva /\nsāmagryantareti /\npratipattṛpratibhāvaktṛvaiśiṣṭyādijñānādirūpetyarthaḥ /\ntadantāpātitve 'pi tasya haṭhādabhidhīyamāne tadviśeṣasya dhvaneryatprakāśanaṃ vipratipattinirāsāya sahṛdayavyutpattaye vā tatkriyamāṇamanatisandheyameva /\nna hi sāmānyamātralakṣaṇenopayogiviśeṣalakṣaṇānāṃ pratikṣepaḥ /\nśakyaḥ kartum /\nevaṃ hi sati sattāmātralakṣaṇe kṛte sakalasadvastulakṣaṇānāṃ paunaruktyaprasaṅgaḥ /\ntadevam-- vimativiṣayo ya āsīnmanīṣiṇāṃ satatamaviditasatattvaḥ /\nlocanam rūpaṃ tadeva vyañjakatvamucyatāmityāśaṅkyāha--tadantaḥ--pātitve 'pīti /\nna vayaṃ saṃjñāniveśanādi niṣedhāma iti bhāvaḥ /\nvipratipattistādṛgviśeṣo nāstīti vyutpattiḥ saṃśayājñānanirāsaḥ /\nna hīti /\nuyogiṣu viśeṣeṣu yāni lakṣaṇāni teṣām /\nupayogipadenānupayogināṃ kākadantādīnāṃ vyudāsaḥ /\nevaṃ hīti /\ntripadārthasaṅkarī sattetyanenaiva dravyaguṇakarmaṇāṃ lakṣitatvācchrutismṛtyāyurvadadhanurvedaprabhṛtīnāṃ bālapriyā viśiṣṭaṃ rūpamiti /\navasthāntaraparyāyaṃ vilakṣaṇaṃ svarūpamityarthaḥ /\ntadeva vyañjakvatvamucyatāmiti /\nvyañjakatvākhyasyārthāntarasya kalpanāpekṣayā lāghavāditi bhāvaḥ /\nvṛttau tasya tadantaḥpātitve haṭhādabhidhīyamāne 'pīti yojanā /\n'tadantaḥpātitve' guṇavṛttivācakatvādyantaḥpātitve /\n'tasya' vyañjakatvasya /\n'tadviśeṣasya locane--na vayamityādi /\nvayaṃ saṃjñāniveśanādi na niṣedhāma iti /\nasmadabhimatasya vyañjakatvasya vilakṣaṇasvarūpābhidhādisaṃjñā yadi kriyate, tarhi tāṃ na niṣedhāma ityarthaḥ /\nvastuni hi samucitā vimatirna nāmamātra iti bhāvaḥ /\nviruddhā pratipattirvipratipattiriti vyutpattimabhipretya tatpadaṃ vyācaṣṭe--tādṛgityādi /\ntādṛgviśeṣaḥ vyañjakatvarūpaḥ /\nvyutpattipadena vivakṣitamāha--saṃśayeti /\nupayogītyādigranthaṃ vivṛṇoti--upayogiṣvityādi /\nupayogiṣu lokayātropayogiṣu /\nviśeṣeṣu vastuviśeṣeṣu /\ntadgatānīti yāvat /\nupayogiṣviti viśeṣaṇasya phalamāha--upayogipadenetyādi vaiśeṣikadarśane dravyādipadārthānāmurdṛśānantaramādau 'sadanityami'tyādisūtreṇa dravyaguṇakarmaṇāṃ trayāṇāṃ sattāvatvādikaṃ lakṣaṇamabhihitaṃ, tanmanasi kṛtyoktaṃ vṛttau 'sattāmātre' tyādi /\ntadvivṛṇoti--tripadārthetyādi /\ntripadārthasaṅkarīti /\ntripadārthasaṅkīrṇati pāṭhassādhuḥ /\ndravyādipadārthatrayavyāptetyarthaḥ /\nsakaletyādiprasaṅga ityantena vivakṣitaṃ vyācaṣṭe--śrutītyādi /\n<lg>\n<l>anārambhe bādhakaṃ darśayati--sakaletyādi /</l>\n<l>vṛttāvupasaṃharati--'tadevam' ityādi /</l>\n<l>'vimatī'tyādiśloko vṛtyantargataḥ /</l>\n<l>'aviditisatatva' dhvanisañjñitaḥ prakāraḥ kāvyasya vyañjitaḥ so 'yam //</l>\n</lg></p>\n\n\n</div>\n<div>\n\n\n<lg>\n<l>prakāro 'nyo guṇī-bhūta-vyaṅgyaḥ kāvyasya dṛśyate /</l>\n<l>yatra vyaṅgyānvaye vācya-cārutvaṃ syāt prakarṣavat // DhvK_3.34 //</l>\n</lg>\n\n\n</div>\n<div>\n\n\n<lg>\n<l>prakāro 'nyo guṇībhūtavyaṅgyaḥ kāvyasya dṛśyate /</l>\n<l>yatra vyaṅgyānvaye vācyacārutvaṃ syātprakarṣavat // 34 //</l>\n</lg>\n\n<lg>\n<l>locanam sakalalokayātropayogināmanārambhaḥ syāditi bhāvaḥ /</l>\n<l>vimativiṣayatve hetuḥ--aviditasatattva iti /</l>\n<l>ata evādhunātra na kasyacidvimatiretasmātkṣaṇātprabhṛtīti pratipādayitum--āsīt ityuktam // 3.3 //</l>\n</lg>\n\n<p>evaṃ yāvaddhvanerātmīyaṃ rūpaṃ bhedopabhedasahitaṃ yacca vyañjakabhedamukhena rūpaṃ tatsarvaṃ pratipādya prāṇabhūtaṃ vyaṅgyavyañjakabhāvamekapraghaṭṭakena śiṣyabuddhau viniveśayituṃ vyañjakavādasthānaṃ racitamiti dhvaniṃ prati yadvaktavyaṃ taduktameva /\nadhunā tu guṇaibhūto 'pyayaṃ vyaṅgyaḥ kavivācaḥ pavitrayatītyamunā dvāreṇa tasyaivātmatvaṃ samarthayitumāha--prakāra bālapriyā ityukterupayogamāha locane--vimativiṣayateve heturiti /\nsaṃśayasya viśeṣānavadhāraṇamūlakatvaṃ hi prasiddham /\nāsīditi bhūtanirdeśasya phalamāha--ata evetyādi /\nata eveti /\n<lg>\n<l>yata eva vipratipattirvastutatvānavabodhanibandhanā tadavadhāraṇe sati notpattumarhati, tata evetyarthaḥ /</l>\n<l>adhunetyetadvivicyāha--etasmātkṣaṇādityādi /</l>\n<l>pratipādayitumiti /</l>\n<l>sūcayitumityarthaḥ // 3.3 //</l>\n</lg></p>\n\n<p>atha guṇībhūtavyaṅgyapratipādanaparamuttaragranthasandarbhaṃ tātparyārthākathanapūrvakamavatārayatumādita ārabhyaitadantavṛttagranthasandarbhasyārthaṃ saṅkṣipyāha--evamityādi /\nevaṃ yāvaddhvaniṃ prati yadvaktavyantaduktameveti sambandhaḥ /\nprathamodyote tāvatsopoddhātaṃ dhvanessāmānyalakṣaṇamevoktaṃ, dvitīye tvavivakṣitavācyādibhedastadbhedāśca pradarśitāḥ /\ntadāha--bhedopabhedasahitamātmīyaṃ rūpamiti /\nyaccetyanena tṛtīyodyotārtha uktaḥ /\ntatsarvaṃ pratipādyetyanena, tāvataiva dhvanisvarūpapratipādanaṃ nirvyūḍhamiti darśayati /\nprāṇabhūtamityanena vyaṅgyavyañjakabhāvanirūpaṇasyātyantāvaśyakatvaṃ pradarśitam /\nekapraghaṭṭakenetyādinā paunaruktyaśaṅkā parihṛtā /\ndhvaniṃ pratītyanena pratipādyāntarasadbhāvaṃ dhvanati /\nnanu kāvyasyātmā dhvanirityabhyupagamena kāvyātmabhūtadhvanisvarūpapratipādanamātravṛttatvāt kimarthaṃ guṇībhūtavyaṅgyapratipādanaṃ kṛtaṃ, tasya kāvyātmatvābhāvādityato 'bhiprāyaṃ darśayannavatārayati--adhunetyādi /\nayaṃ vyaṅgyaḥ uktaprakāro vyaṅgyārthaḥ /\nguṇībhūto 'pi na pradhānabhūta eveti bhāvaḥ /\npavitrayatīti /\nchāyātiśayaṃ sampādayatītyarthaḥ /\namunā dvāreṇeti /\nkaimutyanyāyopakṣepamukhenetyarthaḥ /\ntasyaiveti /\ndhvanerevetyarthaḥ /\nuktaṃ hi prāk 'evaṃbhūtā ceyaṃ vyaṅgyate'tyādinarājatvamive'tyantam /\ncārutvaprakarṣahetutvena vyaṅgyānvayasya kārikāyāndarśitatvānna vyaṅgyasambandhamātraṃ vyaṅgyo 'rtho lalanālāvaṇyaprakhyo yaḥ pratipāditastasya prādhānye dhvanirityuktam /\n<lg>\n<l>tasya tu guṇībhāvena vācyacārutvaprakarṣe guṇībhūtvayaṅgyo nāma kāvyaprabhedaḥ prakalpyate /</l>\n<l>tatra vastumātrasya vyaṅgyasya tiraskṛtavācyebhyaḥ prīyamānasya kadācidvācyarūpavākyārthāpekṣayā guṇībhāve sati guṇībhūtavyaṅgyatā /</l>\n<l>yathā-- lāvaṇyasindhuraparaiva hi keyamatra yatrotpalāni śaśinā saha samplavante /</l>\n<l>unmajjati dviradakumbhataṭī ca yatra yatrāpare kadalikāṇḍamṛṇāladaṇḍāḥ //</l>\n</lg></p>\n\n<p>locanam iti /\nvyaṅgyenānvayo vācyasyopaskāra ityarthaḥ /\npratipādita iti /\n'pratīyamānaṃ punaranyadeva' ityatra /\nuktamiti /\n'yatrārthaḥ śabdo vā' ityatrāntare vyaṅgyaṃ ca vastvāditrayaṃ tatra vastuno vyaṅgyasya ye bhedā uktāsteṣāṃ krameṇa guṇabhāvaṃ darśayati---tatreti /\nlāvaṇyeti /\nabhilāṣavismayagarbheyaṃ kasyacittaruṇasyoktiḥ /\natra sindhuśabdena paripūrṇatā, utpalaśabdena kaṭākṣacchaṭāḥ, śaśiśabdena vadanaṃ, dviradakumbhataṭīśabdena stanayugalaṃ, kadalikāṇḍaśabdenoruyugalaṃ, mṛṇāladaṇḍaśabdena doryugmamiti dhvanyate /\ntatra caiṣāṃ svārthasya sarvathānupapatterandhaśabdoktena nyāyena tiraskṛtavācyatvam /\nbālapriyā vācyasyātra vivakṣitaṃ, kintu vyaṅgyasambandhakṛtātiśayaviśeṣāspadatvamityāha--vācyasyopaskāra iti /\nvyaṅgyasya guṇībhāve vaktavye vṛttau vastvāderguṇībhāvapradarśanāsaṅgatiśaṅkāmuddhartumāha--vyaṅgyañca vastvāditrayamiti /\nuktamiti śeṣaḥ /\nvṛttau 'lāvaṇye'ti /\n'atra'asmindeśe /\n'aparaiva' apūrvaiva /\n'keyaṃ lāvaṇyasindhuḥ' lāvaṇyasya sarit /\n'yatra' yasyām /\n'śaśinā' pūrṇacandreṇa /\n'saṃplavante' sammilitāni bhavanti /\n'unmajjati' utthitā bhavati /\n'dviradaḥ' gajaḥ /\n'yatre' tyādi /\nsantīti śeṣaḥ /\n'kadalikāṇḍaḥ' kadalīdaṇḍaḥ /\nvastumātrasya vyaṅgyasyetyādivṛttyuktaṃ sarvaṃ krameṇa pradarśayiṣyannadau bhūmikāṃ racayati locane--abhilāṣetyādi /\nprathamaṃ vismayastato 'bhilāṣa iti kramaḥ, tadavivakṣyābhilāṣavismayagarbhetyuktam /\nkasyaciditi /\nviśeṣānuktiranupayogāt /\nsindhuśabdeneti /\nsindhuśabdena paripūrṇateti dhvanyata ityādyanvayaḥ /\nparipūrṇateti /\npāripūrṇyaviśiṣṭetyarthaḥ /\nutpalāniti bahuvacanāntanirdeśānuguṇyenāha--kaṭākṣacchaṭā iti /\ndhvanyata iti vipariṇāmenātra sambandhaḥ /\ntatreti /\nuktavastudhvanena satītyarthaḥ /\neṣāṃ sindhūtpalādiśabdānām /\ntiraskṛtavācyatvamityanena sambandhaḥ /\natra hetumāha--svārthasyetyādi /\nsvārthasya nadīnīlābjaprabhṛteḥ /\natiraskṛtavācyobhyo 'pi śabdebhyaḥ pratīyamānasya vyaṅgyasya kadāṭacidvācyaprādhānyena locanam sa ca pratīyamāno 'pyarthaviśeṣaḥ 'aparaiva hi keyaṃ' ityuktigarbhīkṛte vācyeṃ'śe cārutvacchāyāṃ vidhatte, vācyasyaiva svātmonmajjanayā nimajjitavyaṅgyajātasya sundaratvenāvabhānāt /\nsundaratvaṃ cātyāsambhāvyamānasamāgamasakalalokasārabhūtakuvalayādibhāvavargasyātisubhagakādhikaraṇav iśirāntalabdhasamuccayarūpatayā vismaya vibhāvanāprāptipuraskāreṇa vyaṅgyārthopaskṛtasya tathā vicitrasyaiva vācyarūponmajjanenābhilāṣādivibhāvatvāt /\nbālapriyā andheti /\nniḥśvāsāndha ivādarśa ityatrāndhaśabdavyākhāyane ya ukto nyāyastenetyarthaḥ /\npratīyamāno 'pītyapiśabdena svataḥ prāptapradhānabhāvasya vaiparītyena guṇībāvāpattirviruddheti darśayati /\nso 'rthaviśeṣaḥ vyākhyātavyaṅgyārthajātam /\naparaivetyādi /\naparaiva hīti keyamiti coktibhyāṃ sāmānyātmanākroḍīkṛta ityarthaḥ /\nvācyeṃ'śe sindhūtpalādiśabdavācyanadīnīlābjādighaṭitavākyārthe /\ncārutvacchāyāṃ kāvyacārutvapratītihetubhūtāṃ śobhām /\nvidhatte karoti /\nanena vyaṅgyasya guṇībhāvaḥ pradarśitaḥ /\natra sahṛdayānubhavameva pramāṇayati---vācasyaivetyādi /\nvācyasyaiva sundaratvenāvabhāsanāditi sambandhaḥ /\natra hetugarbhe viśeṣaṇe darśayati--svātmetyādi /\nsvasya vācyasya ya ātmā svarūpantasya yadunmajjanamuddhurakandharatayāvasthānaṃ tayā upalakṣitasya /\ntathā nimajjinaṃ vyaṅgyajātaṃ pūrvoktaṃ yena tasya /\nvyaṅgyajātasya nimajjanaṃ vācyamukhaprekṣitayā nīcairavasthānam /\nkathaṃ punastādṛśasya vācyasya sundaratvamityata āha--sundaratvañcetyādi /\nasya vācyasya /\nśloke 'sminnadau vācyasya vismayavibhāvatāprāyeṇāha--asambhāvyetyādi /\nasambhāvyamānassambhāvayitumapyaśakyatāṃ pratipadyamānassamāgamoyeṣāṃ te /\ntathā sakalalokasārabhūtāśca ye kuvalayādayo bhāvāḥ padārthasteṣāṃ vargasya /\natisumagaṃ yadekādhikaraṇaṃ nāyikārūpaṃ tatra yā viśrāntiḥ saṃśliṣyāvasthitistāyā labdhaṃ samuccarūpaṃ saṅghātarūpatvaṃ yena tasya bhāvastattā tayā hetunā /\nyā vismayavibhāvatāprāptistasyāḥ puraskāreṇa purassarīkāreṇeti ca pāṭhaḥ /\nabhilāṣādivibhāvatāprāptau hetumāha--vyaṅgyetyādi /\nvyaṅgyārthopaskṛtasya kaṭākṣavadanādyuktavyaṅgyārthajātenopaskṛtasya /\ntathāvicitrasya vyaṅgyārthopaskāreṇa vaicitryaṃ viśeṣaṃ prāptasya /\nnanu yadi vyaṅgyārthopaskṛtasyaivābhilāṣādivibhāvatvaṃ na svarūpataḥ, tarhi vyaṅgyasya prādhānyamāpatitaṃ tasyaiva vibhāvatāprāptau prayojakatvādityata āha--vācyarūponmajjaneneti /\nkuvalayacandrādivācyārthasvarūponmajjanena hetunetyarthaḥ /\nkāvyacārutvāpekṣayā guṇībhāve sati guṇībhūtavyaṅgyatā, yathodāhṛtam--'anurāgavatī sandhyā' ityevamādi /\ntasyaiva svayamuktyā prakāśīkṛtatvena guṇībhāvaḥ, yathohāhṛtam---'saṅketakālamanasam' locanam ata eveyati yadyapi vācyasya prādhānyaṃ , tathāpi rasadhvanau tasyāpi guṇateti sarvasya guṇībhūtavyaṅgyasya prākare mantavyam /\nata eva dhvanerevātmatvamityuktacaraṃ bahuśaḥ /\nanye tu jalakrīḍāvatīrṇataruṇījanalāvaṇyadravasundarīkṛtanadīviṣayeyamuktiriti sahṛdayāḥ, tatrāpi coktaprakāreṇaiva yojanā /\nyadi vā nadīsannidhau snānāvatīrṇayuvativiṣayā /\nsarvathā tāvadvismayamukheneyati vyāpārādguṇatāvyaṅgyasya /\nudāhṛtamiti /\nbālapriyā vyaṅgyasya kaṭākṣavadanādervācyakuvalayacandrādirūpatvena darśanaṃ hyabhilāṣādijanane nimittamiti bhāvaḥ /\nata eveti /\nuktarītyā vyaṅgyasya guṇībhāvādevetyarthaḥ /\niyatīti vismathavibhāvatāprāptipūrvakābhilāṣādivibhāvatāprāptiparyante 'rtha ityarthaḥ /\nanantarantu tasyā guṇībhāva evetyāha--tathāpītyādi /\nrasadhvanau śṛṅgārādidhvanau /\ntasyāpi vācyasyāpi /\nna kevalamatraivetyāha--iti sarvasyetyādi /\natropaṣṭambhakamāha--ata evetyādi /\nyadi guṇībhūtavyaṅgyaprabhede vācyārthasyaiva prādhānyaṃ syāttdā dhvaniḥ kāvyasyātmeti tatra tatroddhoṣyamāṇamasaṅgataṃ syāditi bhāvaḥ /\nśokasyāsya kvacitprabandhe 'nupalambhānmuktakasyaucityānusāreṇa varṇyaviśeṣanirvarṇanāvidheyeti darśayan pakṣāntaramāha--anye tvityādi /\nlāvaṇyadravasundarīkṛtanadīviṣayetyanena lāvaṇyasindhurityetadvivṛtaṃ lāvaṇyamayī lāvaṇyasundarīkṛtā vā sindhuriti vigrahaḥ, sindhuśabdo na tiraskṛtavācyo vyañjaka iti ca bhāvaḥ /\nutpalādiśabdānāntu prāguktaiva vyañjanaparipāṭītyāha--tatrāpi cetyādi /\nasmin pakṣe kuvalayādīnāmatisubhagaikādhikaraṇasamāveśakṛtasaubhāgyalābho na sāmañjasyena bhavatītyasvarasamanya ityanena sūcayan pakṣāntaramāha--yadi vetyādi /\nnadīsannidhāviti /\nyuvatigataniratiśayalāvaṇyapūravyāptatvāllāvaṇyamayī sindhuryasāyassetyarthātsandhuśabdo 'trāpi pakṣe mukhyārthaka eva, na ca prāguktadoṣastaruṇyā eva varṇanīyatvāditi bhāvaḥ /\npakṣatraye 'pi vivakṣitaguṇībhūtavyaṅgyaprabhedatvaṃ nirbhādhamityāha--sarvarthetyādi /\nnirūpitamiti /\nyathātra vyaṅgyasya nāyakavṛttāntasya guṇībhāvastathā darśitamityarthaḥ /\nnanu sandhyādiśabdānāmatiraskṛtavācyānāmena nāyikādyarthapratyāyakatve 'pyanurāgaśabdasya premavācakatvenaiva prasiddhasya raktimarūpaprakṛtārthe jahatsvārthalakṣaṇāyā eva vaktavyatayā kathamatiraskṛtavācyatvamiti śaṅkāṃ parijihīrṣuḥ pratyuta tatpadasya yogarūḍhyā raktimavācakatvameva, premarūpārthe ityādi /\nrasādirūpavyaṅgyasya guṇībhāvo rasavadalaṅkāre darśitaḥ; tatra ca teṣāmādhikārikavākyāpekṣayā guṇībhāvo vivahanapravṛttabhṛtyānuyāyirājavat /\nvyaṅgyālaṅkārasya guṇībhāve dīvakādiviṣayaḥ /\nlocanam etacca prathamoddyota eva nirūpitam anurāgaśabdasya cābhilāṣe taduparaktatvalakṣaṇayā lāvaṇyaśabdavatpravṛttirityabhiprāyeṇātiraskṛtavācyatvamuktam /\ntasyaiveti /\nvastumātrasya /\nrasādīti /\nādiśabdena bhāvādayaḥ rasavacchabdena preyasviprabhṛtayo 'laṅkārā upalakṣitāḥ /\n<lg>\n<l>nanvatyarthaṃ pradhānabhūtasya rāsadeḥ kathaṃ guṇībhāvaḥ, guṇībhāve vā kathamacārutvaṃ na syādityāśaṅkya pratyuta sundaratā bhavatīti prasiddhadṛṣṭāntamukhena darśayati---tatra ceti /</l>\n<l>rasavadādyalaṅkāraviṣaye /</l>\n<l>evaṃ vastuno rasādeśca guṇībhāvaṃ pradarśyālaṅkārātmano 'pi tṛtīyasya vyaṅgyaprakārasya taṃ darśayati---vyaṅgyālaṅkārasyeti /</l>\n<l>upamādeḥ // 3.4 //</l>\n</lg></p>\n\n<p>evaṃ prakāratrayasyāpi guṇabhāvaṃ pradarśya bahutaralakṣyavyāpakatāsyeti darśayitumāha---tatheti /\nbālapriyā tu nirūḍhalakṣaṇetyatiraskṛtāvācyatvasupapannameveti darśayati--anurāgaśabdasyetyādi /\nabhilāṣe premṇi /\ntaditi /\ntatpadārthastadvastu taduparaktaṃ yena tattvaṃ vastūparañjakatvaṃ tena nimittena lakṣaṇayetyarthaḥ /\nlāvaṇyaśabdavaditi /\nsuṣamāviśeṣe lāvaṇyaśabdasyevetyarthaḥ /\npremarūpārtho vyaṅgya eveti bodhyam /\nrasavacchabdeneti /\nrasavadalaṅkāre darśita ityatratyarasavacchabdenetyarthaḥ /\nrasavadalaṅkāraviṣayaḥ prākdarśita iti ca vṛttau pāṭhaḥ /\ndṛṣṭāntapradarśanapūrvakaṃ rasāderguṇībhāvapradarśanasya phalaṃ tadasambhavaśaṅkānivṛttirityāśayena śaṅkāmāha--nanvatyarthamityādi /\nvācyasyāpyāpekṣikaṃ prādhānyamastītyato 'tyarthamityuktam /\nkathamiti /\nprādhānyaguṇībhāvayorekatra samāveśo viruddha eveti bhāvaḥ /\n<lg>\n<l>nanu pradhānasyāpi sato rasādeḥ kavivivakṣāvaśādguṇībhāvaḥ kinna syādityata āha--guṇībhāve veti /</l>\n<l>prasiddhadṛṣṭānteti /</l>\n<l>sundaratvena prasiddhadṛṣṭāntetyarthaḥ /</l>\n<l>na hi rājño vivāhapravṛttamṛtyānuyāyitvamasundaraṃ bhāti, pratyuta bhṛtyotkarṣaviśeṣo 'pi rājotkarṣātiśayāyaiva kalpiṣyata iti cārutvameva puṣṇātīti bhāvaḥ // 3.4 //</l>\n</lg></p>\n\n<p>asyeti /\nguṇībhūtavyaṅgyasyetyarthaḥ /\nprasādaguṇayogātprasannāni vyaṅgyārthākṣepakatvādgambhīrāṇi ceti sambandhaḥ /\nsukhāvahā ityanena teṣu prakāro 'yameva yojya tathā---</p>\n\n</div>\n<div>\n\n\n<lg>\n<l>prasanna-gambhīra-padāḥ kāvya-bandhāḥ sukhāvahāḥ /</l>\n<l>ye ca teṣu prakāro 'yam eva yojyāḥ sumedhasā // DhvK_3.35 //</l>\n</lg>\n\n\n</div>\n<div>\n\n\n<lg>\n<l>prasannagambhīrapadāḥ kāvyabanadhāḥ sukhāvahāḥ /</l>\n<l>ye ca teṣu prakāro 'yameva yojyaḥ sumedhasā // 35 //</l>\n</lg>\n\n<p>ye caite 'parimitasvarūpā api prakāśamānāstathāvidhārtharamaṇīyāḥ santo vivekināṃ sukhāvahāḥ, kāvyabandhāsteṣu sarveṣvevāyaṃ prakāro guṇībhūtavyaṅgyo nāma yojanīyaḥ /\nyathāḥ---\nlacchī duhidā jāmāuo harī taṃsa dhariṇiā gaṅgā /\nlocanam prasannāni prasādaguṇayogādgabhīrāṇi ca vyaṅgyārthakṣepakatvātpadāni yeṣu /\nsukhāvahā iti cārutvahetuḥ /\ntatrāyameva prakāra iti bhāvaḥ /\nsumedhaseti /\nyastvetaṃ prakāraṃ tatra yojayituṃ na śaktaḥ sa paramalīkasahṛdayabhāvanāmukulitalocanoktyopahasanīyaḥ syāditi bhāvaḥ /\nlakṣmīḥ sakalajanābhilāṣabhūmirduhitā /\njamātā hariḥ yaḥ samastabhogāpavargadānasatatodyamī /\ntathā gṛhiṇī gaṅgā yasyāḥ samabhilaṣaṇīye sarvasminvastunyapahata upāyabhāvaḥ /\namṛtamṛgāṅkau ca sutau, amṛtamiha vāruṇī /\ntena gaṅgāsnānaharicaraṇārādhanādyupāyaśatalabdhāyā lakṣmyāścandrodayapānagoṣṭhyupabhogalakṣaṇaṃ mukhyeṃ phalamiti trailokyasārabhūtatā bālapriyā ityatra tatprakārasya cārutvehetutvaṃ darśitamityāśayenāha--cārutvaheturityādi /\ntatra tathāvidhe kāvyabandhe /\nsahṛdayatvapratiṣṭālābhaścaitatprakārayojanakauśalaśālitānibandhana eveti tadarthibhistadviṣaye mahāprayatna ādheya iti darśayituṃ sumedhasetyuktamityāha--yastvetamityādi /\n<lg>\n<l>alīketi /</l>\n<l>ayaṃ na sahṛdayaḥ kintvalīkasahṛdayabhāvanayā asatyasya sahṛdayatvastha bhāvanayā rasāsvādavaivaśyaṃ manasaḥ prakaṭayituṃ mukulitalocana āste, paśyatāsya vipralambhakabhāvamiti sahṛdayagoṣṭhīṣuparihāsapātraṃ syādityarthaḥ /</l>\n<l>lakṣmīrduhitā jāmātā haristasya hiṇī gaṅgā /</l>\n<l>amṛtamṛgāṅkau ca sutāvaho kuṭumbaṃ mahodadhaḥ //</l>\n</lg></p>\n\n<p>iti chāyā /\npadānāmetadgatānāṃ vyaṅgyamarthajātandarśayanyojanāmāha--lakṣamīrityādi /\nsakaletyādi /\nsamastetyādi /\nyasyā ityādi ca tattatpadavyaṅgyārthakathanam /\namṛtamiti /\namṛtapadārthaṃ ityarthaḥ /\nvāruṇīti /\nna pīyūṣaṃ tasya candrodayavadakhilajanasādhāraṇyābhāvāditi bhāvaḥ /\n<lg>\n<l>teneti /</l>\n<l>uktenārthajātenetyarthaḥ /</l>\n<l>gaṅgāsnānetyādiguṇībhāvamanubhavatītyantasyāyamarthaḥ /</l>\n<l>yasyāṃ snānādyadārādhanāditaśca yā labhyate sā gaṅgāsya gṛhiṇyeva, sa harirasya jāmātaiva, sā lakṣmīrasyātmajaiva, labdhāyā āmiamiaṅkā a suā aho kuḍumbaṃ mahoahiṇo //</l>\n</lg></p>\n\n\n</div>\n<div>\n\n<lg>\n<l>vācyālaṅkāra-vargo 'yaṃ vyaṅgyāṃśānugame sati /</l>\n<l>prāyeṇaiva parāṃ chāyāṃ bibhral lakṣye nirīkṣyate // DhvK_3.36 //</l>\n</lg>\n\n\n</div>\n<div>\n\n\n<lg>\n<l>vācyālaṅkāravargo 'yaṃ vyaṅgyāṃśānugame sata /</l>\n<l>prāyeṇaiva parāṃ chāyāṃ bibhrallakṣye nirīkṣyate // 36 //</l>\n</lg>\n\n<lg>\n<l>vācyālaṅkāravargo 'yaṃ vyaṅgyāṃśasyālaṅkārasya vastumātrasya vā yathoyogamanugame sati cchāyātiśayaṃ vibhrallakṣaṇakārairekadeśena darśitaḥ /</l>\n<l>sa tu tathārūpaḥ prāyeṇa sarva eva parīkṣyamāṇo lakṣye nirīkṣyate /</l>\n<l>tathā hi--dīpakasamāsoktyādivadanye 'pyalaṅkārāḥ prāyeṇa vyaṅgyālaṅkārāntaravastvantarasaṃsparśino dṛśyante /</l>\n<l>locanam pratīyamānā satī aho kuṭumbaṃ mahodadherityahośabdācca guṇībhāvamanubhavati // 3.5 //</l>\n</lg>\n\n<p>evaṃ niralaṅkāreṣūttānatāyāṃ tucchatayaiva bhāsamānamamunāntaḥsāreṇa kāvyaṃ pavitrīkṛtamityuktvālaṅkārasyāpyanenaiva ramyataratvamiti darśayati--vācyeti /\naṃśatvaṃ guṇamātratvam /\n<lg>\n<l>ekadeśeneti /</l>\n<l>ekadeśavivartirūpakamanena darśitam /</l>\n<l>bālapriyā lakṣmyāssampadrūpāyā upabhogābhāve cālabdhakalpatvāccandrodayakāle vāruṇyupabhogo hi mukhyaṃ phalaṃ, sa candrassā vāruṇī cāsya putrabhāvameva bhajata iti mahodadhireva trailokyasāra itīyānartho 'tra dhvananavyāpārādavagamyate /</l>\n<l>sa cāvagatassannaho kuṭumbamiti śabdaspṛṣṭatayā guṇībhāvamavalambate yataḥ, tadvyaṅgyārthajātopaskṛta eva vācyārtho vismayavibhāvatāṃ prāpnoti camatkārātiśayañca vidhatta iti // 3.4//</l>\n</lg></p>\n\n<p>pūrvakārikātātparyārthakathanapūrvakamuttarakārikāmāvatārayati--evamityādi /\nniralaṅkāreṣviti /\nlakṣmīrityādyuktodāharaṇe na kaścidalaṅgāraḥ sphuṭo 'vagamyata iti bhāvaḥ /\nuttānatāyāmiti /\nāpātataḥ pratītāvityarthaḥ /\nbhāsamānaṃ kāvyamiti sambandhaḥ /\nbhāsamānamapīti ca pāṭhaḥ /\namunā guṇībhūtena vyaṅgyena /\nantarasāreṇeti /\nantarassāratvaṃ guṇībhāve 'pi bālakrīḍākālīnarajatvanyāyena naisargikamutkarṣaśālitvam /\nalaṅkārasyeti jātyekavacanam /\nanenaiveti /\nguṇībhūtavyaṅgyenaivetyarthaḥ /\nramyataratvamiti /\nalaṅkāratvātsvato ramyatvamastīti tarappratyayaḥ /\nata eva 'parāṃ chāyāmi'ti chāyātiśayamiti coktam /\nvyaṅgyāṃśānugama ityatra vyaṅgyasya vācyaṃ pratyaṃśatvaṃ guṇībhūtatvamevetyāha--aṃśatvaṃ guṇamātratvamiti /\nanena darśitamiti /\nnāmagrahaṇe nāmaikadeśagrahaṇamiti nyāyenaikadeśaśabda ekadeśavivartirūpakapara iti bhāvaḥ /\nyataḥ prathamaṃ tāvadatiśayoktigarbhatā sarvālaṅkāreṣu śakyakriyā /\nkṛtaiva ca sā mahākavibhiḥ kāmapi kāvyaccharvipuṣyati, kathaṃ hyatiśayayogitā svaviṣayaucityena kriyamāṇā satī kāvye locanam tadayamarthaḥ--ekadeśavivartirūpake--- rājasaṃsairavījyanta śaradaiva saronṛpāḥ ityatra haṃsānāṃ yaccāmaratvaṃ pratīyamānaṃ tannṛpā iti vācye 'rthe vācye 'rthe guṇatāṃ prāptamalaṅkārakārairyāvadeva darśitaṃ tāvadamunā dvāreṇa sūcito 'yaṃ prakāra ityarthaḥ /\nanye tvekadeśena vācyabhāgavaicitryamātreṇetyanudbhinnameva vyācacakṣire /\nvyaṅgyaṃ yadalaṅkārāntaraṃ vastvantaraṃ ca saṃspṛśanti ye svātmanaḥ saṃskārāyāśliṣyantīti te tathā /\nmahākavibhiriti /\nkālidāsādibhiḥ /\nkāvyaśobhāṃ puṣyatīti yaduktaṃ tatra hetumāha---kathaṃ hīti /\nhi śabdo hetau /\natiśayayogitā kathaṃ notkarṣamāvahet kāvye nāstyevāsau prakāra ityarthaḥ /\nsvaviṣaye yadaucityaṃ tena ceddhṛdayasthitena tāmatiśayoktiṃ kaviḥ karoti /\nyathā bhaṭṭendurājasya-- yadviśramya vilokiteṣu bahuśo niḥsthemanī locane yadgātrāṇi daridrati pratidinaṃ lūnābjinīnālavat /\nbālapriyā kathamekadeśavivartirūpakeṇa tatpradarśanamityata āha---tadayamartha ityādi /\npratīyamānamiti /\nsarasāṃ nṛpatvarūpaṇameva śābdantatsāmarthyādvījanopāyabhūtānāṃ haṃsānāñcāmaratvaṃ vyaṅgyamityarthaḥ /\nśaradaścāmaragrāhiṇītvamapyatra vyaṅgyaṃ bodhyam /\nprātpaṃ prāptaṃ sat /\ndarśitamiti /\natroktavyaṅgyopaskṛtasya vācyasyaiva camatkārakāritvādvyaṅgyasya guṇībhūtatvaṃ spaṣṭīkṛtamityarthaḥ /\nyāvadeveti /\nkālāvadhinirdeśastasya spaṣṭatvātiśayasūcanārthaḥ /\ntāvaditi /\ntaddarśanamātrāvasara evānanyāpekṣayā sphuṭāvaseyo 'yamiti bhāvaḥ /\namunā dvāreṇeti /\nupalakṣaṇanyāyenetyarthaḥ /\nayaṃ prakāraḥ kārikoktaprakāraḥ /\nekadeśena darśita ityasyānyeṣāṃ vyākhyānamāha--anya ityādi /\nekadeśenetyasya vyākhyānam--vācya ityādi /\nanudbhinnamiti /\naspaṣṭārthakamityarthaḥ /\nvyaṅgyamityasyobhayaviśeṣaṇatvaṃ yojayannāha--vyaṅgyamityādi /\nsaṃspṛśantītyasya vivaraṇam--svātmana ityādi /\nsaṃskārāya atiśayayogāya /\nkāvya ityasya pūrveṇa sambandhaḥ /\nnāstyevetyādi /\nsatyāmatiśayayogitāyāmanāsāditotkarṣaḥ kāvyaprakāro nāstyevetyarthaḥ /\nkiṃ sarvathā netyāha--svaviṣaya ityādi /\nsvaviṣaye svasyā atiśayokteryo viṣayastasmin /\naucityaṃ sambhāvyamānatvalakṣaṇam /\ntena hṛdayasthiteneti /\n<lg>\n<l>kavihṛdayasthena tadaucityenopalakṣitāmityarthaḥ /</l>\n<l>karoti cettadā nāstyevāsau prakāra iti sambandhaḥ /</l>\n<l>notkarṣamāvahet /</l>\n<l>bhāmahenāpyatiśayoktilakṣaṇe yaduktam--- locanam dūrvākāṇḍaviḍambakaśca nibiḍo yatpāṇḍimā gaṇḍayoḥ kṛṇṇe yūni sayauvanāsu vanitāsveṣaiva veṣasthitiḥ //</l>\n</lg></p>\n\n<lg>\n<l>atra hi bhagavato manmathavapuṣaḥ saubhāgyaviṣayaḥ sambhāvyata evāyamatiśaya iti tatkāvye lokottaraiva śobhollasati /</l>\n<l>anaucityena tu śobhā loyeta eva /</l>\n<l>yathā-- alpaṃ nirmittamākāśamanālocyaiva vedhasā /</l>\n<l>idamevaṃvidhaṃ bhāvi bhavatyāḥ stanajṛmbhaṇam //</l>\n</lg>\n\n<p>iti /\nnanvatiśayoktiḥ sarvālaṅkāreṣu vyaṅgyatayāntalīṃnaivāsta iti yaduktaṃ tatkatham? yato bhāmaho 'tiśayoktiṃ sarvālaṅkārasāmānyarūpāmavādīt /\nna ca sāmānyaṃ śabdādviśeṣapratīteḥ pṛthagbhūtatayā paścāttanatvena cakāstīti kathamasya vyaṅgyatvamityāśaṅkyāha--bhāmaheneti /\nbālapriyā tatraucityayuktamudāharaṇamāha--yadityādi /\nvyākhyāto 'yaṃ ślokaḥ /\nbhagavata iti manmathavapuṣa ityatra, tacca sambhāvyata evetyatra ca hetuḥ /\nsambhāvyata eveti /\nevaṃ bhavediti /\npratipattṛbhissambhāvyamāna evetyarthaḥ /\nca hetuḥ /\nsambhāvyata eveti /\nevaṃ bhavediti pratipattṛbhissambhāvyamāna evetyarthaḥ /\nevakāreṇāsambhāvyamānatvavyavacchedaḥ /\nayaṃ saubhāgyaviṣayo 'tiśaya iti /\nvanitāvasthāviśeṣavarṇanena pratīyamānassaundaryādiguṇātiśaya ityarthaḥ /\ntatkāvye tādṛśi kāvye /\netadeva pratyudāharaṇamukhena sphuṭayiṣyannāha--anauṭacityenetyādi /\nlīyata eveti /\nśobhollāsasya kāvārteti bhāvaḥ /\nalpamiti /\nalpaṃ nirmitamiti /\nstanayoḥ paryāptāvakāśatvābhāveneti bhāvaḥ /\nidamiti /\ndṛśyamānamityarthaḥ /\nevaṃvidhamiti /\nvaktumaśakyamityarthaḥ /\natrātimahato 'pyavakāśātmakākāśasyālpatvena nirmāṇoktyā tato 'pyatiśayitaṃ mahatvaṃ stanayoḥ pratīyata iti atiśayoktirvyaṅgyā, parantviyaṃ stanayostathāvidhamahatvasyāsambhāvyamānatvenānaucityavatīti kāvyotkarṣaṃ sampādayituṃ na kṣamata iti bhāvaḥ /\nbhāmahenāpītyādigranthaḥ prakṛte kimartha ityatastamavatārayati--nanvityādi /\nyaduktamiti /\natiśayoktigarbhatā sarvālaṅkāreṣu śakyakriyeti grantheneti bhāvaḥ /\nkathamiti /\nayuktamityarthaḥ /\nkuta ityatrāha--yata ityādi /\nbhāmahaḥ alaṅkāralakṣaṇakārakūṭastho bhāmahanāmā ācāryaḥ /\navādīditi /\nsaiṣā sarvaiva vakroktiriti granthenoktavānityarthaḥ /\n'sarvāpi vakroktiḥ' sarva evālaṅkāraḥ /\n'saiṣā' yeyamuktātiśayoktiḥ saiveti tattadalaṅkārāṇāṃ viśeṣatvaṃ tatsāmānyarūpatvañcātiśayokteriti tadarthaḥ /\n<lg>\n<l>bhavatvevaṃ tāvatā prakṛte kimāyātamityata āha--na cetyādi /</l>\n<l>kathamasya vyaṅgyatvamiti /</l>\n<l>vyaṅgyaṃ hi vācyāta pṛthaktayā tatpratītyuttaraṃ śabdātpratīyate samānyantvanyathā gaurityādiśabdena saiṣā sarvaiva vakroktiranayārtho vibhāvyate /</l>\n<l>yatno 'syāṃ kavinā kāryaḥ ko 'laṅkāro 'nayā vinā //</l>\n</lg></p>\n\n<p>iti /\ntatrātiśayoktiryamalaṅkāramadhitiṣṭhati kavipratibhāvaśāttasya cārutvātiśayayogo 'nyasya locanam bhāmahenāpi yaduktaṃ tatrāyamevārtho 'vagantavya iti dūreṇa sambandhaḥ /\nkiṃ taduktam--saiṣeti /\nyātiśayoktirlakṣitā saiva sarvā vakroktiralaṅkāra prakāraḥ sarvaḥ /\nvakrābhidheyaśabdoktiriṣṭā vācāmalaṅkṛtiḥ iti vacanāt /\nśabdasya hi vakratā abhidheyasya ca vakratā lokottīrṇena rūpeṇāvasthānamityayamevāsāvalaṅkārasyālaṅkārabhāvaḥ, lokottarataiva cātiśayaḥ, tenātiśayoktiḥ sarvālaṅkārasāmānyam /\ntathā hi---anayā atiśayoktyā, arthaḥ sakalajanopabhogapurāṇīkṛto 'pi vicitratayā bhāvyate /\ntathā pramadodyānādiḥ vibhāvatāṃ nīyate /\nbālapriyā sāmānyaviśeṣayorapṛthaktayā samakālamevāvabhāsādityalaṅkāraviśeṣapratītyutaraṃ tatpṛthaktayā bhāsamānatvaṃ vyāpakaṃ vyāpakaṃ nivartamānaṃ svavyāpyaṃ vyaṅgyatvamapi nivartayatīti tasya vyaṅgyatvoktirbhāmahavacanavyāhatatvādayuktetyarthaḥ /\nvyavahitatvādanvayandarśayati---bhāmahenāpītyādi /\ntaduktaṃ bhāmahoktam /\nślokaṃ vyācaṣṭe---yetyādi /\nlakṣiteti /\n'nimittato vaco yattvi'tyādignanthena lakṣitetyarthaḥ /\nvakrā vakṣyamāṇasvarūpavakratāviśiṣṭā /\nuktirucyamāno 'rtha ityarthābhiprāyeṇa vyācaṣṭe--yetyādi /\nlakṣiteti /\n'nimittato vaco yattvi'tyādigranthena lakṣitetyarthaḥ /\nvakrā vakṣyamāṇasvarūpavakratāviśiṣṭā /\nuktirucyamāno 'rtha ityarthābhiprāyeṇa vyācaṣṭe--alaṅkāraprakāra iti /\nalaṅkāraviṣeṣa ityarthaḥ /\nvakroktiśabdasyālaṅkārārthakatve bhāmahoktimeva saṃvādayati--vakreta /\nalaṅkṛtiriti /\nalaṅkriyeti ca pāṭhaḥ /\nvakraśabdo 'trāsambhavatsvārthassādṛśyātprasiddhapathātilaṅghirūpāntaraśālitvena lakṣyatītyāśayenāha--loketyādi /\nlokīttīrṇena rūpeṇa lokaprasiddhaśāstretihāsādivyāvṛttena rūpeṇa /\ntacca rūpaṃ vivakṣitarasābhivyañjanaṃ prati yogyatvāpattilakṣaṇam /\nayameveta /\nrasābhivyañjanayogyatvarūpalokottīrṇarūpamevetyarthaḥ /\nalaṅkārasyālaṅkārabhāvaḥ upamāderalaṅkāratvam /\ntathāca vakroktiśabdo 'laṅkārārthaka iti bhāvaḥ /\ntathāpi kathamatiśayoktirūpatvamata āha--lokottarataivātiśaya iti /\nphalitamāha--teneti /\nanayetyādibhāgaṃ vivṛṇoti--tathāhītyādi /\ntathāhīti /\nvakṣyamāṇamuktopapādakamityarthaḥ /\nsakaleti /\npurāṇīkṛtaḥ anāsvādyatāṃ nītaḥ /\nviśabdārthavivaraṇaṃ vicitratayeti /\nnavanavaviśeṣaśālitayetyarthaḥ /\nbhāvyate niṣpādyate /\nyathāhuḥ--'svabhāvaścāyamarthānāṃ yanna sākṣādamī tathā /\nsvadante satkavigirāṃ gāta gocaratāṃ yathe'ti /\narthadvayañcānyadvibhāvyata ityanena vivakṣitamiti darśayati--tathetyādi /\npramadodyānādiriti tvalaṅkāramātrataiveti sarvālaṅkāraśarīrasvīkaraṇayogyatvenābhedopacārātsaiva sarvālaṅkārarūpetyayamevārtho 'vagantavyaḥ /\ntasyāścālaṅkārāntarasaṃkīrṇatvaṃ locanam viśeṣeṇa ca bhāvyate rasamayīkriyate, iti tāvattenoktaṃ, tatra ko 'sāvartha ityatrāha abhedopacārātsaiva sarvālaṅkārarūpeti /\nupacāre nimittamāha--sarvālaṅkāreti /\nupacāre prayojanamāha--atiśayoktirityādinā alaṅkāramātrataivetyantena /\nmukhyārthabādho 'pyatraiva darśitaḥ kavipratibhāvaśādityādinā /\nayaṃ bhāvaḥ---yadi tāvadatiśayokteḥ sarvālaṅkāreṣu sāmānyarūpatā sā tarhi tādātmyaparyavasāyinīti tadyvatirikto naivālaṅkāro dṛśyata iti kavipratibhānaṃ na tatrāpekṣaṇīyaṃ syāt /\nbālapriyā artha ityanuṣajyate /\nviśeṣeṇa bhāvyata ityasyaiva vivaraṇaṃ--rasetyādi /\nitītyādipiṇḍitārthakathanam /\ntāvadityavisaṃvāde /\ntatreti /\ntadvacana ityarthaḥ /\nasāviti /\nayamevetyatredaṃśabdena vivakṣita ityarthaḥ /\nupacāre hi tritayamavaśyaṃ vakta; nimittaṃ prayojanaṃ mukhyārthabādhaśceti /\ntatrābhidheyasambandhalakṣaṇanimittasamarpakaṃ sarvālaṅkāretyādikamityāhopacāra ityādi /\nnimittamāheti /\ntathācālaṅkāraśarīrasvīkaraṇayogyatvarūpamukhyārthasādṛśyaṃ nimittamiti bhāvaḥ /\natiśayoktirityādikaṃ prayojanasamarpakamityāha--upacāra ityādi /\nvṛttau 'yamalaṅkāramadhitiṣṭhatī'ti /\nyenālaṅkāreṇa sambadhnātītyarthaḥ /\n'tasye'ti /\natiśayokitisambaddhasyetyarthaḥ /\n'anyasye'ti /\natiśayoktyasambaddhasyetyarthaḥ /\ntathācopamāderatiśayoktisambandhena cārutvātiśayasya dyotanaṃ prayojanamiti bhāvaḥ /\nlocane--atraiveti /\nprayojanasamarpakagrantha evetyarthaḥ /\nkathamanena mukhyārthavādhavagama ityapekṣāyāmāśayamunmīlayannāha--ayaṃ bhāva ityādi /\nyathā khaṇḍamuṇḍādiviśeṣeṣu gotvāderanuvṛttatayā sāmānyarūpatvantathā upamādiviśeṣeṣvatiśayokteranuvṛttatayā sāmānyātmakatvātsarvā vakroktissaivetyabhedavyapadeśo mukhyo vā, sāmānyaviśeṣabāvasyāvivakṣayānayā vācoyuktyā dhvanireva kāvyātmeti pakṣapratikṣepārthamatiśayokteḥ kāvyajīvitatvaṃ vā vivakṣitamiti vikalpaṃ manasi kṛtyādyandūṣayati--yadi tāvadityādi /\ntādātmyaparyavasāyinīti /\ntathāca yathā khaṇḍamuṇḍādayo gotvādyātmakāstathā sarve 'laṅkārā atiśayoktyātmāna eva bhaveyuriti bhāvaḥ /\nnanvastu tādātmyamityata āha--iti tadvyatirikta ityādi /\ntadyvatiriktaḥ atiśayoktivyatiriktaḥ /\ntatra atiśayayojane /\nanapekṣaṇāyanna syāditi /\nyathā khaṇḍādīnāṃ svata eva gotvādyākāraśālitvaṃ nānyāpekṣaṃ tathā upamāderatiśayayogitvamapīti kavipratibhātāratamyakṛtātiśayatāratamyayogitvamupalabhyamānaṃ kadācidvācyatvena kadācidyvaṅgyatvena /\nvyaṅgyatvamapi locanam alaṅkāramātraṃ ca na kiñciddṛśyeta /\natha sā kāvyajīvitatvenetthaṃ vivakṣitā, tathāpyanaucityenāpi nibadhyamānā tathā syāt /\naucityavatī jīvitamiti cet--aucityanibandhanaṃ rasabhāvādi muktvā nānyatkiñcidastīti tadevāntaryāmi mukhyaṃ jīvitamityabhyupagantavyaṃ na tu sā /\netena yadāhuḥ kecit--aucityaghaṭitasundaraśabdārthamaye kāvye kimanyena dhvaninātmabhūteneti te svavacanameva dhvanisadbhāvabhyupagamasākṣibhūtaṃ manyamānāḥ pratyuktāḥ /\ntataścopapannamatiśayoktervyaṅgyatvamiti /\nyaduktamalaṅkārāntarasvokaraṇaṃ tadeva tridhā vibhajate--tasyāśceti /\nvācyatveneti /\nsāpi vācyā bhavati /\nyathā--'aparaiva hi keyamatra' iti /\natra rūpake 'pyatiśayaḥ bālapriyā viruddhyeteti bhāvaḥ /\ndūṣaṇāntaramāha--alaṅkāramātramityādi /\nkiñcidalaṅkāramātramatiśayoktyanāliṅgitamapi dṛśyate, tadapyaghaṭamānaṃ syādityarthaḥ /\ndvitīyamutthāpya dūṣayati--atheti /\nsā atiśayoktiḥ /\nkāvyajīvitatvenetthaṃ vivakṣitā kāvyajīvitatvapradarśanāya sarvā vakroktisyaiṣetyuktā tathāpītyaṅgīkṛtya vādasūcakam /\nkimatiśayoktimātrasya jīvitatvaṃ vivakṣitaṃ, kiṃ vā yatkiñcidviśiṣṭasya? nādyaḥ pakṣa ityāha--anaucatyenāpīti /\nsetyanuṣaṅgaḥ /\nyathā 'alpaṃ nirmitami'tyādau /\ntathā kāvyajīvitam /\ndvitīyamanuvadapi--aucityavatīti /\nyathā 'yadviśramye'tyādau /\ntarhi asmadabhimataṃsiddhamityāha--aucityanibandhanamityādi /\nrasādikamevaucityaprayojakamiti prāgevoktam /\nmukhyatve hetuḥ--antaryāmīti /\nna tu seti /\nsā aucityavatyatiśayoktiḥ /\nprasaṅgādāha--etenetyādi /\netena pratyuktā iti sambandhaḥ /\nsvavacanameveti /\naucityaghaṭiteti vacanamevetyarthaḥ /\ndhvanisadbhāveti /\naucityasya rasādinibandhanatvādrasādidhvanisadbhāvasyābhyupagame pramāṇībhavedityarthaḥ /\nupasaṃharati--tasmādityādi /\nabhedopacāra evāyamiti /\nsarvā vakroktissaiṣeti nirdeśo mukhaṃ candra ityādivadabhedopacāra evetyarthaḥ /\naupacārikatvopapādanaphalamāha--tataścetyādi /\ntasyāścetyādigranthasya prakṛtena saṅgatimdarśayannāha--yaduktamityādi /\nuktamiti /\nupacāranimittatayā pūrvoktamityarthaḥ /\nalaṅkārāntarasvīkaraṇamiti /\nalaṅkārātarasaṅkīrṇatvamityarthaḥ /\ntasyā ityasya vācyatvenetyanenāpi sambandha iti vyācaṣṭe--sāpītyādi /\nsā atiśayoktiḥ /\natrodāharaṇaṃ lāvaṇyetyādyuktameva darśayati--yathetyādi /\natra vācyālaṅkārandarśayannatiśayoktervyaṅgyatvābhāvamāha--atretyādi /\nnayanādīnāmutpalatvādirūpaṇādrūpakasya vācyatvaṃ tāvadvyaktameva, atiśayoktestu kadācitprādhānyena kadācidguṇabhāvena /\ntatrādye pakṣe vācyālaṅkāramārgaḥ /\ndvitīye tu dhvanāvantarbhāvaḥ /\ntṛtīyetu guṇībhūtavyaṅgyarūpatā /\nayaṃ ca prakāro 'nyeṣāmapyalaṅkārāṇāmasti, teṣāṃ tu na sarvaviṣayaḥ /\natiśayoktestu sarvālaṅkāraviṣayo 'pi sambhavatītyayaṃ viśeṣaḥ /\nyeṣu cālaṅkāreṣu sādṛśyamukhena tattvapratilambhaḥ yathā rupakopamātulyayogatānidarśanādiṣu teṣu gamyamānadharmamukhenaiva yatsādṛśyaṃ tadeva śobhātiśayaśāli bhavatīti te sarve 'pi cārutvātiśayayoginaḥ santo guṇībhūtavyaṅgyasyaiva locanam śabdaspṛgeva /\nasya traividhyasya viṣayavibhāgamāha--tatreti /\nteṣu prakāreṣu madhye ya ādyaḥ prakārastasmin /\nnanvatiśayoktireva cedevambhūtā tatkimapekṣayā prathamaṃ tāvaditi kramaḥ sūcita ityāśaṅkyāha--ayaṃ cati /\nyo 'tiśayoktau nirūpito 'laṅkārāntare 'pyanupraveśātmakaḥ /\nnanvevamapi prayamamiti kenāśayenoktamityāśaṅkyāha--teṣāmiti /\nevamalaṅkāreṣu tāvadvyaṅgyasparśo 'stītyuktyā tatra kiṃ vyaṅgyatvena bhātīti /\nvibhāgaṃ vyutpādayati--yeṣu ceti /\nrūpakādīnāṃ pūrvamevoktaṃ svarūpam /\nnidarśanāyāstu 'kriyayaiva tadarthasya bālapriyā vyaṅgyatayā sthātumārabdhāyā api aparaiveti śabdena spṛṣṭatvādvācyatvamāpatitamiti dvayorvācyatvamityarthaḥ /\nnavyamate tvaparaivetyatra bhedakātiśayoktiḥ, yatrotpalānītyādau rūpakātiśayoktiḥ /\nbhojarājamate tvatra samāsoktirityādimatabhedā bodhyāḥ /\nasyeti /\nviṣayavibhāgavirahe traividhyapradarśanasya mandaphalatvāditi bhāvaḥ /\nādyaḥ prakāraḥ dvayorapi vācyatatvātmakaḥ /\natiyoktāvuktasya prakārasyāyañcetyādinālaṅkārāntareṣvatideśaḥ kṛtaḥ, tat kimarthamityato 'vatārayati--nanvityādi /\ncedityasandigdhe sandehavacanam /\natiśayokterevaitadyujyeta /\ntasyāssarvālaṅkāraśarīrasvīkaraṇārhatvasyoktatvāditi bhāvaḥ /\nnirūpita yetyādi /\nkramo hi satsveva bahuṣu kramikeṣu ghaṭeta, nānyatheti bhāvaḥ /\nnirūpita iti /\nprakāra iti śeṣaḥ /\nprathamamiti kenāśayenoktamiti /\nprāthamyaṃ prādhānyeneti vaktavyaṃ prādhānyaṃ kinnibandhanamityarthaḥ /\nāha teṣāmitīti /\nteṣāmityādinā viśeṣa ityantenāhetyarthaḥ /\nvyaṅgyasparśo 'stītyuktveti /\nvācyālaṅkāravargo 'yamityādigranthenoktvetyarthaḥ /\nkimita /\nalaṅkārāntaraṃ vastvantaraṃ vetyarthaḥ /\nvṛttau 'tatvapratilambha' iti /\nalaṅkāratvaprāptirityarthaḥ /\n'rūpake'tyādi /\nrūpakādau sādṛśyaṃ vyaṅgyamupamā tu tatsvarūpaiveti bodhyam /\nlocane--kriyayeti /\nlakṣaṇamidamudāviśiṣṭasyopadarśanam /\nviṣayāḥ /\nsamāsoktyākṣepaparyāyoktādiṣu tu gamyamānāṃśāvinābhāvenaiva tattvavyavasthānādguṇībhūtavyaṅgatā nirvivādaiva /\ntatra ca guṇībhūtavyaṅgyatāyāmalaṅkārāṇāṃ keṣāñcidalaṅkāraviśeṣagarbhatāyāṃ niyamaḥ /\nyathā vyājastuteḥ preyolaṅkāragarbhatve /\nkeṣāñcidalaṅkāramātragarbhatāyāṃ niyamaḥ /\nyathā sandehādīnāmupamāgarbhatve /\nkeṣāñcidalaṅkārāṇāṃ parasparagarbhatāpi sambhavati /\nyathā dīpakopamayoḥ /\ntatra dīpakamupamāgarbhatvena prasiddham /\nupamāpi kadāciddīpakacchāyānuyāyinī /\nyathā mālopamā /\n<lg>\n<l>tathā hi 'prabhāmahatyā śikhayeva dīpaḥ' ityādau sphuṭaiva dīpakacchāyā lakṣyate /</l>\n<l>locanam iṣṭā nidarśane'ti /</l>\n<l>udāharaṇam-- ayaṃ mandadyutirbhāsvānastaṃ prati yiyāsati /</l>\n<l>udayaḥ patanāyeti śrīmato bodhayannarān //</l>\n</lg></p>\n\n<p>prayolaṅkāreti /\ncāṭuparyavasāyitvāttasyāḥ /\nsā codāhṛtaiva dvitīyoddyote 'smābhiḥ /\nupamāgarbhatva ityapamāśabdena sarva eva tadviśeṣā rūpakādayaḥ, athavavaupamyaṃ sarvasāmānyamiti tena sarvamākṣiptameva /\nsphuṭaiveti /\n'tayā sa pūtaśca vibhūṣitaśca' ityetena dīpasthānīyena dīpanāddīpakamatrānupraviṣṭaṃ pratīyamānatayā, sādhāraṇadharmābhidhānaṃ bālapriyā haraṇañca bhāmahīyam /\nyiyāsati yātumārabhate /\nyathātropamāyā vyaṅgyatvaṃ tathā kuvalayānandādau spaṣṭam /\nvṛttau 'guṇībhūtavyaṅgyasyaiva viṣayā' iti /\ngamyamānadharmasya vācyasiddhyaṅgtvāditi bhāvaḥ /\n'tatvavyavasthānādi'ti /\nsamāsoktitvādivyavasthiterityarthaḥ /\n'guṇībhūtavyaṅgyate'ti /\nvācyārthopaskārakatvāditi bhāvaḥ /\npreyolaṅkāragarbhatve hetumāha locane--cāṭviti /\nsā ceti /\nvyājastutiścetyarthaḥ /\nkeṣāñcadalaṅkāramātragarbhatāyāmityatrālaṅkāramātraśabdenālaṅkārasāmānyābhidhānātpunarupamāgarbhatva iti tadviśeṣābhidhānaṃ vyāhatamityata āha--upamāśabdenetyādi /\ntadviśeṣāḥ upamāviśeṣāḥ /\n'upamaiva tirobhūtabhedā rūpakamiṣyata' ityādivacanāditi bhāvaḥ /\nrūpakādaya iti /\nvivakṣitā iti śeṣaḥ /\nupamāśabdo 'tropamālaṅkārasya na vācakaḥ kintvaupamyasyetyāha--athavetyādi /\nsarvasāmānyamiti /\nupamārūpakādisarvasādhāraṇamityarthaḥ /\nkathammālopamāyāndīpakacchāyāvagama ityata upapādayati--tayetyādi /\ndīpasthānīyena dīpanāditi /\nanena dīpa iveti dīpayatīti vā dīpakaśabdavyutpattirdarśitā /\nspaṣṭamidaṃ kuvalayānande /\npratīyamānatayā dīpakamatrānu praviṣṭamiti sambandhaḥ /\npratīyamānatayā vyaṅgyatayā /\natra mālopamāsthale 'prabhāmahatye'tyādau /\ntadevaṃ vyaṅgyāṃśasaṃsparśe saṃti cārutvātiśayayogino rūpakādayo 'laṅkārāḥ sarva eva guṇībhūtavyaṅgyasya mārgaḥ /\nguṇībhūtavyaṅgyatvaṃ ca teṣāṃ tathājātīyānāṃ sarveṣāmevoktānuktānāṃ sāmānyam /\ntallakṣaṇe sarva evaite locanam hyetadupamāyāṃ spaṣṭenābhidhāprakāreṇaiva /\ntathājātīyānāmiti /\ncārutvātiśayavatāmityarthaḥ /\nsulakṣitā iti yatkilaiṣāṃ tadvinirmuktaṃ rūpaṃ na tatkāvye 'bhyarthanīyam /\nupamā hi 'yathā gaustathā gavayaḥ' iti /\nrūpakaṃ 'khalevālī yūpa' iti /\nśleṣaḥ 'dvirvacane 'cī'ti tantrātmakaḥ /\nyathāsaṃkhyaṃ 'tudīśālāture'ti /\ndīpakaṃ 'gāmaśvam' iti /\nsasandehaḥ 'sthāṇurvā syāt' iti /\napahnutiḥ 'nedaṃ rajatam' iti /\nparyāyoktaṃ 'pauno divānātti' iti /\ntulyayogitā 'sthādhvoricca' iti /\naprastutapraśaṃsā sarvāṇi jñāpakāni yathā padasaṃjñāyāmantavacanam--'anyatra saṃjñāvidhau pratyayagrahaṇe tadantavidhirna' iti /\nākṣepaścobhayatra vibhāṣāsu vikalpātmakaviśeṣābhidhitsayā iṣṭasyāpi vidheḥ pūrvaṃ niṣedhanātpratiṣedhena bālapriyā atra hetundarśayannāha---sādhāraṇetyādi /\netadupamāyāmiti /\nmālopamāyāmityarthaḥ /\nabhidhāprakāreṇa abhidhāvyāpāreṇa /\nevakāreṇa vyañjanasya vyavacchedaḥ /\nayamarthaḥ---atropamāyāmapekṣito dharmaḥ pūtatvādistayetyādinā spaṣṭamabhidhīyate, na punardīpakābhiprāyeṇa dīpasthānīyo 'rthaḥ /\nprabhāmahatyā śikhayā dīpa iva tayā /\nsa pūtaścetyādivākyārthatrayasya bodho hyādau jāyate, taduttarantu pūtatvavibhūṣitatvayordīpādyupamānatrayahimavadupameyātmakānekānugamo 'vagamyata iti dīpakamatra vyaṅgyatayānupraviṣṭamiti /\nmālopamātiriktopāttadharmakopamāsthale tu dharmasyobhayatra sambandhaḥ spaṣṭamabhidhīyata iti na dīpakasya vyaṅgyatayānupraveśa iti mālopametyuktam /\n'tathājātīnā'mityatra jātiśabdaḥ prakṛte cārutvātiśayayogitvarūpopādhivacana ityāha--cārutveti /\nnanvanya eva guṇībhūtavyaṅgyaprakāraḥ, anye copamādayo 'laṅkārāstatkathaṃ guṇībhūtavyaṅgyalakṣaṇe kṛte teṣāṃ lakṣitatvasiddhirityato 'bhiprāyamudbhedayannāha--yatkiletyādi /\neṣāmiti /\nupamādīnāmityarthaḥ /\ntadvinirmuktaṃ guṇībhūtavyaṅgyatāvirahitam /\nnābhyarthanīyamiti /\nalaṅkāratāyāmanupayogitvāditi bhāvaḥ /\nuktopapādanāyāha--upamā hītyādi /\ndvirvacane 'cīti /\nsūtre 'smin dvirvacanaśabdo 'rthadvayaparaḥ /\ntudīti /\n'tudīśāle'tyādisūtre hi yathāsaṅkhyena sambandhaḥ /\ngāmaśvamityatraikakriyayā sa bodhyaḥ /\nsthādhvoriti /\nanena sūtreṇa dvayorekaṃ vidhīyate /\nsarvāṇi jñāpakānīti /\ntattatparibhāṣādayassūtrasthatattatpadena gamyanya iti bhāvaḥ /\nnetīta /\njñāpayatīti śeṣaḥ /\nubhayatra sulakṣitā bhavanti /\nekaikasya svarūpaviśeṣakathanena tu sāmānyalakṣaṇarahitena pratipādapāṭheneva śabdā na śakyante tattvato nirjñātum, ānantyāt /\nanantā hi vāgvikalpāstatprakārā eva cālaṅkārāḥ /\nlocanam samīkṛta iti nyāyāt /\natiśayoktiḥ 'samudraḥ kuṇḍikā' vindhyo vardhitavānarkavartmāgṛhṇāt' iti /\nevamanyat /\nna caivamādi kāvyopagīti, guṇībhūtavyaṅgyataivātrālaṅkāratāyāṃ marmabhūtā lakṣitāḥ tān suṣṭu lakṣayati /\nyayā supūrṇa kṛtvā lakṣitāḥ saṅgṛhītā bhavanti, anyathā tvavaśyamavyāptirbhavet /\ntadāha--ekaikasyeti /\nna cātiśayoktivakroktyupamādīnāṃ sāmānyarūpatvaṃ cārutāhīnānāmupapadyate, cārutā caitadāyattetyetadeva guṇībhūtavyaṅgyatvaṃ sāmānyalakṣaṇam /\nvyaṅgyasya ca cārutvaṃ rasābhivyaktiyogyatātmakam, rasasya svātmanaiva viśrāntidhāmna ānandātmakatvamiti nānavasthā kāciditi tātparyam /\nanantā hīti /\nprathamoddyota eva vyākhyātametat 'vāgvikalpānāmānantyāt' ityatrāntare /\nnanu sarveṣvalaṅkāreṣu nālaṅkārāntaraṃ vyaṅgyaṃ cakāsti; tatkathaṃ guṇībhūtavyaṅgyena bālapriya vibhāṣāsvityādi /\nspaṣṭamidaṃ vaiyākaraṇānām /\nsamudaḥ kuṇḍiketi /\njalabāhulyapradarśanāya kuṇḍikāṃ viṣayīkṛtya samudra iti nirdeśādbhede abhedarūpātiśayoktiriti bhāvaḥ /\nvindhya ityādāvasambandhe sambandharūpā sā /\nupasaṃharannāha--evamanyadityādi /\nevamādīti /\nuktodāharaṇādikamityarthaḥ /\nitīti hetau /\ntallakṣaṇe sarva evaite sulakṣitā bhavantītyetasya vivaraṇam--guṇībhūtetyādi /\nyatheti /\nguṇībhūtavyaṅgyatayetyarthaḥ /\nanyatheti /\nuktena sāmānyalakṣaṇena vinā tattadviśeṣalakṣaṇasyaiva kathana ityarthaḥ /\nkvacadgranthe tūpamā hītyādikassaṅgṛhītā bhavantītyanto grantho na dṛśyate /\nnanu guṇībhūtavyaṅgyatvemeva sarveṣāmalaṅkārāṇāṃ sāmānyalakṣaṇaṃ tallakṣaṇena teṣāṃ sulakṣitatvaṃ bhavatītyuktamayuktamatiśayoktayādīnāmalaṅkārasāmānyarūpatvāttallakṣaṇenaiva ca caritārthatvādityata āha--na cetyādi /\ncārutāhīnānāmatiśayoktyādīnāṃ sāmānyarūpatvanna copapadyata iti sambandhaḥ /\ntataḥ kimata āha--cārutetyādi /\netadāyatteti /\nguṇībhūtavyaṅgyātvādhīnetyarthaḥ /\nnanvalaṅkāracārutvaprayojakaṃ guṇībhūtavyaṅgyasya cārutvaṃ vaktavyantadapyanyena prayuktantadapyanyenetyanavasthāprasaṅga ityata āha--vyaṅgyasyetyādi /\nyaduktantallakṣaṇe sarva ete sulakṣitā iti tadākṣipya tatsamādhānaparatayottaragranthamavatārayati--nanvityādi /\nsarveṣviti /\ndīpakādau kvacideva cakāstyākṣepādau tu guṇībhūtavyaṅgyasya ca prakārāntareṇāpi vyaṅgyārthānugamalakṣaṇena viṣayatvamastyeva /\ntadayaṃ dhvaniniṣyandarūpo dvitīyo 'pi mahākaviviṣayo 'tiramaṇīyo lakṣaṇīyaḥ sahṛdayaiḥ /\nsarvathā nāstyeva sahṛdayahṛdayahāriṇaḥ kāvyasya sa locanam lakṣitena sarveṣāṃ saṃgrahaḥ /\nmaivam; vastumātraṃ vā raso vā vyaṅgyaṃ sadguṇībhūtaṃ bhaviṣyati tadevāha-guṇībhūtavyaṅgyasya ceti /\nprakārāntareṇa vasturasātmanopalakṣitasya /\nyadi vetthamavataraṇikā--nanu guṇībhūtavyaṅgyenālaṅkārā yadi lakṣitāstarhi lakṣaṇaṃ vaktavyaṃ kimiti noktamityāśaṅkyāha--guṇībhūteti /\nviṣayatvamiti lakṣaṇīyatvamiti yāvat /\nkena lakṣaṇīyatvaṃ dhvanivyatirikto yaḥ prakāro vyaṅgyatvenārthānugamo nāma tadeva lakṣaṇaṃ tenetyarthaḥ /\nvyaṅgye lakṣite tadguṇībhāve ca nirūpite kimanyadasya lakṣakriyatāmiti tātparyam /\nevaṃ 'kāvyasyātmā dhvaniḥ' iti nirvāhyopasaṃharati--tadayamityādinā saubhāgyamityantena /\nbālapriyā neti bhāvaḥ /\ntatkathamityādi /\navyāpakatvādalakṣaṇamiti bhāvaḥ /\nguṇībhūtavyaṅgyatvamityatra vyaṅgyapadenālaṅkāramātranna vivakṣim; kintu vasturasādikañcāto nāvyāpakamidamityāha--maivamityādi /\nvastumātraṃ veti /\nyatra guṇībhūtavyaṅgyasthale 'laṅkāro na cakāsti tatreti bhāvaḥ /\nvyaṅgyārthānugamalakṣaṇenetyetadarthato vivṛtaṃ vyaṅgyaṃ sadguṇībhūtaṃ bhaviṣyatītyanena /\nvyaṅgyatvenārthānugamo vācyaṃ prati guṇabhāvaḥ, sa lakṣaṇamasādhāraṇadharmaḥ svarūpaṃ vā yasya prakārāntarasya teneti tadarthaḥ /\nprakārāntareṇetyupalakṣaṇe tṛtoyetyāha--upalakṣitasyeti /\nguṇībhūtavyaṅgyasyetyasya viśeṣaṇaṃ, tathā ca vasturasālaṅkārānyatamasya guṇībhūtasya vyaṅgyasyetyarthaḥ /\nviṣayatvamastyevetyanena sambandhaḥ /\nalaṅkāreṣviti vipariṇāmenānuṣaṅgaḥ /\nuktagranthayo janāyāḥ kleśasampādyatvammanvānaḥ prakārāntareṇāha--yadi vetyādi /\nlakṣitā iti /\nbhaveyuriti śeṣaḥ /\ntasya guṇībhūtavyaṅgyasya /\nlakṣaṇenetyukterviṣayatvamityasya lakṣaṇīyatvamityarthasmiddhyatītyāha--lakṣaṇīyatvamitīti /\nkena lakṣaṇīyatvamiti prakārāntareṇetyasyāvatārikā /\ndhvanivyatirikta iti /\npūrvamalaṅkārāpekṣayā prakārāntaratvamidānīntu dhvanyapekṣayeti viśeṣaḥ /\narthānugamaḥ vācyaṃ prati guṇībhāvenāvasthānam /\nlakṣaṇamasādhāraṇadharmaḥ /\nnanvetallakṣaṇanna prāguktamataḥ kathaṃ siddhavadabhidhānamityata āha--vyaṅgya ityādi /\nvyaṅgyalakṣaṇantāvaduktameva prathamodyote /\nyatra vyaṅgyānvaya ityādinā guṇībhāvaśca nirūpita iti bhāvaḥ /\ntadayamityādyupasaṃhārasyopasaṃhāryārthaviśeṣarśanena tātparyamāha /\nnirvāhya nirvyūḍhaṃ kṛtvā /\nprakāro yatra na pratīyamānārthasaṃsparśena saubhāgyam /\ntadidaṃ kāvyarahasyaṃ paramiti sūribhirbhāvanīyam /</p>\n\n\n</div>\n<div>\n\n\n<lg>\n<l>mukhyā mahā-kavi-girām alaṅkṛti-bhṛtām api /</l>\n<l>pratīyamāna-cchāyaiṣā bhūṣā lajjeva yoṣitām // DhvK_3.37 //</l>\n</lg>\n\n\n</div>\n<div>\n\n\n<lg>\n<l>mukhyā mahākavigirāmalaṅkṛtibhṛtāmapi /</l>\n<l>pratīyamānacchāyaiṣā bhūṣā lajjeva yoṣitām // 37 //</l>\n</lg>\n\n<lg>\n<l>anayā suprasiddho 'pyarthaḥ kimapi kāmanīyakamānīyate /</l>\n<l>locanam yatprāguktaṃ sakalasatkavikāvyopaniṣadbhūtamiti tanna pratāraṇamātramarthavādarūpaṃ mantavyamiti darśayitum--tadidamiti // 3.6 //</l>\n</lg>\n\n<p>mukhyā bhūṣeti /\nalaṅkṛtibhṛtāmapiśabdālaṅkāraśūnyānāmapītyarthaḥ /\npratīyamānakṛtā chāyā śobhā, sa ca lajjāsadṛśī gopanāsārasaundaryaprāṇatvāt /\naṅkāradhāriṇīnāmapi nāyikānāṃ lajjā mukhyaṃ bhūṣaṇam /\npratīyamānā cchāyā antarmadanodbhedajahṛdayasaundaryarūpā yayā, lajjā hyantarudbhinnamānmathavikārajugopayiṣārūpā madanavijṛmbhaiva /\n<lg>\n<l>vītarāgāṇāṃ yatīnāṃ kaupīnāpasāraṇe 'pi trapākalaṅkādarśanāt /</l>\n<l>tathā hi kasyāpi bālapriyā tadidamityāderupasaṃhāryānantarbhāvāttadgranthamavatārayati---yadityādi /</l>\n<l>pratāraṇamātraṃ cetovilobhanamātram /</l>\n<l>arthavādarūpaṃ stutirūpam // 3.6 //</l>\n</lg></p>\n\n<p>kārikāyāṃ mukhyetyasya bhūṣetyanena sambandha iti darśayati--mukhyā bhūṣeti /\nalaṅkṛtibhṛtāmiti /\nalaṅkṛtipadena kāvyālaṅkārāḥ kaṭakādayaśca grāhyāḥ /\npratīyamānacchāyetyasya vivaraṇam--pratīyamānakṛtetyādi /\npratīyamānaṃ vastvalaṅkārarasādyātmakam /\nlajjevetyasya vyākhyānama--lajjāsadṛśīti /\nlajjāsādṛśye hetumāhagopaneti /\ngopanaiva sāro yasya tattathāvidhaṃ saundaryameva prāṇā yasyāstasyā bhāvastattā, tasmādityarthaḥ /\npratīyamānasya gopanāsārasaundaryaprāṇatvamuktaṃ kāminīkucakalaśanidarśanadiśā /\nlajjāyāstvanupadaṃ vakṣyati /\nalaṅkṛtibhṛtāmapītyasya mukhyābhūṣetyasya copamānayojanāndarśayati--alaṅkāretyādi /\npratīyamānacchāyetyetadapyupamāne yojayati--pratīyamānetyādi /\npakṣe 'tra chāyāpadārtho na kāntiḥ, kintu yoṣitāṃ yauvanārambhasambhāvinī kāpi hṛdayasya daśetyāha--antarityādi /\nantarmadanodbhedajaṃ tadghṛdayasaundaryantadeva rūpaṃ yasyāssā madanodbhedarūpamanovikārātmiketi yāvat /\nyayā pratīyamāneti sambandhaḥ /\nuktamupapādayati--lajjetyādi /\nuktārthe vyatirekeṇa tadasambhavaṃ hetumāha--vītetyādi /\n<lg>\n<l>kuraṅgītyādiślokaḥ kāvyaprakāśe udāhṛtaḥ /</l>\n<l>atra hi manmathavikārajugopayiṣā spaṣṭaṃ gamyate /</l>\n<l>prakārāntareṇāpi tadyathā---- visrambhotthā manmathājñāvidhāne ye mugdhākṣyāḥ ke 'pi līlāviśeṣāḥ /</l>\n<l>akṣuṇṇāste cetasā kevalena sthitvaikānte santataṃ bhāvanīyāḥ //</l>\n</lg></p>\n\n<p>locanam kaveḥ--'kuraṅgīvāṅgāni' ityādiślokaḥ /\ntathā pratīyamānasya priyatamābhilāṣānunāyanamānaprabhṛteḥ cāyā kāntiḥ yayā /\nśṛṅgārarasataraṅgiṇī hi lajjāvaruddhā nirbharatayā tāstān vilāsānnetragātravikāraparamparārūpān prasūta iti gopanāsārasaundaryalajjāvijṛmbhitametaditi bhāvaḥ /\nviśrambheti /\nmanmathācāryeṇa tribhuvanavandyamānaśāsanena ata eva lajjāsādhvasadhvaṃsinā dattā yeyamalaṅghanīyājñā tadanuṣṭhāne 'vaśyakartavye sati sādhvasalajjātyāgena visrambhasambhogakālopanātāḥ, mugdhākṣyā iti akṛtakasambhogaparibhāvanocitadṛṣṭiprasarapavitritā ye 'nye vilāsā gātranetravikārāḥ, ata evākṣuṇṇāḥ navanavarūpatayā pratikṣaṇamunmiṣantaste, kevalenānyātrāvyagreṇaikāntāvasthānapūrvaṃ sarvendriyopasaṃhāreṇa bhāvayituṃ bālapriyā tatpadaṃ vyācaṣṭe--pratīyamānasyetyādi /\nyayā hetunā kāntiriti sambandhaḥ /\nkathaṃ lajjāyāstaddhetutvamityata āha--śṛṅgāretyādi /\nityetaditi sambandhaḥ /\nnetrādivikārajātaṃ pratīyamānacchāyārūpamiti bhāvaḥ /\nślokaṃ vyācaṣṭe--manmathācāryaṇetyādi /\nrājā jñāto 'pyanatilaṅghanīyā hyācāryājñā 'gurau ruṣṭe na kaścane'tyādivacanādata ācāryatvarūpaṇam /\ntribhuvaneti /\nyathoktaṃ mālatīmādhave--'antyeṣu jantuṣvi'tyādi /\nata eva tribhuvanavandanīyaśāsanatvādeva /\ndattetyavaśyagrāhyatvādisūcanārtham /\nājñeti /\nsarvā yuvatyastyaktalajjā sādhvasāssambhogaparā bhaveyurityājñetyarthaḥ /\ntyāgena kartavya iti sambandhaḥ /\nakṛtaketi /\nakṛtakāḥ akṛtrimāḥ tathā sambhogasya yā paribhāvanā āsvādaḥ, tatra tadavasara iti yāvat /\nucitāśca ye dṛṣṭiprasarāstaiḥ pavitritā ityarthaḥ /\nsambhogaparibhogeti ca pāṭhaḥ /\nlīlāviśeṣā ityatratyaviśeṣapadārthakathanam /\nanye iti /\nasādhāraṇā ityarthaḥ /\nata eva anyatvādeva /\nekāntāvasthānaphalamuktam--sarvendriyopasaṃhāreṇeti /\nkṛtyapratyayārthaṃ dvedhāha--śakyā arhā iti /\nityatra ke 'pītyanena padena vācyamaspaṣṭamabhidadhatā pratīyamānaṃ vastvakliṣṭamanantamarpayatā kā chāyā nopapāditā /</p>\n\n\n</div>\n<div>\n\n\n<lg>\n<l>arthāntara-gatiḥ kākvā yā caiṣā paridṛśyate /</l>\n<l>sā vyaṅgyasya guṇī-bhāve prakāram imam āśritā // DhvK_3.38 //</l>\n</lg>\n\n\n</div>\n<div>\n\n\n<lg>\n<l>arthāntaragatiḥ kākvā yā caiṣā paridṛśyate /</l>\n<l>sā vyaṅgyasya guṇībhāve prakāramimamāśritā // 3.8 //</l>\n</lg>\n\n<lg>\n<l>yā caiṣā kākvā kvacidarthāntarapratītirdṛśyate sā vyaṅgyasyārthasya guṇībhāve sati guṇībhūtavyaṅgyalakṣaṇaṃ kāvyaprabhedamāśrayate /</l>\n<l>yathā---'svasthā locanam śakyā arhā ucitāḥ /</l>\n<l>yataḥ ke 'pi nānyenopāyena śakyanirūpaṇāḥ // 37 //</l>\n</lg>\n\n<p>guṇībhūtavyaṅgyasyodāharaṇāntaramāha--arthāntareti /\n'kaka laulye' ityasya dhātoḥ kākuśabdaḥ /\ntatra hi sākāṅkṣanirākāṅkṣādikrameṇa paṭhyamāno 'sau śabdaḥ prakṛtārthātiriktamapi vāñchatīti laulyamasyābhidhīyate /\nyadi vār iṣadarthe kuśabdastasya bālapriyā arhā ityasyaiva vivaraṇam--ucitā iti /\nvṛttau 'vācyamaspaṣṭamabhidadhate'ti /\nkiṃśabdasyānirjñataviśeṣadharmāvacchinnavācakatvāditi bhāvaḥ /\n<lg>\n<l>pratīyamānaṃ vastviti /</l>\n<l>tacca vacanāśakyatvānubhavaikavedyatvaparamāhlādakāritvādikaṃ bodhyam /</l>\n<l>kā chāyetyādi /</l>\n<l>uktaṃ vyaṅgyaṃ vācyārthopaskārakaṃ satkāvyasya cārutvaṃ sampādayatītyarthaḥ // 3.7 //</l>\n</lg></p>\n\n<p>kārikāṃ vṛttiñca vivariṣyannādau kākuśabdaniṣpattimāha--kavetyādi /\nasya dhātoḥ etaddhātusambandhī /\nnanu laulyamicchā tatkathamatra ghaṭata ityata āha--tatra hītyādi /\ntatra kākuviṣaye /\nsākāṅkṣeti /\nyathoktaṃ kāvyānuśāsane--'sā ca kākurdvidhā sākāṅkṣā nirākāṅkṣā ca, vākyasya sākāṅkṣanirākāṅkṣatvāt /\nyasmādvākyādyādṛśassaṅketabalenārthaḥ prīyate, na tādṛśa eva, kintu nyūnābhyadhikaḥ pramāṇabalena nirṇayayogyastadvākyaṃ sākāṅkṣaṃ tadviparītaṃ nirākāṅkṣam. vaktṛgāta hyākāṅkṣā vākye upacaryate /\nsā ca prakaraṇabalānniścīyate /\nviśiṣṭavaṣayatvañca tasyāstata evāvasīyate /\nviṣayo 'pi trividhaḥ arthāntaraṃ tadarśagata eva viśeṣastadarthābhāvo ve'tyādi /\nnirākāṅkṣādītyādiśabdena dīptādyalaṅkārādiparigrahaḥ /\nkramaḥ prakāraḥ /\nasau śabda iti /\ndhvaniviśeṣātmikā hi kākuśśabdadharma ityataśśabda ityuktam /\nprakṛteti /\nprakṛto yo 'rthassaṅketabalenāvagamyamānastasmādatiriktamarthamityarthaḥ /\nvāñchatīti /\nbodhyatvenecchatītyarthaḥ /\nabhidhīyata iti /\nupacārāditi śeṣaḥ /\nprakārāntareṇāha--yadi vetyādi /\nhṛdayeti /\nhṛdayasthaṃ yadvastu vidhiniṣedhādirūpaṃ tasya pratīterityarthaḥ /\nbhavanti mayi jīvati dhārtarāṣṭrāḥ' /\nlocanam kādeśaḥ /\ntena hṛdayasthavastupratīterīṣadbhūmiḥ kākuḥ tayā yār'thāntaragatiḥ sa kāvyaviśeṣa imaṃ guṇībhūtavyaṅgyaprakāramāśritaḥ. atra heturvyeṅgyasya tatra guṇībhāva eva bhavati /\narthānteragatiśabdenātra kāvyamevocyate /\nna tu pratīteratra guṇībhūtavyaṅgyatvaṃ vaktavyaṃ, pratītidvāreṇa vā kāvyasya nirūpitam /\nanye tvāhuḥ---vyaṅgyasya guṇībhāve 'yaṃ prakāraḥ anyathā tu tatrāpi dhvanitvameveti /\ntaccāsat; kākuprayoge sarvatra śabdaspṛṣṭatvena vyaṅgyasyonmīlitasyāpi guṇībhāvāt kākurhi śabdasyaivala kaściddharmastena spṛṣṭaṃ 'gaupyaivaṃ gaditaḥ saleśaṃ' iti, 'hasannetrārpitākūtam' itivacchabdenaivānugṛhītam /\nata eva 'bhama dhammia' ityādau kākuyojane guṇībhūtavyaṅgyataiva vyaktoktatvena tadābhimānāllokasya /\nsvasthā iti /\nbhavanti iti, mayi jīvati iti, ghārtarāṣṭrā iti ca sākāṅkṣadīptagadgadatārapraśamanoddīpanacitritā bālapriyā kaścidupāya ityarthaḥ /\nbhūmiriti kuśabdārthakathanam /\nkārikāṃ vyācaṣṭe--tayetyādi /\ntayā kākvā /\narthāntaragatirityanenārthāntarāvagamakaḥ kāvyaviśeṣo vivakṣita iti vakṣyati tadāśayena setyetadvyācaṣṭe--sa kāvyaviśeṣa iti /\nguṇībhāva iti saptamī nimitte guṇībhāvaddhetorityartha ityāha--tatretyādi /\nna tvityādi /\narthāntaragātirityasya arthāntarasya pratītiriti yathāśrutārthakatve arthāntarapratītereva guṇībhūtavyaṅgyatvaṃ vaktavyaṃ bhavati, taccānabhimatamiti bhāvaḥ /\nyathāśrutamuktamarthameva yojayannāha--pratītītyādi /\narthāntarapratīterguṇībhāvapradarśanavyājena taddhetubhūtakāvyasya guṇībhūtavyaṅgyatvaṃ pradarśitamityarthaḥ /\nanye tu kākusthale yatra tadvyaṅgyasya prādhānyantatra dhvanitvaṃ, yatra guṇībhāvastatra guṇībhūtavyaṅgyatvaṃ tadetadvyaṅgyasya guṇībhāva ityanena darśitamiti vyācakṣate; tanmatamupanyasya dūṣayati--anya ityādi /\nśabdaspṛṣṭatvamupapādayati--kākurhītyādi /\ndharma iti /\nyathoktamabhiprāyavān pāṭhyadharmaḥ kākuriti /\n'kākuḥ striyāṃ vikāro yaśśokabhītyādibhirdhvane'rityamaraśca /\ntena spṛṣṭamiti /\nkākurūpeṇa śabdadharmeṇa viṣayīkṛtamitṣathaḥ /\nśabdenaivānugṛhītamityanenāsya sambandhaḥ dharmadharmiṇorabhedādati bhāvaḥ /\nśabdāveditatvarūpaśabdānugṛhītatve dṛṣṭāntamāha--gopyetyādi /\nata eveti /\nkākuvyaṅgyasya guṇībhāvādevetyarthaḥ /\nkākvityādi /\nbhramaṇaniṣedhasya kākvā vyaṅgyatve guṇībhūtavyaṅgyatvamevetyarthaḥ /\natra hetumāha--vyaktetyādi /\ntadā kākuyojane /\nkākumudāharaṇe darśayati--svasthā ityādi /\niti ceti /\ncaturṣu sthaleṣu cetyarthaḥ /\nsākāṅkṣetyādi /\nsākāṅkṣā dīptā gadgadena tārāpraśamanoddīpanābhyāṃ citritā viśeṣavatī cetyarthaḥ /\n<lg>\n<l>yathā vā--</l>\n<l>āma asaio orama paivvae ṇa tueṃ maliṇiaṃ sīlam /</l>\n<l>kiṃ uṇa jaṇassa jāa vva cāndilaṃ taṃ ṇa kāmemo //</l>\n</lg></p>\n\n<p>śabdaśaktireva hi svābhidheyasāmarthyākṣiptakākusahāyā satyarthaviśeṣapratipattiheturna kākumātram. viṣayāntare svecchākṛtātkākumātrāttathāvidhārthapratipattyasambhavāt /\nsa cārthaḥ kākuviśeṣasahāyaśabdavyāpāropārūḍho 'pyarthasāmarthyalabhya iti vyaṅgyarūpa eva /\n<lg>\n<l>vācakatvānugamenaiva tu yadā locanam kākurasambhāvyo 'yamartho 'tyarthamanucitaścetyamuṃ vyaṅgyamarthaṃ spṛśantī tenaivopakṛtā satīkrodhānubhāvarūpatāṃ vyaṅgyopaskṛtasya vācyasyaivādhatte /</l>\n<l>āmeti /</l>\n<l>āma asatyaḥ uparama pativrate na tyā malinitaṃ śīlam /</l>\n<l>kiṃ punarjanasya jāyeva nāpitaṃ taṃ na kāmayāmahe //</l>\n</lg></p>\n\n<p>iti cchāyā /\nāma asatyo bhavāmaḥ ityabhyupagamakākuḥ sākāṅkṣopahāsā /\nuparameti nirākāṅkṣatayā sūcanagarbhā /\npativrate iti dīptasmitayoginī /\nna tvayā malinitaṃ śīlamiti sagadgadākāṅkṣā /\nkiṃ punarjanasya jāyeva manmathāndhīkṛtā, candilaṃ nāpitamiti pāmaraprakṛtiṃ na kāmayāmahe iti nirākāṅkṣagadgadopahāsagarbhā /\neṣā hi kayācinnāpi tānuraktayā kulavadhvā dṛṣṭāvinayāyā upahāsyamānāyāḥ pratyupahāsāveśagarbhoktiḥ kākupradhānaiveti /\nguṇībhāvaṃ darśayituṃ śabdaspṛṣṭatāṃ tāvatsādhayati--śabdaśaktirevetyādinā /\nbālapriyā dīptatārāvalaṅkārāntargatau praśamanoddīpane tvaṅgāntargate iti vivekaḥ /\nayamartha iti /\nmayi jīvati dhārtarāṣṭrāḥ svasthā bhavantīti vācyārtha ityarthaḥ /\nspṛśantīti /\nviṣayīkurvāṇā satītyarthaḥ /\ntenaiva uktena vyaṅgyenaiva /\nupakṛtā satīti hetukathanam /\nvyaṅgyeti /\nasambhāvyatvādirūpoktavyaṅgyenopaskṛtasyetyarthaḥ /\nādhatta sampādayati /\ntathāca vyaṅgyaṃ guṇībhūtamiti bhāvaḥ /\nāmeti /\nvayamasatyaḥ svairiṇyo bhavāmaḥ /\nāmetyabhyupagame /\nuparama tvaṃ madupahāsādvirama /\nśīlaṃ sadvṛttam /\nkiṃ punaḥ kintu /\njanasya jāyeveti /\ntvamivetyarthaḥ /\ntvaṃ yathā kāmayase tatheti yāvat /\nlocane--sākāṅkṣeti /\nsākāṅkṣā upahāsavyañjikā cetyarthaḥ /\npativrata iti na malinitamityatra ca kākvā tattadabhāvo vyaṅgya ityabhiprāyeṇāha--pativrata ityādi /\ncandilamityasya chāyā--nāpitamiti /\ntena gamyamāha--pāmareti /\nguṇībhāvamiti /\nvyaṅgyasyeti śeṣaḥ /\nanugama ityasya tadviśiṣṭavācyapratītistadā guṇībhūtavyaṅgyatayā tathāvidhārthadyotinaḥ kāvyasya vyapadeśaḥ /\nvyaṅgyaviśiṣṭavācyābhidhāyino hi guṇībhūtvayaṅgyatvam /</p>\n\n\n</div>\n<div>\n\n\n<lg>\n<l>prabhedasyāsya viṣayo yaś ca yuktyā pratīyate /</l>\n<l>vidhātavyā sahṛdayair na tatra dhvani-yojanā // DhvK_3.38 //</l>\n</lg>\n\n\n</div>\n<div>\n\n\n<lg>\n<l>prabhedasyāsya viṣayo yaśca yuktyā pratīyate /</l>\n<l>vidhātavyā sahṛdayairna tatra dhvaniyojanā // 38 //</l>\n</lg>\n\n<p>saṅkīrṇo hi kaściddhvanerguṇībhūtavyaṅgyasya ca lakṣye dṛśyate mārgaḥ /\nlocanam nanvevaṃ vyaṅgyatvaṃ kathamityāśaṅkyāha---sa ceti /\nadhunā guṇībhāvaṃ darśayati---vācakatveti /\n<lg>\n<l>vācakatve 'nugamo guṇatvaṃ vyaṅgyavyañjakabhāvasya vyaṅgyaviśiṣṭavācyapratītyā tatraiva kāvyasya prakāśakatvaṃ kalpyate; tena na tathā vyapadeśa iti kākuyojanāyāṃ sarvatra guṇībhūtavyaṅgyataiva /</l>\n<l>ata eva 'mathnāmi kauravaśataṃ samare na kopāt' ityādau viparītalakṣaṇaṃ ya āhuste na samyakyarāmamṛśuḥ /</l>\n<l>yato 'troccāraṇakāla eva 'na kopāt' iti dīptatāragadgadasākāṅkṣakākubalānniṣedhasya niṣidhyamānatayaiva yudhiṣṭhirābhimatasandhimārgākṣamārūpatvābhiprāyeṇa pratipattiriti mukhyārthabādhādyanusaraṇavidhnābhāvātko lakṣaṇāyā avakāśaḥ /</l>\n<l>'darśe yajeta' ityatra tu tathāvidhakākvādyupāyāntarābhāvadbhavatu viparītalakṣaṇā ityalamavāntareṇa bahunā // 3.8 //</l>\n</lg></p>\n\n<p>adhunā saṃkīrṇa viṣayaṃ vibhajate---prabhedasyeti /\nyuktyeti /\ncārutvapratītirevātra yuktiḥ /\nbālapriyā vivaraṇam--guṇatvamiti /\nkasyetyataḥ pūrayati--vyaṅgyetyādi /\n'tadviśiṣṭe'tyādivṛttigranthavivaraṇam--vyaṅgyaviśiṣṭetyādi /\ntatraiva vyaṅgyaviśiṣṭavācya eva /\nprakāśakatvaṃ bodhakatvam /\nvṛttau 'yadā tade'tyanayoryatastata ityarthau bodhyau /\nmathnāmītyādi /\npratijñātakauravaśatavadhasya kruddhasya bhīmasenasya vacanamidamata eva na mathnāmītyādau viparītalakṣaṇeti kecittadāha--viparītetyādi /\niti niṣedhasya niṣiddhyamānatayaiva pratipattiriti sambandhaḥ /\nkākukalpanāyāṃ hetuḥ--yudhiṣṭiretyādi /\nyudhiṣṭhirābhimato yassandhimārgastasya yadakṣamārūpatvamakṣamyatvaṃ tadabhiprāyo bhīmagatastenetyarthaḥ /\nitītyādi /\nayaṃ bhāvaḥ--na mathnāmītyādirūpasya mathanādiniṣedhasyādau pratītiḥ paścāttu mathnāmyevetyādirūpasya tanniṣedhaniṣedhasya pratītiritina, kintūccāraṇakāla eva kākubalānmathanādiniṣedhasya niṣeṣapratiyogitvenaiva na mathnāmi netyākārikā pratītirato mathanādiniṣedhasya vācyasya niṣedho vyaṅgya eveti /\n<lg>\n<l>prasaṅgānmomāṃsakaṃ pratyāha--darśa ityādi /</l>\n<l>na dṛśyate candro 'treti vyutpattyā darśaśabdo 'māvāsyāyāṃ prayujyate /</l>\n<l>tathācātra dṛśadhātordarśanābhāve viparītalakṣaṇeti bhāvaḥ /</l>\n<l>spaṣṭamidaṃ śrautasūtravyākhyāne // 3.8 //</l>\n</lg></p>\n\n<p>saṅkīrṇaṃ viṣayamiti /\n<lg>\n<l>pramukha evānyatarāvadhāraṇaniyamāsambhavo yatra yuktiparāmarśaṃ tatra yasya yuktisahāyatā tatra tena vyapadeśaḥ kartavyaḥ /</l>\n<l>na sarvatra dhvanirāgiṇā bhavitavyam /</l>\n<l>yathā--- patyuḥ śiraścandrakalāmanena spṛśeti sakhyā parihāsapūrvam /</l>\n<l>sā rañjayitvā caraṇau kṛtāśīrmākhyena tāṃ nirvacanaṃ jaghāna //</l>\n</lg></p>\n\n<p>locanam patyuriti /\naneneti /\nalaktakoparaktasya hi candramasaḥ parabhāgalābho 'navaratapādapatanaprasādanairvinā na patyurjhaṭiti yatheṣṭānuvartinyā bhāvyamiti copadeśaḥ /\nśirodhṛtā yā candrakalā tāmapi paribhaveti sapatnīlokāpajaya uktaḥ /\nnirvacanamiti /\nanena lajjāvahitthaharṣerṣyāsādhvasasaubhāgyābhimānaprabhṛti yadyapi dhvanyate, tathāpi tannirvacanaśabdārthasya kumārījanocitasyāpratitattilakṣaṇasyārthasyopaskārakatāṃ kevalamācarati /\nupaskṛtastvarthaḥ śṛṅgārāṅgatāmetīti /\nbālapriyā vinā taṃ viṣayamityarthaḥ /\nnyāyavitsammatasya yuktipadārthasyātrāsambhavāttatpadaṃ vyācaṣṭe---cārutvetyādi /\natra kāvyārthatatvacintāviṣaye /\nyadi vyaṅgyopaskṛtādvācyādeva sa cetaścamatkāralābhaḥ, tadā guṇībhūtavyaṅgyatvaṃ, yadā tu vyaṅgyādeva nyakkṛtavācyāttadā dhvanitvamiti cārutvapratītirūpakāryabalādeva tadanyatarāvadhāraṇasiddhirityarthaḥ /\nspṛśetyantena vyajyamānamarthadvayaṃ darśayati--alaktaketyādi /\nparabhāgalābha iti /\ncandramaso 'tidhavalatāvadalaktakasya raktatvācceti bhāvaḥ /\nalaktakoparañjitatvarūpaviśeṣaṇāṃśavyaṅgyamuktvā caraṇena śirasparśanavidhinā vyaṅgyamāha--anavaratetyādi /\nbhktaṭitīti /\nnaisargikaniratiśayarāgapāratantryabalātkārādityarthaḥ /\nśirodhikaraṇakatvaviśeṣaṇopakṛtena strīliṅganirdeśena vyaṅgyamāha--śīrodhṛtetyādi /\nukta iti /\nvyañjita ityarthaḥ /\n'nirvacanam' ityadivṛttigranthena darśataṃ vyaṅgyaṃ tasya guṇībhāvaṃ ca pradarśayati--anenetyādi /\nanena nirvacanaṃ jadhānetyanena /\ntaditi /\nlajjādivyaṅgyajātamityarthaḥ /\nkumārījanocitasyeti /\nanena vācyārthasya camatkārakāritvayogyatā darśitā /\nupaskṛtastvartha iti /\nuktavyaṅgyopaskṛto 'nirvacanaṃ jaghāne'ti vācyārthaṃ ityarthaḥ /\nśṛṅgāreti /\n<lg>\n<l>vipralambhaśṛṅgāretyarthaḥ /</l>\n<l>uccaiḥśabdasyordhvadeśasthitārthakatvaṃ kumumaviśeṣaṇatvaṃ cābhipretya vyācaṣṭe--uccairyānītyādi /</l>\n<l>yathā ca--- prāyacchatoccaiḥ kusumāni māninī vipakṣagotraṃ dayitena lambhitā /</l>\n<l>na kiñcidūce caraṇena kevalaṃ lileśa bāṣpākulalocanā bhuvam //</l>\n</lg></p>\n\n<p>ityatra 'nirvacanaṃ jaghāna' 'na kiñjidūce' iti pratiṣedhamukhena vyaṅgyasyārthasyoktyā kiñcidviṣayīkṛtatvādguṇībhāva eva śobhate /\nyadā vakroktiṃ vinā vyaṅgyo 'rthastātparyeṇa pratīyate tadā tasya prādhānyam /\nyathā 'evaṃ vādini devarṣau' ityādau /\niha punaruktirbhaṅgyāstīti vācyasyāpi prādhānyam /\ntasmānnātrānuraṇanarūpavyaṅgyadhvanivyapadeśo vidheyaḥ /\nlocanam prāyacchateti /\nuccairiti /\nuccairyāni kusumāni kāntayā svayaṃ grahītumaśakyatvādyvācitānītyarthaḥ /\nasmadupādhyāyāstu hṛdyatamāni puṣpāṇi amuke, gṛhāṇagṛhāṇetyuccaistārasvareṇādarātiśayārthaṃ prayacchatā /\nata eva lambhiteti /\nna kiñciditi /\nevaṃvidheṣu śṛṅgārāvasareṣutāmevāyaṃ smaratīti mānanapradarśanamevātra na yuktamiti sātiśayamanyusaṃbhāro vyaṅgyo vacananiṣedhasyaiva vācyasya saṃskāraḥ /\ntadvakṣyati--uktirbhaṅgyāstīti /\ntasyeti vyaṅgyasya /\n<lg>\n<l>ihetu patyurityādau /</l>\n<l>vācyasyāpīti /</l>\n<l>apiśabdo bhinnakramaḥ /</l>\n<l>dhvaniśabdasya viśeṣamamuktam //39 //</l>\n</lg></p>\n\n<p>bālapriyā etadviśeṣaṇavyaṅgyamāha--kāntayetyādi /\nuccaiḥśabdasya tārasvarārthakatvaṃ pradānakriyāviśeṣaṇatvaṃ ca svābhimatamityāha--asmadityādi /\namuka iti /\npāṇitalādipātra itṣathaḥ /\npuṣpāṇītyanena sambandhaḥ /\nuccairityasya vyākhyānam--tārasvareṇeti /\ntārasvarema dāne nimittamādarātiśayadyotanamityāha--ādareti /\nuktārthasāmañjasyadraḍhimne padāntaramanukūlayati--ata evetyādi /\nata eva tārasvarema kusumadānādeva /\n'na kiñcidūca' ityasya prayojanaṃ darśayan vyaṅgyamāha--evaṃ vidheṣvityādi /\nmānapradarśanamiti /\nakṣivivartanādyanubhāvadvāreti bhāvaḥ /\ntaditi /\nvyaṅgyasya vācyopaskārakatayā vācyāyamānatvamityarithaḥ /\nbhinnakrama iti /\n<lg>\n<l>anyathā vyāhatassyāditi bhāvaḥ /</l>\n<l>viśeṣaṇamiti /</l>\n<l>anuraṇanetyādiviśeṣaṇamityārthaḥ /</l>\n<l>asaṃlakṣyakramavyaṅgyadhvanirūpatvasyātrāpi sattvadyotakaṃ hi tadviśeṣaṇamiti bhāvaḥ // 3.9 //</l>\n</lg></p>\n\n\n\n</div>\n<div>\n\n\n<lg>\n<l>prakāro 'yaṃ guṇībhūta-vyaṅgyo 'pi dhvani-rūpatām /</l>\n<l>dhatte rasādi-tātparya-paryālocanayā punaḥ // DhvK_3.40 //</l>\n</lg>\n\n\n</div>\n<div>\n\n\n<lg>\n<l>prakāro 'yaṃ guṇībhūtavyaṅgyo 'pi dhvanirūpatām /</l>\n<l>dhatte rasāditātparyaparyālocanayā punaḥ // 40 //</l>\n</lg>\n\n<p>guṇībhūtavyaṅgyo 'pi kāvyaprakāro rasabhāvāditātparyālocane punardhvanireva sampadyate /\nyathātraivānantarodāhṛte ślokadvaye /\nyathā ca--- durārādhā rādhā subhaga yadanenāpi bhṛjata- stavaitatprāṇeśājadhanavasanenāśru patitam /\nlocanam etadeveti /\nguṇībhūtavyaṅgyasya rasādidhvanirūpatvaṃ yadā sūtritaṃ tadevetyarthaḥ /\ntulyacchāyamiti /\npatyurityādau prayacchatetyādau ca bhāvaladhvanervacananiṣedharūpavācyārthopaskārakatvasyāvagamāttayoḥ tulyacchāyatvam /\n'durārādhe'ti /\nhe subhaga ! yat patitametadaśru anena prāṇeśājadhanavasanenāpi mṛjatastava rādhā durārādhā strīcetaḥ kaṭhoraṃ tadupacārairalaṃ, he tvaṃ viram, anunayeṣvevamudito hariḥ vaḥ kalyāṇaṃ kriyādityanvayaḥ /\nlocane ślokaṃ vyākariṣyan pīṭhikāmāracayati--akāraṇetyādi /\nślokagatānāṃ padānāṃ vyaṅgyamarthajātamāsūtrayati--subhagetītyādi /\nya iti /\ntvamiti śeṣaḥ /\nna pāryasa iti /\nityevaṃ rādhāgatābhiprāya ityarthaḥ /\nvyajyata iti śeṣaḥ /\nevamuttaratrāpi bodhyam /\nvyaṅgyāntaramāha--tadeva ceti /\nidamityanuṣajyate /\nevamādṛtamityetat sphuṭayati--yadityādi /\nmṛjata iti vartamānārthakapratyayena mārjanasyāvirāmatvokyā vyaṅgyamāha--anena hi pratyutetyādi /\nprakṛtyaṃśavyaṅgyamāha--iyaccetyādi /\n<lg>\n<l>māmita /</l>\n<l>puraḥsthitāmapi māmityarthaḥ /</l>\n<l>manyasa ityannāpyasya sambandhaḥ /</l>\n<l>kaṭhoraṃ strīcetastadalamupacārairvirama he kriyātkalyāmaṃ vo hariranunayaṣvevamuditaḥ //</l>\n</lg></p>\n\n<p>locanam yanmāṃ vismṛtya tāmeva kupitāṃ manyase /\nanyathā kathamevaṃ kuryāḥ /\npatītamiti /\ngata idānīṃ rodanāvakāśo 'pītyarthaḥ /\nyadi tūcyate iyatāpyādareṇa kimiti kopaṃ na muñcasi, tatkiṃ kriyate kaṭhorasvabhāvaṃ strīcetaḥ /\nstrīti hi premādyayogādvastuviśeṣamātrametat; tasya caiṣa svabhāvaḥ, ātmani caitatsukumārahṛdayā yoṣita iti na kiṃñcidvajrasārādhikamāsāṃ hṛdayaṃ yadevaṃvidhavṛttāntasākṣātkāre 'pi sahasradhā na dalati /\nupacārairiti /\ndākṣiṇyaprayuktaiḥ /\nanunayeṣviti bahuvacanenavāraṃ vāramasya bahuvallabhasyeyameva sthitiriti saubhāgyātiśaya uktaḥ /\nevameṣa vyaṅgyārthasālo vācyaṃ bhūṣayati /\ntattuvācyaṃ bhūṣitaṃ sadīrṣyāvipralambhāṅgatvametīti /\nyastu triṣvapi ślokeṣu pratīyamānasyaiva rasāṅgatvaṃ vyācaṣṭe sma /\nsa devaṃ vikrīya tadyātrotsavamakārṣīta /\nevaṃ hi vyaṅgyasya yā guṇībhūtatā prakṛtā saiva samūlaṃ truṭyet /\nrasādivyatiriktasya hi vyaṅgyasya rasāṅgabhāvayogitvameva bālapriyā patitamiti bhūtanirdeśena vyaṅgyamāha--gata ityādi /\nkaṭhoramityādikaṃ vivariṣyannāha-yadītyādi /\nmuñcasītyasyānantaramitīti śeṣaḥ /\nityucyate yadīti sambandhaḥ /\ntat tarhi /\nstrīti tadenaṃ vyaṅgyamāha--premādīti /\nstrīti hyetaditi sambandhaḥ /\neṣa iti /\nkaṭhorahṛdayatvamityarthaḥ /\nevaṃ bodhanīyaṃ prati vyaṅgyamuktvā rādhagataṃ vyaṅgyamāha--ātmanītyādi /\nātmani caitaditi /\nvakṣyamāṇaṃ rādhagataṃ vyaṅgyamityarthaḥ /\nitīti /\nityetadityarthaḥ /\nna kiñciditi /\naparamārthamityarthaḥ /\nuktasya vyaṅgyajātasya vācyaṃ prati tasya rasaṃ prati cāṅgabhāvamāha--evamityādi /\nvyākhyānāntaramanuvadati--yastvityādi /\npratīyamānasyaiveti /\nevakāreṇa pratīyamānopaskṛtasya vācyārthasya vyavacchedaḥ /\nvyācaṣṭe smeti /\nvyākhyāturasyāyamāśayaḥ- yasya hi mukhyaṃ prādhānaṃ taṃ pratyevaṃ guṇībhāvo 'nyāyyaḥ rasasyaiva ca tatprādhānyamiti nedaṃ vyākhyānaṃ sādhīyaityupahāsoktyā darśayati--sa devamityādi /\nyathā kaścinnirdhanatayā devaṃ vikrīya dhanaṃ sampādya tadyātrotsavaṃ kartumārabhate, tathā guṇībhūtavyaṅgyopapādanāya pravṛttastadvirodhinaṃ kañcitprakāramāśrita iti mahattaramasya kauśalamityupahāsaḥ /\netadeti kathaṃ truṭyedityata āha--rasādītyādi /\nrasādivyatiriktasya vyaṅgyasya vastvalaṅkārātmakasya /\nrasāṅgetyādi /\nvyaṅgyaikasvabhāvasya rasādestāvatsvata eva prādhānyaṃ, tadvayatiriktasya tu tadaṅgatvenetyatastasya tadaṅgatve prādhānyamevāpatati, na tu guṇatvamityarthaḥ /\nevaṃ sthite ca 'nyakkāro hyayameva' ityādiślokanirdiṣṭānāṃ padānāṃ vyaṅgyaviśiṣṭavācyapratipādane 'pyetadvākyārthībhūtarasāpekṣayā vyañjakatvamuktam /\nna teṣāṃ padānāmarthāntarasaṃkramitavācyadhvanibhramo vidhātavyaḥ, vivakṣitavācyatvātteṣām /\nteṣu hi vyaṅgyaviśiṣṭatvaṃ vācyasya pratīyate na tu vyaṅgyarūpapariṇatatvam /\ntasmādvākyaṃ tatra dhvaniḥ, padāni tu guṇībhūtavyaṅgyāni /\nna ca kevalaṃ guṇībhūtavyaṅgyānyeva padānyalakṣyakramavyaṅgyadhvanervyañjakāni yāvadarthāntarasaṃkramitavācyāni dhvaniprabhedarūpāṇyapi /\n<lg>\n<l>yathātraiva śloke rāvaṇa ityasya prabhedāntararūpavyañjakatvam /</l>\n<l>yatra tu vākye rasāditātparye nāsti guṇībhūtavyaṅgyaiḥ padairudbhāsite 'pi tatra guṇībhūtavyaṅgyataiva samudāyadharmaḥ /</l>\n<l>yathā-- rājānamapi sevante viṣamamapyupayuñjate /</l>\n<l>ramante ca saha strībhiḥ kuśalāḥ khalu mānavāḥ //</l>\n</lg></p>\n\n<p>locanam prādhānyaṃ nānyatkiñcidityalaṃ pūrvavaṃśyaiḥ saha vivādena /\nevaṃ sthita iti /\nanantaroktena prakārema dhvaniguṇībhūtavyaṅgyayorvibhāge sthite satītyarthaḥ /\nkārikāgatamapiśabdaṃ vyākhyātumāha--na ceti /\neṣa ca ślokaḥ pūrvameva vyākhyāta iti na punarlikhyate /\nyatra tviti /\nyadyapi cātra viṣayanirvedātmakaśāntarasapratītirasti, tathāpi camatkāro 'yaṃ vācyaniṣṭha eva /\nvyaṅgyaṃ tvasambhāvyatvaviparītakāritvādi bālapriyā ato vācyaṃ pratyeva guṇībhāvo vaktavya iti bhāvaḥ /\nvṛttau--'padānām' ityādi /\nvyaṅgyārthāḥ pūrvamuktāḥ /\n'vākyārthībhūtarase'ti /\nraudrarasetyarthaḥ /\nprasaṅgādāha---'na teṣām' ityādi /\n'na ca kevala'mityādigranthasyotsūtratvaśaṅkāṃ parihartumāha locane--kāriketyādi /\napiśabdaṃ guṇībhūtavyaṅgyo 'pītyapiśabdam /\nvyākhyātumiti /\napi śabdo 'nuktasamuccāyaka iti bhāvaḥ /\nnanu rājānamityādau kathaṃ rasāditātparyābhāvaḥ /\nrājasevādivyavahāropalakṣitasya viṣopabhogatulyasya sarvasyāpi laukikavyavahārasya viṣayavairasyāpādakatayā śāntarasavyañjakatvāditi śaṅkāmanūdya pariharati--yadyapītyādi /\nayamiti /\nsahṛdayairanubhūyamāna ityarthaḥ /\nvācyārthaniṣṭha iti /\nyato rājāderapi sevādikaṃ kurvanti, tato mānavāḥ kuśalāḥ salviti vācyārthaprayukta ityarthaḥ /\nityādau /\nvācyavyaṅgyayoḥ prādhānyāprādhānyaviveke paraḥ prayatno vidhātavyaḥ, yena dhvanirguṇībhūtavyaṅgyayoralaṅkārāṇāṃ cāsaṅkīrṇe viṣayaḥ sujñāto bhavati /\nanyathā tu prasiddhālaṅkāraviṣaya eva vyāmohaḥ pravartate /\nyathā--- locanam tasyaivānuyayi, taccāpiśabdābhyāmubhayato yojitābhyāṃ caśabdena sthānatrayayojitena khaluśabdena cobhayato yojitena mānavaśabdena spṛṣṭameveti guṇībhūtam /\nvivekadarśanā ceyaṃ na nirupayogīti darśayati--vācyavyaṅgyayoriti /\nalaṅkārāṇāṃ ceti /\nyatra vyaṅgyaṃ nāstyeva tatra teṣāṃ śuddhānāṃ prādhānyam /\nanyathātviti /\nyadi prayatnavatā na bhūyata ityarthaḥ /\nvyaṅgyaprakārastu yo mayā pūrvamutprekṣitastasyāsaṃdigdhameva vyāmohasthānatvamityevakārābhiprāyaḥ /\nbālapriyā evakārema śāntarasaniṣṭhatvavyacchedaḥ /\nnanu tathāpyatra rājasevāderasambhāvyatvādikaṃ vyajyate /\ntata eva ca camatkāra ityata āha--vyaṅgyantvityādi /\nviparīteti /\nuddiṣṭaphalaviparītaphaletyarthaḥ /\ntasyaiveti /\nvācyasyaivetyarthaḥ anuyāyīti /\naṅgabhityarthaḥ /\ntadeva hetupradarśanenopapādayati--taccetyādi /\ntacca spṛṣṭameveti sambandhaḥ /\nubhayato yojitābhyāmiti /\nrājānamapi sevante api viṣamapi upabhuñjate api iti karmaṇā kriyayā ca yojitābhyāmityarthaḥ /\nrājā tāvatkarmamūto yo durupasarpavastuṣu mūrdhābhiṣiktaḥ /\nsevākriyāyā kṣaṇe kṣaṇe sulabhāpāyatayā samāhitamatibhirapi duranuṣṭheyā /\nevamanyatrāpi bodhyam /\nsthānatrayayojitena caśabdeneti /\neko dyotako bahuṣvantya iti nyāyādramante ceti cakārasya samuccayārthakasya kriyātrayeṇa yojanetyarthaḥ /\nubhayato yojitena khaluśabdeneti /\nkhaluśabdaḥ kuśalaśabdena mānavaśabdena ca yojanīya ityarthaḥ /\nmānavaśabdena ceti yojanā /\nspṛṣṭamiti /\nkiñcitprakāśitamityarthaḥ /\nitīti hetai /\nalaṅkārāṇāmasaṅkīrṇo viṣayaḥ ka ityatrāha--yatretyādi /\nteṣāmiti /\nalaṅkārāṇāmityarthaḥ /\nprasiddhālaṅkāraviṣaya evetyevakāreṇa kimuta vyaṅgyaviṣaya ityartho darśita ityāha--vyaṅgyaprakārastvityādi /\nutprekṣitaḥ utprekṣya darśitaḥ /\nvyamohasthātatvaṃ vyamohaviṣayatvam /\nudāhṛtaślokagatānāṃ padānāṃ vyaṅgyaṃ darśayati--draviṇetyādi /\ndraviṇaśabdeneti /\nlāvaṇye draviṇatvāropeṇetyarthaḥ /\nuktamiti /\nlāvaṇyasya vyañjitamityarthaḥ /\nvidita ityanuktvā gaṇita ityuktyā vyaṅgyamāha--cireṇetyādi /\ntatreti /\ntathāvidhe vyaya ityarthaḥ /\n<lg>\n<l>ananteti /</l>\n<l>anantenānavadhinā kālena yannirmāṇaṃ tanvītanunirmāṇaṃ tatkāriṇo 'pītyarthaḥ /</l>\n<l>lāvaṇyadraviṇavyayo na gaṇitaḥ kleśo mahān svīkṛtaḥ svacchandasya sukhaṃ janasya vasataḥ cintānalo dīpitaḥ /</l>\n<l>eṣāpi svayameva tulparamaṇābhāvādvarākī hatā ko 'rthaścetasi vedhasā vinihitastanvyāstanuṃ tanvatā //</l>\n</lg></p>\n\n<p>ityatra vyājastutiralaṅkāra iti vyākhyāyi kenacittanna cuturastram; yato 'syābhidheyasyaitadalaṅkārasvarūpamātraparyavasāyitve na suśliṣṭatā /\nyato na tāvadayaṃ rāgiṇaḥ kasyacidvikalpaḥ /\ntasya 'eṣāpi svayameva tulyaramaṇābhāvādvarākī hatā' ityevaṃvidhoktyanupapatteḥ /\nnāpi nīrāgasya; locanam draviṇaśabdena sarvasvaprāyatvamanekasvakṛtyopagitvamuktam /\ngaṇita iti /\ncireṇa hi yo vyayaḥ sampadyate na tu vidyudiva jhaṭiti tatrāvaśyaṃ gaṇanayā bhavitavyam /\nanantakālanirmāṇakāriṇo 'pi tu vidherna vivekaleśo 'pyudabhūditi paramasyāprekṣāvattvam /\nata evāha--kleśo mahāniti /\nsvacchandasyeti /\nviśṛṅkhalasyetyarthaḥ /\neṣāpīti /\nyatsvayaṃ nirmīyate tadeva ca nihanyata iti mahadvaiśasamapiśabdena vakāreṇa coktam /\nko 'rtha iti /\nna svātmano na lokasya na nirmitasyetyarthaḥ /\ntasyeti /\nrāgiṇo hi varākī hateti kṛpaṇatāliṅgitamamaṅgalopahataṃ cānuvitaṃ vacanam /\ntulyaramaṇābhāvāditi bālapriyā nodabhūditi /\ntadagaṇanayeti bhāvaḥ /\nasya vidheḥ /\naprekṣāvattvam avimṛśyakāritvam /\nuktamityanuṣaṅgaḥ /\nnirmāṇajhāṭityābhāvavivakṣāyāṃ gamakamāha--ata evetyādi /\npādatrayoktānaṃ trayāṇāmekena yogyo na kaścidartho nirūpyamāṇo dṛśyata ityāha--na svātmana ityādi /\nartha ityanuṣajyate /\nvṛttau 'vyājastutiralaṅkāra' iti /\nnindādvārā nāyikāyāḥ stuteḥ pratīteriti bhāvaḥ /\n'na suśliṣṭate'ti /\nsuṣṭhu saṅgatvaṃ na bhavatītyarthaḥ /\natra hetumāha--'yata' ityādi /\n'ayam' iti /\nślokokta ityarthaḥ /\n'vikalpaḥ' vividhakalpanāviṣayaḥ /\nnetyatra hetumāha--'tasye'tyādi /\nkathaṃ rāgiṇastathāvithadhoktyanupapattirityata upapādayati locane--rāgiṇo hītyādi /\nvarākīti kṛpaṇatāliṅgitaṃ hatetyamaṅgalopahataṃ ca vacanaṃ rāgiṇo hyanucitamiti sambandhaḥ /\nrāgī hi tannimagnacittavṛttitayā tāmeva bahumanyamānastadrūpasuṣamāsudhāmāsvādayan kathaṅkāraṃ tasyāḥ śocyatvamamaṅglatvaṃ ca paryālocayediti bhāvaḥ /\ntulyaramaṇābhāvāditīti /\nrāgiṇo vacanamityanuṣaṅgaḥ /\nsvātmanīti /\nsvātmani locanam svātmanyatyantamanucitam /\nātmanyapi tadrūpāsambhāvanāyāṃ rāgatāyāṃ ca paśuprāyatvaṃ syāt /\nnanu ca rāgiṇo 'pi kutaścitkāraṇātparigṛhītakatipayakālavratasya vā rāvaṇaprāyasya vā sītādiviṣaye duṣyantaprāyasya vānirjñātajātiviśeṣe śakuntalādau kimiyaṃ svasaubhāgyābhimānagarbhā tatstutigarbhā coktirna bhavati /\nvītarāgasya vā anādakālābhyastarāgavāsanāvāsitatayā madhyasthatvenāpi tāṃ vastutastathā paśyato neyamuktiḥ na saṃbhāvyā /\nna hi vītarāgo viparyastān bhāvān paśyati /\nna hyasya vīṇākvaṇitaṃ kākaraṭitakalpaṃ pratibhāti /\ntasmātprastutānusāreṇobhayasyāpīyamuktirupapadyate /\naprastutapraśaṃsāyāmapi hyaprastutaḥ sambhavannevārtho vaktavyaḥ, nahi tejasītthamaprastutapraśaṃsā sambhavati--aho bālapriyā sati, yadvā--svātmaviṣayakamityarthaḥ /\natyantamanucitamiti /\nkāmamastu svātmavyatiriktajanāpekṣayā tulyaramaṇābhāvasya sambhāvanā svātmāpekṣayāpi tatsambhāvanā na yuktetyatastadvacanamatyantānucitamityarthaḥ /\nkuto /\nḍanaucityamityata āha--ātmanyapītyādi /\ntadrūpāsambhāvanāyāmiti /\ntadanurūpasaundaryasya sambhāvanāyā abhāve satītyarthaḥ /\ntulyaramaṇatvasambhāvanāyā abhāve satītyartho vā /\nrāgitāyāṃ tadrāgitve sati /\nślokasyāsya prabandhāntargatatve yathā prakaraṇānuguṇārthaparikalpanaṃ, tathā pradarśya na cetyādigranthamavatārayati--nanu cetyādi /\nrāgiṇo 'pīyamuktiḥ kinna bhavatīti sambandhaḥ, bhavatyevetyarthaḥ /\nnanu tadabhāva ukta evetyata āha--kutaścidityādi /\nsvāsaubhāgyābhimānagarbheti /\ntulyaramaṇābhāvāditi tu svavyatiriktajanāpekṣayeti bhāvaḥ /\nrāgijanoktitvamupapādya vītarāgauktitvamatpapādayati--vītetyādi /\nvītarāgasya vā iyamuktina na sambhāvyeti sambandhathaḥ, sambhāvyaivetyarthaḥ /\natra hetumāha--anādītyādi /\ntathā paśyataḥ niratiśayalāvaṇyādiguṇaśālitayā paśyataḥ /\ntathā darśanācca pūrvarāgavāsanāvaśāt tathāvidhoktiḥ sambhavatyevetyarthaḥ /\nvastutastathā paśyata ityetadupapādayati--na hītyādi /\nnigamayati--tasmāditi /\nubhayasya rāgiṇo vītarāgasya ca /\nuktameva draḍhayitumāha--aprastutetyādi /\nsambhavannevāprastuto 'rtho vaktavya iti sambandhaḥ /\nvyatirekapradarśanenoktameva sādhayati--na hītyacādi /\ntejasi prastutatejoviṣaye /\nviśeṣamāha--setyādi /\nsā aprastutapraśaṃsā /\nprastutaparatayā prastutārthatātparyakatayā /\nitīti hetau /\natreti /\nlāvaṇyetyādāvityarthaḥ /\nnāsambhava iti /\nabhidheyasyeti śeṣaḥ /\nkintūktarītyā sambhavo 'stīti bhāvaḥ /\nvṛttau--'aprastutapraśaṃse'ti /\nsārūpyanibandhanāprastutapraśaṃsetyarthaḥ /\n'guṇībhūtātmane'ti /\nupāyabhūtenetyarthaḥ /\natra vyaṅgyopaskṛtasya vācyārthasyaiva prādhānyamityato 'prastutapraśaṃsālaṅkāra iti bodhyam /\ntasyaivaṃvidhāvikalpaparihāraikavyāpāratvāt /\nna cāyaṃ ślokaḥ kvacitprabandha iti śrūyate, yena tatprakaraṇānugatārthatāsya parikalpayate /\ntasmādaprastutapraśaṃseyam /\nyasmādanena vācyena guṇībhūtātmanā nissāmānyaguṇāvalopādhmātasya nijamāhimotkarṣajanitasamatsarajanajvarasya viśeṣajñamātmano na kañcidevāparaṃ paśyataḥ paridevitametaditi prakāśyate /\ntathā cāyaṃ dharmakīrteḥ śloka iti prasiddhiḥ /\nsambhāvyate ca tasyaiva /\nyasmāt-- anadhyavasitāvagāhanamanalpadhīśaktinā- pyadṛṣṭaparamārthatattvamadhikābhiyogairapi /\nlocanam dhikte kārṣṇyamiti sā paraṃ prastutaparatayeti nātrāsambhava ityāśaṅkyāha--na ceti /\nnissāmānyeti nijamahimeti viśeṣajñamiti paridevitamityetaiścaturbhirvākyakhaṇḍaiḥ krameṇa pādacatuṣṭayasya tātparyaṃ vyākhyātam /\nnanvatrāpi kiṃ pramāṇamityāśaṅkyāha--tathā ceti /\nnanu kimiyatetyāśaṅkya tadāśayena nirvivādatadīyaślokārpitenāsyāśayaṃ saṃvādayati--sambhāvyata iti /\navagāhanamadhyavasitamapi na yatra āstāṃ tasya sampādanam /\nbālapriyā locane--krameṇeti /\nnissāmānyaguṇetyanena lāvaṇyetyādyapādatātparyārtha uktaḥ, evaṃvadato hyalokasāmānyaguṇagaṇapūrṇatvādaho /\nahamiti mahīyānavalepaḥ parisphuṭaṃ gamyata iti bhāvaḥ /\natrāpīti /\naprastutapraśaṃsāpakṣe 'pītyarthaḥ /\nvṛttau--'tathāce'tyādi /\ncakāro hetau /\nyato 'yaṃ dharmakīrteḥ śloka iti prasiddhiratastathāpūrvoktārthaka ityarthaḥ /\nviniścayavṛttyante sthito 'yaṃ śloka iti prasiddhiratastathāpūrvoktārthaka ityarthaḥ /\nviniścayavṛttyante sthito 'yaṃ śloka iti śrūyate /\nlocane--kimityādi /\niyateti /\ndharmakīrteḥ śloka ityetāvatetyarthaḥ /\ntadāśayena dharmakīrterāśayena /\nnirvivādeti /\nprakṛtodāharaṇe hi vivādo vyājastutyaprastutapraśaṃsāviṣayo na vakṣyamāṇatadīyaśloka iti bhāvaḥ /\nasyeti /\nlāvaṇyetyādiprakṛtaślokasyetyarthaḥ /\nsaṃvādayatīti /\nayaṃ bhāvaḥ--yo yasyāśayo 'nyatra suspaṣṭapratipattikassa eva sambhavan anyatrāparisphuṭapratītike viṣaye 'pyadhyavasātumucita ityato vākyaśeṣanyāyānusāreṇātrāprastutapraśaṃsāvadhāraṇasiddhiriti /\nvṛttau--'sambhāvyate ca tasyaive'ti /\nśloko 'yaṃ dharmakīrtisambandhitvenaivānumīyate cetyarthaḥ /\natra hetumāha--'yasmāda'tyādi /\n'anadhyavasite'ti /\nanadhyavasitaṃ sudhībhirna sampipādayiṣitamavagāhanamavabodhaḥ, payaḥpakṣe yadā dānāyāntaḥ praveśo yasya tat /\nanalpā dhīśaktirbuddhisāmarthyaṃ yasya tenāpyanyena kenacit kartrā /\nadhikairabhiyogaiḥ prayatnairapi /\n<lg>\n<l>adṛṣṭāniparamārthatattvāni yatra /</l>\n<l>yadgatānyutkṛṣṭārthatattvānyadṛṣṭapūrvāṇītyarthaḥ /</l>\n<l>payaḥpakṣe tvetallocane vivṛtam--alabdhetyādi ca /</l>\n<l>mataṃ mama jagatyalabdhasadṛśapratigrāhakaṃ prayāsyati payonidheḥ paya iva svadehe jārām //</l>\n</lg></p>\n\n<p>ityanenāpi ślokenaivaṃvidho 'bhiprāyaḥ prakāśita eva /\nlocanam paramaṃ yadarthatattvaṃ kaustubhādibhyo 'pyuttamam, alabdhaṃ prayatnaparīkṣitamapi na prāptaṃ sadṛśaṃ yasya tathābhūtaṃ pratigrāhamekaiko grāho jalacaraḥ prāṇī airāvatoccaiḥśravodhanvantariprāyo yatra tadalabdhasadṛśapratigrāhakam /\nevaṃvidha iti /\nparidevitaviṣaya ityarthaḥ /\niyati cārthe aprastutapraśaṃsopamālakṣaṇamalaṅkāradvayam /\nanantaraṃ tu svātmani vismayadhāmatayādbhute viśrāntiḥ /\nparasya bālapriyā evaṃ bhūtaṃ mama mataṃ matapratipādako granthaḥ /\nalabdhaḥ sadṛśaḥ svatulyaḥ pratigrāhako 'nyān pratibodhayitā svayaṃ bo /\nca yasya tathāvidhaṃ sat /\nsvadehe jarāṃ prayāsyati jīrṇaṃ bhaviṣyati /\nanadhyavasitamityanena kaimutyena labdhamarthamāha locane--āstāmityādi /\ntasyeti /\navagāhanasyetyarthaḥ /\nparamamityasya vivaraṇam--kaustubhādibhyo 'pyuttamaṃ yadarthatattvamiti /\nadṛṣṭaṃ paramaṃ yasmāttathāvidhamarthatattvaṃ kaustubhādiṃ yatra tat /\nyadgatārthatattvāduttamamanyatrādṛṣṭamityartha iti bhāvaḥ /\nlābhaniṣedhena tadupāyānveṣaṇaṃ sidhyatītyāśayenāha--prayatnetyādi /\nsadṛśamiti /\nvastviti śeṣaḥ /\ntathābhūtaṃ pratigrāhamiti /\npratigrāhamiti vīpsāyāmavyayībhāvaḥ /\n'avyayībhāvaśce'ti napuṃsakatvam /\npratītyasya vivaraṇam--ekaika iti /\ngrāhaśabdaścatra na mukhyārthakaḥ, kintu jalacaraprāṇitvaguṇayogenārthāntaravartītyāha--jalacara ityādi /\nyadgatairāvaṇādijalacarasadṛśaṃ vastvanyatra labdhamityarthaḥ /\niyati cārtha iti /\nukte ślokadvayavācyārthe ityarthaḥ /\naprastutetyādi /\nlāvaṇyetyādāvaprastutapraśaṃsā anadhyavasitetyādāvupameti tadātmakālaṅkāradvayamityarthaḥ /\nanantarantviti /\nuktālaṅkārasundaravācyārthapratītyuttarakālamityarthaḥ /\nsvātmanīti /\nvaktā dharmakīrtiratra svātmaśabdārthaḥ /\nvismayeti /\nvismayaviṣayatvenetyarthaḥ /\nlāvaṇyetyādau svasya lokaguṇagaṇapūrṇatvapratipādanenānadhyavasitetyādau tādṛṅmatapravartakatvapratapādanena cātmano viśvottaratvapratyāyanāttatpadyaśroturātmaviṣayakavismayajananāditi bhāvaḥ /\nyadvā--vismayadhāmatayeti /\nvismayāśrayatvenetyarthaḥ /\ntattacchalokena piratipāditāyāstathāvidhasya svasya svamatasya ca tathāvidhaśocyāvasthāyāḥ svapne 'pyasambhāvyāyāḥ sambhavāt svasya vismayaḥ /\nadbhute viśrāntiriti /\nsahṛdayānāṃ tadvismayacarvaṇayeti bhāvaḥ /\n<lg>\n<l>anadhyavavasitetyādiślokasya vīrarase 'pi viśrāntimāha--paresya cetyādi /</l>\n<l>aprastutapraśaṃsāyāṃ ca yadvācyaṃ tasya kadācidvivakṣitatvaṃ, kadācidavivākṣitatvaṃ, kadācidvivakṣitāvivakṣitatvamiti trayī bandhacchāyā /</l>\n<l>tatra vivakṣitatvaṃ yathā-- parārthe yaḥ pīḍāmanubhavati bhaṅge 'pi madhuro yadīyaḥ sarveṣāmiha khalu vikāro 'pyabhimataḥ /</l>\n<l>na samprāpto vṛrddhi yadi sa bhṛśamakṣetrapatitaḥ kimikṣordeṣo 'sau na punaraguṇāyā marubhuvaḥ //</l>\n</lg></p>\n\n<p>yathā vā mamaiva--- amī ye dṛśyaneti nanu subhagarūpāḥ saphalatā bhavatyeṣāṃ yasya kṣaṇamupagatānāṃ viṣayatām /\nlocanam ca śrotṛjanasyātyādarāspadatayā prayatnagrāhyatayā cotsāhajananenaivaṃbhūtamatyantopādeyaṃ satkatipayasamucitajanānugrāhakaṃ kṛtamiti svātmani kuśalakāritāpradarśanayā dharmavīrasparśanena vīrarase viśrāntiriti mantavyam anyathā paridevitamātreṇa kiṃ kṛtaṃ syāt /\naprekṣāpūrmakāratvamātmanyāveditaṃ cetkiṃ tataḥ svārthaparārthāsambhavādityalaṃ bahunā /\nnanu yathāsthitasyārthasyāsaṅgatau bhavatvaprastutapraśaṃsā, iha tu saṅgatirastyevetyāśaṅkya saṅgatāvapi bhavatyevaiṣeti darśayitumupakramate---aprastuteti /\nnanviti /\nyairidaṃ jagadbhūṣitamityarthaḥ /\nyasya cakṣuṣo viṣayatāṃ kṣaṇaṃ gatānāmeṣāṃ saphalatā bhavati tadidaṃ bālapriyā śrotṛjanasyotsāhajanane hetudvayam--atyādaretyādi /\nmatasyeti /\nśeṣaḥ /\nutsāheti /\nmatagrahaviṣayakotsāhetyarthaḥ /\nevaṃbhūtamityādi /\nmatamiti śeṣaḥ /\nkuśalakāriteti /\nsanmatanirmāṇarūpasatkarmakāritetyarthaḥ /\nanyatheti /\nrasaviśrāntyabhāva ityarthaḥ /\nparidevitamātreṇeti /\nmātraśabdenapūrvoktaviśrāntisthalaparyavasānavyavacchedaḥ /\nnanvaprekṣāpūrvakatvamātmano 'nena darśitaṃ svaviṣayaparidevitasya sarvatra tadāvedakatvāditi na kiñcitkaratvaviraha ityāśaṅkya pariharati--aprekṣetyādi /\nnanvaprastutapraśaṃsāyāmityādigranthasya kā saṃgatirityataḥ prāsaṅgikī seti darśayannavatārayati--nanvityādi /\nyathāsthitasyārthasyeti /\nyathāśrutavācyārthasyetyarthaḥ /\nasaṅgatau asambhave /\niha tviti /\nlāvaṇyetyādau tvityarthaḥ /\nsaṅgatiriti /\n<lg>\n<l>vācyārthasya sambhava ityarthaḥ /</l>\n<l>saca pūrvoktarītyā bodhyaḥ /</l>\n<l>vṛttau 'aprastutapraśaṃsāyā'miti /</l>\n<l>nirāloke loke kathamidamaho cakṣuradhunā samaṃ jātaṃ sarvairna samamathavānyairavayavaiḥ //</l>\n</lg></p>\n\n<p>anayorhi dvayoḥ ślokayorikṣucakṣuṣī vivakṣitasvarūpe eva na ca prastute /\nmahāguṇasyāviṣayapatitatvādaprāptaparabhāgasya kasyacitsvarūpamupavarṇayituṃ dvayorapi ślokayostātparyeṇa prastutatvāt /\navivakṣitatvaṃ yathā-- kastvaṃ bhoḥ kathayāmi daivahatakaṃ māṃ viddhi śākhoṭakaṃ vairāgyādiva vakṣi, sādhu viditaṃ kasmādidaṃ kathyate /\nlocanam cakṣuriti sambandhaḥ /\nāloko viveko 'pi /\nna samamiti /\nhasto hi parasparśādānādāvapyupayogī /\navayavairiti /\natitucchaprāyairityarthaḥ /\naprāptaḥ para utkṛṣṭo bhāgo 'rthalābhātmakaḥ svarūpaprathanalakṣaṇo vā yena tasya /\nkathayāmītyādipratyuktiḥ /\nanena padenedamāha--akathanīyametat śrūyamāṇaṃ hi nirvedāya bhavati, tathāpi tu yadi nirbandhastatkathayāmi vairāgyāditi /\nkākvā devahatakamityādinā ca sūcitaṃ te vairāgyamiti bālapriyā aprastutārthavarṇanasthala ityarthaḥ /\n'vivakṣitatvam' iti /\ntasyetyanuṣaṅgaḥ /\n'parārtha' iti /\npīḍā nāmākṣau niṣpīḍanaṃ satpuruṣe tu kleśaḥ /\nevaṃ bhaṅgo granthitroṭanaṃ dhanābhāvanimittako viplavaśca /\nmādhuryaṃ rasaviśeṣo 'nulbaṇatvañca /\nvikāraśśarkarādiścittavikāraśca /\nna hi satpuruṣāḥ krodhādyavasthāyāmapyasevyāḥ /\nakṣetramūṣarasthānaṃ nirvivekaprabhvādisthānaṃ ca /\n'kim' ityādi /\nmarubhuva eva doṣa iti bhāvaḥ /\n'amī'ti /\nye ityasya pratinirdeśaḥ--'eṣām' iti 'yasyetyasyedam' iti ca /\nnanu subhagarūpā ityetadvivṛṇoti locane--yairityādi /\nviveko 'pītyapiśabdena prakāśarūpārthasya saṅgrahaḥ sāmyābhāve vivakṣitaṃ hetuṃ darśayati--hastā hītyādi /\nidamupalakṣaṇaṃ, caraṇādikaṃ hi gamanādyupayogi /\nvyaṅgyārthamāha--atituccheti /\nbhāgaśabdena dhanādilābhaḥ kīrtiprasaralābho vā grāhyo dvayorapi bhajanīyatvena bhāgaśabdavācyatvādityāha--arthalābhaityādi /\naneneti /\nkathayāmītyanenetyarthaḥ /\nāha vyañjayati /\nakathanīyatve hetumāha--śrūyamāṇamityādi /\nśrūyamāṇaṃ na tu śravaṇottaramevetyatiśayitanirvedahetutvaṃ śravaṇasya dyotayituṃ śatṛpratyena nirdeśaḥ /\n<lg>\n<l>vairāgyādiva vakṣītyatrevaśabdaḥ pratītau,tvaṃ vairāgyādvadasīti jñāyata ityarthaḥ /</l>\n<l>madīyaṃ vairāgyaṃ kena jñātamityata āha--kākvetyādi /</l>\n<l>kākvā śokasūcakadhvanivikārayāvat /</l>\n<l>vāmenātra vaṭastamadhvagajanaḥ sarvātmanā sevata na cchāyāpi paropakārakariṇī mārgasthitasyāpi me //</l>\n</lg></p>\n\n<p>na hi vṛkṣaviśeṣeṇa sahoktipratyuktī sambhavata ityavivakṣitābhidheyenaivānena ślokena samṛddhāsatpuruṣasamīpavartino nirdhanasya kasyacinmanasvinaḥ paridevitaṃ tātparyeṇa vākyarthīkṛtamiti pratīyate /\n<lg>\n<l>vivakṣitatvāvivakṣitatvaṃ yathā---</l>\n<l>uppahajāāeṃ asohiṇīeṃ phalakusumapattarahaāe /</l>\n<l>verīeṃ vaiṃ dento pāmara ho ohasijjihasi //</l>\n</lg></p>\n\n<p>locanam sādhuviditamityuttaram /\nkasmāditi vairāgye hetupraśnaḥ /\nidaṃ kathyata ityādisanirvedasmaraṇopakramaṃ kathaṅkathamapi nirūpaṇīyatayottaram /\nvāmeneti /\nanucitena kulādinopalakṣita ityartha- /\nvaṭa iti /\ncchāyāmātrakaṇādeva phaladānādiśūnyāduddhurakandhara ityarthaḥ /\nchāyāpīti /\nśākhoṭako hi smaśānāgnijvālālīḍhalatāpallavādistaruviśeṣaṇa /\natrāvivakṣāyāṃ hetumāha--na hīti /\nsamṛddho yo 'satpuruṣaḥ /\n'samṛddhasatpuruṣa' bālapriyā idaṃ kathyata iti kathanapratijñābhiprāyāmāha--sanirvedetyādi /\nsmṛtiviṣayavastuno nirvedapradatvātsmaraṇasahabhāvī nirveda iti sanirvedatvaṃ smaraṇasya /\nnirūpaṇīyatayeti /\nnirūpaṇamucitavacanaparyālocanam /\nuttaramiti /\nidaṃ kathyata ityādītyasyānena sambandhaḥ /\nvāmenetyetat prastutārthe yojayati--anucitenetyādi /\nvaṭaśabdenārthaśaktibalena gamyamarthamāha--chāyetyādi /\nśūnyāditi /\nkaraṇādityasya viśeṣaṇam /\natranti /\nkastvamityādyudāharaṇa ityarthaḥ /\nvṛttau--'utpathe'ti /\nhe pāmara tathābhūtāyā badaryāḥ vṛti dadāttvaṃ janairapahasiṣyasa ityanvayaḥ /\nbadarī vṛkṣaviśeṣaḥ /\n'prācīnāṃ prāntato vṛtti'rityamaraḥ /\nsambhavītyasyānantaraṃ na cāsambhavīti ca kvacit atra hi vācyāratho nātyantaṃ sambhavī nā casambhavī /\ntasmādvācyavyaṅgyayoḥ prādhānyāprādhānye yatnato nirūpaṇīye /</p>\n\n\n</div>\n<div>\n\n<lg>\n<l>pradhāna-guṇa-bhāvābhyāṃ vyaṅgyasyaivaṃ vyavasthite /</l>\n<l>kāvye ubhe tato 'nyad yat tac citram abhidhīyate // DhvK_3.41 //</l>\n</lg>\n\n<lg>\n<l>citraṃ śabdārtha-bhedena dvividhaṃ ca vyavasthitam /</l>\n<l>tatra kiṃcic chabda-citraṃ vācya-citram ataḥ param // DhvK_3.42 //</l>\n</lg>\n\n</div>\n<div>\n\n\n<lg>\n<l>pradhānaguṇaphabhāvābhyāṃ vyaṅgyasyaivaṃ vyavasthite /</l>\n<l>kāvye ubhe to 'nyadyattañcitramabhidhīyate // 41 //</l>\n</lg>\n\n<lg>\n<l>citraṃ śabdārthabhedena dvividhaṃ ca vyavasthitam /</l>\n<l>tatra kiñcicchabdacitraṃ vācyacitramataḥ param // 42 //</l>\n</lg>\n\n\n<p>/ locanam iti pāṭhe samṛddhena ṛddhimātreṇa sātpuruṣo na tu guṇādineti vyākhyeyam /\nnātyantamiti /\nvācyabhāvaniyamo nāsti nāstīti na śakyaṃ vaktuṃ, vyaṅgyasyāpi bhāvāditi tātparyam /\ntathā hi utpathajātāyā iti na tathākulodbhūtāyāḥ /\naśobhanāyā iti lāvaṇyarahitāyāḥ /\n<lg>\n<l>phalakusumapatrrarahitāyā ityevambhūtāpi kācitputriṇī vā bhrātrādipakṣaparipūrvatayā sambandhivargapoṣitā vā parirakṣyate /</l>\n<l>badaryā vṛttiṃ dadatpāmara bhoḥ, hasiṣyase sarvalokairiti bhāvaḥ /</l>\n<l>evamaprastutapraśaṃsāṃ prasaṅgato nirūpya prakṛtameva yannirūpaṇīyaṃ tadupa saṃharati--tasmāditi /</l>\n<l>aprastutapraśaṃsāyāmapi lāvaṇyetyatra śloke yasmādyvāmoho loksya dṛṣṭastato hetorityarthaḥ // 40 //</l>\n</lg></p>\n\n<p>evaṃ vyaṅgyasvarūpaṃ nirūpya sarvathā yattacchūnyaṃ tatra kā vārteti nirūpayitumāha--pradhānetyādinā /\nkārikādvayena /\nśabdacitramiti /\nyamakacakrabandhādicitratayā bālapriyā granthe pāṭhaḥ /\nvācyārtha ityādigranthaṃ tātparyato vivṛṇoti locane--vācyabhāvaniyamo nāstīti /\nvācyārthasya sambhavaniyamo nāstītyarthaḥ /\nnāstīti na śakyaṃ vaktumiti /\nvācyārtho na bhambhavatīti vaktuṃ ca na śakyamityarthaḥ /\nbhāvāt sattvāt /\nvyaṅgyamarthamāha--na tathetyādi /\nphaletyādeḥ putrasahodarādirahitāyā iti /\nvṛtimityasya rakṣāmiti ca vyaṅgyamarthamabhisandhāyāha--evaṃbhūtāpītyādi /\nevaṃ bhūtāpi akulīnā lāvaṇyādiguṇarahitā ca bhavantyapi /\nparirakṣyata iti /\n<lg>\n<l>janeneti śeṣaḥ /</l>\n<l>iyaṃ tu putrādirahitā ca ato 'syā rakṣāṃ kurvaṃstvaṃ parihāsāspadaṃ bhaviṣyasītyarthaḥ /</l>\n<l>chāyāṃ darśayannāha--badaryā ityādi /</l>\n<l>tasmādityanena vivakṣitaṃ hetuṃ vivṛṇoti--aprastutapraśaṃsāyāmapītyādi // 40 //</l>\n</lg></p>\n\n<p>pūrvottaragranthayoḥ saṅgatiṃ darśayannuttaragranthamavatārayati--evamityāti /\ntacchūnyamiti /\nvyaṅgyaśūnyamityarthaḥ /\nkā vārteti /\nko vyavahāra ityarthaḥ /\nkārikādvayenāhetyanvayaḥ /\nvibhāgapradarśanamātreṇa siddhe śabdacitraṃ vācyacitramiti samaśīrṣikayā vyaṅgyasyārthasya prādhānye dhvanisaṃjñitakāvyaprakāraḥ guṇabhāge tu guṇībhūtavyaṅgyatā /\ntato 'nyadrasabhāvāditātparyarahitaṃ vyaṅgyārthaviśeṣaprakāśanaśaktiśūnyaṃ ca kāvyaṃ kevalavācyavācakavaicitryamātrāśrayeṇopanibaddhamālekhyaprakhyaṃ yadābhāsate taccitram /\nna tanmukhyaṅkāvyam /\nkāvyānukāro hyasau /\ntatra kiñcicchabdacitraṃ yathā duṣkarayamakādi /\nvācyacitraṃ tataḥ śabdacitrādanyadvyaṅgyārthasaṃsparśarahitaṃ prādhānyena vākyarthatayā sthitaṃ rasāditātparyarahitamutprekṣādi /\natha kimidaṃ citraṃ nāma? yatra na pratīyamānārthasaṃsparśaḥ /\npratīyamāno hyarthastribhedaḥ prākpradarśitaḥ /\ntatra yatra vastvalaṅgārāntaraṃ vā vyaṅgyaṃ nāsti sa nāma citrasya kalpayatāṃ viṣayaḥ /\nyatra tu rasādīnāmavaliṣayatvaṃ sa kāvyaprakāro na sambhavatyeva /\nyasmādavastusaṃsparśitā kāvyasya nopapadyate /\nvastu ca sarvameva jagadgatamavaśyaṃ kasyacidrasasya bhāvasya vāṅgtvaṃ pratipadyate antato vibhāvatvena /\ncittavṛttiviśeṣā hi rasādayaḥ, na ca tadasti vastu kiñcidyanna cittavṛttiviśeṣamupajanayati tadanutpādane vā locanam prasiddhameva tattulyamevārthacitraṃ mantavyamiti bhāvaḥ /\nālekhyaprakhyamiti /\nrasādijīvarahitaṃ mukhyapratikṛtirūpaṃ cetyarthaḥ /\natha kimidamiti ākṣepe vakṣyamāṇa āśayaḥ /\natrottaram--yatra neti /\nākṣeptā svābhiprāyaṃ darśayati--pratīyamāna iti /\navastusaṃsparśiteti /\nkacaṭatapādivannirthakatvaṃ daśadāḍimādivadasaṃbaddhārthatvaṃ vetyarthaḥ /\nbālapriyā saṃjñākaraṇasyābhiprāyamāha--yamaketyādi /\nbandhādīti bhinnaṃ padam /\nprasiddhameveti /\nyamakāderakṣarasanniveśaviśeṣarūpatvāttasya citratvamalaṅkāravidbhirnniścitamevetyarthaḥ /\nkinnibandhanamālekhyaprakhyatvamitta āha--rasādīti /\nmukhyetyādi /\nguṇālaṅkārakṛtasaundaryaśālitvena dhvaneranukṛtirūpaṃ cetyarthaḥ /\nkimidamityākṣepe hetuṃ darśayati--vakṣyamāṇa iti /\navastusaṃsparśitetyetaddvedhā vivṛṇoti--kacaṭatapādītyādi /\nmābhūditi /\ndhvaniguṇībhūtavyaṅgyayoreva kaviviṣayatvaucityāditi bhāvaḥ /\nbhāvaṃ vivṛṇoti--kāvyetyādi /\nna nirdiṣṭa iti /\nna tanmukhyaṃ kāvyaṃ kāvyānukāro hyasāviti vacanāditi bhāvaḥ /\nasāviti /\ncitraviṣaya ityarthaḥ /\nkaviviṣayataiva tasya na syāt kaviviṣayaśca citratayā kaścinnirūpyate /\natrocyate--satyaṃ na tādṛkkāvyaprakāro 'sti yatra rāsādīnāmapratītiḥ /\nkiṃ tu yadā rasabhāvādivivakṣāśūnyaḥ kaviḥ śabdālaṅkāramarthālaṅkāraṃ vopanibadhnāti tadā tadvivakṣāpekṣayā rasādiśūnyatārthasya parikalpyate /\nvivakṣopārūḍha eva hi kāvye śabdānāmarthaḥ /\nvācyasāmarthyavaśena ca kavivivakṣāvirahe 'pi tathāvidhe viṣaye rasādipratītirbhavantī paridurbalā locanam nanu mā bhūtkaviviṣaya ityāśaṅkyāha--kaviviṣayaśceti /\nkāvyarūpatayā yadyapi na nirdiṣṭastathāpi kavigocarīkṛta evāsau vaktavyaḥ anyasya vāsukivṛttāntatulyasyehābhidhānāyogāt kaveścedgocarā nūnamamunā prītirjanayitavyā sā cāvaśyaṃ vibhāvānubhāvyabhicāriparyavasāyanīti bhāvaḥ kiṃ tviti /\nvivakṣā tatparatvena nāṅgitvena kathañcana /\nityadiryo 'laṅkāraniveśane samīkṣāprakāra uktastaṃ yadā nānusaratītyarthaḥ /\nrasādiśūnyateti /\nnaiva tatra rasapratītirasti yathā pākānabhijñasūdaviracate māṃsapākaviśeṣe /\nnanu vastusaundaryādavaśyaṃ bhavati kadācittathāsvādo 'kuśalakṛtāyāmapi śikhariṇyāmivetyāśaṅkyāha--vācyetyādi /\nanenāpīti /\npūrvaṃ sarvathā tacchūnyatvamuktamadhunā bālapriyā anyasyeti /\nkavigocarīkṛtādanyasyetyarthaḥ /\nvāsukivṛttāntatulyasyeti /\n<lg>\n<l>aprakṛtasyetyarthaḥ /</l>\n<l>nanvastu kavigocaratvaṃ kimatastatrāha--kaveścetyādi /</l>\n<l>yathoktam-- svabhāvaścāyamarthānāṃ yanna sākṣādamī tathā /</l>\n<l>svadante satkavigirāṃ gatā gocaratāṃ yathā //</l>\n</lg></p>\n\n<p>iti /\nnanvastu prītijanakatvaṃ, tathāpi kathaṃ rasādiśūnyatvābhāva ityata āha--sā cetyādi /\nkāvyajanyasya prītiviśeṣasya niyamena rasāsvādaikanibandhanatvāditi bhāvaḥ /\n'kintvi'tyādigranthasya bhāvaṃ vivṛṇoti--vivakṣetyādi /\nyadā nānusaratīti /\ntadanusāreṇālaṅkāropanibandha evālaṅkārāṇāṃ rasāṅgatvamiti bhāvaḥ /\nsadṛṣṭantaṃ bhāvamāha--naivetyādi /\ntatreti /\nsamīkṣāprakāro ya uktastadanusaraṇaṃ vinālaṅkāropanibandhasthala ityarthaḥ /\nrasapratītiriti /\nrasaśabdena śṛṅgārādirmadhurādiśca raso vivakṣitaḥ /\ntathāsvāda iti /\nrasāsvāda ityarthaḥ /\nśikhariṇyāmiveti /\nśikhariṇī nāmadadhyādimiśro bhakṣyaviśeṣaḥ /\n'anenāpī'tyapiśabdārthamāha--pūrvabhityādi /\ntacchūnyatvam rasaśūnyatvam /\ndaurbalyamiti /\n<lg>\n<l>rasāsvādasyeti śeṣaḥ /</l>\n<l>bhavatītyanenāpa prakāreṇa nīrasatvaṃ parikalpya citraviṣayo vyavasthāpyate /</l>\n<l>tadidamuktam--- 'rasabhāvādiviṣayavivakṣāvirahe sati /</l>\n<l>alaṅkāranibandho yaḥ sa citraviṣayo mataḥ //</l>\n</lg></p>\n\n<lg>\n<l>rasādiṣu vivakṣā tu syāttātparyavatī yadā /</l>\n<l>tadā nāstyeva tatkāvyaṃ dhvaneryatra na gocaraḥ //</l>\n</lg>\n\n<p>' etacca citraṃ kavīnāṃ viśṛṅkhalagirāṃ rasāditātparyamanapekṣyaiva kāvyapravṛttidarśanādasmābhiḥ parikalpitam /\nidānīntanānāṃ tu nyāyye kāvyanaya vyavasthāpane kriyamāṇe nāstyeva dhvanivyatiriktaḥ kāvyaprakāraḥ /\nyataḥ paripākavatāṃ kavīnāṃ rasāditātparyavirahe vyāpāra eva naśobhate /\nrasāditātparye ca nāstyeva tadvastu yadabhimatarasāṅgatāṃ nīyamānaṃ na praguṇībhavata /\nacetanā api hi bhāvā yathāyathamucitarasavibhāvatayā cetanavṛttāntayojanayā vā na santyeva te ye yānti na rasāṅgatām /\ntathā cedamuccete--- locanam tu daurbalyamityapiśabdasyārthaḥ /\najñakṛtāyāṃ ca śikhariṇyāmaho khikhariṇīti na tajjñānāccamatkāraḥ api tu dadhiguḍamaricaṃ caitadasamañjasayojitamiti vaktāro bhavanti /\nuktamiti /\nmayaivetyarthaḥ /\nalaṅkārāṇāṃ śabdārthagatānāṃ nibandha ityarthaḥ /\nnanu 'taccitramabhidhīyate' iti kimanenopadiṣṭena /\nakāvyarūpaṃ hi taditi kathitam /\nheyatayā tadupadiśyata iti cet--ghaṭe kṛte kavirna bhavatatyetadapi vaktavyamityāśaṅkya kavibhiḥ khalu tatkṛtamato heyatayopadiśyata ityetannirūpayati--etaccetyādinā /\nparipākavatāmiti /\nśabdārthaviṣayo rasaucityalakṣaṇaḥ paripāko vidyate yoṣām /\nbālapriyā iti vaktāro bhavantītyanena rasāsvādasya daurbalyaṃ darśitam /\nuktamityanenānyoktatvaṃ darśitamiti bhramaṃ vārayati--mayaiveti /\nvṛttikāreṇa mayaivetyarthaḥ /\nakāvyarūpamityādi /\ntadakāvyarūpamiti kathitaṃ hītyanvayaḥ /\ntadityasya citramityarthaḥ /\nmadhye śaṅkate--heyatayetyādi /\nheyatayā tyājyatayā /\ntat citram /\nprativakti--ghaṭa ityādi /\ntatkṛtamiti /\n<lg>\n<l>citrakāvyaṃ kṛtamastītyarthaḥ /</l>\n<l>nanu-- yatpadāni tyajantyeva parivṛttisahiṇṇutām /</l>\n<l>apāre kāvyasaṃsāre kavirekaḥ prajāpatiḥ /</l>\n<l>yathāsmai rocate viśvaṃ tathedaṃ parivartate //</l>\n</lg></p>\n\n<lg>\n<l>śṛṅgārī cetkaviḥ kāvye jātaṃ rasamayaṃ jagat /</l>\n<l>sa eva vītarāgaścennīrasaṃ sarvameva tat //</l>\n</lg>\n\n<lg>\n<l>bhāvānacetanānapi cetanavaccetanānacetanavat /</l>\n<l>vyavahārayati yatheṣṭa sukaviḥ kāvye svatantratayā //</l>\n</lg>\n\n<p>tasmānnāstyeva tadvastu yatsarvātmanā rasatātparyavataḥ kavestadicchayā tadabhimatarasāṅgatāṃ na dhatte /\ntathopanibadhyamānaṃ vā na cārutvātiśayaṃ locanam yatpadāni tyajantyeva parivṛttisahiṇṇutām /\nityāpi rasaucityaśaraṇameva vaktavyamanyathā nirhetukaṃ tat /\napāra iti /\nanādyanta ityarthaḥ /\nyathāruci parivṛttimāha--śṛṅgārīti /\nśṛṅgāroktavibhāvānubhāvavyabhicāricarvaṇārūpapratītimayo na tu strīvyasanīti mantavyam /\nata eva bharatamuniḥ--'kaverantargataṃ bhāvaṃ' 'kāvyārthān bhāvayati' ityādiṣu kaviśabdameva /\nmūrdhābhiṣiktatayā prayuṅkte /\n<lg>\n<l>nirūpitaṃ caitadrasasvarūpanirṇayāvasare /</l>\n<l>jagaditi /</l>\n<l>tadrasanimajjanādityarthaḥ /</l>\n<l>bālapriyā taṃ śabdanyāsaniṣṇātāḥ śabdapākaṃ pracakṣate //</l>\n</lg></p>\n\n<p>ityanena pākalakṣaṇamanyadevoktamityata āha--yatpadānītyādi /\nna tu strīvyasanīti /\nśṛṅgāripadārtha iti śeṣaḥ /\nvyasanamāsaktiḥ /\n<lg>\n<l>śṛṅgārītyādyuktārthe upaṣṭambhakamāha--ata evetyādi /</l>\n<l>kaveriti /</l>\n<l>vāgaṅgamukharāgeṇa sattvenābhinayena ca /</l>\n<l>kaverantargataṃ bhāvaṃ bhāvayan bhāva ucyate //</l>\n</lg></p>\n\n<p>iti ślokaḥ, kāvyārthānityādivākyaṃ ca nāṭyaśāstre saptamādhyāye vartete /\nvāgaṅgamukharāgātmanā abhinayena satvalakṣaṇena cābhinayena karaṇena /\nkaveḥ varṇanānipuṇasya yo 'ntargato 'nādipraktanasaṃskārapratibhānamayo deśakālādibhedābhāvātsarvasādhāraṇībhāvenāsvādayogyaścittavṛttilakṣaṇo bhāvastam /\nbhāvayannāsvadayogyīkurvan /\nkāvyārthānita /\nkoḥ kavatervā kavanīyaṃ kāvyaṃ tatra ca padārthavākyārthau raseṣvevaṃ paryavasyata ityasādhāraṇyātprādhānyacca kāvyasyārthā rasāḥ arthyante pradhānyenetyarthā, iti cābhinavabhāratyāṃ vivṛtam /\nkathaṃ jagato rasamayatvamityata āha--tadrasetyādi /\nrasopalakṣaṇamiti /\npuṇṇāti /\nsarvametacca māhakavīnāṃ kāvyeṣu dṛśyate /\nasmābhirapi sveṣu kāvyaprabandheṣu yathāyathaṃ darśitameva /\nsthite caivaṃ sarva eva kāvyaprakāro na dhvanidharmatāmatipatati rasādyapekṣāyāṃ kaverguṇībhūtavyaṅgyalakṣaṇo 'pi prakārastadaṅgatāmavalambata ityuktaṃ prāk /\nyadā tu cāṭuṣu devatāstutiṣu vā rasādīnāmaṅgatayā vyavasthānaṃ hṛdayavatīṣu ca saprajñakagāthāsu kāsucidyvaṅgyaviśiṣṭavācye prādhānyaṃ tadapi guṇībhūtavyaṅgyasya dhvaniniṣpandabhūtatvemevetyuktaṃ prāk /\ntadevamidārnīntanakavikāvyanayopadeśe kriyamāṇe prāthamikānāmabhyāsārthināṃ yadi paraṃ citreṇa vyavahāraḥ, prāptapariṇatīnāṃ tu locanam śṛṅgārapadaṃ rasopalakṣaṇam /\nsa eveti /\nyāvadrasiko na bhavati tadā paridṛśyamāno 'pyayaṃ bhāvavargo yadyapi sukhaduḥkhamohamādhyasthyamātraṃ laukikaṃ vitarati, tathāpi kavivarṇanopārohaṃ vinā lokātikrāntarasāsvādabhūvaṃ nādhiśeta ityarthaḥ /\ncārutvātiśayaṃ yanna puṣṇāti tannāstyeveti saṃbandhaḥ /\nsveṣviti /\nviṣamabāṇalīlādiṣṭu /\n<lg>\n<l>hṛdayavatīṣviti /</l>\n<l>'hiaalaliā' iti prākṛtakavigoṣṭhyāṃ prasiddhāsu /</l>\n<l>laṅghiagaaṇā phalahīlaāo hontutti vaḍhḍhaantīa /</l>\n<l>hāli assa āsisaṃ pālivesavatuā viṇiṭhṭhaviā //</l>\n</lg></p>\n\n<p>bālapriyā rasasāmānyopalakṣakamityarthaḥ /\nvītarāgaścedityādikaṃ vivṛṇoti--yāvadrasiko na bhavatītyādi /\nsukheti /\nmadhye tiṣṭhatīti madhyasthaḥ tasya bhāvo mādhyasthyaṃ sukhaduḥkhamohānāṃ yanmādhyasthyaṃ tadekānubhavaṃ tanmātramityarthaḥ /\nmātrapadena rasāsvādavyavacchedaḥ /\nvitaratīti /\nbhāvavargasya triguṇātmakatvāditi bhāvaḥ /\nhṛdayavatīṣvityasya vivaraṇam--\nhiaalaliā ityādi /\ntrivargeti /\n<lg>\n<l>trivargasya dharmāditrayasya ya upāyaḥ, sa evopeyo jñātavyastatra kuśalāsvityartha- /</l>\n<l>laṅghia iti /</l>\n<l>laṅghitagaganāḥ kārpāsalatā bhavantīti vardhayantyā /</l>\n<l>hālikasyāśiṣaṃ prativeśyabadhukā nirvāpitā //</l>\n</lg></p>\n\n<p>iticchāyā /\nhe hālika! kārpāsalatāḥ tvadupajīvanabhūtāḥ kārpāsastambāḥ /\nlaṅghitagaganāḥ atyuccāḥ /\nbhavantu iti hālikasyāśiṣaṃ vardhayantyā punaḥ punaḥ kurvatyā kayācit /\nprātīti /\nprātiveśinī vadhūrityarthaḥ /\nnirvāpitā nirvṛtiṃ prāpitā /\n<lg>\n<l>kārpāsalatānāṃ paripoṣe tatsthale niśśaṅkaṃ hālikena saha ramaṇaṃ bhaviṣyatīti baddhathā nirvṛtirityanena taccauryasambhogābhilāṣo vadhvā vyajyate, tacca guṇībhūtam; tadetadyvācaṣṭe--atretyādi /</l>\n<l>dhvanireva kāvyamiti sthitametat /</l>\n<l>tadayamatra saṃgrahaḥ--- yasmin raso vā bhāvo vā tātparyeṇa prakāśate /</l>\n<l>saṃvṛttyābhihitau vastu yatrālaṅkāra eva vā //</l>\n</lg></p>\n\n<p>kāvyādhvani dhvanirvyaṅgyaprādhānyaikanibandhanaḥ /\nlocanam atra godāvarīkacchalatāgahane bhareṇa jambūphaleṣu pacyamāneṣu /\nhālikavadhūḥ paridhatte jambūphalarasaraktaṃ nivasanamiti tvaritayauryasaṃbhogasaṃbhāvyamānajambūphalarasaraktatvaparabhāganihnavanaṃ guṇībhūtavyaṅgyamityalaṃ bahunā /\ndhvanireva kāvyamiti /\nātmātminorabheda eva vastuto vyutpattaye tu vibhāgaḥ bālapriyā prātiveśyiko nirvṛtiṃ prāpita iti ca locane pāṭhaḥ /\nso 'pi sādhuḥ /\ntadanusāreṇa gāthā chāyā ca paṭhanīyā /\n<lg>\n<l>atra pakṣe saṅketasthānārthinaṃ svānuraktaṃ prātiveśyikaṃ tatsambhogābhilāṣiṇī kācidyadṛcchayā dṛṣṭaṃ hālikaṃ pratyevamāśīrvādena saṅketasthānaṃ jñāpitavatīti tatsammogābhilāṣo vyaṅgyo bodhyaḥ /</l>\n<l>golākaccheti /</l>\n<l>godākacchanikuñje bhareṇa jambūṣūpacyamānā /</l>\n<l>suhālikavadhūrniyacchati jambūrasaraktaṃ sicayam //</l>\n</lg></p>\n\n<p>iti cchāyā /\nbhareṇetyasyātiśayenetyarthaḥ /\nlocane 'gode'tyādeḥ godāvarītyādivivaramaṃ bodhyam /\nguṇībhūtaṃ vyaṅgyaṃ darśayati---tvaritetyādi /\ntvaritaḥ patitajambūphale nikuñcadeśe sicayāstaraṇe tvarayā kṛto yaścauryasambhogastena sambhāvyamānaḥ samutpādyamāstaddhetukatayā tarkyamāṇo vā yo jambūphalarasaraktatvena parabhāgaḥ sicyasya tattadbhāge varṇāntaraprāptiḥ tasya nihnavanaṃ gopanecchetyarthaḥ /\nguṇībhūtavyaṅgyamiti /\nsarvāvayavāvacchedena jambūphalarasaraktasya sicayasya paridhānena tannihnavanaṃ gamyate, tattu vācyārthe guṇībhūtamityarthaḥ /\nnanu dhvanikāvyayorātmaśarīrasthānīyayorbhedādvṛttau ' dhvanireva kāvyam' iti sāmānādhikaraṇyena nirdeśo 'nupapanna ityata āha--ātmātminorityādi /\n<lg>\n<l>ātmī dehaḥ /</l>\n<l>vyutpattaye śiṣyajanavyutpādanāya /</l>\n<l>vibhāga iti /</l>\n<l>dhvaniḥ kāvyasyātmā sarvatra tatra viṣayī jñeyaḥ sahṛdayairjanaiḥ //</l>\n</lg></p>\n\n\n</div>\n<div>\n\n\n<lg>\n<l>saguṇībhūta-vyaṅgyaiḥ sālaṅkāraiḥ saha prabhedaiḥ svaiḥ /</l>\n<l>saṅkara-saṃsṛṣṭibhyāṃ punar apy uddyotate bahudhā // DhvK_3.43 //</l>\n</lg>\n\n\n</div>\n<div>\n\n\n<lg>\n<l>saguṇībhūtavyaṅgyaiḥ sālaṅkāraiḥ saha prabhedaḥ svaiḥ /</l>\n<l>saṅkarasaṃsṛṣṭibhyāṃ punarapyuddyotate bahudhā // 43 //</l>\n</lg>\n\n<p>tasya ca dhvaneḥ svaprabhedairguṇībhūtavyaṅgyena vācyālaṅkāraiśca saṅkarasaṃsṛṣṭivyavasthāyāṃ kriyamāṇāyāṃ bahuprabhedatā lakṣye dṛśyate /\ntathāhi svaprabhedasaṅkīrṇaḥ svaprabhedasaṃsṛṣṭo guṇībhūtavyaṅgyasaṅkīrṇo guṇībhūtavyaṅgyasaṃsṛṣṭo vācyālaṅkārāntarasaṅkīrṇo vācyālaṅkārāntarasaṃsṛṣṭaḥ saṃsṛṣṭālaṅkārasaṅkīrṇaḥ saṃsṛṣṭālaṅkārasaṃsṛṣṭaśceti bahudhā dhvaniḥ prakāśate /\nlocanam kṛta ityarthaḥ /\nvāgrahaṇāttadābhāsādeḥ pūrvoktasya grahaṇam /\nsaṃvṛtyeti /\ngopyamānatayālabdhasaundarya tyarthaḥ /\n<lg>\n<l>kāvyāddhvanīti /</l>\n<l>kāvyamārge /</l>\n<l>viṣayīti /</l>\n<l>sa trividhasya dhvaneḥ kāvyamārgo viṣaya ita yāvat // 41//</l>\n</lg></p>\n\n<p>,42 //</p>\n\n<p>evaṃ ślokadvyena saṃgrahārthamabhidhāya bahuprakāratvapradarśikāṃ paṭhati--saguṇīta /\nsahaguṇībhūtavyaṅgyena sahālaṅkārairye vartante sve dhvaneḥ prabhedāstaiḥ saṃkīrṇatayā saṃsṛṣṭyā vānantaprakāro dhvanirita tātparyam /\nbahuprakāratāṃ darśayati--tathāhīti /\nsvebhedairguṇībhūtavyaṅgyenālaṅkāraiḥ prakāśyata iti trayo bhedāḥ /\ntatrāpi pratyekaṃ saṃkareṇa saṃsṛṣṭyā ceta ṣaṭ /\nsaṃkarasyāpi trayaḥ prakārāḥ anugrāhyanugrāhakabhāvena saṃdehāspadatvenaikapadānupraveśeneti dvādaśa bhedāḥ /\npūrvaṃ ca ye pañcatriṃśadbhedā uktāste guṇībhūtavyaṅgyasyāpi bālapriyā śabdārthamayaṃ kāvyaṃ śarīramiti vibhāga ityarthaḥ /\nvāgrahaṇāditi /\nbhāvo veti vākārādityarthaḥ /\nsaṃvṛttyābhihitāvatyasya vivaraṇam--gopyamānatayā labdhasondarya iti /\n<lg>\n<l>dhvanerviṣayatvoktyā kāvyamārgasya viṣayatvaṃ labdhamityāśayenāha--sa trividhasyetyādi /</l>\n<l>'yasminni'tyādau /</l>\n<l>yasmin kāvyādhvani /</l>\n<l>prakāśate sarvatra tatra vyaṅgyaprādhānyaikanibandhano dhvaniḥ viṣayī san sahṛdayairjanairjeya ityanvayaḥ // 41//</l>\n</lg></p>\n\n<p>,42 //</p>\n\n<p>kārikāṃ vyācaṣṭe---sahetyādi /\nudyātata ityatra dhvaniriti śeṣa iti bhāvaḥ /\nsaguṇībhūtavyaṅgyaissālaṅkāraissvaprabhedaiḥ saha saṅkarasaṃsṛṣṭyoruktyā pratyekaṃ taistribhissaha te labhyete ityāśayena vibhāgān darśayati--svaprabhedairityādi /\nprakāśyata iti sammiśnyata iti ca pāṭhaḥ /\ndvādaśeti /\nsvaprabhedādibhistribhiḥ saha saṅkarakṛtā nava, saṃsṛṣṭikṛtāstraya iti dvādaśetyarthaḥ /\npūrvaṃ ca ye pañcatriṃśadbhedā uktā iti /\ndvitīyodyotāvasāna 'evaṃ dhvaneḥ prabhedān pratipādye'ti vṛttigranthavyākhyānāvasare ye pañcatriśadbhedāḥ tatra svaprabhedasaṅkīrṇatvaṃ kadācidanugrāhyānugrāhakabhāvena /\nyathā--'evaṃvādini devarṣau' ityādau /\natra hyarthaśaktyudbhavānuraṇanarūpavyaṅgyadhvaniprabhedenālakṣyakramavyaṅgyadhvaniprabhedo 'nugṛhyamāṇaḥ pratīyate /\nevaṃ kadācitprabhedadvayasampātasandehena /\n<lg>\n<l>yathā--</l>\n<l>khaṇapāhuṇiā deara esā jāāeṃ kiṃpi de bhaṇidā /</l>\n<l>ruai paḍoharavalahīdharammi aṇuṇijjau varāri //</l>\n</lg></p>\n\n<p>locanam mantavyāḥ /\nsvaprabhedāstāvanto 'laṅkāra ityekasaptatiḥ /\ntatra saṃkaratrayeṇa saṃsṛṣṭyā ca guṇane dve śate caturaśītyadhike /\ntāvatā pañcatriṃśato mukhyabhedānāṃ guṇane saptasahastrāṇi catvāri śatāni viśatyadhikāni bhavanti /\nalaṅkāraṇāmānantyātvasaṃkhyatvam /\ntatrā vyutpattaye katipayabhedeṣūdāharaṇāni ditsuḥ svaprabhedānāṃ kārikāyāmanyapadārthatvena pradhānatayoktatvāttadāśrayāṇyeva catvāryudāharaṇānyāha--tatreti /\nanugṛhyamāṇa iti /\nlajjayā hi pratītayā /\nabhilāṣaśṛṅgāro 'trānugṛhyate vyabhicāribhūtatvena /\nkṣaṇa utsavastatra nimantraṇenānītā he devara! eṣā te jāyayā kimapi bhaṇitā roditi /\npaḍohare śūnye valabhīgṛhe anunīyatāṃ varākī /\nsā tāvaddevarānuraktā tajjāyayā viditavṛttāntayā kimapyuktetyeṣoktistadvṛttāntaṃ bālapriyā svayaṃ pratipāditā ityarthaḥ /\nte iti /\npañcatriṃśadbhedā ityarthaḥ /\nsvaprabhedā iti /\ndhvaneravāntarabhedā ityarthaḥ /\ntāvanta iti /\npañcatriṃśadityarthaḥ /\nalaṅkāra iti /\nalaṅkāratvāvacchinna ityarthaḥ /\ntatatretyādi /\nekasaptateścaturbhirguṇana ityarthaḥ /\ndve śate caturaśītyadhike ityasyānantaraṃ 'tāvatā pañcatriśato mukhyabhedānāṃ guṇane saptasahasrāṇi catvāri viṃśatyadhikāni bhavantīti pāṭho bahuṣu grantheṣu dṛśyate, tadarthaḥ saṅgato na bhāti, vidvadbhirnniścetavyaḥ /\nasaṃkhyatvamiti /\nato 'laṅkāratvāvacchi eka eva grāhya iti bhāva- /\nanyapadārthatveneti /\nsaguṇībhūtetyādibahuvrīhidvayānyapadārthatvenetyarthaḥ /\natra hyarthaśaktītyādivṛtyuktaṃ vivṛṇoti--lajjayetyādi /\nvyabhivāribhūtatveneti /\nlajjāyāśśṛṅgāravyabhicāritvena hetunetyarthaḥ /\nutsava iti /\nutsavo 'yaṃ devarasambandhī bodhyaḥ /\nprādhuṇiketyasyāmyāgateti vācyārthaḥ /\ntadbhāvārthakathanam---nimantraṇenānīteti /\nanenānunayanasyāvaśyakatvaṃ dyotyate /\ndevaretyādicchāyāpradarśanam /\nkimapīti /\nanucitamityartha- /\nyato rodati ato varākī dīnā /\nsā tvayā anunīyatāmiti sambandhaḥ /\ngāthāmimāmavatāraṇapūrvakaṃ vyācaṣṭe--setyādi /\n<lg>\n<l>seti /</l>\n<l>yā kṣaṇaprādhuṇikābhūtsā nāyiketyarthaḥ /</l>\n<l>(kṣaṇaprādhuṇikā devara eṣā jāyayā kimapi te bhaṇitā /</l>\n<l>roditi śūnyavalabhīgṛhe 'nunīyatāṃ varākī //</l>\n</lg></p>\n\n<p>iti cchāyā) /\natra hyanunīyatāmityetatpadamarthāntarasaṅkramitavācyatvena vivakṣitānyaparavācyatvena ca sambhāvyate /\nna cānyatarapakṣanirṇaye pramāṇamasti /\nekavyañjakānupraveśena tu vyaṅgyatvamalakṣyakramavyaṅgyasya svaprabhedāntarāpekṣayā locanam dṛṣṭavatyā anyasyāstaddevaracaurakāminyāḥ /\ntatra tava gṛhaṇyāyaṃ vṛttānto jñāta ityubhayataḥ kalahāyitumicchantyevamāha /\ntatrārthāntare saṃbhogenaikāntocitena paritoṣyatāmityevaṃrūpe vācyasya saṃkramaṇam /\nyadi vā tvaṃ tāvadetasyāmevānurakta itīrṣyākopatātparyādanunayanamanyaparaṃ vivakṣitam /\neṣā tadevānīmucitamagarhaṇīyaṃ premāspadamityanunayo vivakṣitaḥ, vayaṃ tvidānīṃ garhaṇīyāḥ saṃvṛttā ityetatparatayā ubhayathāpi ca svābhiprāyaprakāśanādekataraniścaye pramāṇābhāva ityuktam /\nvivakṣitasya hi svarūpasthasyaivānyaparatvam, bālapriyā devareti /\ntasyā devaro bharturbhratā tasminnanuraktetyarthaḥ /\nviditeti /\nvidito vṛttāntastasyā devarasya ca parasparānurāgādiryayā tayetyarthaḥ /\ntadvṛttāntamiti /\ntajjāyāvacanādivṛttāntamityarthaḥ /\nkāminyā ityeṣoktirityanvayaḥ /\njāyayā kimapi bhaṇiteti rodanahetupradarśanamātraṃ na tatkathanasya phalāntaramapyastītyāha--tatretyādi /\ntadvacane /\ntatra ityevamāheti sambandhaḥ /\nseti śeṣaḥ /\nubhayataḥ kalahāyitumiti /\ntaddevarasya tajjāyāyāśca mithaḥ kalahamutpādayitumityarthaḥ /\nvṛttāvuktaṃ sandehasaṅkaraṃ vivṛṇoti--tatretyādi /\ntatra tathāvacane /\nityevaṃrūpe arthāntara iti sambandhaḥ /\nvācyasya anunayativācyārthasya /\nsaṅkramaṇamiti /\nvivakṣitamityasyāpakarṣaḥ /\npriyabhāṣaṇādiḥ paritoṣajanako vyāpārastatvenānunayatervācyārthaḥ, sa cātra sambhogatvena rūpeṇa lakṣyo vivakṣita ityarthaḥ /\ntasyāṃ tavānurāgo mayā jñāta ityādirarthaścātra vyaṅgyo bodhyaḥ /\netasyāmeveti /\ndevara tasyāmeveti ca pāṭhaḥ /\nyā roditi tasyāmevetyarthaḥ /\nitīti hetaur /\nirṣyeti /\nvaktṛkāminīgatayorīrṣyākopayostātparyādityarthaḥ /\nanunayanamiti /\nanunayati vācyārtha ityarthaḥ /\nanyaparamitir /\nirṣyākopavyagyaparamityarthaḥ /\nuktamupapadayati--eṣetyādi /\nityetatparatayā vivakṣitamiti sambandha- /\nubhayathāpīti /\nanunayati vācyasyārthāntarasaṅkramaṇapakṣe anyaparatvena vivakṣitatvapakṣe cetyarthaḥ /\nsvabhiprāyeti /\nvaktṛkāminīgatābhilāṣetyarthaḥ /\nuktamiti /\nvṛttikṛteti śeṣaḥ /\nprasaṅgādāha--vivakṣitasyetyādi /\nbāhulyena sambhavati /\nyathā--'snigdhaśyāmala' ityādau /\nsvaprabhedasaṃsṛṣṭatvaṃ ca yathā pūrvodāharaṇa eva /\n<lg>\n<l>atra hyarthāntarasaṃkramitavācyasyātyantatiraskṛtavācyasya ca saṃsargaḥ /</l>\n<l>guṇībhūtavyaṅgya saṅkīrṇatvaṃ yathā--'nyakkāro hyayameva me yadarayaḥ' ityādau /</l>\n<l>yathā vā-- kartā dyūtacchalānāṃ jatumayaśaraṇoddīpanaḥ so 'bhimānī kṛṣṇākeśottarīyavyapanayanapaṭuḥ pāṇḍavā yasya dāsāḥ /</l>\n<l>rājā duḥśāsanādergururanujaśatasyāṅgarājasya mitraṃ kkāste duryodhano 'sau kathayata na ruṣā draṣṭumabhyāgatau svaḥ //</l>\n</lg></p>\n\n<p>locanam saṃkrāntistu tasyaitadrūpatāpattiḥ /\nyadi vā devarānuraktāyā eva taṃ devaramanyayā sahāvalokitasaṃbhogavṛtāntaṃ pratīyamuktiḥ, devaretyāmantraṇāt /\npūrvavyākhyāne tu tadapekṣayā devaretyāmantraṇaṃ vyākhyātam /\nbāhulyeneti /\nsarvatra kāvye rasāditātparyaṃ tāvadasti tatra rasadhvanerbhāvadhvaneścaikena vyañjakenābhivyañjanaṃ snigdhaśyāmaletyatra vipralambhaśṛṅgārasya tadvyabhicāriṇaśca śokāvegātmanaścarvaṇīyatvāt /\nevaṃ trividhaṃ saṃkaraṃ vyākhyāya saṃsṛṣṭimudāharati--svaprabhedeti /\natra hīti /\nliptaśabdādau tiraskṛto vācyaḥ, rāmādau tu saṃkrānta ityarthaḥ /\nevaṃ svaprabhedaṃ prati caturbhedānudāhṛtya guṇībhūtavyaṅgyaṃ pratyudāharati--guṇībhūteti /\nbālapriyā svarūpasthasya vācyasya /\ntasya vācyasya /\netadrūpatāpattiḥ vivakṣitarūpāntaraprāptiḥ /\ndevarānuraktāyā iti /\nsvasya yo devarastadanuraktāyā ityarthaḥ /\nsahetyasya sambhogetyanena sambandhaḥ /\nuktārthe gamakamāha--devaretyādi /\ntadapekṣayeti /\nyā prādhuṇikābhūttadapekṣayetyarthaḥ /\ntannirūpitaṃ devaratvaṃ bodhyamityarthaḥ /\ngātheyaṃ kāvyaprakāśe 'pyudāhṛtā /\nbāhulyena sambhavatītyetadupapādayati--sarvatretyādi /\ncarvaṇīyatvādabhivyañjanamiti sambandhaḥ /\nliptaśabdādāvityādi /\n'snagdhaśyāmalakāntiliptaviyata'ityatra dravadravyasya sarvāvayavāvacchedena yaḥ saṃyogastadātmakasya lepasya vācyārthasya bādhāllipidhātuḥ samparkaṃ lakṣayaṃstadatiśayaṃ dyotayati /\nevaṃ payodāssuhṛdo yeṣāmityatra vācyārthasya bādhātsuhṛtpadamupakāritvena rūpeṇa lakṣayattadatiśayaṃ vyanaktītyarthaḥ /\nrāmādāviti /\nrāmādipada ityarthaḥ /\nvācya ityanuṣajyate /\nsaṅkānta iti /\nyathāsaṅkrāntistathā dvitīyodyote uktam /\nrāmādāvityādipadena 'nyakkāra' ityādistharāvaṇādipadasaṃgrahaḥ /\n'karte'tyādiśloko veṇīsaṃhārasthaḥ /\natra hyalakṣyakramavyaṅgyasya vākyārthībhūtasya vyaṅgyaviśiṣṭavācyābhidhāyibhiḥ padaiḥ sammiśratā /\nata eva ca padārthāśrayatve guṇībhūtavyaṅgyasya vākyārthāśrayatve ca dhvaneḥ saṅkīrṇatāyāmapi na virodhaḥ svaprabhedāntaravat /\nlocanam atra hītyudāharaṇadvaye 'pi /\nalakṣyakramavyaṅgyasyeti /\nraudrasya vyaṅgyaviśiṣṭetyanena guṇatā vyaṅgyasyoktāḥ /\npadairityupalakṣaṇe tṛtīyā /\ntena tadupalakṣitā yo 'rtho vyaṅgyaguṇībhāvena vartate tena saṃmiśratā saṃkīrmatā /\nsā cānugrāhyānugrāhakabhāvena saṃdehayogenaikavyañjakānupraveśena ceti yathāsaṃbhavamudāharaṇadvaye yojyā /\ntathā hi-me yadaraya ityādibhi- sarvaireva padārthauḥ kartetyādibhiśca vibhāvādirūpatayā raudra evānugṛhyate /\nkartetyādau ca pratipadaṃ pratyavāntaravākyaṃ pratisamāsaṃ ca vyaṅgyamutprekṣituṃ śakyameveti na likhitam /\npāṇḍavā yasya dāsā iti tadīyoktyanukāraḥ /\ntatra guṇībhūtavyaṅgyatāpi yojayituṃ śakyā, vācyasyaiva krodhoddīpakatvāt /\ndāsaiśca kṛtakṛtyaiḥ svāmyavaśyaṃ draṣṭavya ityarthaśaktyanuraṇanarūpatāpi /\nubhayathāpi cārutvādekapakṣagrahe pramāṇābhāvaḥ /\nekavyañjakānupraveśastu taireva padaiḥ guṇībhūtavya vyaṅgyasya pradhānībhūtasya carasasya vibhāvādidvāratayābhivyañjanāt /\nbālapriyā vṛttāvatretyasya kartetyudāharaṇamātraparāmarśakatvabhramavāraṇāya vivṛṇoti---udādaraṇadvaye 'pīti /\nraudrasyeti /\nnyakkāra ityādau rāvaṇagatasya kartetyādau bhīmasenagatasya ca krodhasya pratīteriti bhāvaḥ /\nvyaṅgyaviśiṣṭetyaneneti /\nvyaṅgyavaiśiṣṭyakathanenetyarthaḥ /\nguṇateti /\nvācyārthaṃ pratīti śeṣaḥ /\nuktā darśitā /\npadaissammiśratetyasya yathāśrutārthasya bādhādvyācaṣṭe--padarityupalakṣaṇe tṛtīyeti /\ntadairiti tṛtīyārtho jñāpyatvamityarthaḥ /\ntamevārthaṃ darśayati--tadupalakṣiteti /\nkena sammiśratetyatrāha--yo 'rtha ityādi /\nyo 'rthaḥ vācyārthaḥ /\nteneti /\nguṇībhūtavyaṅgyena vācyenetyartha- /\nsā ceti /\nsaṅkīrṇatetyarthaḥ /\ntṛtīyāntatrayasyānena sambandhaḥ /\nkartetyādibhiśceti /\npadārthairityanuṣaṅgaḥ /\nnanu nyakkāretyādau vyaṅgyārthāḥ pūrvaṃ vyākhyātāḥ /\nkartetyādau tu te kiṃ na santītyata āha--kartetyādāviti /\ntadīyoktīti /\npāṇḍavā mama dāsā iti duryodhanoktītyarthaḥ /\nraudra evānugṛhyata ityanenānugrāhyānugrāhakabhāvena saṅkaraṃ pradarśya sandehayogena taṃ darśayati--tatretyādi /\npāṇḍavagatāpakarṣādikaṃ bodhyam /\nityarthetyādi /\nuktaṃ yadarthaśaktimūlaṃ vyaṅgyaṃ tadrūpatī'pītyarthaḥ /\nyojayituṃ śaktetyanuṣaṅgaḥ /\nabhayathāpītyādi /\ntathā ca guṇībhūtavyaṅgyasya dhvaneśca sandehasaṅkara iti bhāvaḥ /\ntairiti /\nme yadaraya ityādibhirityarthaḥ /\nvibhāvādidvāratayā rasasya cābhivyañjanāditi sambandhaḥ /\nata evetyetadvyākhyāyā ta evetyādi na yathāhi dhvaniprabhedāntarāṇi parasparaṃ saṅkīryante padārthavākyārthāśrayatvena ca na viruddhāni /\nkiṃ caikavyaṅgyāśrayatve tu pradhānaguṇabhāvo virudhyate na tu vyaṅgyabhedāpekṣayā tato 'pyasya na virodhaḥ /\nayaṃ ca saṅkarasaṃsṛṣṭivyavahāro bahūnāmekatra vācyavācakabhāva iva vyaṅgyavyañjakabhāve 'pi nirvirodha eva mantavyaḥ /\nyatra tu padāni kānicidavivakṣitavācyānuramanarūpavyaṅgyavācyāni vā tatra dhvaniguṇībhūtavyaṅgyayoḥ saṃsṛṣṭatvam /\nyathā--'teṣāṃ gopavadhūvilāsasuhṛdām' ityādau /\natra hi 'vilāsasuhṛdā' 'rādhārahaḥsākṣiṇām' ityete pade dhvaniprabhedarūpe 'te' 'jāne' ityete ca pade guṇībhūtavyaṅgyarūpe /\nlocanam ata eva ceti /\nyato 'tra lakṣye dṛśyate tata ityarthaḥ /\nnanu vyaṅgyaṃ guṇībhūtaṃ pradhānaṃ ceti viruddhameva taddṛśyamānamapyuktatvānna śraddheyamityāśaṅkya vyañjakabhedāttāvanna virodha iti darśayati--ata eveti /\nsveti /\nsvaprabhedāntarāṇi saṃkīrṇatayā pūrvamudāhṛtānīta tānyeva dṛṣṭāntayati /\ntadeva vyācaṣṭe--yathāhīti /\ntathātrāpītyadhyāhāro 'tra kartavyaḥ /\n'tathā hi' iti vā pāṭhaḥ /\nnanu vyañjakabhedātprathamabhedayoḥ parihāro 'stu ekavyañjakānupraveśe tu kiṃ vaktavyamityāśaṅkya pāramārthikaṃ parihāramāha--kiñcetiḥ tato 'pīti /\nyato 'nyadvyaṅgyaṃ guṇībhūtamanyacca pradhānamiti ko virodhaḥ /\nnanu vācyālaṅkāraviṣaye śruto 'yaṃ saṃkarādivyavahāro na tu vyaṅgyaviṣaya ityāśaṅkyāha--ayaṃ ceti /\nmantavya iti /\nmananena pratītyā tathā niśceyaḥ ubhayatrāpi pratītereva śaraṇatvāditi bhāvaḥ /\nevaṃ guṇībhūtavyaṅgyasaṃkarabhedāstrīnudāhṛtya saṃsṛṣṭimudāharati--yatra tu padānīti /\nkānicidityanena bālapriyā virodha ityantaṃ granthamavatārayati--nanvityādi /\ndṛśyamānamiti /\nlakṣya iti śeṣaḥ /\nsveti /\ndṛṣṭāntayatīti sambandhaḥ /\nsvaprabhedāntaravadityanena dṛṣṭāntaṃ darśayatītyarthaḥ /\nprathamabhedayoriti /\nanugrāhyānugrāhakabhāvena sandehayogena ca yau saṅkarau tayorityarthaḥ /\nkiṃ vaktavyamiti /\nkiṃ kartavyamiti /\nca pāṭhaḥ /\nvyañjakabhedābhāvāditi bhāvaḥ /\nbhāvamāha--yato 'ntadityādi /\nmantavya ityetat prakṛtānuguṇatayā vyācaṣṭe--mananenetyādi /\npratītyā sahṛdayapratītyā /\nityaneneti /\nkānicidavivakṣitavācyāni kānicidanuraṇanarūpavyaṅgyavācyānītyuktyetyarthaḥ /\nsuhṛdityādi /\nmukhyārthayoḥ vācyālaṅkārasaṅkīrṇatvamalakṣyakramavyaṅgyāpekṣayā rasavati sālaṅkāre kāvye sarvatra suvyavasthitam /\nprabhedāntarāṇāmapi kadācitsaṅkīrṇatvaṃ bhavatyeva /\nyathā mamaiva-- locanam saṃkarāvakāśaṃ nirākaroti /\nsuhṛcchabdena sākṣiśabdena cāvivakṣitavācyo dhvaniḥ 'te' itipadenāsādhāraṇaguṇagaṇo 'bhivyakto 'pi guṇatvamavalambate, vācyasyaiva smaraṇasya prādhānyena cārutvahetutvāt /\n'jāne' ityanenotprekṣyamāṇānantadharmavyañjakenāpi vācyamevotprekṣaṇarūpaṃ pradhānīkriyate /\nevaṃ guṇībhūtavyaṅgye 'pi catvāro bhedā udāhṛtāḥ /\nadhunālaṅkāragatāṃstāndarśayati--vācyālaṅkāreti /\nvyaṅgyatve tvalaṅkāraṇāmuktabhedāṣṭaka evāntarbhāva iti vācyaśabdasyāśayaḥ /\nkāvya iti /\nevaṃvidhameva hi kāvyaṃ bhavati /\nsuvyavasthitamiti /\n'vivakṣā tatparatvena' iti dvitīyoddyotamūlodāharaṇebhyaḥ saṃkaratrayaṃ saṃsṛṣṭiśca labhyata eva /\n'calāpāṅgāṃ dṛṣṭim' ityatra hi rūpakavyatirekasya prāgvyākhyātasya śṛṅgārānugrāhakatvaṃ svabhāvokteḥ śṛṅgārasya caikānupraveśaḥ /\n'uppaha jāyā' iti gāthāyāṃ pāmarasvabhāvoktirvā dhvanirveti prakaraṇādyabhāve ekataragrāhakaṃ pramāṇaṃ nāsti /\nyadyapyalaṅkāro rasamavaśyamanugṛhṇāti, tathāpi 'nāti nirvahaṇaiṣitā' iti yadabhiprāyeṇoktaṃ tatra saṅkārāsambhavātsaṃsṛṣṭirevālaṅkārema rasadhvaneḥ /\nyathā--'bāhulatikāpāśena baddhvā dṛḍham' ityatra /\nprabhedāntarāṇāmapīti /\nrasādidhvanivyatiriktānām /\nbālapriyā suhṛtvasākṣitvayoracetaneṣu latāveśmasu bādhātsuhṛtpadamupakāritvena sākṣipadamāsannatvena rūpeṇa ca lakṣayati /\nupakārādigatātiśayo vyaṅgyaścetyanayoḥ padayordhvanirityarthaḥ /\npadenābhivyakta iti sambandhaḥ /\nguṇatvamiti /\nvācyaṃ pratīta śeṣaḥ /\nvācyālaṅkārasaṅkīrṇatvamityatrālaṅkāre vācyatvaviśeṣaṇasya phalaṃ darśayati--vyaṅgyatva ityādi /\nuktabhedāṣṭaka iti /\nsaṅkarasaṃsṛṣṭikṛtabhedāṣṭaka ityarthaḥ /\nevaṃvidhamiti /\nrasavatsālaṅkāraṃ cetyarthaḥ /\nsuvyavasthitatvaṃ darśayati--vivakṣetyādi /\nśṛṅgārānugrāhakatvamiti /\nśṛṅgāreṇa sahānugrāhyanugrāhakabhāva ityarthaḥ /\nnāyakāntaragatatattacceṣṭādarśanasya ratyuddīpakatvāditi bhāvaḥ /\niti gāthāyāmiti /\npūrvodāhṛtāyāmiti śeṣaḥ /\nprakaraṇādyabhāva iti nimitte saptamī /\nevaṃ trividhasya vācyālaṅkārasaṅkarasyodāharaṇaṃ pradarśya, tatsaṃsṛṣṭerviṣayamudāharaṇaṃ ca darśayiṣyannāha--yadyapītyādi /\nyadabhiprāyeṇeta /\nanugrāhakatvābhāvābhiprāyeṇetyarthaḥ /\nityatreti /\natra hi rūpakeṇa rasasya saṃsṛṣṭirevetyarthaḥ /\nvakṣyamāṇopapātyarthamāha--niṣpādanetyādi /\nvyāpāravatītyādīni padāni vivṛṇoti--tatretyādinā /\nyā vyāpāravatī rasān rasayituṃ kācatkavīnāṃ navā dṛṣṭiryā pariniṣṭhitārthaviṣayonmeṣā ca vaipaścitī /\nlocanam vyāpāravatīta /\nniṣpādanaprāṇo hi rasa ityuktam /\ntatra vibhāvādiyojanātmikāvarṇanā, tataḥ prabhṛti ghaṭanāparyantā kriyā vyāpāraḥ, tena satatayuktā /\nrasāniti /\nrasyamānatāsārān sthāyibhāvān rasayituṃ rasyamānatāpattiyogyān kartum /\nkāciditi lokavārtāpatitabodhāvasthātyāgenonmīlantī /\nata eva te kavayaḥ varṇanāyogāt teṣām /\nnaveti /\nkṣaṇekṣaṇe nūtanairnūtanairvaicitryairjagantyāsūtrayantī /\ndṛṣṭiriti /\npratibhārūpā, tatra dṛṣṭiścākṣuṣaṃ jñānaṃ ṣāḍavādi rasayatīti virodhālaṅkāro 'ta eva navā /\ntadanugṛhītaśca dhvaniḥ, tathāhi cākṣuṣaṃ jñānaṃ nāvivakṣitamatyantamasambhavā bhāvāt /\nna cānyaparam; api tvarthāntare aindriyakavijñānābhyāsollasite pratibhānalakṣaṇe 'rthe saṃkrāntam /\nsaṃkramaṇe ca virodho 'nugrāhaka eva /\ntadvakṣyati--'virodhālaṅkāreṇa' ityādinā /\nbālapriyā vibhāvādīta /\nvibhāvānubhāvadyarthetyarthaḥ /\nghaṭaneti /\ntattatpadasaṅghaṭanetyarthaḥ /\nkriyeta /\ntattadanusandhānātmikā manaḥkriyetyarthaḥ /\nnityayoge batubityāha--tenetyādi /\nyuktatvaṃ janyajanakabhāvasambandhena bodhyam /\nrasānityasya vācyārthavivaraṇam--rasyamānatāsārāniti /\nrasapadena prakṛte vivakṣitamāha--sthāyibhāvāniti /\nlokayātrāpatitabodheti /\nlaukikatattadvastuviṣayakajñānetyarthaḥ /\nata eveti /\ndṛṣṭyunmīlanādevetyarthaḥ /\nkavipadayogārthamāha--vaṇenāyogāditi /\nāsūtrayantī prakāśayantī /\nvakṣyamāṇaṃ saṅkramaṇaṃ manasi kṛtyāha--pratibhārūpeti /\natra dṛṣṭiścākṣuvajñānam /\nrasān rasayituṃ ṣāḍabādipeyadravyāṇi madhurādirasayuktāni kartum yadvā--ṣāḍabādigatamadhurādirasānāsvādayituṃ vyāpāravatīti viruddhārthasya pratītyā virodhābhāsālaṅkāra ityāha--tatra dṛṣṭirityādi /\nvirodhadyotakamāha--ata evetyādi /\nnaveti virodhadyotakamiti bhāvaḥ /\ndhvaniḥ dṛṣṭirittayarthāntarasaṅkramitavācyadhvaniḥ /\nnāvivakṣitamatyantamiti /\natyantatiraskṛtaṃ netyarthaḥ /\nasambhavābhāvāditi /\nkavigatasya candrodyānādicākṣuṣajñānasyāpi rasaniṣpādanopayogitvāditi bhāvaḥ /\nna cānyaparamiti /\nvyaṅgyaparaṃ vivakṣitaṃ ca netyarthaḥ /\napitu pratibhānalakṣaṇe arthāntare saṅkrāntamiti /\ndṛṣṭipadamatra pratibhātvena rūpeṇa jñānaṃ lakṣayatītyarthaḥ /\npratibhānasyātasphuṭatvādikamatra vyaṅgyam /\n<lg>\n<l>mukhyārthasambandhaṃ darśayitumāha--aindriyaketyādi /</l>\n<l>aindriyakaṃ vijñānaṃ laukikatattadviṣayakacākṣuṣajñānaṃ tasyābhyāsa āvṛttiḥ tenollasite prakāśite ityarthaḥ /</l>\n<l>uktamarthaṃ vṛttyā saṅgamayati--tadvakṣyatītyādi /</l>\n<l>te dve apyavalambya viśvamaniśa nirvarṇayanto vayaṃ śrāntā naiva ca labdhamabdhiśayana tvadbhaktitulyaṃ sukham //</l>\n</lg></p>\n\n<p>locanam yā caivaṃvidhā dṛṣṭiḥ pariniṣṭito 'calaḥ arthaviṣaye niścetavye viṣaye unmeṣo yasyāḥ /\ntathā pariniṣṭhite lokaprasiddhe 'rthe na tu kavivadapūrvasminnarthe unmeṣo yasyāḥ sā /\nvipaścitāmiyaṃ vaipaścitī /\nte avalambyeti /\nkavīnāmiti vaipaścitīti vacanena nāhaṃ kavirna paṇḍita ityātmano 'nauddhatyaṃ dhvanyate /\nanātmīyamapi daridragṛha ivopakaraṇatayānyata āhṛtametanmayā dṛṣṭidvayamityarthaḥ /\nte dve apīti /\nna hyekayā dṛṣṭyā samyaṅnirvarṇanaṃ nirvahati /\nviśvamityaśeṣam /\naniśamiti /\npunaḥ punaranavaratam /\nnirvarṇayanto varṇanayā, tathā niścitārthaṃ varṇayantaḥ idamitthamiti parāmarśanumānādinānirbhajya nirvarṇanaṃ kimatra sāraṃ syāditi tilaśastilaśo vicayanam /\nyacca nirvarṇyate tatkhalu madhye vyāpāryamāṇayā madhye cārthaviśeṣu niścitonmeṣayā niścalayā dṛṣṭyā samyaṅnirvarṇitaṃ bhavati /\nvayamiti /\nmithyātatvadṛṣṭyāharaṇavyasanina ityarthaḥ /\nśrāntā iti /\nna kevalaṃ sāraṃ na labdhaṃ yāvatpratyuta khedaḥ prāpta iti bhāvaḥ /\ncaśabdastuśabdasyārthe /\nabdhiśayaneti /\nyoganidrayā tvamata eva sārasvarūpavedī svarūpāvasthita ityarthaḥ /\nśrāntasya śayanasthitaṃ prati bahumāno bhavati /\ntvadbhaktīti /\ntvameva paramātmasvarūpoviśvasārastasya bhaktiḥ śraddhādipūrvaka upāsanākramajastadāveśastena bālapriyā arthaviṣaya ityasyārthamāha--niścetavya ityādi /\nanyathāpi vyācaṣṭe--tathetyādi /\nte avalambyetyanena dhvanitamarthamuktvā tadvācyārthamāha--anātmīyamityādi /\ngṛha iveti /\navidyamānaṃ maṇḍanādikamiti śeṣaḥ /\ndve apītyukteḥ phalamāha--na hītyādi /\naniśamityasyārthadvayamāha--punarityādi /\nkavidṛṣṭyavalambanena nirvarṇanaṃ dvedhā vivṛṇoti--nirvarṇayanto varṇanayeti /\ntathetyādīti ca /\nvarṇanayā nirvarṇayanto vīkṣamāṇāḥ /\nvipaściddṛṣṭyavalambanena nirvarṇanaṃ vyākhyāti--idamitthamityādi /\nnirbhajya nirvarṇanameva sphuṭayati--kimatretyādi /\ndṛṣṭidvayālambanena nirvarṇanasya phalam--na hyekayetyādi /\npūrvoktameva viśadayati--yaccetyādi /\nvayamityasya bhāvārthamāha--mithyetyādi /\nmithyādṛṣṭiḥ kavidṛṣṭiḥ tatvadṛṣṭiḥ vipaściddṛṣṭiḥ, tayorāhabhāvārthamāha--mithyetyādi /\nmithyādṛṣṭiḥ kavidṛṣṭiḥ tatvadṛṣṭiḥ vipaściddṛṣṭiḥ tayorāṇe vyasaninastātparyavanta ityarthaḥ /\ntuśabdasyārtha iti /\nviśeṣarūpārthabodhaka ityarthaḥ /\nabdhiśayanetyasya gamyārthamāha--yoganidrayetyādi /\nata eveti /\ntvadbhaktitulyasya sukhasyābhāvādevetyarthaḥ /\nsāreti /\nviśvasārabhūtaṃ yatsvasvarūpaṃ tadvedītyarthaḥ /\nvyaṅgyāntaraṃ ca darśayati--āntasyetyādi /\ntadāveśa iti /\ntadviṣayakapremātiśaya ityarthaḥ /\nyadvā--antaḥkaraṇavṛttestadākārākāritatvamityarthaḥ /\nbhakteḥ svarūpaṃ ityatra virodhālaṅkāreṇārthāntarasaṃkramitavācyasya dhvaniprabhedasya saṅkīrṇatvam /\nvācyālaṅkārasaṃsṛṣṭatvaṃ ca padāpekṣayaiva /\nyatra hi kānicitpadāni locanam tulyamapi na labdhamāstāṃ tāvattajjātīyam /\nevaṃ prathamameva parameśvarabhaktibhājaḥ kutūhalamātrāvalambitakaviprāmāṇikobhayavṛtteḥ punarapi parameśvarabhaktiviśrāntireva yukteti manvānasyeyamuktiḥ /\nsakalapramāṇapariniścitadṣṭādṛṣṭaviṣayaviśeṣajaṃ yatsukhaṃ, yadapi vā lokottaraṃ rasacarvaṇātmakaṃ tata ubhayato 'pi parameśvaraviśrāntyānandaḥ prakṛṣyate tadānandavipruṇmātrāvabhāso hi rasāsvāda ityuktaṃ prāgasmābhiḥ /\nlaukikaṃ tu sukhaṃ tato 'pi nikṛṣṭaprāyaṃ bahutaraduḥkhānuṣaṅgāditi tātparyam /\ntatraiva dṛṣṭiśabdāpekṣayaikapadānupraveśaḥ /\ndṛṣṭimavalambya nirvarṇanamiti virodhālaṅkāro vāśrīyatām, andhapadanyāsena dṛṣṭiśabdo 'tyantatiraskṛtavācyo vāstu ityekataraniścaye nāsti pramāṇam, prakāradvayenāpi hṛdyatvāt /\nna ca pūrvatrāpyevaṃ vācyam /\nnavāśabdena śabdaśaktyanuraṇanatayā virodhasya sarvathāvalambanāt /\nevaṃ saṅkaraṃ trividhamudāhṛtya saṃsṛṣṭimudāharati--vācyeti /\nsakalavākye hi yadyalaṅkāro 'pi vyaṅgyārtho 'pi vyaṅgyārtho 'pi pradhānaṃ tadānugrāhyanugrāhakatvasaṅkarastadabhāve tvasaṅgatirityalaṅkāreṇa bālapriyā tasya paramānandarūpatvaṃ ca bhaktirasāyanādigrantheṣu pradarśitam /\nślokasyāsyāvatārikāmāha--evamityādi /\nevamiyamuktiriti sambandhaḥ /\nślokasyāsya pāryantikaṃ tātparyārthamāha--sakaletyādi /\nvṛttau saṅkīrṇatvamityanenānugrāhyānugrāhakabhāvena saṅkaraḥ ekapadānupraveśaśaṅkaraśca vivakṣita iti darśayati--tatretyādi /\ntatraiva uktaśloka eva /\nekapadānupraveśa iti /\nvirodhālaṅkāreṇa sahārthāntarasaṅkramitavācyasya dhvaneriti śeṣa- /\nsandehasaṅkaramapyatra darśayati--dṛṣṭimavalambyetyādi /\nvirodhālaṅkāro veti /\nte avalambya nirvarṇayanta ityatra te iti tatpadena dṛṣṭipadavācyārthasya darśanasya parāmarśe darśanamavalambya paśyanta iti viruddhārthasya pratītyā virodhālaṅkāro vetyarthaḥ /\nvakṣyamāṇamarthamādāyātra virodhaparihāraḥ /\nandhetyādi /\nniḥśvāsāndha ityādāvandhādipadenevātyantatiraskṛtavācyena dṛṣṭipadena lakṣyasya pratibhārūpārthasya parāmarśe 'tyantatiraskṛtavācyo dhvanirvetyarthaḥ /\npūrvatrāpīti /\nyā dṛṣṭiḥ rasān rasayituṃ vyāpāravatītyatrāpītyarthaḥ /\nevamiti /\nsandehasaṅkara ityarthaḥ /\nnavetyādi /\nnavāśabdenāvalambanāditi sambandhaḥ /\nnaveti śabdena dyotanādityarthaḥ /\nśabdaśaktyanuraṇanatayeti viśeṣaṇe tṛtīyā /\nudāharatīti /\ndarśayatītyarthaḥ /\nsakalavākya iti /\nsampūrṇavākya ityarthaḥ /\nvācyālaṅkārabhāñji kānicicca dhvaniprabhedayuktani /\nyathā-- dīrdhīkurvan paṭu madakalaṃ kūjitaṃ sārasānāṃ pratyūṣeṣu sphuṭitakamalāmodamaittrīkaṣāyaḥ /\nlocanam vā dhvaninā vā paryāyeṇa dvābhyāmapi vā yugapatpadaviśrāntābhyāṃ bhāvyamiti trayo bhedāḥ /\netadgarbhīkṛtya sāvadhāraṇamāha--padāpekṣayaiveti /\nyatrānugrāhyānugrāhakabhāvaṃ pratyāśaṅkāpi nāvatarati taṃ tṛtīyameva prakāramudāhartumupakramate--yatra hīti /\nyasmādyatra kānicidalaṅkārabhāñji kāniciddhvaniyuktāni, yathā dīrdhīkurvannityatreti /\ntathāvidhapadāpekṣayaiva vācyālaṅkārasaṃsṛṣṭatvamityāvṛtyā pūrvagranthena sambandhaḥ kartavyaḥ /\natra hīti /\natratyo hiśabdo maitrīpadamityasyānantaraṃ yojya iti grantha saṅgatiḥ /\ndīrghīkurvanniti /\nsiprāvātena hi dūramapyasau śabdo nīyate, tathā sukumārapavanasparśajātaharṣāḥ ciraṃ kūjanti, tatkūjitaṃ ca vātāndolitasiprātaraṅgajamadhuraśabdamiśraṃ bhavatīti dīrghatvam /\npaṭviti /\ntathāsau sukumāro vāyuryena tajjaḥ śabdaḥ sārasakūjitamapi nābhibhavati pratyuta tatsabrahmacārī tadeva dīpayati /\nna ca dīpanaṃ tadīyamanupayogi yatastanmadena kalaṃ madhuramākarṇanīyam /\npratyūṣeṣviti /\nprabhātasya tathāvidhasevāvasaratvam /\nbahuvacanaṃ sadaiva tatraiṣā hṛdyateti nirūpayati /\nsphuṭitānyantarvartamānamakarandabhareṇa /\nbālapriyā tadabhāva iti /\ntatsaṅkarābhāva ityarthaḥ /\nparyāyeṇeti /\npadaviśrāntena bhāvyamiti śeṣaḥ /\ntṛtīyameveti /\ndvābhyāmapi yugapat padaviśrāntābhyāṃ bhāvyamityuktamevetyarthaḥ. 'yatre'tyādivākyaṃ saṅgamayati--yasmādityādi /\nyasmāditi hiśabdārtha kathanam /\nāvṛtyeti /\nvācyālaṅkārasaṃsṛṣṭatatvaṃ padāpekṣayaiveti padānāmāvṛttiḥ tatra padāpekṣayetyasya tathāvidhapadāpekṣayetyarthaśceti bhāvaḥ /\nidamupalakṣaṇaṃ tatreti śeṣaśca bodhyaḥ /\ndīrghīkuvannityanenoktaṃ siprāvātahetukaṃ kūjitasya dīrghatvaṃ daiśikaṃ kālikaṃ svasajātīyasaṃvalanakṛtaṃ ceti trividhamiti vivṛṇoti--saprāvātenetyādi dīrghatvamityantena /\npaṭu samarthaṃ dīrghīkurvannitiṃ kriyāviśeṣaṇamityabhiprāyeṇa vyācaṣṭe--tathetyādi /\nsukumāraḥ mandaḥ /\ndīpayati poṣayati yatastanmadhuramato nānupayogīnti sambandhaḥ /\ntathāvidhaseveti /\nsarataglāniharaṇādirūpasevetyarthaḥ /\ntatreti /\nujjayinyāmityarthaḥ /\n<lg>\n<l>nirūpayati darśayati /</l>\n<l>sphuṭitānītyasya truṭitānītyarthaṃ manasivṛtya tatra hetuṃ gamyaṃ darśayati--antarityādi /</l>\n<l>sphuṭitānītyanenārthāntaraṃ ca vicakṣitamityāha--tathetyādi /</l>\n<l>yatra strīṇāṃ harati surataglānimaṅgānukūlaḥ siprāvātaḥ priyatama iva prārthanācāṭukāraḥ //</l>\n</lg></p>\n\n<p>locanam tathā sphuṭitāni vikasitāni nayanahārīṇi yāni kamalāni teṣāṃ ya āmodastena yā maitrī abhyāsāṅgāviyogaparasparānukūlyalābhastena kaṣāya uparakto makarandena ca kaṣāyavarṇīkṛtaḥ /\nstrīṇāmiti /\nsarvasya tathāvidhasya trailokyasārabhūtasya ya evaṃ karoti suratakṛtāṃ glāniṃ tāntiṃ harati, atha ca tadviṣayāṃ glāniṃ punaḥ sambhogābhilāṣoddīpanena harati /\nna ca prasahyaprabhutatayāpi tvaṅgānukūlo hyadyasparśaḥ hṛdayāntarbhūtaśca /\npriyatame tadviṣaye prārthanārthaṃ cāṭūni kārayati /\npriyatamo 'pi tatpavanasparśaprabuddhasambhogābhilāṣaḥ /\nprārthanārthaṃ cāṭūni karotīti tena tathā kāryata iti parasparānurāgaprāṇaśṛṅgārasarvasvabhūto 'sau pavanaḥ /\nyuktaṃ caitattasya yataḥ siprāparicito 'sau vāta iti nāgariko na tvavidagdho bālapriyā bhāvārthamāha--nayaneti /\nmaitrīpadamukhyārthasyātra bādhāttatpadena vivakṣitaṃ darśayati--abhyāsaṅgetyādi /\nabhyāsaṅgasya saṃśleṣasyāviyogo 'vicchedaḥ avicchinnassaṃśleṣa iti yāvat /\ntena parasparānukūlyasya parasparopakāritvasya lābha ityartha-. atrāvicchinnassaṃśleṣo lakṣyārthaḥ, paraspanukūlyalābhastu vyaṅgya iti vivekaḥ /\nuparaktaḥ sambaddhaḥ /\narthāntaraṃ cāha--makarandenetyādi /\npītamiśro raktaḥ kaṣāyavarṇaḥ sarvasyeti bahuvacanārthakathanam /\ntathāvidhasya strītvaviśiṣṭasya /\ntrailokyetyādi gamyārthakathanam /\nsurataglānimityetatsuratakṛtāṃ glāniṃ surataviṣayāṃ glānimityubhayathā vivṛṇoti--suratakṛtāmityādi /\ntāntamiti /\nśārīraṃ śramamityarthaḥ /\nglānimiti /\nanutsāhamityarthaḥ /\nna ceti /\nharatītyanuṣajyate /\naṅgasya hṛdayasyānukūla ityartho 'pītyāha--hṛdayāntarbhūta iti /\nsnigdha ityarthaḥ /\npriyatame iti ca padacchedamabhipretya priyatame prārthanā cāṭukāra iti vātaviśeṣaṇatayāpi yojayati--priyatama ityādi /\npriyatama iti saptamyantasya vivaraṇam--tadviṣayaiti /\nprārthanārthamiti /\nstrīṇāṃ sambhogaprārthanotpādanamityarthaḥ /\ncāṭukāra iti ṇyantātkartari pratyaya ityāha--cāṭūni atra hi maitrīpadamavivakṣitavācyo dhvaniḥ /\npadāntareṣbalakārāntarāṇi /\nsaṃsṛṣṭālaṅkārāntarasaṃkīrṇo dhvaniryathā-- locanam grāmyaprāya ityarthaḥ /\npriyatamo 'pi ratānte 'ṅgānukūlaḥ saṃvāhanādinā prārthanārthaṃ cāṭukāra evameva surataglāniṃ harati /\nkūjitaṃ cānaṅgīkaraṇavacanādi madhuradhvanitaṃ dīrghīkaroti /\ncāṭukaraṇāvasare ca sphuṭitaṃ vikasitaṃ yatkamalakāntidhārivadanaṃ tasya yāmodamaitrī sahajasaurabhaparicayastena kaṣāya uparakto bhavati /\naṅgeṣu cātuṣṣaṣṭikaprayogeṣvanukūlaḥ /\nevaṃ śabdarūpagandhasparśā yatra hṛdyā yatra ca pavano 'pa tathā nāgarikaḥ sa tavāvaśyamabhigantavyo deśa iti meghaḍhūte meghaṃ prati kāmina iyamuktiḥ /\nudāharaṇe lakṣaṇaṃ yojayati--maitrīpadamiti /\nhiśabdo 'nantaraṃ paṭhitavya ityuktameva /\nalaṅkārāntarāṇīti /\nutprekṣāsvabhāvoktirūpakopamāḥ krameṇetyarthaḥ /\nevamiyatā saguṇībhūtavyaṅgyaiḥ sālaṅkāraiḥ sahaprabhedaiḥ svaiḥ /\nsaṅkarasaṃsṛṣṭibhyām /\nityetadantaṃ vyākhyāyodāharaṇāni ca nirūpya 'punarapi' iti yatkārikābhāge padadvayaṃ tasyārthaṃ prakāśayatyudāharaṇadvāreṇaiva---saṃsṛṣṭetyādi /\npunaḥśabdasyāyamarthaḥ---na kevalaṃ dhvaneḥ svaprabhedādibhiḥ saṃsṛṣṭisaṅkarau vivakṣitau yāvatteṣāmanyonyamapi svaprabhedānāṃ bālapriyā kārayatīti /\netadeva vivṛṇoti--priyatamo 'pītyādi /\nteneti /\nvātenetyarthaḥ /\nparasparetyādi /\nstrīṇāṃ priyatamasya ca sambhogābhilāṣoddīpakatvāditi bhāvaḥ /\nsiprāparicita iti siprāyā nāyikātvaṃ gamyate /\nitīti hetau /\nupamāne priyatame 'pi viśeṣaṇāni yojayati--priyatamo 'pītyādi /\nsaṃvāhanādinā aṅgānukūla iti yojanā /\ncāṭukāra iti /\ncāṭuvākyakartetyarthaḥ /\nanaṅgīkaraṇavacaneti /\nmālamityādivacanenetyarthaḥ /\nmadakalamityasya vivaraṇam--madhuradhvanitamiti /\ncāṭivatyādi /\npriyatamacāṭuvākyaśravaṇāvasara ityarthaḥ /\nvikasitamiti /\ncāṭuśravaṇajanitasmiteneti bhāvaḥ /\nkamalapadaṃ sādhyavasānalakṣaṇayā mukhaparamityāha--kamaletyādi /\nvadanamiti /\nstrīṇāmiti śeṣaḥ /\naṅgānukūla ityetadanyathāpi vyācaṣṭe--aṅgeṣvityādi /\nślokasyāsya sārārthaṃ darśayan vivaraṇamupasaṃharati--evamityādi /\nsa deśa iti /\nujjayinīdeśa ityarthaḥ /\nutprekṣetyādi /\npaṭu dīghokurvannityatra gamyotprekṣā, pratyūṣasvabhāvoktiḥ, aṅgānukūlaḥ snigdha ityasya vāyāvāropādrūpakaṃ, yadvā--rūpakamityasya rūpakātiśayoktirityarthaḥ /\nkamalapadena mukhasya bodhanāttatra sā bodhya /\npriyatama ivetyupamā cetyarthaḥ /\n<lg>\n<l>saṃsṛṣṭetyādigranthamavatārayati--evamiyatetyādi /</l>\n<l>teṣāmanyonyamapīti /</l>\n<l>dantakṣatāni karajaiśca vipāṭitāni prodbhinnasāndrapulake bhavataḥ śarīre /</l>\n<l>dattāni raktamanasā mṛgarājavadhvā jātaspṛhairmunibhirapyavalokitāni //</l>\n</lg></p>\n\n<p>atra hi samāsoktisaṃsṛṣṭena virodhālaṅkāreṇa saṃkīrṇasyālakṣyakamavyaṅgyasya dhvaneḥ prakāśanam /\ndayāvīrasya paramārthato vākyārthībhūtatvāt /\nlocanam svaprabhedairguṇībhūtavyaṅgyena vā saṅkīrṇānāṃ saṃsṛṣṭānāṃ ca dhvanīnāṃ saṅkīrṇatvaṃ saṃsṛṣṭatvaṃ ca durlakṣamiti vispaṣṭodāharaṇaṃ na bhavatītyabhiprāyeṇālaṅkārasyālaṅkāreṇa saṃsṛṣṭasya saṃkīrṇasya vā dhvanau saṃkarasaṃsargau pradarśanīyau /\ntadasmin bhedacatuṣṭaye prathamaṃ bhedamudāharati--dantakṣātanīti /\nbodhisattvasya svakiśorabhakṣaṇapravṛttāṃ siṃho prati nijaśarīraṃ vitīrṇavataḥ kenaciccāṭukaṃ kriyate /\nprodbhūtaḥ sāndraḥ pulakaḥ parārthasampattijenānandabhareṇa yatra /\nrakte rudhire mano 'bhilāṣo yasyāḥ, anuraktaṃ ca mano yasyāḥ /\nmanuyaścodbodhitamadanāveśāśceti virodhaḥ /\njātaspṛhairiti ca vayamapi kadācidevaṃ kāruṇikapadavīmadhirokṣyāmastadā satyato munayo bhaviṣyāma iti manorājyayuktaiḥ /\nsamāsoktiśca nāyikāvṛttāntapratīteḥ /\ndayāvīrasyeti /\ndayāprayuktatvādatra dharmasya dharmavīra eva dayāvīraśabdenoktaḥ /\nvīraścātra rasaḥ, utsāhasyaiva sthāyitvāditi bhāvaḥ /\ndayāvīraśabdena vā śāntaṃ vyapadiśata /\nso 'tra bālapriyā saṃsṛṣṭisaṅkarau vivakṣitāvityanuṣaṅgaḥ /\nayamartha iti pūrveṇa sambandhaḥ /\nnanvevaṃ vṛttau saṃsṛṣṭālaṅkārāntarasaṅkīrṇatvādibhedamātrapradarśane kiṃ bījamityata āha--svaprabhedānāmityādi /\ndhvanineti /\ndhvaninā sahetyarthaḥ /\ndurllakṣamitīti /\ndurllakṣatvāddhetorityarthaḥ /\nvispaṣṭeti /\nsuspaṣṭetyarthaḥ /\npradarśanīyau pradarśayituṃ śakyau /\nprathamaṃ bhedamiti /\nsaṃsṛṣṭālaṅkārasaṅkīrṇatvarūpaṃ bhedamityarthaḥ /\nparārthasampattijeneti /\nparaparitrāṇajanyenetyarthaḥ /\nnāyikāsambhogajanyena ceti /\nbhavataśśarīra ityanena kāminaśśarīra iti, mṛgarājavadhvetyanena mṛgākhyapuñjātiviśeṣasya vadhveti ca gamyate /\nmunibhirapi jātaspṛhairityatra viṣayaviraktairapyudbuddhakāmairityarthapratītyā virodha ityāha--munayaścetyādi /\nprakṛtamarthamāha--jātaspṛhairityādi /\nmanorājyayuktaiśceti yojanā /\nmuninā dayāvīrasyākathanādāha--dayetyādi /\ndharmasya dayāprayuktatvādatra dayāvīraśabdena dharmavīra evokta iti sambandhaḥ /\npakṣāntaramāha--dayāvīraśabdenetyādi /\nsamāsoktisaṃsṛṣṭenetyādivṛttayuktaṃ vivṛṇoti--so 'tretyādi /\n<lg>\n<l>sa rasaḥ dharmavīraśśānto vā saṃsṛṣṭālaṅkārasaṃsṛṣṭatvaṃ ca dhvaneryathā---</l>\n<l>ahiṇaapaoarasaesu pahiasāmāiesu diahesu /</l>\n<l>sohai pasāraagiāṇaṃ ṇacciaṃ moravandāṇam //</l>\n</lg></p>\n\n<p>locanam rasaḥ saṃsṛṣṭālaṅkāreṇānugṛhyate /\nsamāsoktimahamnā hyayamarthaḥ sampadyate--yathā kaścinmanorathaśataprārthitapreyasīsambhogāvasare jātapulakastathā tvaṃ parārthasampādanāya svaśarīradāna ita karuṇātiśayo 'nubhāvavibhāvasampadoddīpitaḥ /\ndvivaseṣu /\ntathā pathikān prati śyāmāyiteṣu mohajanakatvādrātrirūpatāmācaritavatsu /\nyadi vā pathikānāṃ śyāmāyitaṃ duḥkhavaśena śyāmikā yebhyaḥ /\nśobhate prasāritagrīvāṇāṃ mayūravṛndānāṃ nṛttam /\nabhinayaprayogarasikeṣu pathikasāmājakeṣu satsu mayūravṛndānāṃ prasāritagītānāṃ prakṛṣṭasāraṇānusārigītānāṃ tathā grīvārecakāya prasāritagrīvāṇāṃ nṛttaṃ śobhate /\npathikān prati śyāmā ivācarantīti kyac /\npratyayena luptopamā nirdiṣṭā /\npathikasāmājikeṣviti karmadhārayasya spaṣṭatvādrūpakam /\ntābhyāṃ dhvaneḥ saṃsarga iti granthakārasyāśayaḥ /\natraivodāharaṇe'nyadbhedadvayamudāhartuṃ śakyamityāśayenodāharaṇāntaraṃ na dattam /\ntathāhi--vyāghrāderākṛtigaṇatve pathikasāmājikeṣvityupamārūpakābhyāṃ bālapriyā rasaḥ /\nsaṃsṛṣṭālaṅkāreṇeti /\nsamāsoktisaṃsṛṣṭena virodhālaṅkāreṇetyarthaḥ /\nmunibhirapi jātaspṛhairavalokitānītyanena dayāvīrasya paripoṣapratītyā virodhasyānugrāhakatvaṃ spaṣṭamiti manasi kṛtya samāsoktestadupapādayati--samāsoktimahimnetyādi /\nitīti /\nityarthādityarthaḥ /\nanubhāvetyādi /\nanubhāvaḥ sāndrapulakāvirbhāvaḥ /\nālambanavibhāvaḥ siṃhī /\nuddīpanavibhāvo dantakṣatādiriti bodhyam /\ndvitīyamiti /\nsaṃsṛṣṭālaṅkārasaṃsṛṣṭatvarūpamityarthaḥ /\nabhinavetyādi /\nvarṣāvarṇanam /\natrādau vācyamarthaṃ vyācaṣṭe--abhinavamityādi /\npathikān virahiṇaḥ /\niyāmāyitoṣvityatra rātrivācakāt śyāmāśabdādācārārthe kyajityabhipretya vyācaṣṭe--mohetyādi /\nśyāmāyitamityasya śyāmiketyarthamabhipretyāha--yadi vetyādi /\nśyāmikā varṇabhedaḥ /\nchāyāntaradarśanenātra vyaṅgyamarthaṃ darśayati--abhinayaprayogetyādi /\nprasāritagītānāmityasya vyākhyānam--prakṛṣṭetyādi /\natra pakṣe prasāritagrīvāṇāmiti ca yojyamityāha--tathetyādi /\ndhvaneḥ saṃsṛṣṭālaṅkārasaṃsṛṣṭatvaṃ vivṛṇoti--pathikānityādi /\nrūpakamiti /\npathikeṣu sāmājikatvāropāditi bhāvaḥ /\ndhvaneriti /\nabhinayaprayogetyādyuktasya vyaṅgyasyetyarthaḥ /\nsaṃsargaḥ saṃsṛṣṭiḥ /\nanyadbhedadvayamiti /\natra hyupamārūpakābhyāṃ śabdaśaktyudbhavānuraṇanarūpavyaṅgyasya dhvaneḥ saṃsṛṣṭatvam /</p>\n\n\n</div>\n<div>\n\n<lg>\n<l>evaṃ dhvaneḥ prabhedāḥ prabheda-bhedāś ca kena śakyante /</l>\n<l>saṅkhyātuṃ diṅ-mātraṃ teṣām idam uktam asmābhiḥ // DhvK_3.44 //</l>\n</lg>\n\n\n</div>\n<div>\n\n\n<lg>\n<l>evaṃ dhvaneḥ prabhedāḥ prabhedabhedāśca kena śakyante /</l>\n<l>saṃkhyātuṃ diṅmātraṃ teṣāmidamuktamasmābhiḥ // 44 //</l>\n</lg>\n\n<p>anantā hi dhvaneḥ prakārāḥ sahṛdayānāṃ vyutpattaye teṣāṃ diṅmātraṃ kathitam /</p>\n\n\n</div>\n<div>\n\n\n<p>ity ukta-lakṣaṇo yo dhvanir vivecyaḥ prayatnataḥ sadbhiḥ\n<l>sat-kāvyaṃ kartuṃ vā jñātuṃ vā samyag abhiyuktaiḥ // DhvK_3.45 //</l></p>\n\n\n</div>\n<div>\n\n\n<lg>\n<l>ityuktalakṣaṇo yo dhvanirvivecyaḥ prayatnataḥ sadbhiḥ /</l>\n<l>satkāvyaṃ kartuṃ vā jñātu vā samyagabhiyuktaiḥ // 45 //</l>\n</lg>\n\n<lg>\n<l>uktasvarūpadhvaninirūpaṇanipuṇā hi satkavayaḥ sahṛdayāśca niyatameva locanam sandehāspadatvena saṅkīrṇābhyāmabhinayaprayoge, abhinavaprayoge ca rasikeṣviti prasāritagītānāmiti yaḥ śabdaśaktyudbhavasta saṃsargamātramanugrāhyatvābhāvāt /</l>\n<l>'pahiasāmāiesu' ityatra tu pade saṅkīrṇābhyāṃ tābhyāmupamārūpakābhyāṃ śabdaśaktimūlasya dhvaneḥ saṅkīrṇatvamekavyañjakānupraveśāditi saṅkīrṇālaṅkārasaṃsṛṣṭaḥ /</l>\n<l>saṅkīrṇālaṅkārasaṅkīrṇaścetyapi bhedadvayaṃ mantavyam // 43 //</l>\n</lg>\n\n<lg>\n<l>etadupasaṃharati---evamiti /</l>\n<l>spaṣṭam // 44 //</l>\n</lg>\n\n<p>atha 'sahṛdayamanaḥprītaye' iti yatsūcitaṃ tadidānīṃ na śabdamātramapi tu nirvyūḍhamityāśayenāha--ityukteta /\nyaḥ prayatnato vivecyaḥ asmābhiścoktalakṣaṇo dhvaniretadeva kāvyatattvaṃ yathoditena prapañcanirūpaṇādinā vyākartumaśaknuvadbhiralaṅkāraiḥ rītayaḥ bālapriyā saṅkīrṇālaṅkārasaṃsṛṣṭatvasaṅkīrṇālaṅkārasaṅkīrṇatvarūpabhedadvayamityarthaḥ /\n<lg>\n<l>saṅkīrṇābhyāmupamārūpakābhyāmiti sambandha- /</l>\n<l>'ahiṇaa' ityasya abhinaya abhinava ityubhayathāpi cchāyeti darśayan dhvaniṃ darśayati--abhinayetyādi /</l>\n<l>anugrāhyatvābhāvāditi /</l>\n<l>upamārūpakābhyāṃ tasyetyanuṣaṅgaḥ // 43 //</l>\n</lg></p>\n\n<lg>\n<l>etaditi /</l>\n<l>bahuprabhedakathanamityarthaḥ // 44 //</l>\n</lg>\n\n<p>sahṛdayetyādi /\n'sahṛdayamanaḥ prītaye tatsvarūpaṃ brūma' iti yaduktamityarthaḥ /\nśabdamātraṃ vāṅmātram /\nityuktalakṣaṇa ityādikārikādvayamekavākyamityāha---ya ityādi /\nuktetyatra pūrayati--asmābhiriti /\netaditi ya ityasya pratinirdeśaḥ /\nyathoditamityasya vyākartumityanena sambandha iti darśayan vivṛṇoti--yathoditenetyādi /\nanye tvityādi /\nityuktalakṣaṇo 'yaṃ dhvaniriti paṭhantītyarthaḥ /\netatpakṣe kāvyaviṣaye parāṃ prakarṣapadavīmāsādayanti /</p>\n\n\n</div>\n<div>\n\n\n<lg>\n<l>asphuṭa-sphuritaṃ kāvya-tattvam etad yathoditam /</l>\n<l>aśaknuvadbhir vyākartuṃ rītayaḥ sampravartitāḥ // DhvK_3.46 //</l>\n</lg>\n\n\n</div>\n<div>\n\n\n<lg>\n<l>asphuṭasphuritaṃ kāvyatattvametadyathoditam /</l>\n<l>aśuknuvadbhirvyākartuṃ rītayaḥ sampravartitāḥ // 46 //</l>\n</lg>\n\n<p>etaddhvanipravartanena nirṇītaṃ kāvyatattvamasphuṭasphuritaṃ sadaśaknuvadbhiḥ pratipādayituṃ vaidarbhī gauḍī pāñcālī ceti rītayaḥ pravartitāḥ /\nrītilakṣaṇavidhāyināṃ hi kāvyatattvametadasphuṭatayā manāksphuritamāsāditi lakṣyate tadatra sphuṭatayā sampradarśitenānyena rītilakṣaṇenana kiñcit /</p>\n\n\n</div>\n<div>\n\n\n<lg>\n<l>śabda-tattvāśrayāḥ kāścid artha-tattva-yujo 'parāḥ /</l>\n<l>vṛttayo 'pi prakāśante jñāte 'smin kāvya-lakṣaṇe // DhvK_3.47 //</l>\n</lg>\n\n\n</div>\n<div>\n\n<lg>\n<l>śabdatattvāśrayāḥ kāścidarthatattvayujo 'parāḥ /</l>\n<l>vṛttayo 'pi prakāśante jñāte 'smin kāvyalakṣaṇe // 47 //</l>\n</lg>\n\n<p>asmin vyaṅgyavyañjakabhāvavivecanamaye kāvyalakṣaṇe jñāte sati yāḥ kāścitprasiddhā upanāgārakādyāḥ śabdatattvāśrayā vṛttayo yāścārthatattvasambanddhāḥ kaiśikyādayastāḥ samyagrītipadavīmavataranti /\nanyathā tu tāsāmadṛṣṭārthanāmiva vṛttīnāmaśraddheyatvameva syānnānubhavasiddhatvam /\nevaṃ sphuṭatayaiva lakṣaṇīyaṃ svarūpamasya dhvaneḥ /\nyatra śabdānāmarthānāṃ ca keṣāñcitpratipattṛviśeṣasaṃvedyaṃ locanam pravartitā ityuttarakārikayā sambandhaḥ /\nanye tu yacchabdasthāne 'ayaṃ' iti paṭhanti /\nprakarṣapadavīmiti /\nnirmāṇe bodhe ceti bhāvaḥ /\n<lg>\n<l>vyākartumaśaknuvadbhirityatra hetuḥ--asphuṭaṃ kṛtvā sphuritamiti /</l>\n<l>lakṣyata iti /</l>\n<l>rītirhi guṇeṣveva paryavasitā /</l>\n<l>yadāha--viśeṣo guṇātmā guṇāśca rasaparyavasāyina eveti hyuktaṃ prāgguṇanirūpaṇe 'śṛṅgāra eva madhuraḥ' ityatreti // 45//</l>\n</lg></p>\n\n<p>-46 //</p>\n\n<p>prakāśanta iti /\nanubhavasiddhatāṃ kāvyajīvitatve prayāntītyarthaḥ /\nrītipadavīmiti /\nbālapriyā ityuktetyādikamekaṃ vākyamasphuṭetyādivākyāntaraṃ tatraitadityanena dhvaneḥ parāmarśaśceti bodhyam /\n<lg>\n<l>parāṃ prakarṣapadavīmāsādayantītyatra pūrayati--nirmāṇe bodhe ceti /</l>\n<l>'asphuṭasphuritaṃ sadi'ti vṛtyā tatpadaṃ hetugarbhamiti darśitaṃ, tadeva spaṣṭayati--vyākartumityādi /</l>\n<l>'iti lakṣyata' ityuktaṃ vṛttau tatkathamityata upapādayati--rītirhityādi /</l>\n<l>ityatra iti hyuktamiti sambandhaḥ // 45//</l>\n</lg></p>\n\n<p>-46 //</p>\n\n<p>anubhavasiddhatvamiti vṛttau vakṣyamāṇaṃ phalitamarthaṃ manasikṛtya vivṛṇoti---anubhavetyādi /\njātyatvamiva ratnaviśeṣāṇāṃ cārutvamanākhyeyamavabhāsate kāvye tatra dhvanivyavahāra iti yallakṣaṇaṃ dhvanerucyate kenācittadayuktamiti nābhidheyatāmarhati /\nyataḥ śabdānāṃ svarūpāśrayastāvadakliṣṭatve satyaprayuktaprayogaḥ /\nvācakāśrayastu prasādau vyañjakatvaṃ ceti viśeṣaḥ /\narthānāṃ ca sphuṭatvenāvabhāsanaṃ vyaṅgyaparatvaṃ vyaṅgyāṃśaviśiṣṭatvaṃ ceti viśeṣaḥ /\ntau ca viśeṣau vyākhyātuṃ śakyete vyākhyātau ca bahuprakāram /\ntadyvatiriktānākhyeyaviśeṣasambhāvanā tu vivekāvasādabhāvamūlaiva /\nyasmādanākhyeyatvaṃ locanam tadvadeva rasaparyavasāyitvāt /\npratītipadavīmiti vā pāṭhaḥ /\nnāgarikayā hyupamitetyanuprāsavṛttiḥ śṛṅgārādau viśrāmyati /\nparuṣeti dīpteṣu raudrādiṣu /\nkomaleti /\nhāsyādau /\ntathā--'vṛttayaḥ kāvyamātṛkāḥ' iti yaduktaṃ muninā tatra rasocita eva ceṣṭāviśeṣo vṛttiḥ /\nyadāha-- 'kaiśikī ślakṣṇanepathyā śṛṅgārarasambhavā' ityādi /\niyatā 'tasyābhāvaṃ jagadurapare' ityādābhāvavikalpeṣu 'vṛttayo rītayaśca gatāḥ śravaṇagocaraṃ, tadatiriktaḥ ko 'yaṃ dhvaniri'ti /\ntatra kathañcidabhyupagamaḥ kṛtaḥ kathañcicca dūṣaṇaṃ dattamasphuṭasphuritamiti vacanena /\nidānīṃ vācāṃ sthitamaviṣaye' iti yadūce tattu prathamoddyote dūṣitamapi dūṣayat sarvaprapañcakathane hi asambhāvyamevānākhyeyatvamityabhiprāyeṇa /\nakliṣṭatva iti /\nśrutikaṣṭādyabhāva ityarthaḥ /\naprayuktasya prayoga ityapaunaruktyam /\nbālapriyā tadvadeva rītivadeva /\nrītipadavīmavatarantīta prakāśanta ityasya vivaraṇamiti vaktavyaṃ, tacca na sambhavati tayorbhinnārthatvāt /\nkiñca rītipadavīmavatarantītyatra kāvyalakṣaṇajñānasya hetutvamapi durghaṭamityato 'nyathaivātra pāṭha ityāha--pratītipadavīmiti /\nvṛtteḥ rasaparyavasāyitāṃ viśiṣya darśayati--nāgarikayetyādi /\nvṛttau--'yatre'tyādi /\nratnaviśeṣāṇāṃ jātyatvamiva pratipattṛviśeṣasaṃvedyaṃ yatra keṣāñcicchabdānāmarthānāṃ ca cārutvamanākhyeyamevāvabhāsata ityanvayaḥ /\n'ayuktam' itīti /\nayuktatvāddhetorityarthaḥ /\ncārutvaṃ nāma kaścidviśeṣa iti vaktavyamityabhipretya nābhidheyatāmarhatītyuktamupapādayati--'yata' ityādi /\n'svarūpāśraya' iti 'viśeṣa' ityanenāsya sambandhaḥ. locane vṛttānuvādapūrvakamāha--iyatetyādi /\ndhvaniritīti /\nyadūce ityasyātrāpakarṣaḥ /\ndūṣayatīti /\nyatretyādinānūdya tadayuktamityādinā granthena dūṣayatītyarthaḥ /\nabhiprāyeṇa dūṣayatīti sambandhaḥ /\nakliṣṭatatva ityetadvivṛṇoti--śrutītyādi /\nvivekāvasādabhāvetyaṃśaṃ sarvaśabdāgocaratvena na kasyacitsambhavati /\nantato 'nākhyeyaśabdena tasyābhidhānasambhavāt /\nsāmānyasaṃsparśivikalpaśabdāgocaratve sati, prakāśamānatvaṃ tu yadanākhyeyatvamucyate kvacit tadapi kāvyaviśeṣāṇāṃ ratnāviśeṣāṇāmiva na sambhavati /\nteṣāṃ lakṣaṇakārairvyākṛtarūpatvāt /\nratnāviśeṣāṇāṃ ca sāmānyasambhāvanayaiva mūlyasthitiparikalpanādarśanācca /\numayeṣāmapi teṣāṃ pratipattṛviśeṣasaṃvedyatvamastyeva /\nvaikaṭikā eva hi ratnatattvavidaḥ, sahṛdayā eva hi kāvyānāṃ rasajñā iti kasyātra vipratipattiḥ /\nyattvanirdeśyatvaṃ sarvalakṣaṇaviṣayaṃ bauddhānāṃ prasiddhaṃ tattanmataparīkṣāyāṃ granthāntare nirūpayiṣyāmaḥ /\niha tu granthāntaraśravaṇalavaprakāśanaṃ sahṛdayavaimanasyapradāyīti na prakriyate /\nbauddhamatena vā yathā pratyakṣādilakṣaṇaṃ tathāsmākaṃ dhvanilakṣaṇaṃ bhaviṣyati /\ntasmāllakṣaṇāntarasyāghaṭanādaśabdārthatvācca locanam tāviti śabdagato 'rthagataśca /\nvivekasyāvasādo yatra tasya bhāvo nirvivekatvam /\nsāmānyasparśī yo vikalpastato yaḥ śabdaḥ dṛṣṭānte 'pi anākhyeyatvaṃ nāstīti darśayati--ratnaviśeṣāṇāṃ ceti /\nnanu sarveṇa tanna saṃvedyata ityāśaṅkyābhyupagamenaivottarayati--ubhayeṣāmiti /\nratnānāṃ kāvyānāṃ ca /\nnanu nārthaṃ śabdāḥ spṛśantyapīti, anirdeśyasya vedakamityādau kathamanākhyeyatvaṃ vastūnāmuktamiti cedatrāha--yattviti /\nevaṃ hi sarvabhāvavṛttāntatulya eva dhvaniriti dhvanisvarūpamanākhyeyamityativyāpakaṃ lakṣaṇaṃ syāditi bhāvaḥ /\ngranthāntara iti viniścayaṭīkāyāṃ dharmottaryāṃ yā vivṛtiramunā granthakṛtā kṛtā tatraiva tadvyākhyātam /\nbālapriyā vyācaṣṭe--vivekasyetyādi /\nsāmānyetyādikaṃ vivṛṇoti---sāmānyetyādi /\nsāmānyasaṃsparśoti /\njātyādisāmānyāvagāhītyarthaḥ /\nvikalpa iti /\nsavikalpakajñānamityarthaḥ /\ntato yaśśabda iti /\ntaddhetuko vyavahārātmako yaśśabda ityarthaḥ /\nnāstīti darśayatīti /\nratnaviśeṣāṇāṃ jātyatvādisāmānyasya sambhāvanayaiva mūlyaparikalpanāyā darśanāditi bhāvaḥ /\ntaditi /\njātyatvaṃ cārutvañcetyarthaḥ /\ntadgranthāntare nirūpayiṣyāma ityuktyā sūcitamanirdeśyatvarūpalakṣaṇasya doṣaṃ darśayati--evaṃ hītyādi /\nsarvabhāveti /\nsarvapadārthetyarthaḥ /\niti lakṣaṇamativyāpakaṃ syāditi sambandhaḥ /\nmayaivetyartha iti /\nanena 'anākhyeye'tyādeḥ parikaraślokatvaṃ darśitam /\nanākhyeyāṃśasyeti /\nanākhyeyo yo 'śiḥ svarūpāṃśaḥ tasyetyaryaḥ /\nbhāsa iti /\n<lg>\n<l>kvacit granthe bhāva iti ca pāṭhaḥ /</l>\n<l>tatpakṣe anākhyeyāṃśabhāvitvamiti śloke tasyoktameva dhvanilakṣaṇaṃ sādhīyaḥ /</l>\n<l>tadidamuktam-- anākhyeyāṃśabhāsitvaṃ nirvācyārthatayā dhvaneḥ /</l>\n<l>na lakṣaṇaṃ, lakṣaṇaṃ tu sādhīyo 'sya yathoditam //</l>\n</lg></p>\n\n<p>iti śrīrājānakānandavardhanācāryaviracite dhvanyāloke tṛtīya uddyotaḥ //</p>\n\n<p>locanam uktamiti /\nsaṃgrahārthaṃ mayaivetyarthaḥ /\nanākhyeyāṃśasyābhāso vidyate yasmin kāvye tasya bhāvastanna lakṣaṇaṃ dhvaneriti sambandhaḥ /\natra hetuḥ--nirvācyārthatayeti /\nnirvibhajya vaktuṃ śakyatvādityarthaḥ /\n<lg>\n<l>anyastu 'nirvācyārthatayā' ityatra niso nañarthatvaṃ parikalpyānākhyeyāṃśabhāsitve 'yaṃ heturiti vyācaṣṭe, tattu kliṣṭam /</l>\n<l>hetuśca sādhyāviśiṣṭa ityuktavyākhyānameveti śivam /</l>\n<l>kāvyāloke prathāṃ nītān dhvanibhedān parāmṛśat /</l>\n<l>idānīṃ locanaṃ lokān kṛtārthānsaṃvidhāsyati //</l>\n</lg></p>\n\n<lg>\n<l>āsūtritānāṃ bhedānāṃ sphuṭatāpattidāyinīm /</l>\n<l>trilocanapriyāṃ vande madhyamāṃ parameśvarīm //</l>\n</lg>\n\n<p>iti śrīmahāmāheśvarācāryavaryābhinavaguptānmīlite sahṛdayālokalocane dhvanisaṅkete tṛtīya uddyotaḥ //</p>\n\n<p>ṛṛṛṛṛ bālapriyā paṭhanīyam /\ntaditi /\nanākhyeyasvarūpatvamityarthaḥ /\nnirvācyārthatayeti nirvācyāṃśatayeti vā pāṭhaḥ /\nnirityasya vivaraṇam---vibhajyeti /\ndūṣaṇāntaramāha--hetuścetyādi /\nsādhyāviśiṣṭa iti /\nsādhyādabhinna ityarthaḥ /\nkāvyālokā iti /\nprathāṃ nītāniti /\nvistṛtānityarthaḥ /\nparāmṛśaditi hetugarbhaṃm /\nlocanamityādi /\nyathā nayanaṃ lokān kṛtārthān vidadhāti, tathedaṃ vyākhyānamiti bhāvaḥ /\nāsūtritānāmiti /\nāsūtritānāṃ bhedānāṃ samyaksūtrairnirdiṣṭānāṃ dhvanyādibhedarūpāṇāṃ kāvyavāṇīnāṃ yā sphuṭatāpattiḥ /\nsphuṭatvaprāptistaddāyinīm /\n<lg>\n<l>madhyamā hi vaikharyāḥ sphuṭatvaṃ dadāti /</l>\n<l>madhyamāmiti /</l>\n<l>madhyamārūpāmityarthaḥ /</l>\n<l>śubhamastu sarvaṃ śivam iti śrīrāmaśārakaracitāyāṃ locanaṭippaṇyāṃ tṛtīya uddyotaḥ //</l>\n</lg></p>\n\n\n\n\n<lg>\n<l>caturtha uddyotaḥ</l>\n<l>caturtha uddyotaḥ evaṃ dhvaniṃ saprapañcaṃ vipratipattinirāsārthaṃ vyutpādya tadvyutpādane locanam caturtha uddyotaḥ kṛtyapañcakanirvāhayoge 'pi parameśvaraḥ /</l>\n<l>nānyopakaraṇāpekṣo yayā tāṃ naumi śāṅkarīm // //</l>\n</lg>\n\n<p>udyotāntarasaṅgatiṃ viracayituṃ vṛtikāra āha---evamiti /\nprayojanāntaramiti /\nyadyapi 'sahadayamanaḥprītaya' ityanena prayojanaṃ prāgevoktaṃ, tṛtīyodyotāvadhau ca satkāvyaṃ kartuṃ vā jñātuṃ veti tadeveṣatsphuṭīkṛtaṃ, tathāpi sphuṭatarīkartumidānīṃ yatnaḥ /\n<lg>\n<l>yatassuspaṣṭarūpatvena vijñāyate, ato 'spaṣṭanirūpitātspaṣṭanirūpaṇamanyathaiva pratibhātīti prayojanāntaramityuktam /</l>\n<l>athavā pūrvoktayoḥ prayojanayorantaraṃ viśeṣo 'bhidhīyate; kena viśeṣeṇa satkāvyakaraṇamasya prayojanaṃ, kena ca satkāvyabodha iti viśeṣo nirūpyate /</l>\n<l>bālapriyā atha caturthodyotaṭippaṇī prārabhyate arthodyotaṃ caturthe ca locanasya yathāmati /</l>\n<l>kimapi vyākariṣyāmi prasīdantvatra me budhāḥ // //</l>\n</lg></p>\n\n<p>kṛtyeti /\nkṛtyapañcakaṃ sṛṣṭyādirūpam /\nyathoktaṃ---'pañcavidhaṃ tatkṛtyaṃ sṛṣṭisthitisaṃhāratirobhāvaḥ tadvadanugrahakaraṇaṃ proktaṃ satatoditasyāsya' iti /\nyayā māyārūpayā hetunā /\nnānyopakaraṇāpekṣa iti sambandhaḥ /\nmāyārūpāṃ yāmevāpekṣamāṇaḥ sṛṣṭyādikaṃ nirvahatītyarthaḥ /\nudyotāntarasaṅgatimiti /\ntṛtīyodyotena saha caturthodyotasya saṅgatimityarthaḥ /\npūrvoktasyaiva prayojanasya vakṣyamāṇatvāt prayojanāntaramityuktirayuktetyāśaṅkya samādhatte--yadyapītyādi /\nnanu prītirūpaprayojanasyoktatve 'pi vakṣyamāṇaṃ tadanyadevetyata āha--tṛtīyetyādi /\ntadeveti /\nprayojanamevetyarthaḥ /\nsphuṭatarīkartumiti /\ntadevetyanuṣajyate /\nvijñāyata iti /\nvakṣyamāṇamiti śeṣaḥ /\ntataḥ kimata āha--ata ityādi /\naspaṣṭanirūpitāditi /\nprayojanāditi śeṣaḥ /\nsatkāvyaṃ kartuṃ vā jñātuṃ vā samyagabhiyuktaiḥ sadbhiḥ dhvaniḥ prayatnato vivecya ityuktyā satkāvyakaraṇajñānayoḥ dhvanivivecanaprayojanatvamarthāllabhyata ityatastatprayojanamaspaṣṭanirūpitamityarthaḥ /\nspaṣṭanirūpaṇamiti /\nspaṣṭamuktamityarthaḥ /\nprakārāntareṇa vyācaṣṭe--athavetyādi /\nuktasyaiva vivaraṇam--kena viśeṣeṇetyādi /\nasyeti /\ndhvanivyutpādanasyetyarthaḥ /\nprayojanāntaramucyate--</p>\n\n\n</div>\n<div>\n\n\n<lg>\n<l>dhvaner yaḥ saguṇī-bhūta-vyaṅgyasyādhvā pradarśitaḥ /</l>\n<l>anenānantyam āyāti kavīnāṃ pratibhā-guṇaḥ // DhvK_4.1 //</l>\n</lg>\n\n\n</div>\n<div>\n\n\n<lg>\n<l>dhvaneryaḥ saguṇībhūtavyaṅgyasyādhvā pradarśitaḥ /</l>\n<l>anenānantyamāyāti kavīnāṃ pratibhāguṇaḥ // 1 //</l>\n</lg>\n\n<p>ya eṣa dhvanerguṇabhūtavyaṅgyasya ca mārgaḥ prakāśitastasya phalāntaraṃ kavipratibhānantyam /\nkathamiti cet---</p>\n\n</div>\n<div>\n\n<lg>\n<l>ato hy anyatamenāpi prakāreṇa vibhūṣitā /</l>\n<l>vāṇī navatvam āyāti pūrvārthānvayavaty api // DhvK_4.2 //</l>\n</lg>\n\n\n</div>\n<div>\n\n\n<lg>\n<l>ato hyanyatamenāpi prakāreṇa vibhūṣitā /</l>\n<l>vāṇī navatvamāyāti pūrvārthānvayavatyapi // 2 //</l>\n</lg>\n\n<p>locanam tatra satkāvyakaraṇe kathamasya vyāpāra iti pūrvaṃ vaktavyaṃ niṣpāditasya jñeyatvāditi taducyate--\n<l>dhvanerya iti //1 //</l></p>\n\n<p>nanu dhvanibhedāt pratibhānāmānantyamiti vyadhikaraṇametadityabhiprāyeṇāśaṅkate--kathamitīti /\natrottaram--ato hīti /\nāsatāntāvad bahavaḥ prakārāḥ, ekenāpyevaṃ bhavatītyapiśabdārthaḥ /\netaduktaṃ bhavati--varṇanīyavastuniṣṭhaḥ prajñāviśeṣaḥ pratibhānaṃ, tatra varṇanīyasya pārimityādādyakavinaiva spṛṣṭatvāt sarvasya tadviṣayaṃ pratibhānaṃ tajjātīyameva syāt /\ntataśca kāvyamapi tajjātīyameveti bhraṣṭa idānīṃ kaviprayogaḥ, uktavaicitryeṇa tu ta evārthā niravadhayo bhavantīti tadviṣayāṇāṃ pratibhānāmānantyamupapannamiti /\nnanu pratibhānantyasya kiṃ phalamiti nirṇetuṃ vāṇī navatvamāyātītyuktaṃ, tena vāṇīnāṃ kāvyavākyānāṃ tāvannavatvamāyāti /\ntacca pratibhānantye satyupadyate, taccārthānantye, tacca dhvaniprabhedāditi /\nbālapriyā kathamasya vyāpāra itīti /\ndhvanipratipādanaṃ kathamupayogītyetadityarthaḥ /\n<l>ityetaditi sambandhaḥ // 1 // // //</l></p>\n\n<p>vyadhikaraṇamiti /\nasaṅgatamityarthaḥ /\n'anyatamenāpī'tyapiśabdaṃ darśayati--āsatāmiti /\netaduktaṃ bhavatīti /\nprathamakārikottarārdhena dvitīyakārikayā ca vakṣyamāṇo bhāvārthaḥ pradarśito bhavatītyarthaḥ /\ntamevāha--varṇanīyetyādi /\ndhvaniprabhedādityantena /\nvarṇanīyavastuniṣṭhaḥ varṇanīyatattadvastuviṣayakaḥ /\nprajñāviśeṣa iti /\nsphurtirūpa ityarthaḥ /\nkaveriti śeṣaḥ /\ntajjātīyamiti /\nādyakavipratibhānajātīyamityarthaḥ /\ntajjātīyameveti /\nādyakavikāvyajātīyamevetyarthaḥ /\nitīti hetau /\nbhraṣṭa iti /\nsyādityanuṣaṅgaḥ /\nuktavaicitryeṇeti /\ndhvaniguṇībhūtavyaṅgyavaicitryeṇetyarthaḥ /\nvāṇīnāmityasya vivaraṇam--kāvyavākyānāmiti /\n<lg>\n<l>itīti samāptau /</l>\n<l>ato dhvaneruktaprabhedamadhyādanyatamenāpi prakāreṇa vibhūṣitā satī vāṇī purātanakavinibaddhārthasaṃsparśavatyapi navatvamāyāti /</l>\n<l>tathāhyavivakṣitavācyasya dhvaneḥ prakāradvayasamāśrayaṇena navatvaṃ pūrvārthānugame 'pi yathā--- smitaṃ kiñcinmugdhaṃ taralamadhuro dṛṣṭivibhavaḥ parispando vācāmabhinavavilāsorbhisarasaḥ /</l>\n<l>gatānāmārambhaḥ kisalayitalīlāparimalaḥ spṛśantyāstāruṇyaṃ kimiva hi na ramyaṃ mṛgadṛśaḥ //</l>\n</lg></p>\n\n<p>locanam tatra prathamamatyantatiraskṛtavācyānvayamāha--smitamiti /\nmugdhamadhuravibhavasarasakisalayitaparimalasparśanānyatyantatiraskṛtāni /\ntairanāhṛtasaundaryasarvajanavāllabhyākṣīṇaprasaratvasantāpapraśamanatarpakatvasaukumāyrasārvaṅkālikatatsaṃskārānuvṛttitvayatnābhilaṣaṇīyasaṅgatatvāni dhvanyamānāni yāni, taiḥ smitādeḥ prasiddhasyārthasya sthaviravedhovihitadharmavyatirekeṇa dharmāntarapātrāta yāvat kriyate, tāvattadapūrvameva sampadyata iti sarvatreti mantavyam /\nasyeti apūrvatvameva bhāsata iti dūreṇa sambandhaḥ /\nsarvatraivāsya bālapriyā 'smitam' iti /\nkiñcit smitaṃ mandasmitam /\nmugdhaṃ bhavati iti sarvatra śeṣa- /\ntaralaśca madhuraśca taralamadhuraḥ /\ndṛṣṭivibhavaḥ vibhavaviśiṣṭā dṛṣṭiḥ /\nparispandaḥ prasaraḥ /\nabhinavā ye vilāsāstātkālikā viśeṣāsteṣāmūrmibhiḥ uttarottaramutpadyamānābhiḥ paramparābhiḥ sarasaḥ /\nkisalayitaḥ kisalayasambandhī līlāyāḥ parimalo yatra tathābhūtaḥ. mohayatīti vyutpattyā mohakāritvaṃ 'mugdhā navavayaḥkāme'tyādinā lakṣitaṃ laugdhyaṃ vā yattadvānmugdhaśabdasya mukhyārthaḥ /\nevaṃ madhuravibhāvādiśabdānāṃ madhurarasaiśvaryādayo mukhyārthāḥ, teṣāmatra bādhāttatsādṛśyena nimittena mugdhādiśabdāḥ smitādīn lakṣayanti, tena ca smitādīnāṃ saundaryaviśeṣādikaṃ dyotyata ityāha--mugdhetyādi /\nmugdhamadhuretyādi /\nmugdhamadhurādayo mukhyārthā ityarthaḥ /\natyantatiraskṛtānīti /\nbādhāditi bhāvaḥ /\ntairityasya dhvanyamānānītyanena sambandhaḥ /\natra yathāsaṃkhyaṃ tena smitasya anāhṛtamakṛtrimaṃ saundaryam /\ndṛṣṭeḥ sarvajanavāllabhyamakṣīṇaprasaratvaṃ ca /\nvacasassantāpapraśamanatvaṃ tarpakatvaṃ ca, gamanasya sukumārapādakṛtatvena māndyaṃ sārvakālikalīlānuvṛttitvaṃ ca, tāruṇyasya yatnābhilaṣayaṇīyasaṅgatatvaṃ ca dhvanyata ityarthaḥ /\ntairdharmāntarapātrateti sambandhaḥ /\nanāhṛtasaundaryādirūpadharmāntarapātratvamityarthaḥ /\nsthaviravedhāḥ brahmā /\ntaditi /\nsmitādakamityarthaḥ /\nitīti hetau /\nsarvatretyādi /\nitthaṃ sarvatra mantavyamityarthaḥ /\napūrvatvameva bhāsata iti /\nbhāvibhrametyādau smitādīnāṃ</p>\n\n<lg>\n<l>ityasya, savibhramasmitodbhedā lolākṣyaḥ praskhaladgiraḥ /</l>\n<l>nitambālasagāminyaḥ kāminyaḥ kasya na priyāḥ // //</l>\n</lg>\n\n<lg>\n<l>ityevamādiṣu ślokeṣu satsvapi tiraskṛtavācyadhvanisamāśrayeṇāpūrvatvameva pratibhāsate /</l>\n<l>tathā-- yaḥ prathamaḥ prathamaḥ sa tu tathāhi hatahastibahalapalalāśī /</l>\n<l>śvāpadagaṇeṣu siṃhaḥ siṃhaḥ kenādharīkriyate // //</l>\n</lg>\n\n<lg>\n<l>ityasya, svatejaḥkrītamahimā kenānyenātiśayyate /</l>\n<l>mahadbhirapi mātaṅgaiḥ siṃhaḥ kimabhibhūyate // //</l>\n</lg>\n\n<p>ityevamādiṣu ślokeṣu satsvapyarthāntarasaṅkramitavācyadhvanisamāśrayeṇa navatvam /\nvivakṣitānyaparavācyasyāpyuktaprakārasamāśrayeṇa navatvaṃ yathā-- nidrākaitavinaḥ priyasya vadane vinyasya vakraṃ vadhūḥ bodhatrāsaniruddhacumbanarasāpyābhogalolaṃ sthitā /\nlocanam navatvamiti saṅgatiḥ /\ndvitīyaḥ prathamaśabdo 'rthāntare 'napākaraṇīyapradhānatvāsādhāraṇatvādivyaṅgyadharmāntare saṅkrāntaṃ svārthaṃ vyanakti /\nevaṃ siṃhaśabdo 'pi vīratvānapekṣatvavismayanīyatvādau vyaṅgyadharmāntare saṅkrāntaṃ svārthaṃ dhvanati /\nevaṃ prathamasya dvau bhedāvudāhṛtya dvitīyasyāpyudāhartumāsūtrayati--vivakṣiteti /\nnidrāyāṃ kaitavī kṛtakasupta ityarthaḥ /\nvadane vinyasya vaktramiti /\nvadanasparśajameva tāvaddivyaṃ sukhaṃ tyaktunna pārayatīti /\nata eva priyasyeti /\nvadhūḥ navoḍhā /\nbodhatrāsena priyatamaprabodhabhayena niruddho haṭhāt pravartamānaḥ pravartamāno 'pi kathañcitkathañcit bālapriyā caturṇā varṇane 'pi tadapekṣayā smitaṃ kiñcidityādau tadvarṇanasyāpūrvatvameva bhātītyarthaḥ /\nevamuttaratrāpi bodhyam /\nanapeti /\nanapākaraṇīyapradhānatvāsādhāraṇatvādirūpaṃ vyaṅgyaṃ yaddharmāntaraṃ tasminnityarthaḥ /\nvīratvetyāderapyevamartho bodhyaḥ /\nkṛtaketi /\nkaitavetyarthaḥ /\ntāvaditi /\nādāvityarthaḥ /\npārayatīti /\nvadhūriti śeṣaḥ /\nitīti /\nvyajcata iti śeṣaḥ /\nata eveti /\nevaṃvidhaprītikāritvādevetyarthaḥ /\n<lg>\n<l>itīti /</l>\n<l>ityuktamityarthaḥ /</l>\n<l>niruddhatvoktyā gamyamāha--haṭhātpravartamāno 'pīti /</l>\n<l>dhṛtaḥ vailakṣyādvimukhībhavediti punastasyāpyanārambhiṇaḥ sākāṅkṣapratipatti nāma hṛdayaṃ yātaṃ tu pāraṃ rateḥ // //</l>\n</lg></p>\n\n<lg>\n<l>ityādeḥślokasya, śūnyaṃ vāsagṛhaṃ vilokya śayanādutthāya kiñcicchanai- rnidrāvyājamupāgatasya suciraṃ nirvarṇya patyurmukham /</l>\n<l>visrabdhaṃ paricumbya jātapulakāmālokya gaṇḍasthalīṃ lajjānamramukhī priyeṇa hasatā bālā ciraṃ cumbitā // //</l>\n</lg>\n\n<p>ityādiṣu ślokeṣu satsvapi navatvam /\nyathā vā---'taraṅgabhrūbhaṅgā' locanam kṣaṇamātrandhṛtaścumbanābhilāṣo yayā /\nata eva ābhogena punaḥ punarnidrāvicāranirvarṇanayā vilolaṃ kṛtvā sthitā, na tu sarvathaiva cumbanānnivartituṃ śaknotītyarthaḥ /\nevaṃbhūtaiṣā yadi mayā paricumbyate, tadvilakṣā vimukhībhavediti tasyāpi priyasya paricumbanaviṣaye nirārambhasya /\nhṛdayaṃ sākāṅkṣapratipatti nāmeti /\nsākāṅkṣā sābhilāṣā pratipattiḥ sthitiryasya tādṛśaṃ ruhiruhikākadarthitaṃ na tu manorathasampatticaritārthaṃ, kintu retaḥ parasparajīvitasarvasvābhimānarūpāyāḥ paranirvṛteḥ kena cidapyanubhavenālabdhāvagāhanāyāḥ pāraṅgatamiti paripūrṇībhūta eva śṛṅgāraḥ /\ndvitīyaśloke tu paricumbanaṃ sampannaṃ lajjā svaśabdenoktā /\ntenāpi sā paricumbiteti yadyapi poṣita eva śṛṅgāraḥ, tathāpi prathamaśloke parasparābhilāṣaprasaranirodhaparamparāparyavasānāsambhavena yā bālapriyā pratibaddhaḥ /\nbhogapadasya sākṣātkārārthakatvamabhipretyāha--ābhāgenetyādi /\nnidreti /\nnidrāvicāreṇa ayaṃ nidrātīti buddhyā yā nirvarṇanā darśanaṃ tayetyarthaḥ /\nanena cumbanābhilāṣasya punarāvirbhāvo gamyate /\nvilolaṃ kṛtvā cumbanasaṃśayasahitaṃ yathā tathā /\nbhāvārthamāha--na tvityādi /\nuttarārdhaṃ vivṛṇoti--evamityādi /\nvilakṣā lajjitā satī /\nitīti hetau /\napīti vadhvāḥ samuccaye /\nruharuhikākadarthitaṃ autsukyena pīḍitam /\ngamyamarthamāha---na tvityādi /\ncaritārthamityasyānantaraṃ yadyapīti kvacit granthe pāṭhaḥ, tattu nāmaśabdavivaraṇam /\nkintviti tuśabdārthakathanam /\nanubhaveneti /\ncumbanāliṅganādyanubhavenetyarthaḥ /\nalabdheti /\nalabdhamavagāhanaṃ yasyāṃ tasyāmityarthaḥ /\navagāhanasyālābhe 'pi pāraṃ gatamityāpātato virodhaḥ /\nślokasyāsya navatvaṃ darśayitumāha--dvitīyaśloka ityādi /\nśaṅkate--tenāpītyādi /\nsamādhatte--tathāpītyādi /\nparaspareti /\nparasparābhilāṣaprasarasya yā nirodhaparamparā tasyā yatparyavasān ityādiślokasya 'nānābhaṅgibhramadbhūḥ' ityādiślokāpekṣayānyatvam /</p>\n\n\n</div>\n<div>\n\n<lg>\n<l>yuktyānayānusartavyo rasādir bahu-vistaraḥ /</l>\n<l>mitho 'py anantatāṃ prāptaḥ kāvya-mārgo yadāśrayāt // DhvK_4.3 //</l>\n</lg>\n\n\n</div>\n<div>\n\n\n<lg>\n<l>yuktyānayānusartavyo rasādirbahuvistaraḥ /</l>\n<l>mitho 'pyanantatāṃ prāptaḥ kāvyamārgo yadāśrayāt // 3 //</l>\n</lg>\n\n<p>bahuvistāro 'yaṃ rasabhāvatadābhāsatatpraśamanalakṣaṇo mārgo yathāsvaṃ vibhāvānubhāvaprabhedakalanayā yathoktaṃ prāk /\nsa sarva evānayā yuktyānusartavyaḥ /\nyasya rasāderāśrayādayaṃ kāvyamārgaḥ purātanaiḥ kavibhiḥ sahasra saṃkhyairasaṃkhyairvā bahuprakāraṃ kṣuṇṇatvānmitho 'pyanantatāmeti /\nrasabhāvādīnāṃ hi pratyekaṃ vibhāvānubhāvavyabhicārisamāśrayādaparimitatvam /\nteṣāṃ caikaikaprabhedāpekṣayāpi tāvajjagadvṛttamupanibadhyamānaṃ sukavibhistadicchāvaśādanyathā sthitamapyanyathaiva vivartate /\npratipāditaṃ caitaccitravicārāvasare /\n<l>locanam ratiruktā, sobhayorapyekasvarūpacittavṛtyanupraveśamācakṣāṇā rati sutarāṃ poṣayati // 2 // // //</l></p>\n\n<p>evaṃ maulaṃ bhedacatuṣṭayamudāhṛtyālakṣyakramabhedeṣvatideśamukhena sarvopabhedaviṣayaṃ nirdeśaṃ karoti--yuktyānayeta /\nanusartavya iti /\n<lg>\n<l>udāhartavya ityarthaḥ /</l>\n<l>yathoktamiti /</l>\n<l>tasyāṅgānāṃ prabhedā ye prabhedāḥ svagatāśca ye /</l>\n<l>teṣāmānantyamanyonyasambandhaparikalpanā // //</l>\n</lg></p>\n\n<p>ityatra /\npratipāditaṃ caitaditi /\ncaśabdo 'piśabdārthe bhinnakramaḥ /\netadapi bālapriyā tadasambhavena tatsambhavaṃ vinetyarthaḥ /\nratiriti /\nnirvṛtirityarthaḥ /\nukteti /\ndarśitetyarthaḥ /\nsutarāmiti /\n<l>dvitīyaślokato 'tyadhikamityarthaḥ // 2 // // //</l></p>\n\n<p>maulaṃ bhedacatuṣṭayamiti /\natyantatiraskṛtavācyārthāntarasaṅkramitavācyāvavivakṣitavācyasya dvau bhedau, asaṃlakṣyakramavyaṅgyasaṃlakṣyakramavyaṅgyau vivakṣitānyaparavācyasya dvau bhedāvityevamādimaṃ bhedacatuṣṭayamityarthaḥ /\nudāhṛtyeti /\nanena taraṅgetyādikaṃ saṃlakṣyakramavyaṅgyodāharaṇamiti sphuṭīkṛtaṃ vikramorvaśīyasthaṃ, dvitīyodyotodāhṛtaṃ tatpadyaṃ tu yathā tadudāharaṇaṃ bhavati, tathā sahṛdayairālocanīyam /\nnānābhaṅgītyādiślokassamagratayā nopalabdhaḥ /\nalakṣyeti /\nalakṣyakramasyāvāntarabhedeṣvityarthaḥ /\nkārikāsthasyāmusartavya ityasya vyākhyānam--udāhartavya iti /\nyathoktaṃ prāgityatratyaprākpadārthakathanaṃ tasyāṅgānāmityādi /\napiśabdārtha iti /\nsamuccaya ityarthaḥ /\nityatra pratipāditamiti sambandhaḥ /\natathāsthitānityatra pūrayati--bahiriti /\nhṛdayādbahirloka ityarthaḥ /\n<lg>\n<l>gāthā cātra kṛtaiva mahākavinā--</l>\n<l>atahaṭṭhie vi tahasaṇṭhie vva hiaammi jā ṇivesei /</l>\n<l>atthavisese sā jaai vikaḍakaigoarā vāṇī // //</l>\n</lg></p>\n\n<lg>\n<l>[atathāsthitānapi tathāsaṃsthitāniva hṛdaye yā niveśayati /</l>\n<l>arthaviśeṣān sā jayati vikaṭakavigocarā vāṇī //</l>\n</lg>\n\n<p>iti chāyā] /\ntaditthaṃ rasabhāvādyāśrayeṇa kāvyārthānāmānantyaṃ supratipādatam /\netadevopapādayitumucyate-- locanam pratipāditaṃ 'bhāvānacetanānapi cetanavaccetanānacetanavadi'tyatra /\natathāsthitānapi bahistathāsaṃsthitāniveti /\nivaśabdena ekataratra viśrāntiyogābhāvādeva sutarāṃ vicitrarūpānityarthaḥ /\nhṛdaya iti /\npradhānatame samastabhāvakanakanikaṣasthāna ityarthaḥ /\nniveśayati yasya yasya hṛdayamasti, tasya tasya acalatayā tatra sthāpayatītyarthaḥ /\nateva te prasiddhārthebhyo 'nya evetyarthaviśeṣāssampadyante /\nhṛdayaniviṣṭā eva ca tathā bhavanti nānyathetyarthaḥ /\nsā jayati paricchinnaśaktibhyaḥ prajāpatibhyo 'pyutkarṣeṇa vartate /\n<l>tatprasādādeva kavigocaro varṇanīyo 'rtho vikaṭo nissīmāsampadyate // 3 // // //</l></p>\n\n<p>pratibhānāṃ vāṇīnāñcānantyaṃ dhvanikṛtamiti yadanudbhinnamuktaṃ, tadeva kārikayā bhaṅgyā nirūpyata ityāha--upapādayitumiti /\nupapatyā nirūpayitumityarthaḥ /\nyadyapyarthānantyamātre heturvṛttikāreṇoktaḥ, tathāpi kārikākāreṇa nokta iti bhāvaḥ /\nyadi vā ucyate saṃgrahaśloko 'yamiti bhāvaḥ /\nata evāsya ślokasya vṛttigranthe vyākhyānaṃ na kṛtam /\nbālapriyā ivaśabdeneti /\nsambhāvanārthakeneti bhāvaḥ /\nityartha iti /\ngamyata iti śeṣaḥ /\nsamasteti /\nsamastabhāvāḥ sakalapadārthā eva kanakāni teṣāṃ nikaṣasthāna ityarthaḥ /\nhṛdaye niveśayatītyasya vivaraṇam--yasyetyādi /\nata eva hṛdayasthāpanādeva /\nte hṛdayasthāpitārthāḥ /\narthaviśeṣānityasya vivaraṇam--prasiddhetyādi /\ntatheti /\narthaviśeṣā ityarthaḥ /\n<l>vikaṭaḥ kavigocaro yasyā iti vyutpattimabhipretya vivṛṇoti--kavigocara ityādi // 3 // // //</l></p>\n\n<p>'etadeve'tyādigranthamavatārayati--pratibhānāmityādi /\ndhvanikṛtamiti /\ndhvanibhedakṛtārthānantyaprayuktamityarthaḥ /\nanudbhinnamiti /\nupapatterakathanenāsphuṭamityarthaḥ /\nuktamiti /\ndhvanerya ityādinoktamityarthaḥ /\nvṛttikāreṇokta iti /\n'yuktyānaye'tyādikārikāvyākhyāvasara iti śeṣaḥ /\nsaṃgrahaśloka iti /\nvṛttikārakṛtaḥ parikaraśloka ityarthaḥ /</p>\n\n\n</div>\n<div>\n\n\n<lg>\n<l>dṛṣṭa-pūrvā api hy arthāḥ kāvye rasa-parigrahāt /</l>\n<l>sarve navā ivābhānti madhu-māsa iva drumāḥ // DhvK_4.4 //</l>\n</lg>\n\n\n</div>\n<div>\n\n\n<lg>\n<l>dṛṣṭapūrvā api hyarthāḥ kāvye rasaparigrahāt /</l>\n<l>sarve navā ivābhānti madhumāsa iva drumāḥ // 4 //</l>\n</lg>\n\n<lg>\n<l>tathā hi vivakṣitānyaparavācyasyaiva śabdaśaktyudbhavānuraṇanarūpavyaṅgyaprakārasamāśrayeṇa navatvam /</l>\n<l>yathā--'dharaṇīdhāraṇāyādhunā tvaṃ śeṣaḥ' ityādeḥ /</l>\n<l>śeṣo himagiristvaṃ ca mahānto guravaḥ sthirāḥ /</l>\n<l>yadalaṅghitamaryādāścalantīṃ bibhrate bhuvam // //</l>\n</lg>\n\n<p>ityādiṣu satsvapi /\n<lg>\n<l>tasyaivārthaśaktyudbhavānuraṇanarūpavyaṅgyasamāśrayeṇa navatvam /</l>\n<l>yathā--'evaṃvādini devarṣau' ityādi ślokasya /</l>\n<l>kṛte varakathālāpe kumāryaḥ pulakodgamaiḥ /</l>\n<l>sūcayanti spṛhāmantarlajjayāvanatānanāḥ // //</l>\n</lg></p>\n\n<p>ityādiṣu satsvarthaśaktyudbhavānuraṇanarūpavyaṅgyasya kaviprauḍhoktinirmitaśarīratvena navatvam /\n<lg>\n<l>yathā--'</l>\n<l>sajjei surahimāso' ityādeḥ /</l>\n<l>surabhisamaye pravṛtte sahasā prādurbhavanti ramaṇīyāḥ /</l>\n<l>rāgavatāmutkalikāḥ sahaiva sahakārakalikābhiḥ // //</l>\n</lg></p>\n\n<p>ityādiṣu satsvapyapūrvatvameva /\narthaśaktyudbhavānuraṇanarūpavyaṅgyasya kavinibaddhavaktṛprauḍhoktimātraniṣpannaśarīratvena navatvam /\nlocanam dṛṣṭapūrvā iti /\nbahiḥ pratyakṣādibhiḥ pramāṇaiḥ prāktanaiśca kavibhirityubhayathā neyam /\nkāvyaṃ madhumāṃsasthānīyam spṛhāṃ lajjāmiti, rāgavatāmutkamikā iti ca /\nśabdaspṛṣṭe 'rthe kā hṛdyatā /\netāni codāharaṇāni vitatya pūrvameva vyākhyātānīti kiṃ punarukaktyā satyapi prāktanakavispṛṣṭatve nūtanatvaṃ bhavatyevaitatprakārānugrahādityetāvati tātparyaṃ hi granthasyādhikannānyat /\nbālapriyā drumānvayinamarthamāha---bahirityādi /\narthānvayinamāha--prāktanairityādi /\nkā hṛdyateti /\nataśca 'kṛta' ityādiślokāt 'evaṃvādinī'tyādeḥ 'surabhī'tyādiślokāt 'sajjatī'tyādeśca navatvamastīti bhāvaḥ /\nsatyapītyādi /\neteṣāmiti śeṣaḥ /\netatprakārānugrahānnūtanatvaṃ bhavatyeveti sambandhaḥ /\n<lg>\n<l>yathā--</l>\n<l>'vāṇiaa itthidantā' ityādigāthārthasya /</l>\n<l>kariṇīvehavvaaro maha putto ekkakāṇḍaviṇivāi /</l>\n<l>iasonhāeṃ taha kaho jaha kaṇḍakaraṇḍaaṃ vahai // //</l>\n</lg></p>\n\n<lg>\n<l>[kariṇīvaidhavyakaro mama putra ekakāṇḍavinipātī /</l>\n<l>hatasnuṣayā tathā kṛto yathā kāṇḍakaraṇḍakaṃ vahati //</l>\n</lg>\n\n<p>iti cchāyā] /\nevamādiṣvartheṣu satsvapyanālīḍhataiva /\nyathā vyaṅgyabhedasamākṣayeṇa dhvaneḥ kāvyārthānāṃ navatvamutpadyate, tathā vyañjakabhedasamāśrayeṇāpi /\ntattu granthavistarabhayānna likhyate svayameva sahṛdayairabhyūhyam /\natra ca punaḥpunaruktamapi sāratayedamucyate--</p>\n\n\n</div>\n<div>\n\n\n<lg>\n<l>vyaṅgya-vyañjaka-bhāve 'smin vividhe sambhavaty api /</l>\n<l>rasādi-maya ekasmin kaviḥ syād avadhānavān // DhvK_4.5 //</l>\n</lg>\n\n\n</div>\n<div>\n\n\n<lg>\n<l>vyaṅgyavyañjakabhāve 'sminvividhe sambhavatyapi /</l>\n<l>rasādimaya aikasmin kaviḥ syādavadhānavān // 5 //</l>\n</lg>\n\n<p>asminnarthānantyahetau vyaṅgyavyañjakabhāve vicitraṃ śabdānāṃ sambhavatyapi kavirapūrvārthalābhārthī rasādimaya ekasmin vyaṅgyavyañjakabhāve yatnādavadadhīta /\nrasabhāvatadābhāsarūpe hi vyaṅgye tadyvañjakeṣu ca yathānirdiṣṭeṣu varṇapadavākyaracanāprabandheṣvavahitamanasaḥ kaveḥ sarvamapūrve kāvyaṃ sampadyate /\ntathā ca rāmāyaṇamahābhāratādiṣu saṅghāmādayaḥ punaḥpunarabhihitā api navanavāḥ prakāśante /\n<lg>\n<l>prabandhe cāṅgī rasa eka evopanibadhyamāno 'rthaviśeṣalābhaṃ chāyātiśayaṃ ca puṣṇāti /</l>\n<l>kasminniveti cet---yathā rāmāyaṇe yathā vā mahābhārate /</l>\n<l>rāmāyeṇe hi karuṇo rasaḥ svayamādikavināsūtritaḥ 'śokaḥ ślokatvamāgataḥ' ityevaṃvādinā /</l>\n<l>nirvyūḍhaśca sa eva locanam kariṇīvaidhavyakaro mama putraḥ ekena kāṇḍena vinipātanasamarthaḥ hatasnuṣayā tathā kṛto yathā kāṇḍakaraṇakaṃ vahatītyuttāna evāyamarthaḥ, gāthārthasyānālīḍhataiveti sambandhaḥ // 4. //</l>\n</lg></p>\n\n<lg>\n<l>bālapriyā etatprakāretyasya dhvaniprabhedetyarthaḥ /</l>\n<l>vṛttau 'śarīratvena navatva'mityubhayatra bhavatīti śeṣaḥ. 'ekakāṇḍavinipātī'ti chāyā, tasya vivaraṇam--ekena kāṇḍenetyādi /</l>\n<l>kāṇḍo bāṇaḥ // 4. //</l>\n</lg>\n\n<p>sītātyantaviyogaparyantameva svaprabandhamuparacayatā /\n<lg>\n<l>mahābhārate 'pi śāstrarūpaṃ kāvyacchāyānvayini vṛṣṇipāṇḍavavirasāvasānavaimanasyadāyinīṃ samāptimupanibadhnatā mahāmuninā vairāgyajananatātparyaṃ prādhānyena svaprabandhasya darśayatā mokṣalakṣaṇaḥ puruṣārthaḥ śānto rasaśca mukhyatayāvivakṣāviṣayatvena sūcitaḥ /</l>\n<l>etaccaśina vivṛtamevānyairvyākhyāvidhāyibhiḥ /</l>\n<l>svayamevacaitadudgīrṇa tenodīrṇamahāmohamagnamujjihīrṣatā lokamativimalajñānālokadāyinā lokanāthena--- yathā yathā viparyeti lokatantramasāravat /</l>\n<l>tathā tathā virāgo 'tra jāyate nātra saṃśayaḥ //</l>\n</lg></p>\n\n<p>locanam atyantagrahaṇena nirapekṣabhāvatayā vipralambhāśaṅkāṃ pariharati /\nvṛṣṇīnāṃ parasparakṣayaḥ, pāṇḍavānāmapi mahāpathakleśenānucitā vipattiḥ, kṛṣṇasyāpi vyādhādvidhvaṃsa iti sarvaṃsyāpi virasamevāvasānamiti /\nmukhyatayeti /\nyadyapi 'dharme cārthe ca kāme ca mokṣe ce'tyuktaṃ, tathāpi catvāraścakārā evamāhuḥ--yadyapi dharmārthakāmānāṃ sarvasvaṃ tādṛṅnāsti yadanyatra na vidyate, tathāpi paryantavirasatvamatraivāvalokyatām /\nmokṣe tu yadrūpaṃ tasya sāratātraiva vicāryatāmiti /\nyathāyatheti /\nlokaistantryamāṇaṃ yatnena sampādyamānandharmārthakāmatatsādhanalakṣaṇaṃ vastubhūtatayābhimatamapi /\nyena yenārjanarakṣaṇakṣayādinā prakāreṇa /\nasāravattucchendrajhālāḍivat /\nviparyeti /\npratyuta viparītaṃ sampadyate /\nāstāntasya svarūpacintetyarthaḥ /\ntena tena prakāreṇa atra lokatantre /\nvirāgo jāyata ityanena tatvajñānotthitaṃ nirvedaṃ bālapriyā 'sītātyantaviyogaparyantamityatrātyantagrahaṇaphalamāha--atyantagrahaṇenetyādi /\nvṛṣṇipāṇḍavavirasāvasānetyuktaṃ vavṛṇeti /\nvṛṣṇīnāmityādi /\nmokṣalakṣaṇaḥ puruṣārtho mukhyatayā vivakṣāviṣayatvena sūcita iti yaduktaṃ tasyānupapattimāśaṅkya pariharati--yadyapītyādinā /\nmokṣe cetyuktamiti /\nkvaciddagranthe 'bharatarṣabha yadihāsti tadanyatra yannehāsti na tat kvaci'diti ca pāṭhaḥ /\nevamāhuriti /\nvakṣyamāṇaṃ viśeṣaṃ dyotayantītyarthaḥ /\nsarvasvamiti /\npradhānaṃ svarūpamityarthaḥ /\nnāstīti /\natreti śeṣaḥ /\nyadanyatra na vidyate tādṛgatra nāstīti sambandhaḥ /\nyadatrāsti tadanyatrāpyastīti bhāvaḥ /\ndyotyaṃ viśeṣaṃ darśayati--tathāpītyādi /\nparyantavirasatvamiti /\ndharmārthakāmānāmityanuṣajyate /\nlokatantramityetadvyācaṣṭe--laukairityādi /\nityādi bahuśaḥ kathayatā /\ntataśca śānto raso rasāntarairmokṣalakṣaṇaḥ puruṣārthaḥ puruṣārthāntaraistadupasarjanatvenānugamyamāno 'ṅgitvena vivakṣāviṣaya iti mahābhāratatātparya suvyaktamevāvabhāsate /\naṅgāṅgibhāvaśca yathā rasānāṃ tathā pratipāditameva /\npāramārthikāntastattvānapekṣayā śarīrasyevāṅgabhūtasya rasasya puruṣārthasya ca svaprādhānyena cārutvamapyaviruddham /\nnanu mahābhārate yāvānvivakṣāviṣayaḥ so 'nukramaṇyāṃ sarva evānukrānto na caittatra dṛśyate, pratyuta sarvapuruṣārthaprabodhahetutvaṃ sarvarasagarbhatvaṃ ca mahābhāratasya tasminnuddeśe svaśabdaniveditatvena pratīyate /\natrocyate--satyaṃ śāntasyaiva rasāsyāṅgitvaṃ mahābhārate mokṣasya ca sarvapuruṣārthabhyaḥ prādhānyamityetanna svaśabdābhidheyatvenānukramaṇyā darśitam, darśitaṃ tu vyaṅgyatvena--- 'bhagavānvāsudevaśca kīrtyate 'tra sanātanaḥ' ityasmin vākye /\nanena hyayamartho vyaṅgyatvena vivakṣito yadatra mahābhārate pāṇḍavādicaritaṃ yatkīrtyate tatsarvamavasānavirasamavidyāprapañcarūpañca, paramārthasatyasvarūpastu bhagavān vāsudevo 'tra kīrtyate /\ntasmāttasminneva parameśvare bhagavati bhavata bhāvitacetaso, mā bhūta vibhūtiṣu niḥsārāsu rāgiṇo guṇeṣu vā nayavinayaparākramādiṣvamīṣu kevaleṣu keṣucitsarvātmanā pratiniviṣṭadhiyaḥ /\ntathā cāgre--paśyata niḥsāratāṃ saṃsārasyetyamumevārthe locanam śāntarasasthāyinaṃ sūcayatā tasyaiva ca sarvetarāsāratvaprati pādanena prādhānyamuktam /\nnanu śṛṅgāravīrādicamatkāro 'pi tatra bhātītyāśaṅkyāha--pāramārthiketi /\nbhogābhiniveśināṃ lokavāsanāviṣṭānāmaṅgabhūte 'pi rase tathābhimānaḥ, yathā śarīre pramātṛtvābhimānaḥ pramāturbhegāyatanamātre 'pi kevaleṣviti /\nparameśvarabhaktyupakaraṇeṣu bālapriyā vastubhūtatayeti /\nparamārthatayetyarthaḥ /\ntuccheta /\ntucchaṃ śaśaśṛṅgādi /\ntasyaiveti /\nśāntarasasyaivetyarthaḥ /\npāramārthiketyādigranthamavatārayati--nanvityādi /\ntatra mahābhārate /\nbhāvaṃ vivṛṇoti--bhogetyādi /\ntathābhimānaḥ prādhānyābhimānaḥ /\nmātre 'pi śarīre iti sambandhaḥ /\ndyotayan sphuṭamevāvabhāsate vyañcakaśaktyanugṛhītaśca śabdaḥ /\nevaṃvidhamevārthe garbhīkṛtaṃ sandarśayanto 'nantaraślokā lakṣyante--'sa hi satyam' ityādayaḥ /\nayaṃ ca nigūḍharamaṇīyo 'rtho mahābhāratāvasāne harivaṃśavarṇanena samāptiṃ vidadhatā tenaiva kavivedhasā kṛṣṇadvaipāyanena samyaksphuṭīkṛtaḥ /\nanena cārthena saṃsārātīte tattvāntare bhaktyatiśayaṃ pravartayatā sakala eva sāṃsāriko vyavahāraḥ pūrvapakṣīkṛto nyakṣeṇa prakāśate /\ndevatātīrthatapaḥ--prabhṛtīnāṃ ca devatāvaśeṣāṇāmanyeṣāṃ ca /\npāṇḍavādicaritavarṇanasyāpi vairāgyajananatātparyādvairāgyasya ca mokṣamūlatvānmokṣasya ca bhagavatprāptyupāyatvena mukhyatayā gītādiṣu pradarśitatvātparabrahmaprāptyupāyatvameva /\nparamparayā vāsudevādisañjñābhidheyatvena cāparimitaśaktyāspadaṃ paraṃ brahma gītādipradeśāntareṣu tadabhidhānatvena labdhaprasiddhi māthuraprādurbhāvānukṛtasakalasvarūpaṃ vivakṣitaṃ na tu māthuraprādurbhāvāṃśa eva, sanātanaśabdaviśeṣitatvāt /\nlocanam tu na doṣa ityarthaḥ /\nvibhūtiṣu rāgiṇo guṇeṣu ca niviṣṭadhiyo mā bhūteti sambandhaḥ /\nagra iti anukramaṇyanantaraṃ yo bhāratagranthaḥ tatretyarthaḥ /\nnanu vasudevāpatyaṃ vāsudeva ityucyate, na parameśvaraḥ paramātmā mahādeva ityāśaṅkyāha--vāsudevādisaṃjñābhidheyatveneti /\nbahūnāṃ janmanāmante jñānavānmāṃ prapadyate /\nvāsudevassarvam bālapriyā anvayaṃ darśayati---vibhūtiṣvityādi /\nvṛttau'tathāce'tyādi /\ndyotayan śabdo 'vabhāsata iti sambandhaḥ /\n'nyakṣeṇe'ti /\nkātsyeṃnetyarthaḥ /\nprāptyupāyatvena varṇanamityanvayaḥ /\ndevatāviśeṣāṇāmityatra prabhāvātiśayavarṇanamityanuṣajyate /\n'mokṣasye'ti /\najñānanivṛtterityarthaḥ /\nvāsudevasaṃjñābhidheyatvena brahma vivakṣitamityanvayaḥ /\n'tadabhidhānatvena' vāsudevasaṃjñābhidheyatvena /\nmāthuro yaḥ prādurbhāvastenānukṛtaṃ sakalasvarūpaṃ yena tat /\n'na tvi'tyādi /\n'vivakṣita' iti viparimāṇāmenānuṣaṅgaḥ /\nhetvantaramapyāha--'rāmayaṇādiṣvi'tyādi /\n'puruṣārtha' iti 'vivakṣita' ityanenāsya sambandhaḥ /\nrāmāyaṇādiṣu cānayā sañjñayā bhagavanmūrtyantare vyavahāradarśanāt /\nnirṇītaścāyamarthaḥ śabdatattvavidbhireva /\ntadevamanukramaṇīnirdiṣṭena vākyena bhagavadyvatirekiṇaḥ sarvasyānyasyānityatāṃ prakāśayatā mokṣalakṣaṇa evaikaḥ paraḥ puruṣārthaḥ śāstranaye, kāvyanaye ca tṛṣṇākṣayasukhaparipoṣalakṣaṇaḥ śānto raso mahābhāratasyāṅgitvena vivakṣita iti supratipāditam /\natyantasārabhūtatvāccāyamartho vyaṅgyatvenaiva darśito na tu vācyatvena /\nsārabhūto hyarthaḥ svaśabdānabhidheyatvena prakāśitaḥ sutarāmeva śobhāmāvahati /\nprasiddhiśceyamastyeva vidagghavidvatpariṣatsu yadabhimatataraṃ vastu vyaṅgyatvena prakāśyate na sākṣācchabdavācyatvena /\nlocanam ityādau aṃśirūpametatsaṃjñābhidheyamiti nirṇitaṃ tātparyam /\nnirṇītaśceti /\nśabdā hi nityā eva santo 'nantaraṃ kākatālīyavaśāttathā saṅketitā ityuktam--'ṛṣyandhakavṛṣṇikurubhyaśce'tyatra /\nśāstranaya iti /\ntatrāsvādayogābhāve puruṣeṇārthyata ityayameva vyapadeśaḥ sādaraḥ, camatkārayoge tu rasavyapadeśa iti bhāvaḥ /\netacca granthakāreṇa tattvāloke vitaktyoktamiha tvasya na mukhyo 'vasara iti nāsmābhistaddarśitam /\nsutarāmeveti yaduktaṃ tatra hetumāha--prasiddhiśceti /\ncaśabdo yasmādarthe /\nyata iyaṃ laukikī prasiddhiranādistato bhagavadyvāsaprabhṛtīnāmapyayamevāsvaśabdābhidhāne āśayaḥ, anyathā hi kriyākārakasambandhādau 'nārāyaṇaṃ namaskṛtye'tyādiśabdārthanirūpaṇe ca tathāvidha eva tasya bhagavata āśaya ityatra kiṃ pramāṇāmiti bhāvaḥ /\nvidagdhavidvadgrahaṇenakāvyanaye śāstranaya iti cānusṛtam /\nrasādimaya etasmin kaviḥ syādavadhānavāniti yaduktaṃ, tadeva prasaṅgāgatabhāratasambandhanirūpaṇānantaramupasaṃharati--tasmātsthitamiti /\nbālapriyā 'gītādipradeśāntareṣu' ityādikaṃ vivṛṇoti locane--bahūnāmityādi /\nkākatālīyavaśāditi yadṛcchayetyarthaḥ /\nityatroktamiti sambandhaḥ /\nkāśikāvṛttāviti śeṣaḥ /\nśāstranaye mokṣaḥ puruṣārthaḥ, kāvyanaye tu śānto rasa ityuktaṃ vivṛṇoti--tatretyādi /\nsādara iti /\narha ityarthaḥ /\nyasmādartha iti /\nhetvarthaka ityarthaḥ /\nayameveti /\nuktā vidagdhavidvatpariṣatprasiddhirevetyarthaḥ /\nasvaśabdābhidhāne abhimatasyārthasya svaśabdenānabhidhāne /\nāśayaḥ abhimato hetuḥ /\natropaṣṭambhakamāha--anyathetyadi /\n'nārāyaṇaṃ namaskṛtye'tyādiślokeṣu nārāyaṇādyathasya kriyākārakabhāvādisambandhena namaskārādāvanvayo vivakṣitaḥ /\nevaṃ nārāyaṇādyathasya kriyākārakabhāvādisambandhena namaskārādāvanvayo vivakṣitaḥ /\n<lg>\n<l>evaṃ nārāyaṇādipadānāṃ viṣṇvādayo 'rthāśca tadvivakṣā ca tasmātsthitametat--aṅgibhūtarasādyāśrayeṇa kāvye kriyamāṇe navārthalābho bhavati bandhacchāyā ca mahatī sampadyata iti /</l>\n<l>ata eva ca rasānuguṇārthaviśeṣopanibandhamalaṅkārāntaravirahe 'pi chāyātiśayayogi lakṣye dṛśyate /</l>\n<l>yathā-- munirjayati yogīndro mahātmā kumbhasambhavaḥ /</l>\n<l>yenaikaculake dṛṣṭau tau divyau matsyakacchapau // //</l>\n</lg></p>\n\n<p>ityādau /\natra hyadbhūtarasānuguṇamekaculake matsyakacchapadarśanaṃ chāyātiśayaṃ puṣṇāti /\ntatra hyekaculake sakalajaladhisannidhānādapi divyamatsyakacchapadarśanamakṣuṇṇatvādadbhutarasānuguṇataram /\nkṣuṇṇaṃ hi vastu locanam ata iti /\nyata evaṃ sthitaṃ ata evedamapi yallakṣye dṛśyate, tadupapannamanyathā tadanupapannameva, na ca tadanupapannam; cārutvena pratīteḥ /\ntasyāśyaitadeva kāraṇaṃ rasānuguṇārthatvamevetyāśayaḥ /\nalaṅkārāntareti /\nantaraśabdo viśeṣavācī /\nyadi vā ditsite udāharaṇe rasavadalaṅkārasya vidyamānatvāttadapekṣayālaṅkārāntaraśabdaḥ /\nnanu matsyakacchapadarśanātpratīyamānaṃ yadekaculake jalanidhisannidhānaṃ tato munermāhātmyapratipattiriti na rasānuguṇenārthena cchāyāpoṣitetyāśaṅkyāha--atra hīti /\nnanvevaṃ pratīyamānaṃ jalanidhidarśanamevādbhutānuguṇaṃ bhavatviti rasānuguṇo 'tra vācyo 'rtha ityasminnaṃśe kathamidamudāharaṇamityāśaṅkyāha--tatreti /\nkṣuṇṇaṃ hīti /\npunaḥ punarvarṇananirūpaṇādinā yatpiṣṭapiṣṭatvādatinirbhinnasvarūpamityarthaḥ /\nbahutaralakṣyavyāpakañcaitaditi bālapriyā lokaprasiddhyanurodhinīti bhāvaḥ /\n'ata eve'tyādi 'dṛśyata' ityantaṃ vivṛṇoti--yata ityādi /\ntasyā iti /\ncārutvena pratīterityarthaḥ /\n'alaṅkārāntaravirahe 'pī'tyatrālaṅkārāntaraśabdaṃ dvedhā vivṛṇoti--alaṅkārāntaraśabda ityādi /\nitīti hetau /\nnetyādi /\nkintūktena byaṅgyenaiva chāyā poṣiteti bhāvaḥ /\nvṛttau--'adbhūtarasānuguṇam' iti /\nmunyālambitasyādbhatarasasyānuguṇamityarthaḥ /\nkākatālīyeneti bhāvārthavivaraṇam /\n'pratilagna' iti /\nnāyakapārśvena sambandha ityarthaḥ /\nasītyavyayaṃ tvamityarthe /\nhe subhaga tvaṃ yena tasyā yena pārśveṇa atikrāntaḥ, tasyāḥ rathyā tulāgrapratilagnassa pārśvo 'dyāpi svidyatītyādyanvayaḥ /\n'paraspare'ti /\npārśvasambandhātikramaṇena nāyakagatasyāpyanurāgasya pratīteriti bhāvaḥ /\n<lg>\n<l>lokaprasidydhādbhūtamapi nāścaryakāri bhavati /</l>\n<l>na cākṣuṇṇaṃ vastūpanibadhyamānamadbhutarasasyaivānuguṇaṃ yāvadrasāntarasyāpi /</l>\n<l>tadyathā-- sijjai romañcijjai vevai ratthātulaggapaḍilaggo /</l>\n<l>sopāso ajja vi suhaa jeṇāsi volīṇo // //</l>\n</lg></p>\n\n<p>etadgāthārthādbhāvyamānādyā rasapratītirbhavati, sā tvāṃ spṛṣṭvā svidyati romāñcate vepate ityevaṃvidhādarthātpratīyamānānmanāgapi no jāyate /\ntadevaṃ dhvaniprabhedasamāśrayeṇa yathā kāvyārthānāṃ navatvaṃ jāyate tathā pratipāditam /\nguṇībhūtvayaṅgyasyāpi tribhedavyaṅgyāpekṣayā ye prakārāstatsamāśrayeṇāpi kāvyavastūnāṃ navatvaṃ bhavatyeva /\ntattvativistārakārīti nodāhṛtaṃ sahṛdayaiḥ svayamutprekṣaṇīyam /\nlocanam darśayati--na cetyādinā /\nrathyāyāntulāgreṇa kākatālīyena pratilagnassā mukhyena sa pārśvo 'dyāpi subhaga tasyā yenāsyatikrāntaḥ /\nrasapratītiriti /\nparasparahetukaśṛṅgārapratītiḥ /\nasyārthasya rasānuguṇatvaṃ vyatirekadvāreṇa draḍhayati--sā tvāmityādinā /\n'dhvaneryassaguṇībhūtavyaṅgyasyādhvā pradarśita' ityudyotārambhe yaḥ ślokaḥ tatra dhvaneradhvanā kavīnāṃ pratibhāguṇo 'nanto bhavatotyeṣa bhāgo vyākhyāta ityupasaṃharati--tadevamityādinā /\nsaguṇībhūtavyaṅgyasyetyamuṃ bhāgaṃ vyācaṣṭe--guṇībhūtetyāhinā /\ntriprabhedo vastvalaṅkārarasātmanā yo vyaṅgyaḥ tasya yāpekṣā vācyeguṇībhāvaḥ tayetyarthaḥ /\n<lg>\n<l>tatra sarve ye dhvanibhedāsteṣāṃ guṇībhāvādānantyamiti tadāha--ativistareti /</l>\n<l>svayamiti /</l>\n<l>tatra vastunā vyaṅgyena guṇībhūtena navatvaṃ satyapa purāṇārthasparśe yathā mamaiva-- bhaavihalarakhkhaṇekakamallasaraṇāgaāṇaaththāṇa /</l>\n<l>khaṇamattaṃ viṇa diṇṇā vissāmakahetti juttamiṇam // //</l>\n</lg></p>\n\n<lg>\n<l>atra tvamanavaratamarthāstyajasīti audāryalakṣaṇaṃ vastu dhvanyamānaṃ vācyasyopaskārakaṃ bālapriyā tribhedavyaṅgyāpekṣayetyetadvyācaṣṭe--triprabheda ityādi /</l>\n<l>bhaavahaleti /</l>\n<l>bhayavihvalarakṣaṇaikamallaśaraṇāgatānāmarthānām /</l>\n<l>kṣaṇamātramātramapi na dattā viśrāmakatheti yuktamidam // //</l>\n</lg>\n\n<p>itichāyā /\nitīdaṃyuktamityatra kākvā ityetanna yuktamityarthaḥ /\n<lg>\n<l>cāiaṇeti /</l>\n<l>locanam navatvandadāti, satyapi purāṇakavispṛṣṭe 'rthe /</l>\n<l>tathāhi purāṇīgāthā--- cāiaṇakaraparamparasañcāraṇakhe aṇissahasasarīrā /</l>\n<l>aththā kivaṇadharanththā sathnāpaththāsvavantīva //</l>\n</lg></p>\n\n<lg>\n<l>alaṅkāreṇa vyaṅgyena vācyopaskāre navatvaṃ yathā mamaiva-- vasantamattāliparamparopamāḥ kacāstavāsan kala rāgavṛddhaye /</l>\n<l>śmaśānabhūbhāgaparāgabhāsurāḥ kathantadetena manāgviraktaye // //</l>\n</lg>\n\n<lg>\n<l>atra hyākṣepeṇa vibhāvanayā ca dhvanyamānābhyāṃ vācyamupaskṛtamiti navatvaṃ satyapi purāṇārthayogitve /</l>\n<l>tathāhi purāṇaślokaḥ--- kṣuttṛṣṇākāmamātsaryaṃ maraṇācca mahadbhayam /</l>\n<l>pañcaitāni vivardhante vārdhake viduṣāmapi //</l>\n</lg>\n\n<lg>\n<l>iti /</l>\n<l>vyaṅgyena rasena guṇībhūtena vācyopaskāreṇa navatvaṃ yathā mameva-- jarā neyaṃ mūrdhni dhruvamayamasau kālabhujagaḥ krudhāndhaḥ phūtkāraiḥ sphuṭagaralaphenān prakirati // //</l>\n</lg>\n\n<p>tadenaṃ saṃpaśyatyatha ca sukhitammanyahṛdayaḥ śivo pāyannecchan bata bata sudhīraḥ khalu janaḥ //</p>\n\n<lg>\n<l>bālapriyā tyāgijanakaraparamparāsañcāraṇakhedanissahaśarīrāḥ /</l>\n<l>arthāḥ kṛpaṇagṛhasthāḥ svasthāvasthāḥ svapantīva // //</l>\n</lg>\n\n<p>iti chāyā /\narthaḥspaṣṭaḥ /\nvasanteti /\nkañcana mitraṃ prati kasyaciduktiḥ /\nvasante vasantena vā mattā ye alayo bhṛṅgāstatparamparopamāḥ teṣāṃ paramparayā tulyāḥ atinīlasnigdhā iti yāvat /\ntathābhūtāḥ kacā ityanena yauvanadaśā pradarśitā /\ntava rāgasya vṛddhaye āsan kila /\nśmaśānabhūbhāge ye parāgāḥ bhasmareṇavaste iva bhāsurāḥ śubhrāḥ jarayā śuklā iti yāvat /\nete kacāḥ /\n<lg>\n<l>rāgasya vairāgyasya coddīpakatvāttattadupamānamupāttam /</l>\n<l>tava manāgīṣadupi viraktaye vairāgyāya na bhavanti /</l>\n<l>tat tathaṃ vairāgyasya kāraṇe satyapi tadajananaṃ kuta ityarthaḥ /</l>\n<l>anena pratyuta kāraṇābhāve 'pi kāma eva vardhanta ityarthasya kāmasya mahimā varṇayitumaśakya ityarthasya ca prakāśanādvibhāvanākṣepau vyajyete, tābhyāṃ ca vācyamupaskriyata ityāha--atra hītyādi // //</l>\n</lg></p>\n\n<p>kṣuttṛṇṇetyādisamāhāradvandvaḥ /\njareti /\njarājīrṇa kañciduśyoktiḥ /\nmūrdhni iyaṃ dṛśyamānā jarā na bhavati /\nayamasau kradhāndhaḥ /\nkālabhujagaḥ kṛṇṇasarpaḥ /\natha ca antakarūpo bhujagaḥ /\nphūtkāraiḥ sphuṭaṃ garalaṃ yeṣu tathābhūtān phenān prakirati varṣati /\niyaṃ na jarā, kintu śirasthakālabhujagābhivṛṣṭaḥ phenanikara</p>\n\n\n</div>\n<div>\n\n\n<lg>\n<l>dhvaner itthaṃ guṇībhūta-vyaṅgyasya ca samāśrayāt /</l>\n<l>na kāvyārtha-virāmo 'sti yadi syāt pratibhā-guṇaḥ // DhvK_4.6 //</l>\n</lg>\n\n\n</div>\n<div>\n\n\n<lg>\n<l>dhvaneritthaṃ guṇībhūtavyaṅgyasya ca samāśrayāt /</l>\n<l>na kāvyārthavirāmo 'sti yadi syātpratibhāguṇaḥ // 6 //</l>\n</lg>\n\n<p>satsvapi purātanakaviprabandheṣu yadi syātpratibhāguṇaḥ, tasmiṃstvasati na kiñcideva kavervastvasti /\nbandhacchāyāpyarthadvayānurūpaśabdasanniveśo 'rthapratibhānābhāve kathamupapadyate /\nanapekṣitārthaviśeṣākṣapapatanaina bandhacchāyeti nedaṃ nedīyaḥ sahṛdayānām /\n<l>evaṃ hi satyarthānapekṣacaturamadhuravacanaracanāyāmapi locanam atrādbhutena vyaṅgyena vācyamupaskṛtaṃ śāntarasapratipatyaṅgatvāccāru bhavatīti navatvaṃ satyapyasmin purāṇaśloke jarājīrṇaśarīrasya vairāgyaṃ yanna jāyate, tannunaṃ hṛdaye mṛtyurdṛḍhannāstīti niścayaḥ // 5 // // //</l></p>\n\n<p>satsvapītyādi kārikāyā upaskāraḥ /\ntrīn pādān spaṣṭānmatvā turyaṃ pādaṃ vyākhyātuṃ paṭhati--yadīti /\nvidyamāno hyasau pratibhāgaṇa uktarītyā bhūyān bhavati, na tvatyantāsannevetyarthaḥ /\ntasminniti /\nanantībhūte pratibhāguṇe /\nna kiñcideveti /\nsarva hi purāṇakavinaiva spṛṣṭamiti kimidānīṃ varṇyaṃ, yatra kavervarṇanāvyāpārassyāt /\nnanu yadyapi varṇyamapūrvannāsti, tathāpyuktiparipākagumbhaghaṭanādyaparaparyāyabandhacchāyā navanavā bhaviṣyati /\nyannaveśane kāvyāntarāṇāṃ saṃrambha ityāśaṅkyāha---bandhacchāyāpīti /\narthadvayaṃ guṇībhūtavyaṅgyaṃ pradhānabhūtaṃ vyaṅgyaṃ ca /\nnedīya iti /\nnikaṭataraṃ hṛdayānupraveśi na bhavatītyarthaḥ /\natra hetumāha--evaṃ hi satīti /\nbālapriyā ityarthaḥ /\ndhruvamityutprekṣāyām /\ntaditi janaḥ /\ntadenān tathābhūtān phenān /\nphenamiti tadenamiti vā pāṭhaḥ /\nsampaśyati atha ca sukhitamanyahṛdayaḥ śivopāyaṃ necchaṃśca /\nataḥ sudhīraḥ khalvityanvayaḥ /\nbatetyadbhute /\njareti /\ntaditi tasmādityarthaḥ /\n<l>mṛtyurnāstīti viścayaḥ hṛdayedṛḍhamasti nūnamityanvayaḥ // 5 // // //</l></p>\n\n<p>upaskāra iti /\nsatsvapītyādeḥ na kāvyārthavirāmo 'stītyanenānvaya iti bhāvaḥ /\nyadītyāderbhāvaṃ vivṛṇoti--vidyamāna ityādi /\nvṛttau 'bandhacchāye'tyasya vivaraṇam--'arthadvayānurūpaśabdasanniveśa'iti /\ntadrūpā bandhacchāyetyarthaḥ /\n'anapekṣite'tyādiśaṅkāgranthaḥ /\nitīdaṃ sahṛdayānāṃ na nedīya iti sambandhaḥ /\npunaśśaṅkate--'śabdārthayo'rityādi /\n'kāvyatva' iti nimitte saptamī /\nśabdārthayoḥ sahitayoḥ kāvyatvena hetunetyarthaḥ /\n'tathāvidha' iti /\narthānapekṣacaturamadhuravacanaracana ityarthaḥ /\n'kavyavyavasthe'ti /\nkāvyavyapadeśa ityarthaḥ /\nsamādhatte---'pare'tyādi /\n'tatkāvyatve'ti tatpadena paraḥ parāmṛśyate /\n'kāvyasandarbhāṇām' iti /\ntatkāvyatvavyavahāra ityanuṣajyate /\nkāvyavyapadeśaḥ pravarteta /\nśabdārthayoḥ sāhityena kāvyatve kathaṃ tathāvidhe viṣaye kāvyavyavastheti cet---paropanibaddhārthaviracane yathā tatkāvyatvavyavahārastathā tathāvidhānāṃ kāvyasandarbhāṇām /\nna cārthānantyaṃ vyaṅgyārthāpekṣayaiva yāvadvācyārthāpekṣayāpīti pratipādayitumucyate--</p>\n\n\n</div>\n<div>\n\n\n<lg>\n<l>avasthādeśa-kālādi-viśeṣair api jāyate /</l>\n<l>ānantyam eva vācyasya śuddhasyāpi svabhāvataḥ // DhvK_4.7 //</l>\n</lg>\n\n\n</div>\n<div>\n\n\n<lg>\n<l>avasthādeśakālādiviśeṣairapi jāyate /</l>\n<l>ānantyameva vācyasya śuddhasyāpi svabhāvataḥ // 7 //</l>\n</lg>\n\n<p>śuddhasyānapekṣitavyaṅgyasyāpi vācyasyānantyameva jāyate svabhāvataḥ /\nsvabhāvo hyayaṃ vācyānāṃ cetanānāmacetanānāṃ ca yadavasthābhedāddeśabhedātkālabhedātsvālakṣaṇyabhedāccānantatā bhavati /\ntaiśca tathāvyavasthitaiḥ sadbhiḥ prasiddhānekasvabhāvānusaraṇarūpayā svabhāvoktyāpi tāvadupanibadhyamānairniravadhiḥ locanam caturatvaṃ samāsasaṅghaṭanā /\nmadhuratvamapāruṣyam /\ntathāvidhānāmiti /\napūrvabandhacchāyāyuktānāmapi paropanibaddhārthanibandhane parakṛtakāvyatvavyavahāra eva syādityarthasyāpūrvatvamāśrayaṇīyam /\n<l>kavanīyaṃ kāvyaṃ tasya bhāvaḥ kāvyatvaṃ, na tvayaṃ bhāvapratyayāntāt bhāvapratyaya iti śaṅkitavyam // 6 // // //</l></p>\n\n<p>pratipādayitumiti /\nprasaṅgāditi śeṣaḥ /\nyadi vā vācyantābadvividhavyaṅgyopayogi tadeva cedanantaṃ tadbalādeva vyaṅgyānantyaṃ bhavatītyabhiprāyeṇedaṃ prakṛtamevocyate /\nśuddhasyeti /\nvyaṅgyaviṣayo yo vyāpāraḥ tatsparśaṃ vināpyānantyaṃ svarūpamātreṇaiva paścāttu tathā svarūpeṇānantaṃ sadvyaṅgyaṃ vyanaktīti bhāvaḥ /\nna tu sarvathā tatra vyaṅgyaṃ nāstīti mantavyamātmabhūtatadrūpābhāve kāvyavyavahārahāneḥ; tathā codāharaṇeṣu rasadhvanessadbhāvo 'styeva /\nādigrahaṇaṃ vyācaṣṭe---svālakṣeyeti /\nsvarūpetyarthaḥ /\nyathārūpasparśayostīvraikāvasthayorekadravyaniṣṭhayorekakālayośca /\nbālapriyā syāditi śeṣaḥ /\nlocane bhāvaṃ vivṛṇoti---apūrvabandhetyādi /\n<l>kāvyatvamityasya vyutpattiṃ darśayati---kavanīyamityādi // 6 // // //</l></p>\n\n<p>kārikāsthaṃ śuddhasyeti padamanyathāpratipattiparihārāya vyācaṣṭe--vyaṅgyetyādi /\nvyāpāra iti /\nvācyasyeti śeṣaḥ /\nātmeti /\nātmabhūtasya vyaṅgyasyābhāva ityarthaḥ /\nhāniḥ abhāvaḥ /\nnanu kīdṛśaṃ vyaṅgyaṃ tatra bhavatītyatrāha---tathācetyādi /\nvṛttau'anapekṣitavyaṅgyasye'tyetadapyuktarītyā vyākhyeyam /\n'taiśce'ti /\n'taiḥ' vācyārthaiḥ /\n'prathamameve'ti /\nkāvyārthaḥ sampadyate /\ntathā hyavasthābhedānnavatvaṃ yathā---bhagavatīpārvatī kumārasambhave 'sarvopamādravyasamuccayena' ityādibhiruktibhiḥ prathamameva parisamāpitarūpavarṇanāpi punarbhagavataḥ śambhorlocanagocaramāyāntī 'vasantapuṣpābharaṇaṃ vahantī' manmathopakaraṇabhūtena bhaṅgyantareṇopavarṇitā /\n<lg>\n<l>saiva ca punarnavodvāhasamaye prasādhyamānā 'tāṃ prāṅmukhīṃ tatra niveśya tanvīm' ityādyuktirbhirnavenaiva prakāreṇa nirūpitarūpasauṣṭhavā /</l>\n<l>na ca te tasya kaverekatraivāsakṛtkṛtā varṇanaprakārā apunaruktatvena vā navanavārthanirbharatvena vā pratibhāsante /</l>\n<l>darśitameva caitadviṣamabāṇalīlāyām--- ṇa a tāṇa ghaḍai ohī ṇa a te dīsanti kaha vi punaruttā /</l>\n<l>je vibbhamā piāṇaṃ atthā vā sukaivāṇīṇam // //</l>\n</lg></p>\n\n<p>ayamaparaścāvasthābhedaprakāro yadacetanānāṃ sarveṣāṃ cetanaṃ dvitīyaṃ rūpamabhimānitvaprasiddhaṃ himavadgaṅgādīnām /\ntaccocitacetanabiṣayasvarūpayojanayopanibadhyamānamanyadeva sampadyate /\n<lg>\n<l>yathā kumārasambhava eva parvatasvarūpasya himavato varṇanaṃ, punaḥ saptarṣipriyoktiṣu cetanatassvarūpāpekṣayā pradarśitaṃ tadapūrvameva pratibhāti /</l>\n<l>prasiddhaścāyaṃ satkavīnāṃ mārgaḥ /</l>\n<l>idaṃ locanam na ca teṣāṃ ghaṭate 'vadhiḥ, na ca te dṛśyante kathamapi punaruktāḥ /</l>\n<l>ye vibhramāḥ priyāṇāmarthā vā sukavivāṇīnām // //</l>\n</lg></p>\n\n<p>cakārābhyāmativismayassūcyate /\nkathamapīti /\nprayatnenāpi vicāryamāṇaṃ paunaruktyaṃ na labhyamiti yāvat /\npriyāṇāmiti /\nbahuvallabho hi subhago rādhāvallabhaprāyastāstāḥ kāminīḥ paribhogasubhagamupabhuñjāno 'pi na vibhramapaunaruktyaṃ paśyati tadā /\netadeva priyātvamucyate, yadāha-- bālapriyā prathamasarga ityarthaḥ /\n'upavarṇite'ti /\ntṛtīyasarga iti śeṣaḥ /\n'nirūpitarūpasauṣṭhave'ti /\nsaptamasarga iti śeṣaḥ /\nte varṇanaprakārāḥ na ca bhāsanta iti sambandhaḥ /\n'tasya kaveri'ti /\nkālidāsasyāpi kaverityarthaḥ /\n'ṇaa' ityādeḥ chāyāṃ darśayati locane---na cetyādi /\npriyāṇāṃ vibhramāḥ kathamapi punaruktā na dṛśyanta ityetadvivṛṇoti--bahuvallabha ityādi /\ntadā vibhramapaunaruktyaṃ na paśyatīti sambandhaḥ /\ntadā paribhogakāle /\nyadāhetu māghakaviriti śeṣaḥ /\nca prasthānaṃ kavivyutpattaye viṣamabāṇalīlāyāṃ saprapañcaṃ darśitam /\ncetanānāṃ ca bālyādyavasthābhiranyatvaṃ satkavīnāṃ prasiddhameva /\ncetanānāmavasthābhede 'pyavāntarāvasthābhedānnānātvam /\nyathā kumārīṇāṃ kusumaśarabhinnahṛdayānāmanyāsāṃ ca /\n<lg>\n<l>tatrāpi vinītānāmavinītānāṃ ca /</l>\n<l>acetanānāṃ ca bhāvānāmārambhādyavasthābhedabhinnānāmekaikaśaḥ svarūpamupanibadhyamānamānantyamevopayāti /</l>\n<l>yathā--- haṃsānāṃ ninadeṣu yaiḥ kavalitairāsajyate kūjatā- manyaḥ ko 'pi kaṣāyakaṇṭhaluṭhanādāghargharo vibhramaḥ /</l>\n<l>te sampratyakaṭhoravāraṇavaghūdantāṅkuraspardhino niryātāḥ kamalākareṣu bisinīkandāgrimagranthayaḥ // //</l>\n</lg></p>\n\n<p>evamanyatrāpi diśānayānusartavyam /\nlocanam kṣaṇe kṣaṇe yannavatāmupaiti tadeva rūpaṃ ramaṇīyatāyā iti /\npriyāṇāmiti cāsaṃsāraṃ pravahadrūparo yo 'yaṃ kāntānāṃ vibhramaviśeṣaḥ sa navanava eva dṛśyate /\nna hyasāvagnicayanādivadanyataśśikṣitaḥ, yena tatsādṛśyātpunaruktatāṃ gacchet /\napi tu nisargodbhidyamānamadanāṅkuravikāsamātrantaditi navanavatvam /\ntadvatparakīyaśikṣānapekṣanijapratibhāguṇaniṣyandabhūtaḥ kāvyārtha iti bhāvaḥ /\nbālapriyā priyāṇāṃ vibhramā ityanena gamyamarthamāha---priyāṇāmiti cetyādi /\nna hītyādi /\nasau vibhramaviśeṣaḥ /\nyathā agnicayanamanyataśśikṣyate tathā śikṣito netyarthaḥ /\nyeneti /\nanyataśśikṣitatvenetyarthaḥ /\ntaditi /\nvibhramaviśeṣa ityarthaḥ /\nnavanavatvamiti /\ntasyeti śeṣaḥ /\n'arthā vā sukavivāṇīnāmiti prakṛtaṃ vivṛṇoti---tadvadityādi /\ntadvaditi /\ntena tulyo bhavati navanavo bhavatītyarthaḥ /\nvṛttau'cetanatatsvarūpāpekṣaye'ti /\nhimavato varṇanamityanuṣajyate /\n'pradarśitaṃ tadi'ti /\nvarṇitaṃ tadityarthaḥ /\n'avasthābhede 'pī'ti /\nkaumārādiśarīrāvasthāyā bhedābhāve 'pītyarthaḥ /\n'āntare'ti /\nmānasiketyarthaḥ /\n'haṃsānām' iti /\n'kabalitaiḥ' bhakṣitaiḥ /\nyaiḥ kūjatāṃ haṃsānāṃ ninadeṣu kaṣāyakaṇṭhaluṇṭhanādāghargharaḥ anyaḥ ko 'pi vibhramaḥ āsajyate āsaktaḥ kriyata ityādyanyayaḥ /\ntacca yathāvasthitamapi tāvadupanibadhyamānamityatra tāvatpadaṃ locane vivṛṇoti--uttarakālantvityādi /\ndeśabhedānnānatvamacetanānāṃ tāvat /\nyathā vāyūnāṃ nānādigdeśacāriṇāmanyeṣāmapi salilakusumādīnāṃ prasiddhameva /\ncetanānāmapi mānuṣapaśupakṣiprabhṛtīnāṃ grāmāraṇyasalilādisamedhitānāṃ parasparaṃ mahānviśeṣaḥ samupalakṣyata eva /\nsa ca vivicya yathāyathamupanibadhyamānastathaivāntyamāyāti /\ntathā hi---mānuṣāṇāmeva tāvaddigdeśādibhinnānāṃ ye vyavahāravyāpārādiṣu vicitrā viśeṣāsteṣāṃ kenāntaḥ śakyate gantum, viśeṣato yoṣitām /\nupanibadhyate ca tatsarvameva sukavibhiryathāpratibham /\nkālabhedācca nānātvam /\nyathartubhedāddigvyomasalilādīnāmacetanānām /\ncetanānāṃ cautsukyādayaḥ kālaviśeṣāśrayiṇaḥ prasiddhā eva /\nsvālakṣaṇyaprabhedācca sakalajagadgatānāṃ vastūnāṃ vinibandhanaṃ prasiddhameva /\ntacca yathāvasthitamapi tāvadupanibadhyamānamanantatāmeva kāvyārthasyāpādayati /\natra kecidācakṣarin---yathā sābhānyātmanā vastūni vācyatāṃ pratipadyante na viśeṣātmanā; tāni hi svayamanubhūtānāṃ sukhādīnāṃ tannimittānāṃ ca svarūpamanyatrāropayadbhiḥ svaparānubhūtarūpasāmānyamātrāśrayeṇopanibadhyante kavibhiḥ /\nna hi tairatītamanāgataṃ vartamānañca aparicitādisvalakṣaṇaṃ yogibhiriva pratyakṣīkrīyate; taccānubhāvyānubhavasāmānyaṃ sarvapratipattṛsādhāraṇaṃ parimitatvātpurātanānāmeva gocarībhūtam, tasyā viṣayatvānupapatteḥ /\nlocanam tāvaditi /\nuttarakālantu vyaṅgyasparśanena vicitratāṃ parāṃ bhajatānnāma, tāvati tu svabhāvenaiva sā vicitreti tāvacchabdasyābhiprāyaḥ /\ntannimittānāñceti /\nṛtumālyādīnām sveta /\nsvānubhūtaparānubhūtānāṃ yatsāmānyaṃ tadeva viśeṣāntararahitantanmātraṃ tasyāśrayeṇa /\nna hi tairiti kavibhiḥ /\netaccātyantāsaṃbhāvanārthamuktam /\nbālapriyā svaparānubhūtetyetat vyācaṣṭe---svānubhūtetyādi /\nmātraśabdārthavivaraṇam--viśeṣāntararahitamiti /\nvṛttau 'aparicitādisvalakṣaṇam' iti /\naparicitādīnāṃ vastūnāṃ svarūpamityarthaḥ /\netaccoktamiti sambandhaḥ /\nna hītyādi kathanaṃ cetyarthaḥ /\n'atyantāsambhāvanārtham' iti /\natyantaṃyadasambhāvanaṃ vastūnāṃ viśeṣātmanā pratipādanasambhavābhāvastadarthaṃ tatpratipattyarthamityarthaḥ /\netadeva viśadayati---pratyakṣetyādi /\nata eva sa prakāraviśeṣo yairadyatanairabhinavatvena pratīyate teṣāmabhimāna mātrameva bhaṇitakṛtaṃ vaicitryamātramatrāstīti /\ntatrocyate--yattūktaṃ sāmānyamātrāśrayeṇa kāvyapravṛttistasya ca parimitatvena prāgeva gocarīkṛtatvānnāsti navatvaṃ kāvyapravṛttistasya ca parimitatvena prāgeva gocarīkṛtatvānnāsti navatvaṃ kāvyavastūnāmiti, tadayuktam; yato yadi sāmānyamātramāśritya kāvyaṃ pravartate kiṅkṛtastarhi mahākavinibadhyamānānāṃ kāvyarthānāmatiśayaḥ /\nvālmikivyatiriktasyānyasya kavivyapadeśa eva vā sāmānyavyatiriktasyānyasya kāvyārthasyabhāvāt, sāmānyasya cādikavinaiva pradarśitatvāt /\nuktivaicitryānnaiṣa doṣa iti cet--kimidumuktivaicitryam? uktirhi vācyaviśeṣapratipādi vacanam /\n<lg>\n<l>tadvaicitrye kathaṃ na vācyavaicitryam /</l>\n<l>vācyavācakayoravanābhāvena pravṛtteḥ /</l>\n<l>locanam pratyakṣadarśane 'pi hi--- śabdāssaṃketitaṃ prāhurvyavahārāya sa sbhṛtaḥ /</l>\n<l>tadā svalakṣaṇaṃ nāsti saṅketastena tatra naḥ // //</l>\n</lg></p>\n\n<p>ityādiyuktibhissāmānyameva spṛśyate /\nkimiti /\nasaṃvedyamānamarthapaunarukyaṃ kathaṃ prākaraṇikairaṅgīkāryamiti bhāvaḥ /\ntameva prakaṭayata---na cediti /\nuktirhīti /\nparyāyamātrataiva yadyuktiviśeṣastatparyāyāntarairavikalaṃ tadarthopanibandhe apaunaruktyābhimāno na bhavati /\nbālapriyā pratyakṣadarśane 'pīti /\nkavīnāṃ vastusvarūpapratyakṣadarśane satyapītyarthaḥ /\nspṛśyata iti /\nkavivāceti śeṣa- /\nvṛttau--'anubhāvye'ti /\nanubhāvyānāmanubhavitavyānāṃ vastūnāmanubhavānāṃ ca yat sāmānyaṃ sāmānyasvarūpamityarthaḥ /\n'tasye'ti /\nanubhāvyānubhāvasāmānyasyetyarthaḥ /\n'aviṣayatve'ti /\npurātanānāmityanuṣaṅgaḥ /\n'teṣām' iti /\nadyatanānāmityarthaḥ /\nityabhimānamātrameveti sambandhaḥ /\n'tatrocyata' ityasyānantaraṃ 'yattūktaṃ sāmānyamātrāśrayeṇa kāvyapravṛtti'rityādi pāṭhaḥ /\nkvacidganthe tvasmāt pūrvaṃ 'yadi sāmānyamātrāśrayeṇa kāvyapravṛttistatprarśitaprakāraṃ kāvyavaicitryamavasthādiviśeṣātkiṃ punaruktamevāstu na cettathā tatkarthaṃ na kāvyānantyam' ityapi pāṭhaḥ /\ntadasurodhī kimitītyādi na ceditītyanto locanagranthaḥ /\n'uktirhī'tyādigranthasya bhāvaṃ vivṛṇoti--paryāyetyādi /\nparyāyamātrataiva śabdāntareṇa nirdeśa eva /\ntat tarhi /\navikalaṃ vaikalyaṃ vinā /\napaunaruktyābhimāno na bhavatīti /\n<lg>\n<l>vācyānāṃ ca kāvye pratibhāsamānānāṃ yadrūpaṃ tattu grāhyaviśeṣābhedenaiva pratīyate /</l>\n<l>tenoktavaicitryavādinā vācyavaicitryamanicchatāpyavaśyamevābhyupagantavyam /</l>\n<l>tadayamatra saṅkṣepaḥ-- vālmīkavyatiriktasya yadyekasyāpi kasyacit /</l>\n<l>iṣyate pratibhārtheṣu tattadānantyamakṣayam // //</l>\n</lg></p>\n\n<p>kiñca, uktivaicitryaṃ yatkāvyanavatve nibandhanamucyate tadasmatpakṣānuguṇameva /\nyato yāvānayaṃ kāvyārthānantyabhedahetuḥ prakāraḥ prāgdarśitaḥ sa sarva eva punaruktivaicitryāddviguṇatāmāpadyate /\nyaścāyamupamāśleṣādiralaṅkāravargaḥ locanam tasmādviśiṣṭavācyapratapādakanaivokterviśeṣa iti bhāvaḥ /\ngrāhyaviśeṣeti /\ngrāhyaḥ pratyakṣādipramāṇairyo viśeṣaḥ tasya yo abhedaḥ /\ntenāyamarthaḥ--padānāntāvatsāmānye vā tadvati vāpohe vā yatra kutrāpi vastuni samayaḥ, kimanena vādāntareṇa? vākyāttadviśeṣaḥ pratīyata iti kasyātra vādino vimatiḥ /\nanvitābhidhānatadviparyayasaṃsargabhedādivākyārthapakṣeṣu sarvatra viśeṣasyāpratyākhyeyatvāt /\nuktivaicitryañca na paryāyamātrakṛtamityuktam /\nanyattu yattatpratyutāsmākaṃ pakṣasādhakamityāha---kitrceti /\npunariti /\nbhūya ityartha-. upamā hi nibha, pratim cchala, pratibimba, praticchāya, tulya, sadṛśābhāsādibhirvicitrābhiruktibhirvicitrībhavatyeva /\nvastuta etāsāmuktīnāmarthavaicitryasya vidyamānatvāt /\nniyamena bhānayogāddhi nibhaśabdaḥ, bālapriyā kintu paunaruktyabuddhireva bhavatītyarthaḥ /\nviśiṣṭavācyeti /\nvācyaviśeṣetyarthaḥ /\npratyakṣādipramāṇaiḥ grāhya iti sambandhaḥ /\ntenāyamartha iti /\nuktagranthena vakṣyamāṇo 'rthassidhyatītyarthaḥ /\nmīmāṃsakādīnāṃ mate sāmānye vastuni, naiyāyikamate tadvati, bauddhamate apohe samayaḥ /\nvādāntareṇavādaviśeṣeṇa /\ntadviśeṣaḥ vastuviśeṣaḥ /\nkasyātra vimatiḥ na kasyāpi /\natra hetumāha---anvitetyādi /\nanvitābhidhānādīnāṃ ye vākyārthatvapakṣāsteṣu sarveṣvapītyarthaḥ /\nviśeṣasyāpratyākhyeyatvāditi /\npratītāviti śeṣaḥ /\nvastuviśeṣapratīteḥ pratyākhyātumaśakyatvādityarthaḥ /\npunaruktivaicitryādityatratyapunaśśabdasya vyākhyānam---bhūya iti /\n'yaścāyam' ityādigranthasya bhāvārthavivaraṇam--upametyādi /\nupamā hi vicitrībhavatyeveti sambandhaḥ /\nnanu nibhapratimādiśabdānāṃ samānārthakatvāt kathaṃ ta citryamityata āha---vastuta ityādi /\nupasaṃharati---evamiti /\ntaditi /\n<lg>\n<l>ralaṅkāravargaḥ prasiddha sa bhaṇitivaicitryādupanibadhyamānaḥ svayamevānavadhirdhatte punaḥ śataśākhatām /</l>\n<l>bhaṇitiśca svabhāṣābhedena vyavasthitā satī pratiniyatabhāṣāgocarārthavaicitryanibandhanaṃ punaraparaṃ kāvyārthānāmānantyamāpādayati /</l>\n<l>yathā mamaiva--- mahamaha itti bhaṇantau vajjadi kālo jaṇassa /</l>\n<l>toi ṇa deu jaṇaddaṇa goarī bhodi maṇaso // //</l>\n</lg></p>\n\n<p>itthaṃ yathā yathā nirūpyate tathā tathā na labhyate 'ntaḥ kāvyārthānām /\nidaṃ tūcyate--- avasthādivibhinnānāṃ vācyānāṃ vinibandhanam /\nyatpradarśitaṃ prāk locanam tadanukāratayā tu pratimaśabda ityevaṃ sarvatra vācyaṃ kevalaṃ bālopayogi kāvyaṭīkāpariśīlanadaurātmyādeṣu paryāyatvabhrama iti bhāvaḥ /\nevamarthānantyamalaṅkārānantyañca bhaṇitivaicitryādbhavati /\nanyathāpi ca tattato bhavatīti darśayayi---bhaṇitiśceti /\npratiniyatāyā bhāṣāyā gocaro vācyoyo 'rthastatkṛtaṃ yadvaicitryaṃ tannibandhanaṃ nimittaṃ yasya, alaṅkārāṇāṃ kāvyārthānāñcānantyasya /\n<lg>\n<l>tatkarmabhūtaṃ bhaṇitivaicitryaṃ kartṛbhūtamāpādayatīti sambandhaḥ /</l>\n<l>karmaṇo viśeṣaṇacchalena heturdarśitaḥ /</l>\n<l>mama mama iti bhaṇato vrajati kālo heturdarśitaḥ /</l>\n<l>tathāpi na devo janārdano gocaro bhavati manasaḥ // //</l>\n</lg></p>\n\n<lg>\n<l>madhumathana iti yo anavarataṃ bhaṇati, tasya kathanna devo manogocaro bhavatīti vīrodhālaṅkāracchāyā /</l>\n<l>saundhavabhāṣayā mahamaha ityanayā bhaṇityā samunmeṣitā // 7 //</l>\n</lg>\n\n<p>avasthādivibhinnānāṃ vācyānāṃ vinibandhanam /\nbālapriyā arthādyānantyamityarthaḥ /\ntata iti /\nbhaṇitivaicitryādityarthaḥ /\nyastetyanyapadārthavivararaṇam--alaṅkārāṇāmityādi /\nviśeṣaṇacchaleneti /\npratiniyatetyādiviśeṣaṇavyājenetyarthaḥ /\n'mahe'tyādeḥ chāyāmāha--mametyādi /\nmama mama iti bhaṇataḥ mamāyaṃ mamedamityādi bhaṇataḥ /\natra mameti prakṛtārthaḥ /\nmadhumathana iti pratīyamāno viruddhārthaḥ /\ntathāpīti virodhadyotakam /\nsamunmiṣiteti /\n<l>mahamaha ityasya mama mama iti madhumathana iti ca chāyā bhavatīti bhāvaḥ // 7 // // //</l></p>\n\n<p>ita ūrdhvaṅkārikāvṛtyorbhedasya durgrahatayā tadubhayaṃ pṛthakpradarśayan vivṛṇoti--avasthetyādi /\nbhūmnaiva dṛśyate lakṣye</p>\n\n</div>\n<div>\n\n\n<lg>\n<l>na tac chakyam apohitum /</l>\n<l>. . . . . . . . . . .tat tu bhāti rasāśrayāt // DhvK_4.8 //</l>\n</lg>\n\n</div>\n<div>\n\n<lg>\n<l>... na tacchakyamapohitum /</l>\n<l>tattu bhāti rasāśrayāt // 8 //</l>\n</lg>\n\n<p>tadidamatra saṅkṣepeṇābhidhīyate satkavīnāmupadeśāya---</p>\n\n</div>\n<div>\n\n<lg>\n<l>rasa-bhāvādi-sambaddhā yady aucityānusāriṇī /</l>\n<l>anvīyate vastu-gatir deśa-kālādi-bhedinī // DhvK_4.9 //</l>\n</lg>\n\n</div>\n<div>\n\n<lg>\n<l>rasabhāvādisambaddhā yadyaucityānusāriṇī /</l>\n<l>anvīyate vastugatirdeśakālādibhedinī // 9 //</l>\n</lg>\n\n<p>tatkā gaṇanā kavīnāmanyeṣāṃ parimitaśaktīnām /</p>\n\n</div>\n<div>\n\n<lg>\n<l>vācaspati-sahasrāṇāṃ sahasrair api yatnataḥ /</l>\n<l>nibaddhā sā kṣayaṃ naiti prakṛtir jagatām iva // DhvK_4.10 //</l>\n</lg>\n\n</div>\n<div>\n\n<p>vācaspatisahasrāṇāṃ sahasrairapi yatnataḥ /\n<l>nibaddhā sā kṣayaṃ naiti prakṛtarjagatāmiva // 10 // // //</l></p>\n\n<p>yathāhi jagatprakṛtiratītakalpaparamparāvirbhūtavicitravastuprapañcā satī locanam bhūmnaiva dṛśyate lakṣye tattu bhāti rasāśrayāt // //</p>\n\n<p>iti kārikā /\n<l>anyastu grantho madhyopaskāraḥ // 8 // // //</l></p>\n\n<lg>\n<l>atra tu pādatrayasyārthamanūdya caturthapādārtho 'pūrvatayābhidhīyate /</l>\n<l>tadityādi /</l>\n<l>śaktīnāmityantaṃ kārikayormadhyopaskāraḥ /</l>\n<l>dvitīyakārikāyāsturyaṃ pādaṃ vyācaṣṭe--yathāhīti // 1//</l>\n</lg>\n\n<p>, 10 //</p>\n\n<p>bālapriya anyastu grantha iti /\n<l>'yatpradarśitaṃ prāgi'ti 'na tacchakyamapohitum' iti ca grantha ityarthaḥ // 8 // // //</l></p>\n\n<p>caturthetyādi /\n'tattu bhāta rasāśrayā'dityasyārtho 'tra vidhīyamāna ityarthaḥ /\nkarikayoriti /\n'rasabhāve'tyādeḥ 'vācaspatī'tyādeśca kārakayorityartha- /\nupaskāra iti /\nyadyanvīyate anyaiḥ kavibhiḥ tattarhi ityarthaḥ /\nanyeṣāṃ vālmīkivyatiriktānām /\nkavīnāṃ gaṇanā kā /\nte agaṇyā bhaveyuriti tadarthaḥ /\nturyaṃ pādamiti /\nprakṛtirjagatāmiveti pādamityarthaḥ /\nvyācaṣṭa iti /\nkṣayaṃ naitītyanena saha vivṛṇotītyarthaḥ /\nyathāhītīti /\n'yathāhī'tyādinā 'abhidhātum' ityantagranthenetyarthaḥ. 'tadvadi'tyādikaṃ tu vācaspatītyādipādatrayārthavivaraṇam /\nvṛttau 'jagatprakṛtiri'ti /\n<lg>\n<l>jagatkāraṇabhūtā prakṛtirityarthaḥ /</l>\n<l>'atīte'ti /</l>\n<l>atītānāṃ kalpanāṃ paramparāyāmāvirbhūntaḥ āvirbhāvitaḥ vicitrāṇāṃ vastūnāṃ prapañco yayā sā 'parī'ti /</l>\n<l>parikṣīṇā naṣṭā aparapadārthānāṃ nirmāṇaśaktiryasyāssetyarthaḥ // 1//</l>\n</lg></p>\n\n<p>, 10 //</p>\n\n<p>punaridānīṃ parikṣīṇā parapadārthānirmāṇaśaktiriti na śakyate 'bhidhātum /\ntadvadeveyaṃ kāvyasthitiranantābhiḥ kavimatibhirupabhuktāpi nedānīṃ parihīyate, pratyuta navanavābhirvyutpattibhiḥ parivardhate /\nitthaṃ sthite 'pi--</p>\n\n</div>\n<div>\n\n<lg>\n<l>saṃvādās tu bhavanty eva bāhulyena sumedhasām /</l>\n<l>sthitaṃ hy etat saṃvādinya eva medhāvināṃ buddhayaḥ /</l>\n<l>kintu-</l>\n<l>naika-rūpatayā sarve te mantavyā vipaścitā // DhvK_4.11 //</l>\n</lg>\n\n</div>\n<div>\n\n<lg>\n<l>saṃvādāstu bhavantyeva bāhulyena sumedhasām /</l>\n<l>sthitaṃ hyetat saṃvādinya eva medhāvināṃ buddhayaḥ /</l>\n<l>kintu-- naikarūpatayā sarve te mantavyā vipaścitā // 11 //</l>\n</lg>\n\n<lg>\n<l>kathamiti cet--- saṃvādo hyanyasādṛśyaṃ tatpunaḥ pratibimbavat /</l>\n<l>ālekhyākāravattulyadehivacca śarīriṇām // 12 //</l>\n</lg>\n\n<lg>\n<l>saṃvādo hi kāvyārthasyocyate yadanyena kāvyavastunā sādṛśyam /</l>\n<l>tatpunaḥ śarīriṇāṃ pratibimbavadālekhyākāravattulyadehivacca tridhā vyavasthitam /</l>\n<l>kiñciddhi kāvyavastu vastvantarasya śarīriṇaḥ pratibimbakalpam, locanam saṃvādā iti kāri kāyā ardhaṃ, naikarūpatayeti dvitīyam // 11 //</l>\n</lg>\n\n<p>kimiyaṃ rājājñetyabhiprāyeṇāśaṅkate---kathamiti cediti /\natrottaram--</p>\n\n</div>\n<div>\n\n<lg>\n<l>saṃvādo hy anya-sādṛśyaṃ tat punaḥ pratibimbavat /</l>\n<l>ālekhyākāravat tulya-dehivac ca śarīriṇām // DhvK_4.12 //</l>\n</lg>\n\n</div>\n<div>\n\n<lg>\n<l>saṃvādo hyanyasādṛśyantatpunaḥ pratibambavat /</l>\n<l>ālekhyā kāravattulyadehivacca śarīriṇām // 12 //</l>\n</lg>\n\n<p>ityaneyā kārikayā /\neṣā khaṇḍīkṛtya vṛttau vyākhyātā /\nśarīriṇāmityayañcaśabdaḥ prativākyaṃ draṣṭavya iti darśitam /\n<lg>\n<l>śarīriṇa iti /</l>\n<l>pūrvameva pratilabdhasvarūpatayā bālapriyā locane--saṃvādā ityādi /</l>\n<l>'saṃvādā' ityādi'sumedhasām' ityantaṃ kārikāyāḥ prathamārdhaṃ, 'naike'tyādi 'vipaścite' tyantaṃ dvitīyārdhaṃ cetyarthaḥ /</l>\n<l>atra sumedhasāṃ saṃvādā ityasya sumedhasāṃ buddhīnāṃ kāvyānāṃ ca saṃvādā ityartha ityabhipretya 'sthitaṃ hyetadi'tyādikaṃ 'saṃvādo hi kāvyārthasyocyata' iti ca vṛttāvuktamiti bodhyam //11 //</l>\n</lg></p>\n\n<p>kha eḍīkṛtya(?) vṛttau vyākhyāteti /\nkeṣucitpustakeṣviti śeṣaḥ /\nata eva vakṣyate--keṣucit pustakeṣu kārikā akhaṇḍīkṛtā eva dṛśyanta iti /\nkhaṇḍīkṛtya vyākhyānaṃ tu 'saṃvādo hyanyasādṛśyam' 'saṃvādo hi kāvyārthasyocyate, yadanyena kāvyavastunā sādṛśyam, tat punaḥ pratibimbavat, tatpunaśśarīriṇāṃ pratibimbavat' ityādikaṃ bodhyam /\nprativākyamityādi /\nśarīriṇāmityasya pratibimbādibhistribhissambandha iti bhāvaḥ /\nanyadālekhyaprakhyam anyattulyena śarīraṇā sadṛśam /</p>\n\n</div>\n<div>\n\n<lg>\n<l>tatra pūrvam ananyātma tucchātma tad-anantaram /</l>\n<l>tṛtīyaṃ tu prasiddhātma nānya-sāmyaṃ tyajet kaviḥ // DhvK_4.13 //</l>\n</lg>\n\n</div>\n<div>\n\n<lg>\n<l>tatra pūrvamananyātma tucchātma tadanantaram /</l>\n<l>tṛtīyaṃ tu prasiddhātma nānyasāmyaṃ tyajetkaviḥ // 13 //</l>\n</lg>\n\n<p>tatra pūrvaṃ pratibimbakalpaṃ kāvyavastu parihartavyaṃ sumatinā /\nyatastadananyātma tāttvikaśarīraśūnyam /\n<lg>\n<l>tadanantaramālekhyaprakhyamanyasāmyaṃ śarīrāntarayuktamapi tucchātmatvena tyaktavyam /</l>\n<l>tṛtīyaṃ tu vibhinnakamanīyaśarīrasadbhāve sati sasaṃvādamapi kāvyavastu na tyaktavyaṃ kavinā /</l>\n<l>na hi śarīrī śarīriṇānyena sadṛśo 'pyeka eveti śakyate vaktum /</l>\n<l>locanam pradhānabhūtasyetyarthaḥ // 12 //</l>\n</lg></p>\n\n<lg>\n<l>tatra pūrvamananyātma tucchātma tadanantaram /</l>\n<l>tṛtīyantu prasiddhatma nānyasāmyantyajetkaviḥ // //</l>\n</lg>\n\n<p>iti kārikā /\nananyaḥ pūrvopanibandhakāvyādātmā svabhāvo yasya tadananyātma yena rūpeṇa bhāti tatprākkavispṛṣṭameva, yathā yena rūpeṇa pratibimbaṃ bhāti, tena rūpeṇa bimbamevaitat /\nsvayantu tatkīdṛśamityatrāha--tātvikaśarīraśūnyamiti /\nna hi tena kiñcidapūrvamutprekṣitaṃ pratibimbamapyevameva /\nevaṃ prathamaṃ prakāraṃ vyākhyāya dvitīyaṃ vyācaṣṭe--tadanantarantviti /\n<lg>\n<l>dvitīyamityarthaḥ /</l>\n<l>anyena sāmyaṃ yasya tattathā /</l>\n<l>tucchātmeti /</l>\n<l>anukāre hyanukāryabuddhireva citrapustādāviva na tu sindūrādibuddhiḥ sphurati, sāpi ca na cārugatvāyeti bhāvaḥ //13//</l>\n</lg></p>\n\n<p>bālapriyā vṛttau 'kāvyārthasye'ti pūratam /\nkāvyārthagatamanyasādṛśyaṃ vivṛṇoti--'yadanyene'tyādi /\npratibimbavadityāditraye ṣaṣṭyantādvatiḥ /\npratibimbe anyasādṛśyaṃ śarīriṇā bimbena sādṛśyamevamālekhyākāratulyadehanośca śarīriṇā sādṛśyaṃ bodhyam /\n'kiñciddhī'tyādiphalitarathakathanam /\ntatra śarīriṇa ityetatpadasya vivaraṇaṃ locane--pūrvamevetyādi /\nnānyasāmyaṃ tyajetkavirityuktyā gamyasyārthasya vivaraṇaṃ vṛttau 'parihartavyaṃ sumatine'ti /\n<l>'tyaktavyam' iti ca // 12 // // //</l></p>\n\n<p>tātvikaśarīraśūnyamityananyātmetyasya vivaraṇamityanyathā pratipattiḥ syādityato locane vivṛṇota--ananya ityādi /\nbhātīti /\nkāvyavastviti śeṣaḥ /\ntasya pratibimbakalpatvaṃ darśayati--yathetyādi /\nityatrāheti /\ntathāca tātviketyādikamananyātmetyasya vivaraṇaṃ neti bhāvaḥ /\ntātvikaśarīraśūnyatve hetumāha--na hītyādi /\nteneti /\nnavīnakavinetyarthaḥ /\napūrvamiti /\n<lg>\n<l>kāvyavastviti śeṣaḥ /</l>\n<l>tucchātmatvamupapādayati--anukāre hītyādi /</l>\n<l>sāpīti /</l>\n<l>sā anukāryabuddhiḥ // 13//</l>\n</lg></p>\n\n<p>etadevopapādayitumucyate--</p>\n\n</div>\n<div>\n\n<lg>\n<l>ātmano 'nyasya sad-bhāve pūrva-sthity-anuyāyy api /</l>\n<l>vastu bhātitarāṃ tanvyāḥ śaśi-cchāyam ivānanam // DhvK_4.14 //</l>\n</lg>\n\n</div>\n<div>\n\n<p>ātmano 'nyasya sadbhāve pūrvasthityanuyāyyapi /\n<l>vastu bhātitarāṃ tanvyāḥ śaśicchāyamivānanam // 14 // // //</l></p>\n\n<p>tattvasya sārabhūtasyātmanaḥ saddhāve 'nyasya pūrvasthityanuyāyyapi vastu bhātitarām /\npurāṇaramaṇīyacchāyānugṛhītaṃ hi vastu śarīravatparāṃ śobhāṃ puṣyati /\nna tu punaruktatvenāvabhāsate /\ntanvyāḥ śaśicchāyamivānanam /\nevaṃ tāvatsasaṃvādānāṃ samudāyarūpāṇāṃ vākyārthānāṃ vibhaktāḥ sīmānaḥ /\npadārtharūpāṇāṃ ca vastvantarasadṛśānāṃ kāvyavastūnāṃ nāstyeva doṣa iti pratipādayitumucyate--</p>\n\n</div>\n<div>\n\n<lg>\n<l>akṣarādi-racaneva yojyate yatra vastu-racanā purātanī /</l>\n<l>nūtane sphurati kāvya-vastuni vyaktam eva khalu sā na duṣyati // DhvK_4.15 //</l>\n</lg>\n\n</div>\n<div>\n\n<p>akṣarādiracaneva yojyate yatra vasturacanā purātanī /\n<l>nūtane sphurati kāvyavastuni vyaktameva khalu sāna duṣyati // 15 // // //</l></p>\n\n<lg>\n<l>na hi vācyaspatināpyakṣarāṇi padāni vā kānicidapūrvāṇi ghaṭayituṃ locanam etadeveti tṛtīyasya rūpasyātyājyatvam /</l>\n<l>ātmano 'nyasya sadbhāve pūrvasthityanuyāyyapi /</l>\n<l>vastu bhātitarāntanvyāśśaśicchāyamivānanam // //</l>\n</lg>\n\n<lg>\n<l>iti kārikā khaṇḍīkṛtya vṛttau paṭhitā /</l>\n<l>keṣucitpustakeṣu kārikā akhaṇḍīkṛtā eva dṛśyante /</l>\n<l>ātmana ityasya śabdasya pūrvapaṭhitābhyāmeva tatvasya sārabhūtasyeti ca padābhyāmartho nirūpitaḥ // 14 //</l>\n</lg>\n\n<p>sasaṃvādānāmiti pāṭhaḥ /\nsaṃvādānāmiti tu pāṭhe vākyārtharūpāṇāṃ samudāyānāṃ ye saṃvādāḥ teṣāmiti vaiyadhikaraṇyena saṃgatiḥ /\nvastuśabtadena eko vā dvau vā trayo bālapriyā etadevetyatratyaitatpadārthavivaraṇam--tṛtīyasyetyādi /\nātmana ityasyārtho nirūpita iti sambandhaḥ tattvasya sārabhūtasyeti cātmapadārthavivaraṇamiti bhāvaḥ /\nvṛttau /\n'pūrvasthitī' tyādyuktasyaiva vivaraṇaṃ 'purāṇe'tyādi /\n'puṣyatī' tyantam /\n'purāṇe'ti /\npurāṇī ramaṇīyā ca yā chāyā tayānugṛhītamityarthaḥ /\n<l>'śarīravat' śarīreṇa tulyam //14 // // //</l></p>\n\n<p>kārikāyāṃ vasturacanetyatra vastupadaṃ vivṛṇoti locane--vastuśabdenetyādi /\nśakyante /\ntāni tu tānyevopanibaddhāni na kāvyādiṣu navatāṃ virudhyanti /\ntathaiva padārtharūpāṇi śleṣādimayānyarthatattvāni /\ntasmāt-- yadapi tadapi ramyaṃ yatra lokasya kiñcit-sphuritamidamitīyaṃ buddhirabhyujjihīte /\nsphuraṇeyaṃ kāciditi sahṛdayānāṃ camatkṛtirutpadyate /</p>\n\n</div>\n<div>\n\n<p>anugatam api pūrva-cchāyayā vastu tādṛk\n<l>sukavir upanibadhnan nindyatāṃ nopayāti // DhvK_4.16 //</l></p>\n\n</div>\n<div>\n\n<lg>\n<l>anugatamapi pūrvacchāyayā vastu tādṛk /</l>\n<l>sukavirupanibadhnannindyatāṃ nopayāti // 16 //</l>\n</lg>\n\n<p>locanam vā caturādayo vā padānāmarthāḥ /\ntāni tviti /\nakṣarāṇi ca padāni ca /\ntānyeveti /\ntenaiva rūpeṇa yuktāni manāgapyanyarūpatāmanāgatānītyarthaḥ /\nevamakṣarādiracanaiveti dṛṣṭāntabhāgaṃ vyākhyāya dārṣṭāntike yojayati--tathaveti /\nśleṣādimayānīti /\nśleṣādisvabhāvānītyarthaḥ /\nsadvṛttatejasviguṇadvijādayo hi śabdāḥ pūrvapūrvairapi kavisahasraiḥ śleṣacchāyayā nibadhyante, nibaddhāścandrādayaścopamānatvena /\n<l>tathaiva padārtharūpāṇītyatra nāpūrvāṇi ghaṭayituṃ śakyante ityādi virudhyantītyevamantaṃ prāktanaṃ vākyamabhisandhānīyam // 15 // // //</l></p>\n\n<p>'lokye'ti vyācaṣṭe--sahṛdayānāmiti /\ncamatkṛtiriti /\nāsvādapradhānā buddhirityarthaḥ /\n'abhyujjīhīta' iti vyācaṣṭe--utpadyata iti /\nudetītyarthaḥ /\nbuddherevākāraṃ darśayati--sphuraṇeyaṃ kāciditi /\nyadapi tadapi ramyaṃ yatra lokasya kiñci- tsphuritamidamitīyaṃ buddhirabhyujjihīte /\nbālapriyā arthā iti /\nvivakṣitā iti śeṣaḥ /\ntāni tvityādikaṃ vivṛṇoti--akṣarāṇītyādi /\ntānyevopanibaddhānītyasya vivaraṇam--tenaivetyādi /\nvyākhyāyeti /\nna hītyādinā virudhyantītyanteneti śeṣaḥ /\nsadvṛttetyādi /\nsadvṛttādayo hi śabdā nānārthakāḥ /\nnibaddhā ityādi /\npūrvairupamānatvena nibaddhāścandrādayaścādyatanairupamānatvena nibadhyanta ityarthaḥ /\nabhisandhānīyamiti /\nanuṣañjanīyamityarthaḥ /\nkārikāyāṃ yatretyuktyā tatretyadhyāhṛtya kāvyavastunītyanena yojyam /\nyatretyasya sthāne yā tviti vā pāṭhaḥ /\nkārikāyāṃ 'yadapī'tyādi /\n'yadapi tadapi' yatkiñcittadvastvapi /\n'ramyaṃ' kāvye cāru bhavati /\ntatpadārthaṃ vivṛṇoti--'yatre'tyādi /\n'yatra' nibaddhe yasmin vastuni /\nidaṃ kiñcit sphuritamitīyaṃ buddhiḥ lokasya ujjihīte ityanvayaḥ /\ntadanugatamapi pūrvacchāyayā vastu tādṛk tādṛkṣaṃ sukavirvivakṣitavyaṅgyavācyārthasamarpaṇasamarthaśabdaracanārūpayā bandhacchāyayopanibadhnannindhatāṃ naiva yāti /\ntaditthaṃ sthitam--- pratāyantāṃ vāco nimitavividhārthāmṛtarasā na sādaḥ kartavyaḥ kavibhiranavadye svaviṣaye /\nsanti navāḥ kāvyārthāḥ paropanibaddhārthaviracane na kaścitkaverguṇa iti bhāvayitvā /</p>\n\n</div>\n<div>\n\n<p>parasvādānecchā-virata-manaso vastu sukaveḥ\n<l>sarasvaty evaiṣā ghaṭayati yatheṣṭaṃ bhagavatī // DhvK_4.17 //</l></p>\n\n</div>\n<div>\n\n<lg>\n<l>parasvādānecchāviratamanaso vastu sukaveḥ /</l>\n<l>sarasvatyevaiṣā ghaṭayati yatheṣṭaṃ bhagavatī // 17 //</l>\n</lg>\n\n<p>locanam anugatamipi pūrvacchāyayā vastu tādṛksukavirupanibadhnannindyatāṃ nopayati // //</p>\n\n<l>iti kārikā khaṇḍīkṛtya paṭhitā // 16 //</l>\n\n<p>svaviṣaya iti /\nsvayantātkālikatvenāsphurita ityarthaḥ /\n<lg>\n<l>parasvādānecchetyādidvitīyaṃ ślokārdhaṃ pūrvopaskārema saha paṭhati--parasvādānecchāviratamanaso bālapriyā tatra lokasyetyādervivaraṇaṃ vṛttau 'sphuraṇeyam' ityādi /</l>\n<l>tadetaddarśayannāha locanelokasyetyādi /</l>\n<l>khaṇḍīkṛtya paṭhiteti /</l>\n<l>'yadapī'tyādikārikāpūrvārdhaṃ pāṭhānantaraṃ 'sphuraṇeya'mityādivṛttigranthapāṭhaḥ, stadanantaraṃ 'anugatamapī'tyādyuttarārdhapāṭhaḥ, tadanamtaraṃ 'gatam' ityādivṛtitagranthapāṭhaśceti bhāvaḥ // 16 //</l>\n</lg></p>\n\n<p>'pratāyamtām' iti /\nnimitāḥ tulitāḥ vividhārthāmṛtarasāḥ amṛtarasatulyāḥ vividhārthāḥ yābhiḥ tāḥ, yāvanto 'rthāstāvatya iti bhāvaḥ /\nyathā mādhe 'yāvadarthapadāṃ vācam' iti /\nvācaḥ kāvyarūpāḥ /\nkavibhiḥ 'pratāyantāṃ' savistarāḥ nibadhyantām /\n'anavadye' bhirdeṣe /\n'svaviṣaye' kāvyavastuni viṣaye kavibhiḥ 'sādaḥ' manassādaḥ, kutaḥ khalvapūrvamānayamītyādicintayā viṣāda iti yāvat; na kartavyaḥ, kuta ityatrāha--'parasve'tyādi /\n'vastu' kāvyam /\nsukaverghaṭayatīti sambandhaḥ /\n'yatheṣṭaṃ' kaveriṣṭamanatikramya iti kārikārthaṃ spaṣṭaṃ matvā svaviṣaya ityatra pūrayati locane--svayaṃ tātkālikatvenāsphurita iti /\ntatkāle kaverasphurita ityarthaḥ /\nanena sādasya heturdarśitaḥ /\npūrvopaskāreṇa saha paṭhatīti /\nkarikāpūrvārdhapāṭhānantaraṃ santī parasvādānecchāviratamanasaḥ sukaveḥ sarasvatyeṣā bhagavatī yatheṣṛṃ ghaṭayati vastu /\nyeṣāṃ sukavīnāṃ prāktanapuṇyābhyāsaparipākavaśena pravṛttisteṣāṃ paroparacatārthaparigrahaniḥspṛhāṇāṃ svavyāpāro na kvacidupayujyate /\nsaivabhagavatī sarasvatī svayamabhimatamarthamāvirbhāvayati /\netadiva hi mahākavitvaṃ mahākavīnāmityom /\nityakliṣṭarasāśrayocitaguṇālaṅkāraśobhābhṛto yasmādvastu samīhitaṃ sukṛtibhiḥ sarvaṃ samāsādyate /\nlocanam vastu sukaveriti tṛtīyaḥ pādaḥ /\nkutaḥ khalvapūrvamānayāmītyāśayena nirudyogaḥ paropanibaddhavastūpajīvako vā syādatyāśaṅkyāha--sarasvatyeveti /\nkārikāyāṃ suveriti jātāvekavacanamityabhiprāyeṇa vyācaṣṭe--sukavināmiti /\netadeva spaṣṭayati--prāktanetyādi /\nna teṣāmityantena /\nāvirbhāvayatīti /\n<l>nūtanameva sṛjatītyarthaḥ // 17 // // //</l></p>\n\n<p>itīti /\nkārikātadvṛttinirūpaṇaprakāreṇetyarthaḥ /\nakliṣṭā rasāśrayeṇa ucitā ye guṇālaṅkārāstato yā śobhā tāṃ bibharti kāvyam /\nudyānamapyakliṣṭaḥ kālocito yo lasaḥ sekādikṛtaḥ tadāśrayastatkṛto yo guṇānāṃ saukumāryacchāyāvatvasaugandhyaprabhṛtīnamalaṅkāraḥ paryāptatākāraṇaṃ tena ca yā śobhā tāṃ bibharti /\nyasmāditi kāvyākhyādudyānāt /\nsarve samīhitamiti /\nvyutpattikīrtiprītilakṣaṇamityarthaḥ /\nbālapriyā tyādibhāvayitvetyantasya vṛttigranthasya pāṭhaḥ /\ntasya parasvādānecchāviratamanasa ityatra viratetyanena sambandhaśceti bhāvaḥ /\navatārayati--kuta ityādi /\n<lg>\n<l>āśayena cintayā /</l>\n<l>nirudyogaḥ kāvyaviṣayakodyogarahitaḥ /</l>\n<l>syāditi /</l>\n<l>kuto na syāt, syādevetyarthaḥ // 17 //</l>\n</lg></p>\n\n<p>ityakliṣṭetyādiślokasthasyetipadasya vivaraṇam---kāriketyādi /\nkārikā ca tadvṛttiśca tābhyāṃ yannirūpaṇaṃ tatprakāreṇetyarthaḥ /\nasya dhvanirdarśita ityanena sambandhaḥ /\nakliṣṭeti śobhāyāḥ rasāśrayociteti guṇālaṅkārayośca viśeṣaṇamiti darśayan vyācaṣṭe--akliṣṭetyādi /\ntata iti /\nguṇālaṅkārahetuketyarthaḥ /\ntatkṛta iti /\ntatprayukta ityarthaḥ /\n<lg>\n<l>kālocitajalasekena hi pallavapatrapuṣpādisamṛddhyā latāvṛkṣādisamudāyarūpasyodyānasya saukumāryādiguṇasampattirbhavati /</l>\n<l>alaṃśabdo 'tra paryāptatāvācītyāśayena vivṛṇoti--paryāptatākaraṇamiti /</l>\n<l>paripūrṇatāprāpaṇamityarthaḥ /</l>\n<l>kāvyākhye 'khilasaukhyadhāmni vibudhodyāne dhvanirdarśitaḥ so 'yaṃ kalparūpamānamahimā bhogyo 'stu bhavyātmanām //</l>\n</lg></p>\n\n<p>satkāvyatattvanayavartmaciraprasupta- kalpaṃ manassu paripakvadhiyāṃ yadāsīt /\nlocanam etacca sarvaṃ pūrvameva vitatyoktamiti ślokārthamātraṃ vyākhyātam /\nsukṛtibhiriti /\nye kaṣṭopadeśenāpi vinā tathāvi dhaphalabhājaḥ tairityarthaḥ /\nakhilasaukhyadhāmnīti /\nakhilaṃ duḥkhaleśenāpyananuviddhaṃ yatsaukhyaṃ tasya dhāmni ekāyatana ityarthaḥ /\nsarvathā priyaṃ sarvathā ca hitaṃ durlabhaṃ jagatīti bhāvaḥ /\nvibudhodyānaṃ nandanam /\nsukṛtīnāṃ kṛtajyotiṣṭomādīnāmeva samīhitāsādanimittam /\nvibudhāśca kāvyatatvavidaḥ /\ndarśita iti /\n<lg>\n<l>sthita eva san prakāśitaḥ, aprakāśitasya hi kathaṃ bhogyatvam /</l>\n<l>kalpataruṇā upamānaṃ yasya tādṛṅmahimā yasyeti bahuvrīhigarbho bahuvrīhiḥ /</l>\n<l>sarvasamīhitaprāptirhi kāvye tadekāyattā /</l>\n<l>etaccoktaṃ vistarataḥ //</l>\n</lg></p>\n\n<p>satkāvyatatvanayavartma cirapramuktakalpaṃ manassu paripakvadhiyāṃ yadāsīt /\nbālapriyā tathāvidhaphalabhāja iti /\ntathāvidhāni vyutpatyādīni phalāni bhajante tadbhajanaśīlāḥ tadarhā ityarthaḥ /\ntairiti /\nrājakumārādibhirityarthaḥ /\nkhilaśabdo 'tra duḥkhārthakaḥ /\nnāsti khilaṃ yasmiṃstadakhilaṃ iti bahuvrīhiścetyāśayena vivṛṇoti--duḥkhetyādi /\nbhāvamāha--sarvarthatyādi /\nkṛtajyotiṣṭometyādinā udyānapakṣe sukṛtipadārtho vivṛtaḥ /\nudyānasyeva kāvyasyāpi vibudhapadārthasambandho 'rthādvivakṣita ityāśayenāha---vibudhāścetyādi /\nkāvyatatvavidaśceti yojanā /\ncakāreṇa devā ityarthasya samuccayaḥ /\ndarśita iti bhogyatvopapādakamiti darśayannāha--aprakāśitasyetyādi /\nupamānapadasyopamityarthakatvābhiprāyeṇa vigrahamāha--kalpataruṇotyādi /\nupamānapadasyopamitikaraṇāthakatve tu kalpatarurupamānamiti vigrahaḥ /\nbahuvrīhiriti /\natra kalpatarusāmyasya mahimni śabdena bodhane 'pi mahimāśraye dhvanau tasya paryavasānaṃ bodhyam /\nkāvyaṃ nandanodyānena tulyaṃ dhvaniḥ kalpatarutulyaśceti bhāvaḥ /\nata eva dhvaneḥ kalpatarusāmyaprayojakaṃ darśayannāha---sarvetyādi /\nsamīhitaṃ prītyādi /\ntadekāyattā dhvanyekaprayuktā /\nsatkāvye'ti /\nsatkāvyatvasya dhvanisvarūpasya 'nayavartma, nyāyyamārgaḥ sādhakaṃ yuktijātamityarthaḥ /\n'cire'ti /\n<lg>\n<l>cirakālādārabhya prasuptatulyaṃ sphuṭamaprakāśamityarthaḥ /</l>\n<l>'paripakvadhiyāṃ' pariṇataparojñātāṃ pūrveṣāṃ granthakṛtām /</l>\n<l>'tadi'ti /</l>\n<l>dhvanisvarūpaṃ tatsā tadyvākarotsahṛdayodayalābhaheto- rānandavardhana iti prathitābhidhānaḥ //</l>\n</lg></p>\n\n<p>iti śrīrājānakānandavardhanācāryaviracite dhvanyāloke caturtha uddyotaḥ samāpto 'yaṃ granthaḥ //</p>\n\n<p>locanam tadvyākarotsahṛdayodayalābhahetoḥ iti sambandhābhidheyaprayojanopasaṃhāraḥ /\niha bāhulyena loko lokaprasiṣyā sambhāvanāpratyayabalena pravartate /\nsa ca sambhāvanāpratyayo nāmaśravaṇavaśātprasiddhānyatadīyasamācārakavitvavidvattādisamanusamaraṇena bhavati /\ntathāhi--bhartṛhariṇedaṃ kṛtam--yasyāyamaudāryamahimā yasyāsmiñchāstre /\nevaṃvidhassāro dṛśyate tasyāyaṃ ślokaprabandhastasmādādaraṇīyametadita lokaḥ pravartamāno dṛśyate /\nlokaścāvaśyaṃ pravartanīyaḥ tacchāstroditaprayojanasampattaye /\ntadanugrāhyaśrotṛjanapravartanāṅgatvādgranthakārāḥ svanāmanibandhanaṃ kurvanti, tadabhiprāyeṇāha--ānandanavardhana iti /\nprathitaśabdenaitadeva prathitaṃ yattu bālapriyā dhakaṃ yuktajātaṃ cetyarthaḥ /\n'vyākarot' viśadīkṛtavān /\n'sahṛdaye'ti /\nsahṛdayānāṃ ya udaya abhyudayaḥ dhvanisvarūpāvabodhahetukā prītiḥ tallābhasya hetoḥ /\ntallābharūpaprayojanāyetyarthaḥ /\n'tena brūmaḥ sahṛdayamanaḥ prītaye tatsvarūpam' ityupakramānurūpo 'yamupasaṃhāraḥ /\nślokārthaṃ spaṣṭaṃ matvā vaktavyamaṃśaṃ vivṛṇoti locane---satkāvyetyādi /\nitisambandhābhidheyaprayojanopasaṃhāra iti /\nsambandhaḥ dhvanisvarūpasyaitadganthasya ca pratipādyapratipādakabhāvaḥ /\nabhidheyaṃ dhvanisvarūpaṃ, prayojanaṃ dhvanisvarūpajñānahetukā prītiḥ /\ntadyvākarotsahṛdayodayalābhahetorityanenābhidheyaprayojane spaṣṭamukte, sambandhastvarthāllabhyate /\nathānandetyādicaturthapādamavatārayati--ihetyādi /\nsambhāvanāpratyayeti /\nbahumānetyarthaḥ /\nnāmeti /\ngranthakāranāmno yacchrāvaṇaṃ tadvaśādityarthaḥ /\nprasiddheti /\nprasiddhamanyannāmno 'nyat /\nyadvā--prasaddhānyamasādhāraṇamityarthaḥ /\ntathāvidhaṃ yattadīyaṃ granthakārasambandhisamācārassadācāraḥ tadādi tatsmaraṇenetyarthaḥ /\nsa ca sambhāvanā pratyayo bhavatīti sambandha- /\nuktaṃ sadṛṣṭāntamāha---tathāhītyādi /\nbhartṛhariṇedaṃ kṛtamityādikaṃ lokabuddhyākārakathanam /\nyasya bhartṛhareḥ /\nayamiti granthamuddiśyoktiḥ /\nitīti /\niti buddhyetyarthaḥ /\n<lg>\n<l>sampattaye pravartanīya iti sambandhaḥ /</l>\n<l>locanam tadeva nāmaśravaṇaṃ keṣāñcannivṛttiṃ karoti, tanmātsaryavijṛmbhitaṃ nātra gaṇanīyam, niśreyasaprayojanādeva hi śrutātko 'pi rāgāndho yadi nivartate kimetāvatā prayojanamaprayojanamapyavaśyaṃ vaktavyameva syāt /</l>\n<l>tasmādarthināṃ pravṛtyaṅgannāma prasiddham /</l>\n<l>sphuṭīkṛtārthavaicitryabahiḥprasaradāyinīm // //</l>\n</lg></p>\n\n<p>turyāṃ śaktimahaṃ vande pratyakṣārthanidarśinīm //</p>\n\n<lg>\n<l>ānandavardhanavivekavikāsikāvyālokārthatattvaghaṭanādanumeyasāram /</l>\n<l>yatpronmiṣatsakalasadviṣayaprakāśi vyāpāryatābhinavaguptavilocanaṃ tat //</l>\n</lg>\n\n<p>bālapriyā taditi /\ntasmādityarthaḥ /\netadeva prathitamiti /\nuktameva prakāśitamityarthaḥ /\ntadeva nāmaśravaṇamiti /\nyadeva nāmaśravaṇaṃ bahūnāṃ pravṛttiṃ karoti, tadeva nāmaśravaṇamityarthaḥ /\nkaroti utpādayati /\nniḥśreyaseti /\nniśreyasaṃ prayojanaṃ yasya tasmādityarthaḥ /\nśrutāditi /\nśrutipratipāditāttatvājjñānādita ityarthaḥ /\netāvateti /\nrāgāndhanivṛttimātreṇetyarthaḥ /\nprayojanamiti /\nvastutaḥ prayojanamityarthaḥ /\naprayojanaṃ prayojanabhinnam /\nvaktavyameva syātkamiti sambandhaḥ /\nna vaktavyamiti bhāvaḥ /\nprathitaṃ nāmapravṛttyaṅgamiti sambandhaḥ /\nprathamodyotānte parāyā dvitīyodyotānte paśyantyāstṛtīyodyotānte madhyamāyāśca vandanaṃ kṛtavān granthakāraḥ, caturthodyotānte vaikharyā vandanamanutiṣṭhati--sphuṭītyādi /\nsphuṭīkṛtāni vaktrā manasi spaṣṭīkṛtāni yāni arthavaicitryāṇi vicitrārthāḥ teṣāṃ yaḥbahiḥprasaraḥ śrotṛjaneṣu prakāśaḥ taddāyinīm /\npratyakṣeti /\npratyakṣaṃ yathā tathā arthanidarśinīmarthānnidarśayantīm /\napratyakṣānapyarthān pratyakṣāniva pradarśayantīmiti yāvat /\nturyī śaktiṃ vaikharīrūpāṃ śaktim /\nahaṃ vande ityarthaḥ /\nānandeta /\nānandavardhanasya yo vivekaḥ vivicyatattadarthāvabodhaḥ tena vikāsī prakāśamāno yaḥ kāvyalokastasya yānyarthatatvāni sārārthāḥ teṣāṃ ghaṭanātsaṃyojanāddhetoḥ /\nanumeyassāra utkarṣo yasya tat, kiñca yat pronmiṣat sahṛdayeṣu prakāśamānamatha ca prakarṣeṇa unmiṣat sat sakalānāṃ sarveṣāṃ sarveṣāṃ kāvyādīnāṃ sadviṣayān sārārthān sakalān sadviṣayānvā atha ca sakalānāṃ sarveṣāṃ kāvyādīnāṃ sadbiṣayān sārārthān sakalān sadviṣayān vā atha ca sakalān sadviṣayān vidyamānān padārthān prakāśayatīti tathā bhavati tat tathāvidham /\nabhinavaguptasya tannāmnaḥ svasya, atha ca abhinavaṃ navīnāṃ guptamanyeṣāmaviditaṃ ca locanamālocanaṃ jñānaṃ netraṃ ca vyāpāryata ātmanā vyāpāritam /\nṇijantātkarmaṇi laṅ /\n<lg>\n<l>atra jñāne netrasāmyaṃ gamyate /</l>\n<l>śrīsiddhīti /</l>\n<l>śrīmataḥ siddhicelasya tannāmnaḥ guroḥ caraṇābjaparāgaiḥ pūto yo locanam śrīsiddhicelacaraṇābjaparāgapūtabhaṭṭendurājamatisaṃskṛtabuddhileśaḥ /</l>\n<l>vākyapramāṇapadavediguruḥ prabandhasevāraso vyaracayadadhvani vastuvṛttim //</l>\n</lg></p>\n\n<lg>\n<l>sajjanān kavirasau na yācate hlādanāya śaśamṛtkimarthitaḥ /</l>\n<l>naiva nindati khalānmuhurmuhuḥ dhikkṛto 'pi na hi śītalo 'nalaḥ // //</l>\n</lg>\n\n<lg>\n<l>vastutaśśivamaye hṛdi sphuṭaṃ sarvataśśivamayaṃ virājate /</l>\n<l>nāśivaṃ kvacana kasyacidvacaḥ tena vaśśivamayī daśā bhavet //</l>\n</lg>\n\n<p>iti mahāmāheśvarābhinavaguptaviracite kāvyālokalocane caturtha udyotaḥ samāptaścāvaṃ granthaḥ //</p>\n\n<p>bālapriyā bhaṭṭendurājaḥ tasya matyā jñānena saṃskṛto buddhileśo yasya saḥ /\nvākyeti /\nvākyaṃ mīmāṃsāśāstraṃ, pramāṇaṃ nyāyaśāstraṃ, padaṃ vyākaraṇaśāstraṃ, tadvedināṃ gururityarthaḥ /\nprabandhasevāyāṃ raso yasya saḥ /\nabhinavagupta iti śeṣaḥ /\ndhvanivastuvṛrtti dhvanigranthavivṛtim /\nvyaracayat kṛtavān /\nsajjanāniti /\nasau kavirityātmānaṃ nirdiśyoktiḥ /\nhlādanāya svagranthādaraṇeva svaprīṇanāya sajjanānna yācate /\nkuto na yācata ityāśaṅkāṃ dṛṣṭāntapradarśanena parihariti---śaśabhṛtkimarthita iti /\nhlādanāyetyanuṣaṅgaḥ /\nkimirthitaḥ janairarthitaḥ /\nkiṃ naivetyarthaḥ /\ncandra iva sajjanaḥ svayameva parānāhlādayatīti candrasyeva parāhlādanaṃ sajjanasya svabhāva ityarthaḥ /\nnaiveti /\nmuhurmuhuḥ dhikkṛto 'pi khalaiḥ punaḥ punaradhikṣipto 'pi /\nasau kavirityanuṣaṅgaḥ /\nkhalānnaiva nindati kuta ityata āha---na hītyādi /\nanalaḥ agniḥ, śītalaḥ anuṣṇaḥ /\nna hi yathā agniḥ sarvadā uṣṇasvabhāva eva tathā khalajanaḥ paradūṣaṇasvabhāva eva, svabhāvaścāparihārya ityarthaḥ /\nata ityubhayatra pūrveṇa sambandhaḥ /\natha paramamāheśvaro granthakāro granthānte paramaśivānusandhānātmakaṃ paramamaṅgalamanutiṣṭhannāha---vastuta ityādi /\njanasya hṛdi hṛdaye vastutaḥ śivamaye sati śivamaye hṛdīti vā yojanā, sarvataḥ sarvaṃ vastu sphuṭaṃ śivamayaṃ virājate bhāti /\nnāśivamityādi /\nkvacana kvacidapi kasyacidvacaḥ aśivaṃ na bhavati, kintu sarvatra śivameva bhavatītyarthaḥ /\nanena vastutaḥ śivamaye svasya hṛdaye sarvaṃ śivamayaṃ bhāti /\natassarvatrāpi viṣaye svavacaḥ śivamevetyarthaḥ pradarśitaḥ /\nteneti /\nsvavacanenetyarthaḥ /\n<lg>\n<l>va iti śrotṝnuddiśyoktiḥ /</l>\n<l>śivamayī maṅgalamayī daśā bhavet bhavatviti sarvaṃ śivam /</l>\n<l>devī vijayatāṃ vāṇī samaṃ satkavisūribhiḥ /</l>\n<l>hṛdyassacetasāṃ kāvyālokaśca sahalocanaḥ // //</l>\n</lg></p>\n\n<lg>\n<l>sarvavidyābdhirājarṣimahāgośrībhṛdāditaḥ /</l>\n<l>virudaṃ yassahṛdayatilakādyamavāptavān // //</l>\n</lg>\n\n<lg>\n<l>sammānitaścāṅgalaśrīcakravartisute nayaḥ /</l>\n<l>śākuntalādi yo vyākhyādgośrīśādiguruśca yaḥ // //</l>\n</lg>\n\n<lg>\n<l>śāstrasāhityavinmauliḥ parīkṣidupanāmakaḥ /</l>\n<l>suhṛtsatīrthyo gośrīśo yasyālambo 'sti sarvataḥ // //</l>\n</lg>\n\n<lg>\n<l>rāmākhyaṣṣārakasso 'hamakārṣaṃ ṭippaṇīmimām /</l>\n<l>iṣvagnikheṣu kalyabde bālānāmastviyaṃ priyā // //</l>\n</lg>\n\n<lg>\n<l>prauḍhaṃ kva locanaṃ kvāhaṃ mandadhīrbahudhātra tat /</l>\n<l>ṭippaṇyāṃ skhalitāni syustadiyaṃ śodhyatāṃ budhaiḥ //</l>\n</lg>\n\n<p>iti śrīsahṛdayatilaka paṇḍitarāja birudadvayaśālinā rāmanāmnā śārakeṇa viracitāyāṃ kāvyālokalocanaṭippaṇyāṃ bālapriyākhyāyāṃ caturtha udyotaḥ samāpto 'yaṃ granthaḥ //</p>\n\n  </div>\n</body>\n\n"
}