{
  "title": "sa_dhoyī-pavanadūta",
  "body": "<body xmlns='http://www.tei-c.org/ns/1.0'>\n\n<p>asti śrīmati+akhilavasudhāsundare candanādrau\ngandharvāṇām+kanakanagarī nāma ramyas+nivāsas+|\nhaimais+līlābhavanaśikharais+ambaram+vyālikhadbhis+\ndhatte śākhānagaragaṇanām+yas+surāṇām+purasya|| 1</p>\n\n<p>tasmin+ekā kuvalayavatī nāma gandharvakanyā\nmanye jaitram+mṛdu kusumatas+api+āyudham+yā smarasya|\ndṛṣṭvā devam+bhuvanavijaye lakṣmaṇam+kṣoṇipālam+\nbālā sadyas+kusumadhanuṣas+saṃvidheyībabhūva|| 2</p>\n\n<p>bālyeṣu+ālīṣu+api manasijam+sā+anabhivyañjayantī\npāṇḍukṣāmā katicit+anayat+kātarā vāsarāṇi|\ngantum+deśāntaram+atha madhau+anyathā+eva pravṛttam+\ngāḍhotkaṇṭhā malayapavanam+sapraṇāmam+yayāce|| 3</p>\n\n<p>tvattas+prāṇās+sakalajagatām+dakṣiṇas+tvam+prakṛtyā\njaṅghālam+tvām+pavana manasas+anantaram+vyāharanti|\ntasmāt+eva tvayi khalu mayā sampraṇītas+arthibhāvas+\nprāyas+bhikṣā bhavati viphalā na+eva yuṣmadvidheṣu|| 4</p>\n\n<p>vīkṣya+avasthām+virahavidhurām+rāmacandrasya hetos+\nyātas+pāram+pavana saritām+patyus+api+āñjaneyas+|\ntat+tātasya+apratihatagates+yāsyatas+te madartham+\ngauḍī kṣoṇī kati nu malayakṣmādharāt+yojanāni|| 5</p>\n\n<p>tatra+avaśyam+kusumasamaye sa tvayā śīlanīyas+\nsāndrodyānasthagitagaganaprāṅgaṇas+gauḍadeśas+|\ntat+me+avasthām+kathaya nṛpates+jīvanatrāṇahetos+\nprādurbhāvas+trijagati khalu tvādṛśānām+parārthas+|| 6</p>\n\n<p>hṛtvā+anarghyam+parimalam+itas+candanānokahānām+\ntūrṇam+tāvat+visṛja malayopatyakākānanāni|\nyāvat+na+ete nidhuvanakalākelibhājas+bhujaṅgās+\nbhogavyājāt+culukaculukam+matsarās+tvām+pibanti|| 7</p>\n\n<p>śrīkhaṇḍādres+parisaram+atikramya gavyūtimātram+\ngantavyas+te kim+api jagatīmaṇḍanam+pāṇḍyadeśas+|\ntatra khyātam+puram+uragam+iti+ākhyayā tāmrapārṇyās+\ntīre mugdhakramukatarubhis+baddharekhe bhajethās+|| 8</p>\n\n<p>sambhogānte ślathabhujalatāniḥsahānām+vadhūnām+\nvyādhunvantas+anucitakavarībhāram+avyājamugdham|\nasmin+sadyas+śramajalanudas+saudhajālais+upetya\npratyāsannās+malayamarutas+tālavṛntībhavanti|| 9</p>\n\n<p>krīḍāśailam+bhujaganagarīyoṣitām+kautukam+cet+\nsetum+yāyās+jaladhikariṇas+śṛṅkhalādāma dīrgham|\nbhāti snehāt+avanitanayājīvanāśvāsahetos+\nlaṅkādvīpam+prahitas+iva yas+bāhus+ekas+pṛthivyās+|| 10</p>\n\n<p>krudhyadgaurīkarakiśalayākṛṣṭacūḍāsudhāṃśos+\ndrakṣyasi+uccais+kulam+akaluṣam+tatra rāmeśvarasya|\nmadhyam+yatra trivaliviṣamam+vārasīmantinīnām+\nhastotkampam+kathayati vidhes+sṛṣṭakāñcīpadasya|| 11</p>\n\n<p>līlāgārais+amaranagarasya+api garvam+harantīm+\ngacches+kāñcīpuram+atha diśas+bhūṣaṇam+dakṣiṇasyās+|\nnaktam+yatra praharikas+iva+ujjāgaram+nāgarāṇām+\nkurvan+pāṇipraṇihitadhanus+jāyate pañcabāṇas+|| 12</p>\n\n<p>ābhram+līlāvihasitam+iva śyāvatām+abhyupete\nsadyas+phenavyatikaramiṣādarpayati+aṃśukāntam(?)|\nambhaḥkrīḍākutukarabhasabhraṣṭacīnottarīye\nyannārīṇām+urasi subalā vīcihastais+sakhī+iva|| 13</p>\n\n<p>manye mokṣas+kaṭhinasuratāyāsalabdhasya tūrṇam+\nduṣprāpas+te pavana bhavitā colasīmantinībhyas+|\nke vā tāsām+alakaracanālīnanīlīsanāthe\ngaṇḍābhoge malayajapayaḥpicchile na skhalanti|| 14</p>\n\n<p>hitvā kāñcīm+avinayavatībhaktarodhonikuñjām+\ntām+kāverīm+anusara khagaśreṇivācālakūlām|\nkāntāśleṣāt+api khalu sukhasparśam+indutviṣas+api\nsvaccham+bhikṣāpravaṇamanasas+api+ambu yasyās+laghīyas+|| 15</p>\n\n<p>yā gaṅgā+iva prakṛtisubhagā jāyate keralīnām+\nkelisnāne kucamalayajais+pāṇḍimānam+dadhānā|\nśaśvadgotraskhalanajanitatrāsalolasya sindhos+\nudvīcibhrus+caraṇapatanapremavācām+rasajñā|| 16</p>\n\n<p>tasyās+līlāsaritas+iva tās+srotasi śroṇidaghne\ntoyakrīḍām+yadi vidadhate dākṣiṇātyās+taruṇyas+|\nvīcikṣepais+stanaparisareṣu+astahāreṣu tāsām+\nmuktājālam+racaya tat+apām+bindubhis+kundagaurais+|| 17</p>\n\n<p>snigdhaśyāmam+gurubhis+upalais+parvatam+mālyavantam+\npaśyes+uttambhitam+iva puras+keśapāśam+pṛthivyās+|\ntatra+adya+api pratijharajalais+jarjarās+prasthabhāgās+\nsītābhartus+pṛthutaraśucas+sūcayanti+aśrupātān|| 18</p>\n\n<p>ramyopāntam+saralatarubhis+māṇḍakarṇas+saras+tat+\ngacches+pañcāpsaras+iti hṛtaprauḍhatāpam+maghonas+|\nyatra+adya+api tridaśataruṇīmugdhasaṃgītimālā\npūrvapremopagatahariṇaśreṇim+utkaṇṭhayanti|| 19</p>\n\n<p>krīḍāśokakramukabahulārāmaramyopakaṇṭhās+\nsampatsyante pathi pathi tava prītaye prasthitasya|\npīnottuṅgastanabharanamatpāmarīpremalobhāt+\nnirvicchedabhramitapathikās+pallayas+palvalinyas+|| 20</p>\n\n<p>andhrān+hitvā janapadavadhūgāḍhagodāvarīkān+\nkāliṅgasya+anusara nagarīm+nāma tām+rājadhānīm|\nsambhogānte mukulitadṛśām+tatra vārāṅganānām+\naṅgaglānim+hara paripatan+kelivātāyaneṣu|| 21</p>\n\n<p>kheladvīcipracayaracitānekasopānarekham+\ntīram+yāyās+phalabharanamatpūgamālam+payodhes+|\ngāyantīnām+śravaṇasubhagam+tatra siddhāṅganānām+\nsthāne sthāne janaya śanakais+tān+aśabdānuvādān|| 22</p>\n\n<p>kuñjakrīḍattridaśataruṇīkeliniśvāsavātais+\nglāyadvallīkiśalayarucas+nirviśes+vindhyapādān|\npaśyan+vaktrāṇi+anaticaturavyādhasīmantinīnām+\nmādyadgandhadviradarasitatrāsalolekṣaṇāni|| 23</p>\n\n<p>svecchāramyam+vihara vihagavyākulottuṅgavṛkṣe\nvindhotsaṅgapraṇayini vane mānavatyas+api yatra|\nsaṃjāyante rahasi kariṇām+krūram+ākarṇya śabdam+\nbhartus+kaṇṭhe praṇihitabhujāvallayas+bhillayoṣās+|| 24</p>\n\n<p>svairakrīḍārasikaśabarīsiktarodhonikuñjām+\ngacches+revām+abhinavaśukaśyāmavaṃśīvanena|\nmanyante yat+parisarabhuvi prauḍhasīmantinīnām+\nlīlāmānagraham+api rates+antarāyam+yuvānas+|| 25</p>\n\n<p>līlām+netum+nayanapadavīm+keralīnām+rates+cet+\ngacches+khyātām+jagati nagarīm+ākhyayā tām+yayātes+|\ngāḍhāśliṣṭakramukataravas+prāṅgaṇe nāgavallyas+\nbālām+yatra priyatamaparīrambham+adhyāpayanti|| 26</p>\n\n<p>gaṅgāvīciplutaparisaras+saudhamālāvataṃsas+\nyāsyati+uccais+tvayi rasamayas+vismayam+suhmadeśas+|\nśrotrakrīḍābharaṇapadavīm+bhūmidevāṅganānām+\ntālīpatram+navaśaśikalākomalam+yatra yāti|| 27</p>\n\n<p>tasmin+senānvayanṛpatinā devarājyābhiṣiktas+\ndevas+suhme vasati kamalākelikāras+murāris+|\npāṇau līlākamalam+asakṛt+yatsamīpe vahantyas+\nlakṣmīśaṅkām+prakṛtisubhagās+kurvate vārarāmās+|| 28</p>\n\n<p>yātasya+ūrdhvam+dhanapatiganena+eva gaurais+agārais+\npaśyes+tasmin+nagaram+anagham+cāru candrārdhamaules+|\nyatra+anekapriyanakhapadavyājatas+vārarāmās+\nbhartus+bhūṣāśaśadharakalācihnam+aṅke vahanti|| 29</p>\n\n<p>tatra+anarghyam+raghukulagurum+svarṇadītīradeśe\nnatvā devam+vraja girisutāsaṃvibhaktāṅgaramyam|\nyāte yasmin+nayanapadavīm+sundarabhrūlatānām+\nprauḍhastrīṇām+galati ramaṇapremajanmābhimānas+|| 30</p>\n\n<p>tat+kṣetram+ca tridivasaritam+ca+antarā sevanīyas+\nśrīballālakṣitipatiyaśobāndhavas+setubandhas+|\nārūḍhānām+tridivataṭinīsnānahetos+janānām+\nyatra dvedhā+api+amaranagarī sannikṛṣṭā vibhāti|| 31</p>\n\n<p>gaṅgām+phenastabakamukuram+vīcihaste vahantīm+\nsevethās+tām+atha parisaraprauḍhahaṃsāvataṃsām|\npratyāvṛtya vrajati jaladhau preyasi premalolā\nkartum+keśagraham+iva kim+api+uddhatā yā vibhāti|| 32</p>\n\n<p>toyakrīḍāsarasanipatatsuhmasīmantinīnām+\nvīcīdhautais+stanamṛgamadas+śyāmalībhūya bhūyas+|\nbhāgīrathyās+tapanatanayā yatra niryāti devī\ndeśam+yāyās+tam+atha jagatīpāvanam+bhaktinamras+|| 33</p>\n\n<p>saṃsarpantīm+prakṛtikuṭilām+darśitāvartacakrām+\ntām+ālokya tridaśasaritas+nirgatām+ambugarbhāt|\nmā nirmuktāsitaphaṇivadhūśaṅkayā kātaras+bhūs+\nbhītas+sarvas+bhavati bhujagāt+kim+punas+tvādṛśas+yas+|| 34</p>\n\n<p>krīḍantīnām+payasi rabhasāt+tatra līlāvatīnām+\nvīcīhastais+racaya kucayos+aṃśukasraṃsanāni|\nsadyas+tāsām+api ca ramaṇālokanavyākulānām+\nyāntu krīḍāmasṛṇahasitāni+uttarīyāñcalatvam|| 35</p>\n\n<p>skandhāvāram+vijayapuram+iti+unnatām+rājadhānīm+\ndṛṣṭvā tāvat+bhuvanajayinas+tasya rājñas+adhigacches+|\ngaṅgāvātas+tvam+iva caturas+yatra paurāṅganānām+\nsambhogānte sapadi vtanoti+aṅgasaṃvāhanāni|| 36</p>\n\n<p>yatsadhānām+upari vaḍabhīśālabhañjīṣu līnās+\nsusnigdhāsu prakṛtimadhurās+kelikautūhalena|\nunnīyante katham+api rahaḥpāṇipaṅkeruhāgrasparśodgacchatpulakamukulās+subhruvas+vallabhena|| 37</p>\n\n<p>snigdhaśyāmāramaṇamaṇibhis+baddhamundhālavālās+\npaurastrībhis+kramukataravas+ropitās+prāṅgaṇeṣu|\nyatra+ayatnopagatasalilais+naktam+āsiktamūlās+\nna+apekṣante parijanavadhūpāṇiviśrāṇitāmbhas+|| 38</p>\n\n<p>gaṅgāśleṣaprakṛtivimale pālite tena rājñā\njātā lokadvitayavigaladbhītayas+yatra paurās+|\nbālābhyas+atha praṇayakalahais+rūḍhakopāṅkurābhyas+\nvicasyanti bhrukuṭiracanācārubhīmānanābhyas+|| 39</p>\n\n<p>āttam+karṇāt+praṇihitapadam+sāñjanais+aśruleśais+\nbaddham+tāpaglapitabisinītantunā bandhanena|\nyatra strīṇām+adhararucakanyastasindūramudram+\ntālīpatram+praṇayini jane premalekhatvam+eti|| 40</p>\n\n<p>bhartus+svairam+suratajanitasvedabindūn+vinetum+\nyatra snehāt+agaṇitajinaglānibhis+mugdhadārais+|\nsīdhotsaṅge śaśadhararucas+tantujālapraviṣṭās+\nvyākṛṣyante ruciracamarībālabhārabhrameṇa|| 41</p>\n\n<p>vṛddhoṣmāṇas+stanaparisarās+kuṅkumasya+aṅgarāgās+\ndolās+kelivyasanarasikās+sundarīṇām+samūhās+|\nkrīḍāvāpyas+pratanusalilās+mālatīdāma rātris+\nstyānajyotsnā mudam+aviratam+kurvate yatra yūnām|| 42</p>\n\n<p>bhrāmyantīnām+tamasi nibiḍe vallabhākāṅkṣiṇīnām+\nlākṣārāgās+caraṇagalitās+paurasīmantinīnām|\nraktāśokastabakalalitais+bālabhānos+mayūkhais+\nna+ālakṣyante rajanivigame pauramārgeṣu yatra|| 43</p>\n\n<p>ratnais+muktāmarakatamahānīlasaugandhikādyais+\nśaṅkais+bālāvalayaracanābandhubhis+vidrumais+ca|\nlopāmudrāramaṇamuninā pītaniḥśeṣavāras+\nśrīḥsarvasvam+harati vipadam+yatra ratnākarasya|| 44</p>\n\n<p>mūkībhūtām+marakatamayīm+hārayaṣṭim+dadhānās+\nyasmin+bālās+mṛgamadamasīpicchileṣu staneṣu|\ncetovartismarahutavaham+dīpitam+snehapūrais+\nkṛtvā yānti priyatamagṛhān+andhakāre ghane+api|| 45</p>\n\n<p>nītam+yatnāt+avinayalipes+patratām+āyatākṣyā\nnirgacchantyas+sapadi hṛdayam+kṣālayitvā+iva yatra|\nkānte pādapraṇayini milatkajjalaśyāmalānām+\nunmucyante nayanapayasām+śreṇayas+māninībhis+|| 46</p>\n\n<p>agre teṣām+vyapagatamadas+sthātum+eva+asamarthas+\ndṛṣṭvā kāntim+kusumadhanuṣas+kā kathā vikramasya|\nsubhrūlīlācaturanayanakṣeparamyais+vilāsais+\nyasmin+yātās+tat+api sudṛśām+kiṃkaratvam+yuvānas+|| 47</p>\n\n<p>tvayi+āsīni manasijagurau yatra sāraṅganetrās+\nsaṃdṛśyante racitacaturodyānadolāvilāsās+|\nabhyasyantyas+sarabhasam+iva vyomakāntārayānam+\nkandarpasya tridivayuvatīm+jetukāmasya senās+|| 48</p>\n\n<p>prāsādānām+dinapariṇatau garbham+dagdhāgurūṇām+\njālodgīrṇas+sajalajaladaśyāmalas+yatra dhūmas+|\nsadyaḥkrīḍākutukarabhasārūḍhapaurīmukhendujyotsnāsaṃgaprasṛmaratamaḥśreṇiśaṅkām+tanoti|| 49</p>\n\n<p>vyarthībhūtapriyasahacarīcāruvācām+niśīthe\nroṣāt+astrīkṛtakuvalayottaṃsavisraṃsimālyam|\nyūnām+yatra praṇayakalaham+keliharmyāgrabhājām+\nindus+pratyādiśati savidhībhūya śaśvat+kareṇa|| 50</p>\n\n<p>tatra svecchārativinimaye ca+eav sīmantinīnām+\nkarṇasraṃsi prakṛtisubhagam+ketakīgarbhapatram|\nutpaśyanti vyatikaracalatkuṇḍalāghaṭṭanābhis+\nbhinnam+sākṣāt+iva mukhavidhos+khaṇḍam+ekam+vidagdhās+|| 51</p>\n\n<p>vācas+śrotrāmṛtam+anugatabhrūvilāsās+kaṭākṣās+\nrūpam+hastoccayasamucitam+snigdhamugdhās+ca hāvās+|\nyātam+līlāñcitam+akṛtakam+yatra nepathyam+etat+\npaurastrīṇām+draviṇasulabhā prakriyā bhūṣaṇam+ca|| 52</p>\n\n<p>puñjībhūtam+jagat+iva tatas+saptakakṣyāniveśais+\nramyam+yāyās+bhavanam+avanīmaṇḍalākhaṇḍalasya|\nyatsaudhānām+śikharisuhṛdām+mūrdhni viśrāntameghe\nvidyullekhā vitarati muhus+vaijayantīvilāsam|| 53</p>\n\n<p>snigdhaśyāmais+iva viracitā dāritais+indranīlais+\nvyāpī tasmin+avanivanitāramyaromāvalī+iva|\nyasyās+tīre viharadanatiprauḍhasīmantinīnām+\nmanye līlāgatiṣu guravas+rājahaṃsās+bhavanti|| 54</p>\n\n<p>devam+sākṣāt+manasijam+iva prāptarājyābhiṣekam+\nsevethās+tvam+vyathitasamaye cāmaragrāhiṇībhis+|\nyasya snigdhasphuradasilatāsphāragatyā jalānām+\nlabdhas+sakhye ripukulavadhūlocanais+saṃvibhāgas+|| 55</p>\n\n<p>yasya+autsukyāt+asamasamarālokanonmādabhājām+\nsvargastrīṇām+aparigaṇitasrastacelāñcalānām|\nmanye dhārācaturaturagotkhātareṇupratānas+\nsadyolagnas+stanakalaśayos+antarīyatvam+eti|| 56</p>\n\n<p>bhugnagrīvam+bhujabisalatāsaktavaktrāmbujābhis+\nsas+ayam+senānvayanṛpas+iti trāsakautūhalābhyām|\nviṣvak+pītas+kuvalayadalaśreṇidīrghais+kaṭākṣais+\npaurastrībhis+sapadi nagarīvidrave vidviṣām+yas+|| 57</p>\n\n<p>baddhākrāndās+vihagaruditais+bibhratī caitasī+iva\nkrīḍāgāre suciralikhitām+ākṛtim+vallabhasya|\nprauḍhārāmā yadarinagarī saudhasaṃjātadūrvājālavyājāt+alakapaṭalīm+dūranamrām+bibharti|| 58</p>\n\n<p>krīḍāroṣe sutanucaraṇāhanyamānasya patyus+\npratyudgacchatpulakapaṭalena+api bādhām+dadhānā|\nbhrāmyasi+adres+vanabhuvi katham+krūradarbhāṅkurāyām+\nevaṃprāyas+yadarinagarīśārikāṇām+vilāpas+|| 59</p>\n\n<p>tasmin+kāle kvacit+api sa cet+vāsarasya tribhāgam+\nrājā śaktas+gamayati rahas+cintayan+antarāyān|\nsaṃdeśas+me na pavana tadā kiṃcit+āvedanīyas+\nkāryottapte manasi labhate na+avakāśam+vilāsas+|| 60</p>\n\n<p>āsādya+atas+kam+api samayam+saumya vaktum+vivikte\ndevam+nīcais+vinayacaturas+kāmin+prakramethās+|\napi+anyeṣu praṇayibhis+abhivyañjitas+kāryabhāgas+\nsiddhim+gantum+prabhus+avasare kim+punas+pārthiveṣu|| 61</p>\n\n<p>śrīkhaṇḍādres+vasati śikhare kas+api gandharvalokas+\ntatra+asti+ekā kuvalayavatī nāma mānyā+aṅganānām|\ndūtam+tasyās+kalaya malayopatyakāmārutam+mām+\nkāmidvandvam+ghaṭayati mithas+viprayuktam+yas+ekas+|| 62</p>\n\n<p>jitvā deva tvayi sarabhasam+dākṣiṇātyān+kṣitīśān+\npratyāvṛtte malayakaṭakāt+cittam+ādāya tasyās+|\ndūram+yāte kamitari vṛthā vṛttis+asya+iti tasyās+\nbāṣpotpīḍā sapadi padavīm+saṃrurodha+īkṣaṇasya|| 63</p>\n\n<p>vinyasya+agram+bhuvi caraṇayos+kautukottambhitākṣī\ntvatsamparkaprakṛtisubhagām+unnatagrīvam+āśām|\nutpaśyantī kim+api sutanus+lakṣyate saudhaśṛṅgāt+\nudbhinnāśrusthagitam+asakṛt+tvatsamīpam+yiyāsus+|| 64</p>\n\n<p>yasmin+kāle nayanaviṣayam+sāhasiniyā+asi nītas+\nsāraṅgākṣyās+sakalalalanālocanānandakārin|\njāne tasmāt+prabhṛti janitasvāntasaṃtāpakhedā\nsā ramyeṣu kvacit+api na viśvāsam+ekāntam+eti|| 65</p>\n\n<p>muṣṭigrāhyam+kim+api vidhinā kurvatā madhyabhāgam+\nmanye bālā kusumadhanuṣas+nirmitā kārmukāya|\nrājan+uccais+virahajanitakṣāmabhāvam+vahantī\njātā samprati+aha sutanus+sā ca maurvī latā+iva|| 66</p>\n\n<p>kīdṛk+kāntas+kathaya tarale vartate yas+tava+antar+\nyatnāt+ittham+subhaga bahuśas+pṛṣṭayā+ālījanena|\nniḥśvasya+uccais+katham+api tayā stambhitāśrupravāhā\nnyastā dṛṣṭis+likhitamadane bhittibhāge gṛhasya|| 67</p>\n\n<p>dhatte sadyas+tvadupagamitapremalekhabhramam+sā\ntālīpatre priyasahacarīkarṇapāśacyute+api|\nkim+ca krīḍāśukam+api muhus+pṛcchati tvatpravṛttim+\ngāḍhodbhūtas+kva khalu gaṇayati+anvayam+tu+arthibhāvas+|| 68</p>\n\n<p>na+uttaṃsatvam+dṛśam+api nayati+utpale baddhakopā\nmālyais+klāntā na bhujalatikām+api+asau saṃvṛṇoti|\npadmodvignās+hṛdayanihitāt+tāpasampattihetos+\nālīhastāt+api ca sahasā mīlitākṣī bibheti|| 69</p>\n\n<p>abhyasyantī sarasakusumasvastaros+prāntasuptā\nśuṣyatpaṅkaprakarasapharīsambhramodvartitāni|\ndhārābāṣpam+nayananalinīnālatām+ca+ānayantī\nmanye bālā gamayati punas+sā kathaṃcit+dināni|| 70</p>\n\n<p>antas+tāpam+tuhinapayasām+api+anucchidyam+āpya\ntvattas+bālās+malayajarajaḥsrotasām+api+asādhyam|\ndhatte nindām+kusumaviśikhe+atyantasādṛśyamūḍhā\nsusthā+api syāt+kim+uta virahavyākulās+vibhramiṇyas+|| 71</p>\n\n<p>dveṣas+krīḍāvipinavasatau candanāmbhoniṣedhas+\npratyākhyānam+sarasanalinītālavṛntānilasya|\njātas+tasyām+katham+api sakhībuddhijas+tvadviyoge\nmūrchāvegavyapagamavidhes+eṣas+eva prakāras+|| 72</p>\n\n<p>dhatte dveṣam+śaśini kurute na graham+keśahaste\ndūre hāram+kṣipati ramate nindayā candanasya|\nvaktum+deva tvayi param+asau svām+avasthām+kathaṃcit+\ngāḍhodvegā nayati kavitācintayā vāsarāṇi|| 73</p>\n\n<p>ādau yātas+nayanapadavīm+stambhayan+pakṣmamālām+\ncumban+gaṇḍasthalabhuvam+atho pītabimbādharoṣṭhas+|\nkurvan+kaṇṭhagraham+api kucotsaṅgaśayyāśayānas+\ntasyās+bāṣpas+kim+iva na khalu tvadviyoge karoti|| 74</p>\n\n<p>śāraṅgākṣyā janayati na yat+bhasmasāt+aṅgakāni\ntvadviśleṣe smarahutavahas+śvāsasaṃdhukṣitas+api|\njāne tasyās+sa khalu nayanadroṇivārām+prabhāvas+\nyat+vā śaśvat+nṛpa tava manovartinas+śītalasya|| 75</p>\n\n<p>śāntaprāye rajanisamaye kiṃcit+āmīlitākṣī\nprāpya svapne katham+api puras+tvām+atiprauḍharāgā|\nśliṣyantī svām+tanum+anupadam+viprabuddhā+atha bālā\nlajjālolam+balayati mukham+sā sakhīnām+mukheṣu|| 76</p>\n\n<p>candrāt+ramyām+upavanabhuvam+dūratas+dveṣṭi bālā\nna+ālāpam+ca kvacana kurute sārdham+ālījanena|\nrakṣāhetos+smaraviśikhatas+kevalam+sā varākī\ndhatte līlāphalakam+urasi tvatpraticchandaśobhi|| 77</p>\n\n<p>vinyasyantī śaśini nayane durdinais+aśruvārām+\ndhārāśvāsais+bakulakusumāmodam+āghrātukāmā|\nśuśrūṣas+ca bhramaravirutam+mūrchayā rakṣitā+asau\nvīkṣya+avasthām+kas+iva karuṇākātaras+syāt+na tasyās+|| 78</p>\n\n<p>cetovṛttis+sphurati karuṇā viprayoge virāgas+\nkopāveśas+kusumaviśikhe nityam+ātmani+avajñā|\nittham+svāṅge sthitam+iva samālambya citrā varākī\ntvayi+ekāntasthiraviracitam+bhāvam+āviṣkaroti|| 79</p>\n\n<p>prāk+ālāpās+pratimuhus+api premaramyās+sakhīnās+\ntvaji+ekāntavyapagatadaye saṃgamāśā+api na+eva|\ntasyās+cintām+virahajanitām+nātha vismārayantī\nmūrchā+eva+ekā bhavati satatam+jīvitālambanāya|| 80</p>\n\n<p>tasyās+rājan+anubhavam+anāsādyahastāvarodhāt+\ngaṇḍābhoge nayanasalilasrotasā kṣālitas+api|\npratyāsannas+stanaparisare cetasā tvām+vahantyās+\nprāleyāṃśus+nṛpatikakudacchatrabhaṅgīm+bibharti|| 81</p>\n\n<p>yātas+kṛcchrāt+tuhinasamayas+samprati tvatsakāśāt+\nāgacchantīm+pavanalaharīm+api+anāsādayantyās+|\nkas+sannaddhe parabhṛtavadhūkelivācālalole\ncaitre tasyās+kathaya subhaga prāṇarakṣābhyupāyas+|| 82</p>\n\n<p>bhūyas+bhūyas+praviśati manas+dāruṇe manmathāgnau\nmagnam+bāṣpāmbhasi nayanayos+dvandvam+indīvarākṣyās+|\ntasyās+rājan+atanuvirahavyākulāyās+tapasvī\njātas+bhasmacchuritas+iva sa kṣāmapāṇḍus+kapolas+|| 83</p>\n\n<p>rājan+urvīvalayavanitākāmuka tvatsakāśāt+\nāśātantus+bhavatu sudṛśas+durlabhas+prematantus+|\nkaṣṭāt+kaṣṭam+punar+idam+aho svapnasaṃketadūtī\nnidrā+api+asyās+kṣaṇam+api na yat+netrasīmānam+eti|| 84</p>\n\n<p>pratyāvṛttās+stanaparisarāt+candanasphītamūrtes+\nśvāsās+eva smarahutavahoddīpanaikapragalbhās+|\ntām+utkaṇṭhākulitahṛdayām+khedayanti prakāmam+\nsamprāpyante malayapavanais+evam+eva+ayaśāṃsi|| 85</p>\n\n<p>tvadvaktrānusmaraṇarasikā kātarā ca prakāmam+\njyotsnāsekais+dvijapatim+adhikṣepapātram+karoti|\nkim+ca dveṣṭi tridaśabhiṣajau sundara tvām+vicintya\nprāyeṇa+evam+bhavati vidhurāsannamṛtyos+manīṣā|| 86</p>\n\n<p>sā vairasyāt+asitanayanā hematālīdalānām+\npratyākhyānāt+prakṛtisubhagam+karṇapāśam+bibharti|\ntadgātrāṇām+kim+api sahasā durbalatvam+vicintya\ntyaktam+trāsāt+guṇam+iva manojanmanā kārmukasya|| 87</p>\n\n<p>api+ājanmaprabhṛtisuhṛdas+candanasya+aparādhāt+\nadhyāste sā na khalu malayopatyakākānanāni|\nkim+ca dveṣāt+upari madanasya+iva sarvāṅgatanvī\nbaddhāveśā manasi rataye na+avakāśam+dadāti|| 88</p>\n\n<p>līlodyāne vitarati dṛśam+yatnasaṃruddhabāṣpā\nsāndre candrārciṣi niviśate candanābhyaktagātrī|\nkrīḍāvāpīm+marut+abhimukham+dhāvati vyākulā+asau\nkim+vā nāryas+ramaṇavirahe sāhasam+na+ācaranti|| 89</p>\n\n<p>yātās+kaṇṭhasthalam+api ghanaśvāsamātrāvaśeṣās+\ntām+utkaṇṭhāpratanum+asavas+sarvathā na tyajanti|\nlabdhvā kaṇṭhapraṇayam+athavā tādṛśam+aṅganānām+\nśaktas+tyāge kas+iva bhuvane cetasā vicyutas+api|| 90</p>\n\n<p>kṣīṇas+tāpas+vapuṣi vigatā netrayos+aśrudhārā\nviśrāntāni kramakṛśatanos+aṅgavikṣepaṇāni|\nittham+śānte virahajanite vyādhirāge mṛgākṣyās+\nśvāsas+tasyās+param+upacitas+nirvṛtes+antarāyas+|| 91</p>\n\n<p>līlodyāne parabhṛtavadhūpañcamais+pīḍyamānā\ntāmyanmūrtis+malayamarutā kelivātāyaneṣu|\nsā na+ekatra kvacit+api padam+kātarākṣī vidhatte\nyat+satyam+na tribhuvanam+api prītaye duḥkhitānām|| 92</p>\n\n<p>sā sarvatra+apratihatagatis+vidyayā sati+api tvām+\npratyākhyānāt+subhaga sahasā bibhyatī na+abhyupaiti|\nrājānas+hi prakṛtirasavaccetasas+api+anyanārīm+\nrūḍhapremaprabalavanitābhīravas+no lasanti|| 93</p>\n\n<p>tasyās+tīvrasmarahutabhujā dahyamānāṅgayaṣṭes+\nnyastam+sadyas+stanaparisare candanam+śoṣam+eti|\nuktais+kim+vā bahubhis+apadāropitasvāntavṛttes+\ntvayi+āyattas+kuvalayadṛśas+jīvarakṣāprakāras+|| 94</p>\n\n<p>iti+ākhyāte pulakitatanus+medinīpuṣpaketus+\npratyutthāya praṇayasubhagam+gāḍham+āśliṣyati tvām|\nvākyais+ebhis+karuṇamasṛṇais+komalatvam+bhajante\ngrāvāṇas+api prakṛtisarasas+kim+punas+tādṛśas+yas+|| 95</p>\n\n<p>sadyas+kṛtvā pavana vinayāt+añjalim+mūrdhni kiṃcit+\nvaktavyas+asau rahasi bhavatā madgirā gauḍarājas+|\ntvattas+śroṣyati+avahitamanās+sas+anuraktāṅganānām+\njāyante hi praṇayini sudhāvīcayas+vācikāni|| 96</p>\n\n<p>pārśve paścāt+api ca puratas+darśayan+ātmarūpam+\nvyaktam+deva tvam+asi jagatām+īśvaras+śārṅgapāṇis+|\ntat+mām+bhaktipravaṇamanasam+na+anugṛhṇāsi kasmāt+\nkāyavyūham+racayitum+alam+na+aparas+kaiṭabhāres+|| 97</p>\n\n<p>saudhotsaṅge mukulitadṛśam+tatsakhīnām+purastāt+\nmām+āsādya tvam+ayam+akṛthās+gocare yat+na vācām|\ntat+kurvīthās+subhaga na satām+garhaṇīyā yathā syām+\nkanyām+loke na khalu sudhiyas+dūṣayitvā tyajanti|| 98</p>\n\n<p>vṛtte gaurīpariṇayavidhau pīvaraprītibhājā\nsṛṣṭasya+iva tripurajayinā puṣpaketis+navasya|\nrājan+astu praṇayacaturas+dūratas+premabandhas+\npuṇyena syām+tava caraṇayos+kena saṃvāhane+api|| 99</p>\n\n<p>saṃdeśas+ayam+manasi nihitas+kaccit+āyuṣmatā me\nkim+vā bhūyas+tvayi viracitais+aṅga bhikṣāprakārais+|\npārārthyaikapravaṇamanasas+tvadvidhās+bāṣpamiśrān+\nāpannānām+na khalu bahuśas+kākuvādān+sahante|| 100</p>\n\n<p>dantivyūham+kanakalatikām+cāmaram+haimadaṇḍam+\nyas+gauḍendrāt+alabhata kavikṣmābhṛtām+cakravartī|\nśrīdhoyīkas+sakalarasikaprītihetos+manasvī\nkāvyam+sārasvatam+iva mahāmantram+etat+jagāda|| 101</p>\n\n<p>goṣṭhībandhas+sakalakavibhis+vāci vaidarbharītis+\nvāsas+gaṅgāparisarabhuvi snigdhabhogyā vibhūtis+|\nsatsu snehas+sadasi kavitācāryakam+bhūbhujām+me\nbhaktis+lakṣmīpaticaraṇayos+astu janmāntare+api|| 102</p>\n\n<p>yāvat+śambhus+vahati girijāsaṃvibhaktam+śarīram+\nyāvat+jaitram+kalayati dhanus+kausumam+puṣpaketus+|\nyāvat+rādhāramaṇataruṇīkelisākṣī kadambas+\ntāvat+jīyāt+kavinarapates+eṣa vācām+vilāsas+|| 103</p>\n\n<p>kīrtis+labdhā sadasi viduṣām+śītalakṣoṇipālās+\nvāksaṃdarbhās+katicit+amṛtasyandinas+nirmitās+ca|\ntīre samprati+amarasaritas+kva+api śailopakaṇṭhe\nbrahmābhyāse prayatamanasā netum+īhe dināni|| 104</p>\n\n<p>śrīdhoyīkavirājaviracitam+pavanadūtākhyam+kāvyam+samāptam|</p>\n\n  </body>\n\n"
}