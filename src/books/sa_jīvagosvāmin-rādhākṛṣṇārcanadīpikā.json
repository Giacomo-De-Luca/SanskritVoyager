{
  "title": "sa_jīvagosvāmin-rādhākṛṣṇārcanadīpikā",
  "body": "<body xmlns='http://www.tei-c.org/ns/1.0'>\n\n<p>Rādhā-kṛṣṇārcana-dīpikā</p>\n\n<lg>\n<l>sanātana-samo yasya</l>\n<l>jyāyān śrīmān sanātanaḥ |</l>\n<l>śrī-vallabho 'nujaḥ so 'sau</l>\n<l>śrī-rūpo jīva-sad-gatiḥ ||1||</l>\n</lg>\n\n<p>[*NOTE: This verse is used by Jiva as the maṅgalācaraṇa in other works also.]</p>\n\n<lg>\n<l>purāṇa-saṃhitā-tantra-</l>\n<l>mantra-śruti-samanvitam |</l>\n<l>gītā-bhāgavataṃ śāstraṃ</l>\n<l>jayatād vraja-dhāmasu ||2||</l>\n</lg>\n\n<lg>\n<l>śrī-dāmodara-rādhārcanam arhati vraja-sthānām |</l>\n<l>āvaśyakatām aśāvyanayo ratrādhidevyaṃ hi ||3||</l>\n</lg>\n\n<p>tatra kaścit śāstra-pramāṇakatvaṃ na manyate, taṃ pratīdaṃ brūmaḥ -</p>\n\n<p>lakṣmīr abhitaḥ strītamā gopyo lakṣmītamāḥ prathitāḥ |\nrādhā gopītamā ced asyāḥ kā samā rāmā ||4|| iti ||</p>\n\n<p>[*NOTE: This verse is quoted at Gopāla-campū 1.25.]</p>\n\n<p>āstāṃ tāvat lakṣmī-vijetṛ-guṇa-gaṇa-gopī-gaṇa-pradhānatayā śrī-kṛṣṇa-sandarbhādau nirṇītā |\n[*NOTE: Portions of RKAD have been lifted wholesale from the Sandarbhas.]\natra ca nirṇeṣyamāṇā svayaṃ bhagavataḥ śrī-kṛṣṇasya svayaṃ lakṣmī-rūpā śrī-rādhā | gopī-jana-mātra-saṃvalitaḥ sa upāsyata ity atra śāstrāṇi śṛṇu | tatrāroha-bhūmikā-krameṇa darśyate |</p>\n\n<lg>\n<l>ārādhanaṃ hi kṛṣṇasya</l>\n<l>bhaved āvaśyakaṃ yathā |</l>\n<l>tathā tadīya-bhaktānāṃ</l>\n<l>no ced doṣo 'sti dustaraḥ ||5||</l>\n</lg>\n\n<p>[*NOTE: This verse is, but for mukundasya in the place of hi kṛṣṇasya, the same as LBhāg 2.1. The following section follows closely on LBhāg 2.]\n(end page 1)\natra śrī-kṛṣṇasya yathā gautamīya-tantre -</p>\n\n<p>asāre ghora-saṃsāre\nsāraṃ kṛṣṇa-padārcanam |\n<lg>\n<l>janmāsādya manuṣyeṣu</l>\n<l>śuddhe ca pitṛ-mātari |</l>\n<l>yo nārcayati kalpaḥ san</l>\n<l>tasmāt pāpataro hi kaḥ ||6||</l>\n</lg></p>\n\n<p>mahābhārate -</p>\n\n<lg>\n<l>mātṛvat parrakṣantaṃ</l>\n<l>sṛṣṭi-saṃsāra-kārakam |</l>\n<l>yo nārcayati deveśaṃ</l>\n<l>taṃ vidyād brahma-ghātakam ||7||</l>\n</lg>\n\n<p>atha tadīyānāṃ yathā pādme -</p>\n\n<lg>\n<l>mārkaṇḍeyo 'mbarīṣasya</l>\n<l>vasur vyāso vibhīṣaṇaḥ |</l>\n<l>puṇḍarīko baliḥ śambhuḥ</l>\n<l>prahlādo viduro dhruvaḥ ||8||</l>\n</lg>\n\n<lg>\n<l>dālbhyaḥ parāśaro bhīṣmo</l>\n<l>nāradādyāś ca vaiṣṇavaiḥ |</l>\n<l>sevyo hariṃ niṣevyāmī</l>\n<l>no ced doṣaḥ paraṃ bhavet ||9||</l>\n</lg>\n\n<p>tathā hari-bhakti-sudhodaye (16.76) -</p>\n\n<lg>\n<l>arcayitvā tu govindaṃ</l>\n<l>tadīyān nārcayanti ye |</l>\n<l>na te viṣṇoḥ prasādasya</l>\n<l>bhājanaṃ dāmbhikā janāḥ ||10||</l>\n</lg>\n\n<p>pādmottara-khaṇḍe -</p>\n\n<lg>\n<l>ārādhanānāṃ sarveṣāṃ</l>\n<l>viṣṇor ārādhanaṃ param |</l>\n<l>tasmāt parataraṃ devi</l>\n<l>tadīyānāṃ samarcanam ||11||</l>\n</lg>\n\n<p>arcayitvā tu govindaṃ\ntadīyān nārcayet tu yaḥ |\nna sa bhāgavato jñeyaḥ\nkevalaṃ dāmbhikaḥ smṛtaḥ ||12|| iti |</p>\n\n<p>atra pūrvatra ca tadīya-śabdena tasya bhaktā eva ucyante | tat tv anye -\n(end page 2)\n<lg>\n<l>dvau bhūta-sargau loke 'smin</l>\n<l>daiva āsura eva ca |</l>\n<l>viṣṇor bhakti-paro daiva</l>\n<l>āsuras tad-viparyayaḥ ||13||</l>\n</lg></p>\n\n<p>iti viṣṇu-dharmāgni-purāṇādi-niyamāt | tat sṛṣṭyādi-līlā-gatatve 'pi tad-udāsīneṣv audāsīnyasya yogyatvam | tad-dveṣṭṛṣu tad-dveṣyasyaiveti ca | tathaiva darśitaṃ saptame rājasūyārambhe śrī-yudhiṣṭhirādibhiḥ śiśupālaṃ prati gāli-pradānādinā | ataḥ śrī-bhagavān apy uktaṃ - pravṛttiṃ ca nivṛttiṃ ca (Gītā 16.7) ity ārabhya -</p>\n\n<lg>\n<l>tān ahaṃ dviṣataḥ krūrān saṃsāreṣu narādhamān |</l>\n<l>kṣipāmy ajasram aśubhān āsurīṣv eva yoniṣu ||13||</l>\n</lg>\n\n<p>āsurīṃ yonim āpannā mūḍhā janmani janmani |\nmām aprāpyaiva kaunteya tato yānty adhamāṃ gatim ||14|| (Gītā 16.19-20)</p>\n\n<p>tathā -</p>\n\n<lg>\n<l>avajānanti māṃ mūḍhā mānuṣīṃ tanum āśritam |</l>\n<l>paraṃ bhāvam ajānanto mama bhūtamaheśvaram ||15||</l>\n</lg>\n\n<p>moghāśā moghakarmāṇo moghajñānā vicetasaḥ |\nrākṣasīm āsurīṃ caiva prakṛtiṃ mohinīṃ śritāḥ ||16|| (Gītā 9.11-12)</p>\n\n<p>ity anena svabhaktāḥ stutāḥ |</p>\n\n<lg>\n<l>mahātmānas tu māṃ pārtha daivīṃ prakṛtim āśritāḥ |</l>\n<l>bhajanty ananyamanaso jñātvā bhūtādim avyayam ||17||</l>\n</lg>\n\n<p>(end page 3)\nsatataṃ kīrtayanto māṃ yatantaś ca dṛḍhavratāḥ |\nnamasyantaś ca māṃ bhaktyā nityayuktā upāsate ||18|| (Gītā 9.13-14)</p>\n\n<p>ataivaikādaśe mad-bhakta-pūjābhyadhikā iti | mama pūjato 'py abhi sarvatobhāvenādhikā adhika-mat-prīti-karīty arthaḥ | tasmān mad-bhakta-pūjāvaśyakā cāntaraṅgā ceti sthite -</p>\n\n<p>eteṣām api sarveṣāṃ\nprahlādaḥ pravaro mataḥ |\n<lg>\n<l>[*NOTE: These two lines are LBhāg 2.8, which finishes yat proktaṃ tasya māhātmyaṃ skānda-bhāgavatādiṣu.]</l>\n<l>sarveṣu hari-bhakteṣu</l>\n<l>prahlādo hi mahattamaḥ ||20||</l>\n</lg></p>\n\n<p>[*NOTE: (SkandaP) LBhāg 2.9]</p>\n\n<p>saptame prahlādasyaiva hi vākyam --</p>\n\n<lg>\n<l>kvāhaṃ rajaḥ-prabhava īśa tamo 'dhike 'smin</l>\n<l>jātaḥ suretara-kule kva tavānukampā |</l>\n<l>na brahmaṇo na tu bhavasya na vai ramāyā</l>\n<l>yan me 'rpitaḥ śirasi padma-karaḥ prasādaḥ || (BhP 7.9.26)</l>\n</lg>\n\n<p>tatraiva śrī-nṛsiṃha-vākyam --</p>\n\n<p>bhavanti puruṣā loke\nmad-bhaktās tvām anuvratāḥ |\nbhavān me khalu bhaktānāṃ\n<l>sarveṣāṃ pratirūpa-dhṛk ||22|||</l></p>\n\n<lg>\n<l>sarvataḥ pāṇḍavaḥ śreṣṭhāḥ prahlādādīdṛśād api |</l>\n<l>śrīmad-bhāgavataṃ samyak pramāṇaṃ sphuṭam īkṣate ||23||</l>\n</lg>\n\n<p>[*NOTE: LBhāg 2.12, which begins pāṇḍavāḥ sarvataḥ śreṣṭhāḥ.]</p>\n\n<p>tathā śrī-nārada-vākyam --</p>\n\n<lg>\n<l>yūyaṃ nṛ-loke bata bhūri-bhāgā</l>\n<l>lokaṃ punānā munayo 'bhiyanti |</l>\n<l>yeṣāṃ gṛhān āvasatīti sākṣād</l>\n<l>gūḍhaṃ paraṃ brahma manuṣya-liṅgam || (7.10.48)</l>\n</lg>\n<p>[*NOTE: KṛṣṇaS 59* (p22), 82 (p33)]</p>\n\n<p>(end page 4)\n<lg>\n<l>sa vā ayaṃ brahma mahad-vimṛgya-</l>\n<l>kaivalya-nirvāṇa-sukhānubhūtiḥ |</l>\n<l>priyaḥ suhṛd vaḥ khalu mātuleya</l>\n<l>ātmārhaṇīyo vidhi-kṛd guruś ca || (7.10.49)</l>\n</lg></p>\n\n<lg>\n<l>na yasya sākṣād bhava-padmajādibhī</l>\n<l>rūpaṃ dhiyā vastutayopavarṇitam |</l>\n<l>maunena bhaktyopaśamena pūjitaḥ</l>\n<l>prasīdatām eṣa sa sātvatāṃ patiḥ || (7.10.50)</l>\n</lg>\n\n<p>vyākhyātaṃ ca śrī-svāmi-caraṇaiḥ - prahlādasya bhāgyaṃ yena devo dṛṣṭaḥ | vayaṃ tu manda-bhāgyā iti viṣīdantaṃ rājānaṃ praty āha yūyam iti tribhiḥ | padya-trayasya tātparyārthas tair eva likhitaḥ | na tu prahlādasya gṛheṣu paraṃ brahma vasati | na ca tad-darśanārthaṃ munayas tad-gṛhān abhiyanti | na ca tasya mātuleyādi-rūpeṇa vartate | na ca svayam eva prasannaḥ | ato yūyam eva tato 'pi samatto 'pi bhūri-bhāgā iti bhāvaḥ || iti |</p>\n\n<lg>\n<l>sadātisannikṛṣṭatvān mamatādhikyato hareḥ |</l>\n<l>pāṇḍavebhyo 'pi yadavaḥ kecic chreṣṭhatamā matāḥ ||</l>\n</lg>\n\n<p>tathā śrī-daśame -</p>\n\n<lg>\n<l>aho bhojayate yūyaṃ janma-bhājo nṝṇām iha |</l>\n<l>yat paśyatā 'sakṛt kṛṣṇaṃ tad-darśanam api yoginām || (10.82.28)</l>\n</lg>\n<p>(end page 5)</p>\n\n<lg>\n<l>tad-darśana-sparśanānapatha-prajalpa-</l>\n<l>śayyāsanāśana-sayauna-sa-piṇḍa-bandhaḥ |</l>\n<l>yeṣāṃ gṛhe niraya-vartmani vartatāṃ vaḥ</l>\n<l>svargāpavarga-viramaḥ svayam āsa viṣṇuḥ || (10.82.30)</l>\n</lg>\n\n<p>tathā -</p>\n\n<p>śayyāsanāṭanālāpa-\nkrīḍā-snānāśanādiṣu |\nna viduḥ santam ātmānaṃ\nvṛṣṇayaḥ kṛṣṇa-cetasaḥ ||30|| (BhP 10.90.46)</p>\n\n<p>yadubhyo 'pi variṣṭho 'sau\nbhagavān śrīmad-uddhavaḥ |\n[*NOTE: The first two lines follow LBhāg 2.22. sarvebhyo for bhagavān.]\nyādavendrasya yo mantrī\n<lg>\n<l>śiṣyo bhṛtyaḥ priyo mahān</l>\n<l>ābālyād eva govinde</l>\n<l>bhaktir asya sadottamā ||31||</l>\n</lg></p>\n\n<p>[*NOTE: The last two lines are Lbhag 2.25.]</p>\n\n<p>tathā tṛtīye -</p>\n\n<p>yaḥ pañca-hāyano mātrā\nprātar-āśāya yācitaḥ |\ntan naicchad racayan yasya\nsaparyāṃ bāla-līlayā ||32|| (BhP 3.2.2)</p>\n\n<p>śrī-daśame ca --</p>\n\n<lg>\n<l>vṛṣṇīnāṃ pravaro mantrī kṛṣṇasya dayitaḥ sakhā |</l>\n<l>śiṣyo bṛhaspateḥ sākṣād uddhavo buddhi-sammataḥ ||33||</l>\n</lg>\n\n<p>tam āha bhagavān preṣṭhaṃ bhaktam ekāntinaṃ kvacit |\ngṛhītvā pāṇinā pāṇiṃ prapannārtiharo hariḥ ||34|| (10.46.1-2)</p>\n\n<p>ekādaśe ca (16.24) tvaṃ tu bhāgavateṣv aham iti | na ca saṅkarṣaṇo na śrīr naivātmā ca yathā bhavān iti ca | ataiva tṛtīye svayaṃ tathaivācaritam --</p>\n\n<p>(end page 6)</p>\n\n<p>noddhavo 'ṇv api man-nyūno\nyad guṇair nārditaḥ prabhuḥ |\nato mad-vayunaṃ lokaṃ\ngrāhayann iha tiṣṭhatu ||35|| (BhP 3.4.3)</p>\n\n<p>yad yasmād guṇaiḥ sattvādibhir nārdito na pīḍitaḥ guṇātītaḥ ity arthaḥ | yataḥ prabhuḥ bhakti-rasāsvāde prabhaviṣṇuḥ |</p>\n\n<p>vraja-devyo varīyasya īdṛśād uddavād api |\nyad āsāṃ prema-mādhuryaṃ sa eṣo 'py abhiyācate ||36|| (LBhāg 2.29)</p>\n\n<p>tathā hi daśame --\ndṛṣṭvaivam ādi gopīnāṃ\nkṛṣṇāveśātma-viklavam |\nuddhavaḥ paramaḥ prītas tā\nnamasyann idaṃ jagau ||37|| (BhP 10.47.57)</p>\n\n<p>namasyann iti vartamāna-śatṛ-prayogo namaskārasyānavacchinnatvaṃ bodhayati | idaṃ vakṣyamāṇaṃ tad evāha --</p>\n\n<p>etāḥ paraṃ tanu-bhṛto bhuvi gopa-vadhvo\ngovinda evam akhilātmani rūḍha-bhāvāḥ |\nvāñchanti yad bhava-bhiyo munayo vayaṃ ca\nkiṃ brahma-janmabhir ananta-kathā-rasasya ||38|| [BhP 10.47.58]</p>\n\n<lg>\n<l>bhāvasya durlabhatvād dhi tāsāṃ tat-siddhaye punaḥ |</l>\n<l>pāda-reṇūkṣitaṃ yena tṛṇa-janmāpi yācyate ||39||</l>\n</lg>\n\n<p>[*NOTE: The second line is exactly 2.41, the first line of which is\nna citraṃ prema-mādhuryam\nāsāṃ vāñched yad uddhavaḥ |]</p>\n\n<p>tathā hi śrī-daśame -</p>\n\n<p>āsām aho caraṇa-reṇu-juṣām ahaṃ syām\nvṛndāvane kim api gulma-latauṣadhīnām |\n(end page 7)\nyā dustyajaṃ sva-janam ārya-pathaṃ ca hitvā\nbhejur mukunda-padavīṃ śrutibhir vimṛgyām ||40|| [BhP 10.47.61]</p>\n\n<p>tasyā mṛgyatvaṃ śrutibhir evoktaṃ, yathā tatraiva --</p>\n\n<p>nibhṛta-marun-manokṣa-dṛḍha-yoga-yujo hṛdi yan\nmunaya upāsate tad-arayo 'pi yayuḥ smaraṇāt |\nstriya urugendra-bhoga-bhuja-daṇḍa-viṣakta-dhiyo\nvayam api te samāḥ sama-dṛśo 'ṅghri-saroja-sudhāḥ ||41|| (BhP 10.87.23)</p>\n\n<p>atra pratiyugmāntarasthasyāpi śabdasya dvayena yugma-dvayaṃ pṛthag avamyate | tataś ca tad brahmākhya tat taṃ munaya upāsate tad arayo 'pi yayuḥ smaraṇāt | striyaḥ śrī-vraja-devyaḥ aṅghri-saroja-sudhās tat-prema-maya=mādhuryāṇi yayuḥ | vayam api samadṛśas tābhiḥ sama-bhāvāḥ satyaḥ samās tābhiḥ tulyatāṃ prāptāḥ | vyūhāntareṇa gopyo bhūtvā tavāṅghri-saroja-sudhā yayima ity arthaḥ | atra bṛhad-vāmana-purāṇe tāsāṃ prārthanā pūrvakāṇi vākyāni santi | strī-śabdasya gopī vācakatvam | tad arayo 'pi yayuḥ smaraṇād ity anenāsurāṇām api mokṣa-dātṛtvena anyatayā prasiddhasya śrī-kṛṣṇasyaivālambanatvena labdhatvāt | tāsām eva tasmin kevalena rāgeṇa bhajana-prasiddheḥ | tad etad apy āstām śrī-nārāyaṇāṅga-sthitāyā lakṣmīto 'pi tāsāṃ parama-vailakṣaṇyaṃ\ntenaiva tādṛśa-nija-bhakti-hetutvena darśitam | yathā tatraiva -</p>\n\n<p>(end page 9)\nnāyaṃ śriyo 'ṅga u nitānta-rateḥ prasādaḥ\nsvar-yoṣitāṃ nalina-gandha-rucāṃ kuto 'nyāḥ ||42|| (BhP 10.47.60)</p>\n\n<p>ity anena lakṣmyādikā niravaśeṣā eva striyo nāmubhiḥ sālakṣaṇyaṃ prāpnuvantīti vilakṣaṇā | tatrāpy udagād ity anena sa prasādas tāsu rāsa-prasaṅge uditavān eva na tu jāta iti svābhāvika-premavatyaḥ | kevalasya śrī-vṛndāvana-vihāriṇaḥ pūrṇa-bhagavataḥ sarvato vilakṣaṇasya nitya-preyasī-rūpā iti | sarvato vilakṣaṇā-lakṣmī-viśeṣatvena prāptāḥ | tasmāt tābhiḥ saha tasya pūjanam āvaśyakam ity āyātam | tataḥ sthūṇa-nikhanana-nyāyena tad-arthaṃ tāsāṃ svarūpaṃ nirūpyate | tatrādau śrī-bhagavat-sandarbhe\n[*NOTE: This is the starting point of the Bhagavat-sandarbha. The two following verses are quoted in section 16 and 21.]\nbrahmeti paramātmeti bhagavān iti śabdyate ity (BhP 1.2.11) ādinā śrī-bhagavantaṃ suṣṭhu nirdhārya tasya śakti-dvayī nirūpitā | māyākhyā svarūpa-bhūtākhyā ca |</p>\n\n<p>tatra --</p>\n\n<lg>\n<l>ṛte 'rthaṃ yat pratīyeta</l>\n<l>na pratīyeta cātmani |</l>\n<l>tad vidyād ātmano māyāṃ</l>\n<l>yathābhāso yathā tamaḥ || [BhP 2.9.33]</l>\n</lg>\n\n<p>ity anena -</p>\n\n<lg>\n<l>eṣā māyā bhagavataḥ sṛṣṭi-sthity-anta-kāriṇī |</l>\n<l>tri-varṇā varṇitāsmābhiḥ kiṃ bhūyaḥ śrotum icchasi || (BhP 11.3.16)</l>\n</lg>\n\n<p>ity anena māyā-śaktir nirūpitā | tatra tasyā aṃśāś ca darśitāḥ ||</p>\n\n<p>atha yan na spṛśanti na vidur mano buddhīndriyā sarvaiḥ ity (BhP 6.16.20) ādinā |</p>\n\n<lg>\n<l>tvam ādyaḥ puruṣaḥ sākṣād</l>\n<l>īśvaraḥ (end page 9) prakṛteḥ paraḥ |</l>\n<l>māyāṃ vyudasya cic-chaktyā</l>\n<l>kaivalye sthita ātmani || [BhP 1.7.23]</l>\n</lg>\n\n<p>ity anena ca svarūpa-bhūtācintya-śaktir darśitā | tasyā vṛtti-bhedenāntāyāḥ --\nśriyā puṣṭyā girā kāntyā kīrtyā tuṣṭyelayor jayā ity ādi kiyanto bhedāś ca darśitā (BhP 10.39.55) | sā ca śakti-dvayī aparā ceti śrī-viṣṇu-purāṇe darśitā --</p>\n\n<lg>\n<l>sarva-bhūteṣu sarvātman</l>\n<l>yā śaktir aparā tava |</l>\n<l>guṇāśrayā namas tasmai</l>\n<l>śāśvatāyai sureśvara ||45||</l>\n</lg>\n\n<p>yātīta-gocarā vācāṃ\nmanasāṃ cāviśeṣaṇā |\njñāni-jñāna-paricchedyā\nvande tām īśvarīṃ parām ||46|| ity anena (ViP 1.19.76-77) ||</p>\n\n<p>tatra prathamā śrī-vaiṣṇavānāṃ jagadvad-upekṣaṇīyā yan-mayī eva khalu tasya jagattā | dvitīyā tu teṣāṃ śrī-bhagavad-upāsyā tadīya-svarūpa-bhūtā yan-mayy eva khalu tasya bhagavattā | tatraikam eva svarūpāṃśitvena śaktimattvena ca virājatīti | yasya śakteḥ svarūpa-bhūtatvaṃ nirūpitam | cic-chakti-mattā pradhānena virājamānaṃ bhagavat-saṃjñam āpnotīti tatraiva darśitam eva | tad evaṃ śaktitva-prādhānyena virājamānāṃ lakṣmī-saṃjñām āpnotīti darśayituṃ prakaraṇam utthāpyate |</p>\n\n<p>[*NOTE: The following passage ending with viśuddhatvam is in BhagS 117.]\ntatra tāvad ekasyaiv svarūpasya sattvāc cittād ānandāc ca svarūpa-bhūtā śaktir apy ekā tridhā | tad uktaṃ viṣṇu-purāṇe --</p>\n\n<p>hlādinī sandhinī saṃvit\ntvayy ekā sarva-saṃsthitau |\nhlāda-tāpa-karī miśrā\ntvayi no guṇa-varjite ||47|| iti (ViP 1.12.68)</p>\n\n<p>vyākhyātaṃ ca svāmibhiḥ | hlādinī āhlāda-karī (end page 10) sandhinī santatā saṃvid vidyā-śaktiḥ | ekā mukhyā avyabhicāriṇī svarūpa-bhūteti yāvat | sā sarva-saṃsthitau sarvasya samyak sthitir yasmāt tasmin sarvādhiṣṭhāna-bhūte tvayy eva na tu jīveṣu ca sā guṇamayī trividhā sā tvayi nāsti | tām evāha hlāda-tāpa-karī miśrā iti | hlāda-karī manaḥ-prasādotthā sāttvikī | tāpakarī viṣaya-viyogādiṣu tāpa-karī tāmasī | tad-ubhaya-miśrā viṣaya-janyā rājasī | tatra hetuḥ -- sattvādi-guṇa-varjite | tad uktaṃ sarvajña-sūktau -</p>\n\n<p>hlādinyā saṃvid-āśliṣṭaḥ\nsac-cid-ānanda īśvaraḥ |\nsvāvidyā-saṃvṛto jīvaḥ\nsaṅkleśa-nikarākaraḥ ||48|| iti (Bhāvārtha-dīpikā 1.7.6)</p>\n\n<p>atra kramād utkarṣeṇa sandhinī-saṃvid-dhlādinyā jñeyāḥ | tatra ca sati ghaṭānāṃ ghaṭatvam iva sarveṣāṃ satāṃ vastūnāṃ pratīter nimittam iti kvacit sattā-svarūpatvena āmnāto 'py asau bhagavān sad eva somyedam agra āsīd ity atra sad-rūpatvena vyāpadiśyamānā mayā sattāṃ dadhāti dhārayati ca sā sarva-deśa-kāla-dravyādi-prāptikarī sandhinī | tathā saṃvid-rūpo 'pi yayā saṃvetti saṃvedayati ca sā saṃvit | tathā hlāda-rūpo 'pi yayā saṃvid utkaṭa-rūpayā taṃ hlādaṃ saṃvetti saṃvedayati ca sā hlādinīti vivecanīyam |</p>\n\n<p>tad evaṃ tasyā mūla-śaktes try-ātmakatvena siddhe yena sva-prakāśatā-lakṣaṇena tad-vṛtti-viśeṣeṇa svarūpaṃ svayaṃ svarūpa-śaktir vā viśiṣṭam āvirbhavati tad viśuddha-sattvam | tac cānya-nirapekṣayas tat-prakāśa iti jñāpana-jñāna-vṛttikatvāt saṃvid eva | asya māyayā sparśābhāvāt viśuddhatvam |\n[*NOTE: This entire section beginning with hlādinī sandhinī saṃvit is found in Bhagavat-sandarbha, section 117.]</p>\n\n<p>tad uktaṃ śrī-viṣṇu-purāṇe (end page 12) -</p>\n\n<p>sattvādayo na santīśe\nyatra ca prākṛtā guṇāḥ |\nsa śuddhaḥ sarva-śuddhebhyaḥ\npumān ādyaḥ prasīdatu ||49|| iti | [ViP 1.9.44]</p>\n\n<p>śrī-daśame ca viśuddha-sattvaṃ tava dhāma śāntam ity ādi (BhP 10.27.4)</p>\n\n<lg>\n<l>harir hi nirguṇaḥ sākṣāt</l>\n<l>puruṣaḥ prakṛteḥ paraḥ |</l>\n<l>sa sarva-dṛg upadraṣṭā</l>\n<l>taṃ bhajan nirguṇo bhavet || iti [BhP 10.88.5]</l>\n</lg>\n\n<p>ekādaśe ca sattvaṃ rajas tama iti guṇā jīvasya naiva me iti [BhP 11.25.12] | gītopaniṣatsu ca -</p>\n\n<lg>\n<l>ye caiva sāttvikā bhāvā rājasās tāmasāś ca ye |</l>\n<l>matta eveti tān viddhi na tv ahaṃ teṣu te mayi ||</l>\n</lg>\n\n<lg>\n<l>tribhir guṇa-mayair bhāvair ebhiḥ sarvam idaṃ jagat |</l>\n<l>mohitaṃ nābhijānāti mām ebhyaḥ param avyayam || iti [Gītā 7.12-3]</l>\n</lg>\n\n<p>tatra cedam eva viśuddha-sattvaṃ sandhiny-aṃśa-pradhānaṃ ced ādhāra-śaktiḥ | saṃvid-aṃśa-pradhānam ātma-vidyā | hlādinī-sārāṃśa-pradhānaṃ guhya-vidyā | yugapat śakti-traya-pradhānaṃ mūrtiḥ | atrādhāra-śaktyā bhagavad-dhāma prakāśate | tad uktaṃ - yat sātvatāḥ puruṣa-rūpam uśanti sattvaṃ loko yata [BhP 12.8.40]\n[*NOTE: This appears to be evidence that 8 is the original source of the material, not 117. To be followed.]\niti |</p>\n\n<p>tathā jñāna-tat-pravaraka-lakṣaṇa-vṛtti-dvayakayātma-vidyayā tad-vṛtti-rūpam upāsakāśrayaṃ jñānaṃ prakāśate | evaṃ bhakti-tat-pravartaka-lakṣaṇa-vṛtti-dvayakayā guhya-vidyayā tad-vṛtti-rūpā prītyātmikā bhaktiḥ prakāśate |</p>\n\n<p>ete eva viṣṇu-purāṇe lakṣmī-stave spaṣṭīkṛte - (end page 12)</p>\n\n<p>yajña-vidyā mahā-vidyā\nguhya-vidyā ca śobhate |\nātma-vidyā ca devi tvaṃ\n<l>vimukti-phala-dāyinī || [ViP 1.9.118] iti |</l></p>\n\n<p>yajña-vidyā karma | mahā-vidyā aṣṭāṅga-yogaḥ | guhya-vidyā bhaktiḥ | ātma-vidyā jñānam | tat-tat-sarvāśrayatvāt tvam eva tat-tad-rūpā vividhānāṃ muktīnām anyeṣāṃ ca vividhānāṃ phalānāṃ dātrī bhavasīty arthaḥ |k\n[*NOTE: k. This section can be found in RKAD 12-13.] śrutiś ca parāsya śaktir vividhaiva śrūyate svābhākiī jñāna-bala-kriyā ceti |</p>\n\n<p>athaivambhūtānanta-vṛttikā yā svarūpa-śaktiḥ sā tv iha bhagavad-vāmāṃśa-vartino mūrtimato lakṣmīr evety āha anapāyinī bhagavatī śrīḥ sākṣād ātmano hareḥ | [BhP 12.11.20] iti | ṭīkā ca - anapāyinī hareḥ śaktiḥ | tatra hetuḥ sākṣād ātmanaḥ sva-svarūpasya cid-rūpatvāt tasyās tad-abhedād ity arthaḥ ity eṣā |</p>\n\n<p>atra sākṣāt-śabdena māyā paraity abhimukhe ca vilajjamānā iti [BhP 2.7.47] vimohitā vikatthante mamāham iti durdhiyaḥ | [BhP 2.5.13] ity uktvā māyā neti dhvanitam | atra anapāyitvaṃ yathā hayaśīrṣa-pañcarātre -</p>\n\n<p>paramātmā harir devaḥ tac-chaktiḥ śrīr ihoditā |\nśrīr devī prakṛtiḥ proktā keśavaḥ puruṣaḥ smṛtaḥ |\nna viṣṇunā vinā devī na hariḥ padmajāṃ vinā ||51|| iti |</p>\n\n<p>viṣṇu-purāṇe (ViP 1.9.143) -</p>\n\n<lg>\n<l>nityaiva sā jagan-mātā viṣṇuḥ śrīr anapāyinī |</l>\n<l>yathā sarva-gato viṣṇus tathā śrīs tat-sahāyinī ||52||</l>\n</lg>\n\n<p>[*NOTE: This section quoted from Bhagavat-sandarbha 118.]</p>\n\n<p>(end page 13)</p>\n\n<p>devatve deva-dehā sā mānuṣatve ca mānuṣī |\nharer dehānurūpāṃ vai karoty eṣātmanas tanum ||53|| iti ca |</p>\n\n<p>brahma-saṃhitāyāṃ (5.8) niyatiḥ sā ramā devi tat-priyā tad-vaśaṃ tadā iti | niyamyate svayaṃ bhagavaty eva niyatābhavatīti svarūpa-bhūtā śaktiḥ | devī dyotamānā prakāśa-rūpety arthaḥ | cid-rūpam iti skānde -</p>\n\n<lg>\n<l>aparaṃ tv akṣaraṃ yā sā prakṛtir jaḍa-rūpikā |</l>\n<l>śrīḥ parā prakṛtiḥ proktā cetanā viṣṇu-saṃśrayā ||54||</l>\n</lg>\n\n<p>tataś ca bhagavān kṛṣṇa-saṃjña eva iti nirdhārite na viṣṇunā | vinā devītyādi devatve deva-dehā sā ity ādi tadīya-svarūpa-bhūtā īśa-vāmāṃśa-vartinī lakṣmī kim ākhyā | iti nirdhāryā | tatra dvayor api pūryoḥ śrī-mahiṣyākhyā jñeyā | tadīya-svarūpa-śaktitvaṃ skānda-parbhāsa-khaṇḍe śiva-gaurī-saṃvāde gopyādity-māhātmye dṛṣṭaṃ yathā --</p>\n\n<lg>\n<l>purā kṛṣṇo mahā-tejā yadā prabhāsam āgataḥ |</l>\n<l>sahito yādavaiḥ sarvaiḥ ṣaṭ-pañcāśat-prakoṭibhiḥ ||</l>\n</lg>\n\n<p>ṣoḍaśaiva sahasrāṇi gopyas tatra samāgatāḥ |\nlakṣam ekaṃ ṣaṣṭhir ete kṛṣṇa-sutāḥ priye || ity upakramya | (end page 14)</p>\n\n<lg>\n<l>tato gopyo mahā devi vidyā yāḥ ṣoḍaśa smṛtāḥ |</l>\n<l>tāsāṃ nāmāni te vakṣye tāni hy eka-manāḥ śṛṇu ||</l>\n</lg>\n\n<lg>\n<l>lambinī candrikā kāntā krūrā śāntā mahodayā |</l>\n<l>bhīṣaṇī nandinī śokā supūrvā vimalā kṣayā ||</l>\n</lg>\n\n<lg>\n<l>subhadrā śobhanā puṇyā haṃśītā kalāḥ kramāt |</l>\n<l>haṃsa eva yataḥ kṛṣṇaḥ paramātmā janārdanaḥ |</l>\n<l>tasyaitāḥ śaktayo devi ṣoḍaśaiva prakīrtitā ||</l>\n</lg>\n\n<lg>\n<l>candrarūpī mataḥ kṛṣṇa kalā-rūpāstu tāḥ smṛtāḥ |</l>\n<l>sampūrṇa-maṇḍalā tāsāṃ mālinī ṣoḍaśī kalā ||</l>\n</lg>\n\n<lg>\n<l>pratipat-tithim ārābhya sañcaraty āsu candramāḥ |</l>\n<l>ṣoḍaśaiva kalā yās tu gopī-rūpā varānane ||</l>\n</lg>\n\n<lg>\n<l>ekaikaśas tāḥ sambhinnāḥ sahasreṇa pṛthak pṛthak |</l>\n<l>evaṃ te kathitaṃ devi rahasyaṃ jñāna-sambhavam |</l>\n<l>ya etaṃ veda puruṣaḥ jñeyo vaiṣṇavo budhaiḥ ||</l>\n</lg>\n\n<p>tatra gopyo rājñya ity arthaḥ | gopo bhūpe 'pīty amaraḥ | lambinī avatāra-śaktiḥ | haṃsaśītety atra prāptasya haṃsasya vācyam āha haṃsa eveti | sa ca candra-rūpī candra dṛṣṭāntenanoddeśya ity arthaḥ | kalā-rūpā iti tāś ca śaktayaḥ candrasyāmṛtety ādi kalā dṛṣṭāntenoddeśyā ity arthaḥ |</p>\n\n<p>anuktām antimāṃ mahāśaktim āha sampūrṇeti | seyaṃ tu kalā samaṣṭhirūpā jñeyā | dṛṣṭāntopādānāc candrasya tādṛśatvam āha pratipad iti | āsu etat-tulātve vivakṣitam āha ṣoḍaśaiveti | ṣoḍaśānām (end page 15) eva vidyārūpatvāt | etad-upadeśasya jñāna-sambhava-rahasyatvāt taj-jñānasya vaiṣṇavatvānumāxakaliṅgatvāc ca | krūrām īṣaṇāśokānām api bhagavat-svarūpa-bhūtānām eva satīnāṃ mallānām aśanir ity ādivat śrī-kṛṣṇasya kaṭhinatvaa-pratyāyakatvāt | mṛtur bhojapater itivat durjana-vicitrāsakatvāt | asatāṃ śāstetivat tadīya-śoka-hetutvād evaṃ ca tat-tan-niruktir upapadyate | yathā prakāśaika-rūpāyā eva sūrya-kāntor ulūkeṣu tāmisrādi-vyañjakatā | tataś candra-rūpī mata kṛṣṇaḥ kalā-rūpas tu tāḥ smṛtā iti sphuṭam eva svarūpa-bhūtatvaṃ\ndarśitam | tad evaṃ tāsāṃ svarūpa-śaktitve lakṣmītvaṃ tāsāṃ siddhaty eva | tad evam abhipretya tāsāṃ lakṣmītvam āha śrī-śukaḥ --</p>\n\n<p>gṛheṣu tāsām anapayyātarkya-kṛn\nnirasta-sāmyātiśayeṣv avasthitaḥ |\nreme ramābhir nija-kāma-sampluto\nyathetaro gārhaka-medhikāṃś caran ||63|| (BhP 10.59.43)</p>\n\n<p>ṭīkā ca - ramābhir lakṣmyā aṃśa-bhūtābhir ity eṣā | svarūpa-śaktitvād eva reme ity uktam | ato nijaḥ striyaḥ paramānanda-śakti-viśeṣodaya-rūpa-prema-viśeṣa-svarūpo yaḥ kāmas tena sampluto vyāpta iti | tatra śrīmaty ābhāsāyāṃ bhū-śakti-rūpatvaṃ pādmottara-khaṇḍādau | yamunāyāḥ kṛpā-śakti-rūpatvaṃ skānda-yamunā-māhātmyādāv ity anveṣaṇīyam | kintu satyabhāmāyā harivaṃśādau saubhāgyāti-\n(end page 16) śayasya vivakṣitatvāt prema-śakti-pracura-bhū-śaktitvaṃ jñeyam | svayaṃ lakṣmīs tu rukmiṇī |</p>\n\n<lg>\n<l>dvārakāyām abhūd rājan mahāmodaḥ puraukasām |</l>\n<l>rukmiṇyā ramayopetaṃ dṛṣṭvā kṛṣṇaṃ śriyaḥ patim || (BhP 10.54.60)</l>\n</lg>\n\n<p>ity ādiṣu tasyām eva bhūriśaḥ prasiddheḥ | ataḥ svayaṃ lakṣmītvenaiva paraspara-yogyatām āha śrī-śukaḥ --</p>\n\n<p>asyaiva bhāryā bhavituṃ rukmiṇy arhati nāparā |\nasāv apy anavadyātmā bhaiṣmyāḥ samucitaḥ patiḥ ||64|| (BhP 10.53.37)</p>\n\n<p>[*NOTE: From here to darśitavān, KṛṣṇaS 185-186, page 110. See also Gopāla-campū 15.75.]\nataḥ svayaṃ bhagavato 'nurūpatvena svayaṃ lakṣmītvaṃ prasiddham eva | atha śrī-vṛndāvane tadīya-svarūpa-śakti-prādurbhāvāḥ śrī-vraja-devyaḥ | yathā brahma-saṃhitāyāṃ (5.37) --</p>\n\n<p>ānanda-cinmaya-rasa-pratibhāvitābhis\ntābhir ya eva nija-rūpatayā kalābhiḥ |\ngoloka eva nivasaty akhilātma-bhūto\ngovindam ādi-puruṣaṃ tam ahaṃ bhajāmi ||65|| iti |</p>\n\n<p>tatra tābhiḥ śrī-gopībhir mantre (5.24) tac-chabda-prayogāt | ānanda-cin-maya-rasena prema-rasa-viśeṣeṇa praitbhāvitābhis tat-pradhānābhir ity arthaḥ | hlādinī-sāra-vṛtti-viśeṣa-rūpatvāt | kalātvenaiva nija-rūpatve siddhe punar nija-rūpatayoktiḥ prakaṭa-līlāyāṃ (end page 17) parakīyābhāsatvasya vyavacchedārtham | yata uktaṃ tatraiva śriyaḥ kāntāḥ kāntaḥ parama-puruṣaḥ (5.56) iti | śrī-parama-puruṣayor aupapatyaṃ nāstīti yuktaṃ ca darśitavān | etad abhiprāyeṇaiva svāyambhuvāgame 'pi śrī-bhū-līlā-śabdaiḥ tat-preyasī-viśeṣatvam upadiṣṭam |</p>\n\n<p>ataiva gopījanā vidyā-kalā-preraka ity atra tāpanī-vākye śrīmad-daśākṣarastha-nāma-niruktau ye gopījanās te ā samyag yā vidyā parama-prema-rūpā tasyāḥ kalā-vṛtti-rūpā iti vyākhyeyam | rāja-vidyā rāja-guhyam ity ādi gītā-prakaraṇāt bhagavaty avidyā-saṃśleṣābhāvāt | tad uktaṃ hlādinīty ādi | tatas tāsāṃ prerakas tat krīḍāyāṃ pravartakaḥ | sa ca patitva eva viśrāntaḥ | iti vallabha-śabdenaikārthyam eva | janma-jarābhyāṃ bhinna ity ādau sa vo hi svāmī bhavati iti tasyām eva śrutau, tāḥ prati durvāsā-vākyāt | strī-sambandhe svāmī-śabdaḥ paatyāv eva rūḍhaḥ | svāmino devṛ-devarāv ity amara-koṣāt | pāda-nyāsair ity ādau [BhP 10.33.7] kṛṣṇa-vadhva iti śrī-śuka-vacanam | ṛṣabhasya jaguḥ kṛtyāni [BhP 10.33.21] ity atra ṭīkā ca ṛṣabhasya patyuḥ iti | saṅgītaśāstre\nca, gopīpatir ananto 'pi vaṃśadhvanivaśaṃ gataḥ iti. śrīmac-chaṅkarācārya-kṛte yamunāstotre ca, vidhehi tasya rādhikādhavāṅghripaṅkaje ratim iti | uddhavaṃ prati śrī-bhagavatā ca -- ballavyo me madātmikāḥ [BhP 10.46.6] iti | tad idaṃ gacchoddhava vrajaṃ saumya pitror naḥ prītim āvaha iti [BhP 10.46.3] (end page 18) vallabhābhimānitām ātmani vyajya śrīkṛṣṇasya vacanaṃ brāhmaṇasya mama brāhmaṇīty ādivat gopa-rūpasya mama gopī-rūpā ity arthaḥ | atas tāsām api tathaivābhimānaṃ tatraivoktam -- api bata madhupuryāṃ āryaputro 'dhunāste iti (10.47.11) | tathaiva ca kumārīṇāṃ saṅkalpa-vacanam - nanda-gopa-sutaṃ devi patiṃ me kurute namaḥ iti (10.22.4) |</p>\n\n<p>na kevalaṃ sādhāraṇa-rītyā dāmpatya-vyavahāras tābhir mama kintu mad-ātmikā mat-svarūpa-śaktaya ity arthaḥ | ātma-śabdasya manīvācakatvena tā man-manaskā (10.46.4) ity ādy uktaṃ punar uktaṃ syāt | uktaṃ ca tāsāṃ svarūpa-śaktitvaṃ śrī-śukadevena -</p>\n\n<p>tābhir vidhuta-śokābhir bhagavān acyuto vṛtaḥ |\nvyarocatādhikaṃ tāta puruṣaḥ śaktibhir yathā || iti | (10.32.10)</p>\n\n<p>tābhiḥ śaktibhir yathā yāvat tathā tatrātiśuśubhe tābhir bhagavān devakī-sutaḥ ity ādi | cakāśa gopī-pariṣad-gato 'rcita ity ādi | vyarocataiṇāṅka ivoḍubhir vṛta ity ādi | svarūpa-śaktitvād evādhikaṃ vyarocata ity ādy-uktam upapadyate | sva-śaktyeka-prakāśat śrī-bhagavataḥ | atas tāsāṃ lakṣmī-saṃjñatvam apy uktaṃ brahma-saṃhitāyāṃ lakṣmī-sahasra-śata-sambhrama-sevyamānam iti | śriyaḥ kāntāḥ kāntaḥ parama-puruṣa iti | śrī-daśame ca --</p>\n\n<p>(end page 19) gopyo labdhvācyutaṃ kāntaṃ śriya ekānta-vallabham iti (10.33.14) gopya eva śriya kāntaṃ manoharaṃ ekānta-vallabhaṃ raho-ramaṇam | tasmāt nāyaṃ śriyo 'ṅga iti śukānuvādaḥ sāmānye lakṣmī-vijayaṃ vyanakti | lakṣmī-sahasreti viriñca-vāṇī lakṣmī-viśeṣatvam urīkaroti | kurutve 'pi śrī-yudhiṣṭhirādīnāṃ pāṇḍava-saṃjñatvam | lakṣmītve 'pi vraja-devīnāṃ gopī-saṃjñatvam iti | tasmāt tāsāṃ parama-lakṣmī-rūpatvena tan-nitya-preyasītvaṃ siddham |</p>\n\n<p>tathā ca gautamīya-tantre daśārṇa-vyākhyāyām (20-21) --</p>\n\n<lg>\n<l>gopīti prakṛtiṃ vidyāj janas tattvasamūhakaḥ |</l>\n<l>anayor āśrayo vyāptyā kāraṇatvena ceśvaraḥ ||67||</l>\n</lg>\n\n<lg>\n<l>sāndrānandaṃ paraṃ jyotir vallabhatvena kathyate |</l>\n<l>athavā gopī prakṛtir janas tadaṃśamaṇḍalam ||68||</l>\n</lg>\n\n<p>anayor vallabhaḥ proktaḥ svāmī kṛṣṇākhya īśvaraḥ|\nkāryakāraṇayor īśaḥ śrutibhis tena gīyate||69||</p>\n\n<p>anekajanmasiddhānāṃ gopīnāṃ patir eva vā|\nnandanandana ity uktas trailokyānandavardhanaḥ||70|| iti.</p>\n\n<p>ataiva prathamā prakṛtiḥ pradhānaṃ | dvitīyā svarūpa-śaktiḥ | tattvāni mahad-ādīni aṃśāḥ |</p>\n\n<lg>\n<l>jñāna-śakti-balaiśvarya-vīrya-tejāṃsy aśeṣataḥ |</l>\n<l>bhagavac-chabda-vācyāni vinā heyair guṇādibhiḥ ||71||</l>\n</lg>\n\n<p>iti viṣṇu-purāṇoktāḥ (ViP 6.5.79) |</p>\n\n<p>atra anekajanmasiddhānāṃ iti, bahūni me vyatītāni (end page 20) janmāni tava cārjuna [bg 4.5] itivat anādi-siddhatvam eva bodhayati | patir eva ity eva-kāreṇa prakaṭa-līlāyām upapatitva-vyavahāras tu māyika evety arthaḥ | sa cāgre darśayiṣyate | vā-śabdasyaivottara-pakṣatā-bodhanāya |\n[*NOTE: GCP 15.73-75]</p>\n\n<p>tad evam ādibhir viśiṣṭatvenaiva tad-ārādhanād āsāṃ nitya-preyasītvaṃ siddham | tac-chṛtīnāṃ tad-ārādhānāṃ cānāghananatabhāvitvāt | sa hi mantre caturdhā pratīyate | mantrasya kāraṇa-rūpatvena varṇa-samudāya-rūpatvena, adhiṣṭhātṛ-devatā-rūpatvena ārādhya-rūpatvena ca | atra kāraṇa-rūpatvaṃ tad-adhiṣṭhātṛ-devatā-rūpatvaṃ coktaṃ brahma-saṃhitāyāṃ prakṛtyā puruṣeṇa ca iti (5.3) | prakṛtir mantrasya svarūpas trayam eva śrī-kṛṣṇaḥ kāraṇa-rūpatvāt | tad evoktam ṛṣy-ādi-smaraṇe kṛṣṇaḥ prakṛtir iti | sa eva adhiṣṭhātṛ-devatā-rūpaḥ | varṇa-samudāya-rūpaṃ coktaṃ tatraiva - kāmaḥ kṛṣṇāyety (BrahmaS 5.24) ādinā | uktaṃ ca hayaśīrṣa-pañcarātre</p>\n\n<p>vācyatvaṃ vācakatvaṃ ca devatā-mantrayor hi |\nabhedenocyate grahma tattvavidbhir vicārataḥ || iti |</p>\n\n<p>ārādhya-rūpatvaṃ ca tatraiva brahma-saṃhitāyāṃ -- īśvaraḥ paramaḥ kṛṣṇaḥ saccidānanda-vigrahaḥ | anādir ādir ity ādinā (5.1) kvicid durgāyā adhiṣṭhātṛtvaṃ tu śakti-śaktimator abheda-vivakṣayā | ata uktaṃ gautamīya-kalpe - yaḥ kṛṣṇaḥ saiva durgā syād yā durgā kṛṣṇa eva sa iti | yataḥ śrī-kṛṣṇas tatra svarūpa-śakti-rūpeṇa durgā nāma | tasmān neyaṃ māyāṃśa-bhūtā durgā iti gamyate | niruktiś cātra duḥkhena (end page 21) gurv-ārādhanādi-prayāsena gamyate jñāyate iti | tathā ca nārada-pañcarātre śruti-vidyā-saṃvāde -</p>\n\n<lg>\n<l>jānāty ekā parā kāntaṃ saiva durgā tad-ātmikā |</l>\n<l>yā parā parayā śaktir mahāviṣṇu-svarūpiṇī |</l>\n<l>yasyā vijñāna-mātreṇa parāṇāṃ paramātmanaḥ |</l>\n<l>muhūrtād eva devasya prāptir bhavati nānyathā ||</l>\n</lg>\n\n<lg>\n<l>ekeyaṃ prema-sarvasva-svabhāvā śrī-gokuleśvarī |</l>\n<l>anayā sulabho jñeya ādi-devo 'khileśvaraḥ ||</l>\n</lg>\n\n<lg>\n<l>bhaktir bhajana-sampattir bhajate prakṛtiḥ priyam |</l>\n<l>jñāyate 'tyanta-duḥkhena seyaṃ prakṛtir ātmanaḥ |</l>\n<l>durgeti gīyate sarvair akhaṇḍa-rasa-vallabhā ||</l>\n</lg>\n\n<p>asyā āvarikā śaktir mahāmāyā 'khileśvarī |\nyayā mugdhaṃ jagat sarvaṃ sarva-dehābhimāninaḥ || iti |</p>\n\n<p>ataiva māyāṃ vyudasya cic-chaktyā kaivalye sthita ātmanīti prathamokteḥ | na yatra māyā kim utāpare harer iti dvitīyokteḥ māyātīta-vaikuṇṭhāvaraṇa-kathane yathoktaṃ pādmottara-khaṇḍe -</p>\n\n<lg>\n<l>satyācyutānanta-durgā-viṣvaksena-gajānanāḥ |</l>\n<l>śaṅkha-padma-nidhī lokāś caturthāvaraṇaṃ smṛtam || ity ady uktvā -</l>\n</lg>\n\n<lg>\n<l>nityāḥ sarve pare dhāmni ye cānye 'pi divaukasaḥ |</l>\n<l>te vai prākṛta-nāke 'sminn anityās tridiveśvarāḥ || (end 22)</l>\n</lg>\n\n<p>iti teṣāṃ śrī-bhagavad-aṃśa-rūpatvam uktaṃ trailokya-sammohana-tantre --</p>\n\n<lg>\n<l>sarvatra devadevo 'sau</l>\n<l>gopa-veśa-dharo hariḥ |</l>\n<l>kevalaṃ rūpa-bhedena</l>\n<l>nāma-bhedaḥ prakīrtitaḥ ||77||</l>\n</lg>\n\n<p>ato nāma-mātra-sādhāreṇe 'nanya-bhaktair na vibhetavyaṃ kintu bhāgavatair nitya-vaikuṇṭha-sevakatvāt viṣvaksenādivat sat-kāryā eva te | arcayitvā tu govindaṃ tadīyān nārcayet tu yaḥ ity ādi-vacanena tad-asatkāre doṣa-śravaṇāt | ataiva tān evoddiśya uktam ekādaśe -</p>\n\n<p>durgāṃ vināyakaṃ vyāsaṃ\nviṣvaksenaṃ gurūn surān |\nsve sve sthāne tv abhimukhān\npūjayet prokṣaṇādibhiḥ ||78|| (BhP 11.27.29)</p>\n\n<p>atha prakṛtam anusarāmaḥ | sad eva śrī-gopīnāṃ svarūpa-śaktitve prasiddhe śrī-kṛṣṇasya nitya-preyasī-rūpatvaṃ siddham eva | tatas tābhiḥ saha tasya pūjana āvaśyakatā svataḥ siddhā | atra punaḥ prativādī prāha, yadi tāḥ kṛṣṇasya nitya-priyāḥ, tarhi kathaṃ parakīyārūpatvam | tatrāpi putrādi-saṃyoktṛtvaṃ śrūyate | satyaṃ tad-rūpatvaṃ māyikam iti vaiṣṇava-toṣaṇī-nāmnyāṃ śrī-daśama-ṭippanyāṃ kṛṣṇa-sandarbhādau ca pramitam iti vistara-bhayān nātra prapañcitam |</p>\n\n<p>atha sāmānyataḥ śrī-kṛṣṇa-priyāḥ khalu dvidhā | nitya-siddhāḥ sādhana-siddhāś ca | tatra nitya-siddhāḥ pūrvoktiḥ | sādhana-siddhāś ca trividhāḥ | ṛṣijāḥ śrutayo deva-kanyāś ca | tatra ṛṣijā yathā pādmottara-khaṇḍe --</p>\n\n<p>(end 23)</p>\n\n<lg>\n<l>purā maharṣayaḥ sarve daṇḍakāraṇya-vāsinaḥ |</l>\n<l>dṛṣṭvā rāmaṃ hariṃ tatra bhoktum aicchan suvigraham ||79||</l>\n</lg>\n\n<lg>\n<l>te sarve strītvam āpannāḥ samudbhūtāś ca gokule |</l>\n<l>hariṃ samprāpya kāmena tato muktā bhavārṇavāt ||80||</l>\n</lg>\n\n<p>[*NOTE: BRS 1.2.301-2]</p>\n\n<p>na ca vaktavyaṃ gokula-jātānāṃ prāpañcika-dehāditvaṃ na sambhavatīti | avatāra-līlāyāḥ prāpañcika-miśratvāt | śrī-devakī devyām api ṣaḍ-garbha-saṃjñakānāṃ janma śrūyate iti |</p>\n\n<p>śrutayo yathā bṛhad-vāmana-purāṇādiṣu śrūyante | yata eva tathā vyākhyātaṃ striya urugendra-bhoga-bhuja-daṇḍa-viṣakta-dhiyo vayam apīti (BhP 10.87.23) | gāyatrī ca tāsu jāteti pādme sṛṣṭi-khaṇḍe yathā brahmaṇā gopa-kanyāyā gāyatryā udvāhe gopeṣu śrī-viṣṇu-vākyam -</p>\n\n<p>mayā jñātvā tataḥ kanyā dattā caiṣāviriñcaye |\nyuṣmākaṃ ca kule cāhaṃ deva-kāryārtha-siddhaye |\navatāraṃ kariṣyāmi mat-kāntā tu bhaviṣyati || iti |</p>\n\n<p>deva-kanyāś ca yathā śrī-daśame tat-priyārthaṃ sambhavantu sura-striya iti (BhP 10.1.13) | ata sura-striyas tāsāṃ śrī-kṛṣṇa-priyāṇām upayogāyeveti gamyate | atas tat-priyārtham ity evoktaṃ, na tu tat-prīty-artham iti |</p>\n\n<p>atas tāsāṃ caturvidhatvam uktaṃ pādme -</p>\n\n<lg>\n<l>gopyas tu ṛṣijā gopa-kanyakāḥ śrutijāḥ parāḥ |</l>\n<l>deva-kanyāś ca rājendra na mānuṣyaḥ kadācana ||</l>\n</lg>\n\n<p>(end page 24)</p>\n\n<p>gopa-kanyā eva nityāḥ | na mānuṣaḥ kathañcaneti praākṛta-mānuṣya-niṣedhāt | atas tāsāṃ svarūpa-śaktitvād eva śrī-bhagavatas tābhiḥ saha riraṃsā jātā | yathā śrī-śukaḥ |</p>\n\n<p>bhagavān api tā rātrīḥ śaradotphullamallikāḥ\n<l>vīkṣya rantuṃ manaścakre yogamāyām upāśritaḥ || (BhP 10.29.1)</l></p>\n\n<p>tā rātrīr vīkṣya uddīpanatvenānubhūyeti kaumutyenālambana-rūpāṇāṃ tāsāṃ prema-mahimā darśitaḥ | ātmārāmāś ca munayaḥ ity ādau itthambhūta-guṇo harir itivat itthambhūta-guṇās tāḥ yena tādṛśy api tasya ramaṇcchā jāyate iti | ataiva vyavahārārthaṃ tasya kaiśoram api mānitaṃ jātam iti śrī-viṣṇu-purāṇe darśitam |</p>\n\n<p>so 'pi kaiśoraka-vayo mānayan madhusūdanaḥ |\n<l>reme tābhir ameyātmā kṣapāsu kṣaptāhitaḥ || (ViP 5.13.60) iti |</l></p>\n\n<p>harivaṃśe ca-</p>\n\n<p>yuvatīr gopa-kanyāś ca rātrau saṅkālya kālavit |\n<l>kaiśorakaṃ mānayānaḥ saha tābhir mumoda ca || (HV 63.18) iti |</l></p>\n\n<p>atra kālavid ity asya vyākhyānaṃ tā rātrīr vikṣyeti | saha tābhir mumoda hetyasya sūcakaṃ rantuṃ manaś cakre iti | ity ālambana-kāla-deśānāṃ śrī-kṛṣṇāya parama-puruṣatvaṃ darśitaṃ tasmāt hlādinī-śakti-vilāsa-lakṣaṇa-tat-prema-mayy evaiṣā riraṃsā | na tu prākṛta-kāmamayīti | śrī-svāmibhir api vyaktam uktaṃ dvātriṃśe virahālāpa-viklinna-hṛdayo harir iti sva-premāmṛta-kallola-vihvalī-kṛta-cetasa iti | ataiva tac-chravaṇa-phala-dvārā tad-arcanasyāvaśyakatāṃ darśayati śrīman-munīndraḥ ||</p>\n\n<p>(end page 25)</p>\n\n<p>vikrīḍitaṃ vraja-vadhūbhir idaṃ ca viṣṇoḥ\nśraddhānvito yaḥ śṛṇuyād atha varṇayed vā\nbhaktiṃ parāṃ bhagavati parilabhya kāmaṃ\nhṛd-rogam āśv apahinoty acireṇa dhīraḥ || (BhP 10.33.42) iti ||84</p>\n\n<p>atra sva-priyābhiḥ saṃvalitasya śrī-kṛṣṇasya krīḍāyāḥ śravaṇa-varṇana-mātreṇa bahu-sādhana-duḥsādhyāpi parā bhaktir udayate udaya-mātreṇa ca hṛd-rogaḥ śīghram apahriyate iti hi spaṣṭam eveti phalātiśaya-kathanena pravartanāt vidhitvam eva sidhyati | yasya parṇamayī juhur bhavati na sa pāpaṃ ślokaṃ śṛṇotītivat | na cādhikārī kaniṣṭha iti vācyaṃ dhīra ity uktatvāt |</p>\n\n<l>atha darśana-mantre nāmāntareṇānirdiśya śrī-vallavīnāṃ nāma viśeṣam ālambyaiva svayaṃ bhagavato nirdeśāt tāsāṃ tat-paricāyakāṅga-rūpatvam eva bodhitam | gopī-gopa-paśūnāṃ bahiḥ smared asya gīrvāṇa-ghaṭām ity ādi krama-dīpikāyāṃ (KD 3.32) gautamīya-tantre -</l>\n\n<lg>\n<l>navīna-nīrada-śyāmaṃ nālendīvara-locanam |</l>\n<l>vallavī-nandanaṃ vande kṛṣṇaṃ gopāla-rūpiṇam ||85 ity ādau -</l>\n</lg>\n<lg>\n<l>rucirauṣṭha-puṭanyasta-vaṃśī-madhura-niḥsvanaiḥ |</l>\n<l>lasad-gopālikā-ceto modayantaṃ muhur muhuḥ ||86||</l>\n</lg>\n\n<p>vallavī-vadanāmbhoja-madhupāna-madhu-vratam |\nkṣobhayantaṃ manas tāsāṃ susmerāpāṅgavīkṣaṇaiḥ ||87|| (end page 26)\nyauvanodbhinna-dehābhiḥ saṃsaktābhiḥ parasparam |\nvicitrāmbara-bhūṣābhir gopa-nārībhir āvṛtam ||87|| iti |</p>\n\n<p>atra sā tvāṃ brahman nṛpa-vadhūḥ kāmam āśu bhajiṣyatīti [BhP 3.21.28] kardamaṃ prati śrī-śukla-vacanavac ca gopa-jātibhir nārībhir ity arthaḥ |</p>\n\n<p>kṣobhayantaṃ mohayantaṃ muhur muhur iti vartamāna-dvaya-prayogena nityam eva tad-upāsakaiḥ paṭhyamāna-stavena gopī-kṛṣṇayoḥ nityatvam eva lakṣyate | sanat-kumāra-kalpe ca gopāṅganā parivṛtaṃ mūle kalpataroḥ sthitam ity ādi | rudra-yāmalasya śauri-tantre gopī-go-gopa-vīto ruru-nakha-vilasat-kaṇṭha-bhūṣaś ciraṃ naḥ ity ādi | mṛtyu-sañjaya-tantre -</p>\n\n<p>smared vṛndāvane ramye mohayantam anāratam |\nvallavī-vallabhaṃ kṛṣṇaṃ gopa-kanyā-sahasraśaḥ || ity ādi |</p>\n\n<p>phullendīvara-kāntim ity ādi evaṃ svāyambhuvāgamādāv api |\n[*NOTE: KK 3.82; KṛṣṇaS 106 (p49fn) attributed to Mṛtyu-sañjaya-tantra. Padyāvalī 46, attributed to Śaradākara.]</p>\n\n<p>punaḥ prativādī prāha bhavatu nāma tāḥ pūjyāḥ | kintu tāsāṃ nāma kutrāpi na śrutam | tatrāpi bhaviṣyottare malla-dvādaśī-prasaṅge śrī-kṛṣṇa-yudhiṣṭhira-saṃvāde -\n<lg>\n<l>gopī-nāmāni rājendra prādhānyena nibodha me |</l>\n<l>gopālī-pālikā dhanyā viśākhā dhyāna-niṣṭhikā |</l>\n<l>rādhānurādhā somābhā tārakā daśamī tathā ||89||</l>\n</lg></p>\n\n<p>gopālīyaṃ nūnaṃ pādmokta-gāyatrī-carī bhavet | pāliketi saṃjñāyāṃ kaṇa | daśamī tatheti daśamīty api - (end page 27) nāmaikaṃ tac cānvartham iti sarvānte paṭhitam | yad vā tatheti-daśamy api tārakā-nāmnīty arthaḥ | tathā skānde prahlāda-saṃhitāyāṃ dvārakā-māhātmye māyāvasaraḥ prastāve uddhava-gamane (12.25-33) lakṣito vācety ādinā lalitā śyāmalā dhanyā viśākhā rādhā śaivyā padmā bhadrā ity etāni aṣṭau gaṇitāni |</p>\n\n<p>atha vanitā-śata-koṭibhir ākulitam ity āgama-prasiddheḥ | vanitā-śata-yūthapa iti śrī-bhagavat-prasiddheḥ | anyāny api loka-śāstrayor avagantavyāni |</p>\n\n<p>atha śata-koṭitvānyathānupapattyā tāsāṃ tan-mahā-śaktitvam eva gamyate | tatrāpi sarvathā śreṣṭhe rādhā-candrāvalīty ubhe | bhaviṣyottare somābhā-śabdena candrāvaly eva sūcitā artha-sāmya-prāyāt | yataḥ śrī-rādhayā saha pratiyogitvam aitihyam asyātra virājate |</p>\n\n<p>tathā ca śrī-bilvamaṅgala-caraṇāḥ -</p>\n\n<lg>\n<l>rādhā-mohana mandirād upāgataś candrāvalīm ūcivān</l>\n<l>rādhe kṣemamayeti tasya vacanaṃ śrutvāha candrāvalī |</l>\n<l>kaṃsa kṣemamaye vimugdha-hṛdaye kaṃsaḥ kva dṛṣṭas tvayā</l>\n<l>rādhā kveti vilajjito nata-mukha-smero hariḥ pātu vaḥ ||90||</l>\n</lg>\n\n<p>[*NOTE: This is a well-known verse, but is not in any of the Bilvamangala collections.]</p>\n\n<lg>\n<l>tayor apy ubhayor madhye rādhikā sarvathādhikā |</l>\n<l>mahābhāva-svarūpeyaṃ guṇair ati-garīyasī ||91||</l>\n</lg>\n\n<p>yathoktaṃ matsya-purāṇe dakṣaṃ prati devī-vacanam -</p>\n\n<p>rukmiṇī dvāravatyāṃ tu rādhā vṛndāvane vane |\ncitra-kūṭe tathā sītā vindhye vindhya-nivāsinī |\ndevakī mathurāyāṃ ca pātāle parameśvarī || ity ādi | (end page 28)</p>\n\n<p>atra rukmiṇī-saha-pāṭhād itthaṃ bodhayati yathā dvārakāyāṃ tasyā eva sarvathādhikyaṃ tathā śrī-vṛndāvane tasyā iti | svarūpa-śakti-vyūha-rukmiṇī-rādhā-devakīnāṃ māyāṃśa-rūpeṇābheda-kathanaṃ tu śaktitva-sādhāraṇyenaiva | yathā jīvātma-paramātmanoś cit-sāmyenaikyaṃ tadvad iti |</p>\n\n<p>atha yathā rukmiṇī-kṛṣṇayoḥ paraspara-śobhitvaṃ śrī-śukena varṇitam - asyaiva bhāryā bhavitum ity ādināṃ [BhP 10.53.37] tathaiva rādhā-kṛṣṇayor api ṛk-pariśiṣṭe śrutyā varṇitam rādhayā mādhavo devo mādhavenaiva rādhikā vibhrājante janeṣv ā iti | vibhrājante vibhrājate ā samyak iti śruti-padārthaḥ | darśitaṃ ca tasyāḥ svarūpaṃ bṛhad-gautamīye baladevaṃ prati śrī-kṛṣṇena -</p>\n\n<lg>\n<l>sattvaṃ tattvaṃ paratvaṃ ca tattva-trayam ahaṃ kila |</l>\n<l>tritattva-rūpiṇī sāpi rādhikā mama vallabhā ||93||</l>\n</lg>\n\n<lg>\n<l>prakṛteḥ para evāhaṃ sāpi mac-chakti-rūpiṇī |</l>\n<l>sāttvikaṃ rūpam āsthāya pūrṇo 'haṃ brahma cit-paraḥ ||94||</l>\n</lg>\n\n<p>brahmaṇā prārthitaḥ samyak sambhavāmi yuge yuge |\ntvayā sārdhaṃ tayā sārdhaṃ nāśāya devatādruhām ||95|| iti |</p>\n\n<p>atra sattvaṃ kāryatvaṃ tattvaṃ kāraṇatvaṃ paratvaṃ tato 'pi śraiṣṭhyaṃ yat tattva-trayaṃ tad aham ity arthaḥ tathaiva bodhayati tathaivāgre dhyāna-prasaṅge -</p>\n\n<p>devasyābheda-rūpeṇa tapta-hema-sama-prabhām |\nrakta-vastra-parīdhānāṃ raktālaṅkāra-bhūṣitām ||96|| (end page 29)\n<lg>\n<l>śrī-rādhāṃ vāma-bhāge tu pūjayed bhakti-tat-paraḥ |</l>\n<l>devī kṛṣṇamayī proktā rādhikā para-devatā ||97||</l>\n</lg></p>\n\n<lg>\n<l>varābhaya-karā dhyeyā sevitā sarva-devataiḥ |</l>\n<l>sarva-lakṣmī-mayī sarva-kāntiḥ sammohinī parā ||98||</l>\n</lg>\n\n<p>atra pūjayed iti kaṇṭhoktir eva | evam agre 'pi mṛtyu-sañjaya-tantre -</p>\n\n<p>pīta-vastra-parīdhānāṃ vaṃśa-yukta-karāmbujām |\nkaustubhoddīpta-hṛdayāṃ vanamālā-vibhūṣitām |\nśrīmat-kṛṣṇāṅghri-palyaka-nilayāṃ parameśvarīm ||99|| ity ādi |</p>\n\n<p>yathā -</p>\n\n<p>sarva-lakṣmī-mayīṃ devīṃ paramānanda-nanditām |\nrāsotsava-priyāṃ rādhāṃ kṛṣṇānanda-svarūpiṇīm |\nbhaje cidamṛtākāra-pūrṇānanda-mahodadhim ||100|| iti |</p>\n\n<p>dhyātvety-ādi-sammohana-tantre - cintayed rādhikāṃ devīṃ gopa-gokula-saṅkulām ity ādi ca | asyāḥ śreṣṭhatvam ādi-vārāhe kaṭira-parivartanyāṃ govardhana-parikrame tat-kuṇḍa-prasaṅge yathā -</p>\n\n<lg>\n<l>gaṅgāyāś cottaraṃ gatvā deva-devasya cakriṇaḥ |</l>\n<l>ariṣṭena samaṃ tatra mahad yuddhaṃ pravartitam ||101||</l>\n</lg>\n\n<lg>\n<l>ghātayitvā tatas tasminn ariṣṭaṃ vṛṣa-rūpiṇam |</l>\n<l>kopena pārṣṇi-ghātena mahā-tīrthaṃ prakalpitam ||102||</l>\n</lg>\n\n<lg>\n<l>snātas tatra tadā hṛṣṭo vṛṣaṃ hatvā sa-gopakaḥ |</l>\n<l>vipā mā (?) rādhikāṃ prāha kathaṃ bhadre bhaviṣyati ||103||</l>\n</lg>\n\n<p>tatra rādhā samāśliṣya kṛṣṇam akliṣṭa-kāriṇam |\nsva-nāmnā viditaṃ kuṇḍaṃ kṛtaṃ tīrtham adūrataḥ ||104|| (end page 30)\n<lg>\n<l>rādhā-kuṇḍam iti khyātaṃ sarva-pāpa-haraṃ śubham |</l>\n<l>ariṣṭahan rādhā-kuṇḍa-snānāt phalam avāpyate ||105||</l>\n</lg></p>\n\n<p>rājasūyāśvamedhābhyāṃ nātra kāryā vicāraṇā |\ngo-hatyā-brahma-hatyādi pāpaṃ kṣipraṃ praṇaśyati ||106|| iti |</p>\n\n<p>atra satīṣv api sarvāsu tāsu asyā eva tena saha tādṛśa-prema-vyavahāreṇotkarṣāvagamāt śreṣṭhatvam āyātam | tathā vrata-ratnākara-dhṛta-bhaviṣya-purāṇe ca -</p>\n\n<lg>\n<l>bālye 'pi bhagavān kṛṣṇas taruṇaṃ rūpam āśritaḥ |</l>\n<l>reme vihārair vividhaiḥ priyayā saha rādhayā ||</l>\n</lg>\n\n<p>ekadā kārttike māsi paurṇamāsyāṃ mahotsavaḥ |\nāsīn nanda-gṛhe ity ādau</p>\n\n<lg>\n<l>tasmin dine ca bhagavān rātrau rādhā-gṛhaṃ yayau |</l>\n<l>sā ca kruddhā tam udare kāñcī-dāmnā babandha ha ||108||</l>\n</lg>\n\n<lg>\n<l>kṛṣṇas tu sarvam āvedya nija-geha-mahotsavam |</l>\n<l>priyāṃ prasādayāmāsa tataḥ sā tam avocayat ||109||</l>\n</lg>\n\n<lg>\n<l>idaṃ covāca tāḥ kṛṣṇaḥ preyasī prīta-mānasaḥ |</l>\n<l>kāñcī-dāma tvayā tanvi udare yan mayārpitam ||110||</l>\n</lg>\n\n<lg>\n<l>dāmodareti me nāma priyaṃ tena śubhānane |</l>\n<l>nātaḥ prītikaraṃ nāma mama lokeṣu vidyate ||111||</l>\n</lg>\n\n<lg>\n<l>nityam etat prajāpatyāṃ sarva-siddhir bhaviṣyati |</l>\n<l>bhaktiṃ ca durlabhāṃ prāpya mama loke mahīyate ||112||</l>\n</lg>\n\n<l>ulūkhale yadā mātrā baddho 'haṃ bhavitā priye | (end page 31)</l>\n<l>udare dāmabhir loke tadā vyaktaṃ bhaviṣyati ||113||</l>\n\n<p>anena nāma-mantreṇa yo 'smin māsi tvayā saha |\nmām arcayed vidhānena sa labhet sarva-vāñchitam ||114|| iti |</p>\n\n<p>atrāpi priyayā saha rādhayā iti śrī-kṛṣṇecchayā śrī-kṛṣṇavad bālye 'pi āviṣkṛta-nava-yauvanam eva iti jñeyam |</p>\n\n<p>tata ārabhya nandasya vrajaḥ sarva-samṛddhimān |\nharer nivāsātma-guṇai ramākrīḍam abhūn nṛpa ||115|| (BhP 10.5.18)</p>\n\n<p>ity anena śrī-kṛṣṇa-prādurbhāvānantaraṃ tasām āvirbhāva-kathanāt | tatrāpi śrṣṭhatvaṃ pūrvavaj jñeyam | tatra tādṛśa-bhāvair varṇanaṃ tasyāḥ śrī-śukadevenāpi kṛtam |</p>\n\n<p>ekā bhrū-kuṭim ābaddhya prema-saṃrambha-vihvalā |\nghnatīvaikṣat kaṭākṣepaiḥ sandaṣṭa-daśana-cchadā ||116|| (BhP 10.32.6)</p>\n\n<p>ity anena ekāmukhyā eke mukhyāny akevalā ity amaraḥ | evaṃ śrīmad-gopāla-tapanyāṃ yad gāndharvīti viśrutā sā tu saiva jñeyā | tasyā evaṃ mukhyatvā̆di-liṅgena sarvatra cāvagamāt | ataiva śrī-rādhā-saṃvalita-dāmodara-pūjā kārttike vihitā | śrī-kṛṣṇa-satyabhāmā-saṃvādīye kārttika-māhātmye ca prātaḥ-snāna-saṅkalpa-mantraṃ -</p>\n\n<p>kārttike 'haṃ kariṣyāmi prātaḥ-snānaṃ janārdana |\nprīty-arthaṃ tava deveśa dāmodara mayā saha ||117|| [HBV 16.172] [*NOTE: Alternative numbering 16. 84]</p>\n\n<p>atra mā-sabda-prayogaḥ | tasyāḥ parama-lakṣmī-rūpatvāt | (end page 32)</p>\n\n<p>arghya-dāna-mantre ca sākṣāt tan-nāmokteḥ | yathā -</p>\n\n<lg>\n<l>vratinaḥ kārttike māsi snānasya vidhivan mama |</l>\n<l>dāmodara gṛhānārghyaṃ danujendra-nisūdana ||118||</l>\n</lg>\n\n<p>nitye naimittike kṛtsne kārttike pāpa-śoṣaṇe |\ngṛhānārghyaṃ mayā dattaṃ rādhayā sahito hare ||119|| [HBV 16.174-175]</p>\n\n<p>iti yugmatvena upādānāt tasyā eva śreṣṭhatvam | tad-yugalopāsanāyāṃ bhaviṣya-purāṇa-vacanaṃ darśitam eva | tathā daśādhyāyi-kārttika-māhātmyaṃ cen nūnaṃ pādmānugataṃ syāt tarhi tatra tad-yugalo pāsanaṃ prakaṭataram eveti | tathā vāsanā-bhāṣyotthāpita āgneya-vacane 'pi tasyāḥ śreṣṭhatvam | yathā -</p>\n\n<p>gopyaḥ papracchur uṣasi kṛṣṇānucaram uddhavam |\nhari-līlā-vihārāṃś ca tatraikāṃ rādhikāṃ vinā |\nrādhā tad-bhāva-saṃlīnā vāsanāyā virāmitā ||120|| ity ādi |\natra tad-bhāva-saṃlīnā ity anena divyonmāda-maya-vacanaṃ madhupa kitava-bandho ity ādikaṃ tasyā eveti vijñāpya sarvāsu gopīṣu tasyāḥ śreṣṭhyaṃ darśitam | yuktaṃ ca tat tu yataḥ | śrī-kṛṣṇānveṣakartrīṇāṃ tāsāṃ tām evoddhiśya tad idaṃ vacanaṃ śrūyate yathā -</p>\n\n<p>anayārādhito nūnaṃ bhagavān harir īśvaraḥ\nyan no vihāya govindaḥ prīto 'yam anayad rahaḥ ||121|| (BhP 10.30.28)\napy eṇapatny upagataḥ priyayeha gātrais\ntanvan dṛśāṃ sakhi sunirvṛtim acyuto vaḥ |\nkāntāṅga-saṅga-kuca-kuṅkuma-rañjitāyāḥ\nkundasrajaḥ kulapater iha vāti gandhaḥ ||122|| (BhP 10.30.11)</p>\n\n<p>(end page 33)</p>\n\n<p>bāhuṃ priyāṃsa upadhāya gṛhītapadmo\nrāmānujas tulasikālikulair madāndhaiḥ\nanvīyamāna iha vas taravaḥ praṇāmaṃ\n<l>kiṃ vābhinandati caran praṇayāvalokaiḥ || (BhP 10.30.12) iti |</l></p>\n\n<p>kiṃ bahunā asyāḥ saubhāgya-vāñchā dvārakā-mahiṣīṇām api śrūyate | tatas tāsāṃ tādṛśa-vacanaṃ śrī-śukadevenāpy uditaṃ - yathā na vayaṃ sādhvi sāmrājyam ity ādy uktvā āhuḥ ----</p>\n\n<lg>\n<l>kāmayāmaha etasya śrīmat-pāda-rajaḥ śriyaḥ |</l>\n<l>kuca-kuṅkuma-gandhāḍhyaṃ mūrdhnā voḍhuṃ gadābhṛtaḥ ||124||</l>\n</lg>\n\n<p>vraja-striyo yad vāñchanti pulindās tṛṇa-vīrudhaḥ |\ngāvaś cārayato gopāḥ pāda-sparśaṃ mahātmanaḥ ||125|| iti | [BhP 10.83.42-43]</p>\n\n<p>vraja-stry-ādīnāṃ vāñchā darśitā -</p>\n\n<p>pūrṇāḥ pulindya urugāyapadābjarāga-\nśrīkuṅkumena dayitāstanamaṇḍitena |\ntaddarśanasmararujas tṛṇarūṣitena\nlimpantya ānanakuceṣu juhus tadādhim ||126|| (BhP 10.21.17) ity anena |</p>\n\n<p>atra saty urugāya-padābja-rāgety anena (10.21.17) saha dayitā-stana-maṇḍitena ity uktyā tat kuṅkumaṃ dayitā-stanatas tasya pade lagnam iti gamyate | sā ca dayitā kuca-kuṅkuma-gandhyāḍhyam (end page 34) ity eka-vacanānta-nirdeśenānūditā |</p>\n\n<p>tad idaṃ varṇayantīṣu tāsv api sā viśiṣṭety avagamyate | ayaṃ bhāvaḥ śrītve prasiddhāyāḥ śriyas tatra kāmanaiva śrūyate | na tu saṅgatiḥ | yad vāñchayā śrīr lalanācarat tapo vihāya kāmān suciraṃ dhṛta-vratā iti [BhP 10.16.36] nāgapatnīnām | yā vai śriyārcitam ajādibhir āpta-kāmair ity ādi [BhP 10.47.62] uddhavasyāpi vākyāt | na ca rukmiṇītve prasiddhāyāḥ śriyas tatra saṅgatiḥ | kāla-deśayor anyatamatvāt | na ca vraja-strīṇāṃ śrī-sambandha-lālasā yuktā - nāyaṃ śriyo 'ṅga ity ādinā (10.47.60) tato 'pi paramādhikya-śravaṇāt | tasmād rukmiṇī dvāravatyāṃ tu rādhā vṛndāvane vane ity ādy ukta-siddhāntānusāreṇa sarvato vilakṣaṇā yā śrīr virājate tām uddiśyaiva vraja-devīnāṃ tad idaṃ vākyam | tataś ca tāsāṃ yathā tatra spṛhāspadatā tathāsmākaṃ paṭṭa-mahiṣīṇām\niti | saṅgamaś cāyaṃ divasa eveti sambhāvyate | tatraiva pulindānāṃ bhramaṇāt kuṅkumānāṃ lepana-karmaṇārdratvāvagamāc ca | dvayoḥ saṅgamaś cāyaṃ na sambhoga-viśeṣa-rūpaḥ | rāsa-prasaṅge --</p>\n\n<p>bhagavān api tā rātrīḥ śaradotphullamallikāḥ |\nvīkṣya rantuṃ manaścakre ity atraiva (BhP 10.29.1) nava-saṅgamasya pratīyamānatvāt | anyathā tatra parīkṣārthaṃ punas tenopekṣāvacanasyāsaṅgatvāpatteḥ | tad idaṃ veṇu-prakaraṇe bhaṇitatvād veṇu-sambandhenaiva gamyate | urugāya ity anenaiṣa eva saṃsūcitaḥ | tasmād kadācid veṇu-kṛtākarṣāyās tasyā labdha-mūrcchāyā mūrcchāśāntaye sa-kuṅkume svinne vakṣasi sambhramataḥ kevalena śrī-caraṇa-sañjīvanī-pallavena spṛśan gevādyāpi\n(end page 35)</p>\n\n<p>vādyāpi samyak saṅkocānapagayamat drutam eva sa tasmān niścakrāmeti budhyate | kāścit parokṣaṃ kṛṣṇasya sva-sakhībhyo 'nvavarṇayann iti uktavān | yās tu tad-anyās tāsām eva pūrṇāḥ pulindyaḥ ity ādi vacanam | tasmāt sādhv evoktam lakṣmīr abhitaḥ stritamā ity ādi | varṇitā ca sā tathaiva śrī-jayadeva-sahacareṇa mahārāja-lakṣmaṇa-sena-mantri-vareṇomāpatidhareṇa yathā --</p>\n\n<lg>\n<l>bhrūvallī-calanaiḥ kayāpi nayanonmeṣaiḥ kayāpi smita-</l>\n<l>jyotsnāvicchuritaiḥ kayāpi nibhṛtaṃ sambhāvitasyādhvani |</l>\n<l>garvād bheda-kṛtāvahela-vinaya-śrībhāji rādhānane</l>\n<l>sātaṅkānunayaṃ jayanti patitāḥ kaṃsadviṣaḥ dṛṣṭayaḥ ||127||</l>\n</lg>\n\n<p>[*NOTE: ... ||]</p>\n\n<p>śrī-jayadevenāpi rādhām ādhāya hṛdaye tatyāja vraja-sundarīḥ | iti (GG 3.1) | patyur manaḥ kīlitam (GG 12.14) iti ca |</p>\n\n<p>ataiva --</p>\n\n<lg>\n<l>yā parā paramā śaktir mahāviṣṇu-svarūpiṇī |</l>\n<l>tasyā vijñāna-mātreṇa parāṇāṃ paramātmanaḥ ||</l>\n</lg>\n\n<lg>\n<l>muhūrtād eva devasya prāptir bhavati nānyathā |</l>\n<l>ekeyaṃ prema-sarvasva-svabhāvā śrī-gokuleśvarī ||</l>\n</lg>\n\n<p>anayā sulabho jñeya ādidevo 'khileśvaraḥ ||</p>\n\n<p>ity utthāpita-pañcarātra-vacanaṃ sarvopari virājamānaṃ bhavatīty alam ativistareṇa pramāṇa-vacana-saṅgraheṇa |</p>\n\n<lg>\n<l>tasmāt sarvāsāṃ gopīnāṃ rādhikātigarīyasī |</l>\n<l>sarvādhikyena kathitā yat purāṇāgamādiṣu ||</l>\n</lg>\n\n<p>(end page 36)</p>\n\n<p>ataḥ sādhūktaṃ śrīdāmodara-rādhārcanam arhati vraja-sthānām ity ādi |</p>\n\n<lg>\n<l>rādhā vṛndāvane yadvat tadvad dāmodaro hariḥ |</l>\n<l>darśiteṣu ca śāstreṣu tad-yugmaṃ tat tad-īśituḥ ||</l>\n</lg>\n\n<lg>\n<l>rādhayā mādhavo devo mādhavenaiva rādhikā |</l>\n<l>vibhrājante janeṣveti pariśiṣṭa-vacas tathā ||</l>\n</lg>\n\n<lg>\n<l>na viṣṇunā vinā devī na hariḥ padmajāṃ vinā |</l>\n<l>hayagrīva-pañcarātram iha prakaṭitaṃ yataḥ ||</l>\n</lg>\n\n<lg>\n<l>kārttika-vrata-caryāyām atas te yugma-devate |</l>\n<l>rādhā-dāmodarābhikhye vīkṣyete loka-śāstrayoḥ ||</l>\n</lg>\n\n<lg>\n<l>kiṃ bahūktyā kuṇḍa-yugmaṃ tayor yugmena vīkṣyate |</l>\n<l>śāstre ca darśitā tasmāt kaimutyād yugmatā tayoḥ ||</l>\n</lg>\n\n<lg>\n<l>umā-maheśvarau kecit lakṣmī-nārāyaṇau pare |</l>\n<l>te bhajantāṃ bhajāmas tu rādhā-dāmodarau vayam ||</l>\n</lg>\n\n<p>iti śrī-vṛndāvana-vāsinaḥ kasyacij jīvasya śrī-rādhā-kṛṣṇārcana-dīpikā sadā dedīpyamānatām apadyatām || śrī-guru-caraṇa-kamalebhyo namaḥ | śrī-kṛṣṇa-caitanya-candrāya namaḥ | śrī-rādhā-dāmodarābhyāṃ namaḥ Padyāvalī 259; SKM 1.55.3, RKAD 260umāpatidharasya ||</p>\n\n  </body>\n\n"
}