{
  "title": "sa_nāgārjuna-mahāyānaviṃśikā",
  "body": "<body xmlns='http://www.tei-c.org/ns/1.0'>\n\n<lg>\n<l>na jñānācchūnyatā nāma kācidanyā hi vidyate /</l>\n<l>viviktāvyatirekitvaṃ vivekasya yato matam // 1 //</l>\n</lg>\n\n<lg>\n<l>dvayaśūnyam hi vijñānam anyathā na prasajyate /</l>\n<l>dvayāsattvān nivṛttasya dvayātmatvaprasangataḥ // 2 //</l>\n</lg>\n\n<lg>\n<l>tacchurutatathatārūpo bhagavān eva bhaṇyate /</l>\n<l>vedyavedakasadbhāvavikalpādyasamāśrayaḥ // 3 //</l>\n</lg>\n\n<lg>\n<l>cittamātraṃ nirābhāsaṃ vihāro buddhabhūstathā /</l>\n<l>etaddhi bhāṣitaṃ buddhairbhāsante bhāṣayanti ca // 4 //</l>\n</lg>\n\n<lg>\n<l>cittaṃ hi bhūmayaḥ sapta nirābhāsā tvihāṣṭamī /</l>\n<l>dve bhūmayo vihāro 'tra 'śeṣā bhūmirmamātmikā // 5 //</l>\n</lg>\n\n<lg>\n<l>deśyante bhūmayaḥ sapta buddhaiścittavaśaṃ gatāḥ /</l>\n<l>kāyavākcittadauṣṭhulyaṃ saptamyāṃ na pravartate // 6 //</l>\n</lg>\n\n<lg>\n<l>aṣṭamyāṃ āśrayastasya svapno 'pyasukhasaṃbhavaḥ /</l>\n<l>- - - - - - - - - - - - - - - - // 7</l>\n</lg>\n<lg>\n<l>1. avācyo vācakairdharmaḥ kṛpayā yena deśitaḥ /</l>\n<l>namo 'cintyaprabhavāya buddhāyāsaṅgabuddhaye // 8 //</l>\n</lg>\n\n<lg>\n<l>2. svabhāvena na cotpannā nirvṛtāśca na tattvataḥ /</l>\n<l>yathākāśaṃ tathā buddhāḥ sattvāścaivaikalakṣaṇāḥ // 9 //</l>\n</lg>\n\n<lg>\n<l>3. pārāvāraṃ na cotpannāḥ svabhāvena pratityajāḥ /</l>\n<l>te 'pi śūnyā hi saṃskārāḥ sarvajñajñānagocarāḥ // 10 //</l>\n</lg>\n\n<lg>\n<l>4. sarvabhāvāḥ svabhāvena pratibimbasamā matāḥ /</l>\n<l>śuddhāḥ śivasvabhāvāśca advayāstathatāsamāḥ // 11 //</l>\n</lg>\n\n<lg>\n<l>5. asatyātmani cātmatvaṃ kalpayitvā pṛthagjanāḥ /</l>\n<l>sukhaduḥkham abhijñāśca sarvam eṣāṃ ca tattvataḥ // 12 //</l>\n</lg>\n\n<lg>\n<l>6. ṣaḍgatiryaśca saṃsāraḥ svargaśca paramaṃ sukham /</l>\n<l>narake ca mahadduḥkhaṃ jarāvyādhirapī yatām // 13 //</l>\n</lg>\n\n<lg>\n<l>7. abhūtāṃ kalpanāṃ kṛtvā pacyante narakādiṣu /</l>\n<l>svadoṣenaiva dahyante veṇavo vahninā yathā // 14 //</l>\n</lg>\n\n<p>8. yathā māyā tathā sattvā viṣayān paribhuñjate //</p>\n\n<l>māyāmayīṃ gatiṃ yānti pratītyotpādarūpiṇīm // 15 //</l>\n\n<lg>\n<l>9. yathā citrakaro rūpaṃ yakṣasyātibhayaṅkaraṃ /</l>\n<l>bibheti svayam ālikhya saṃsāre 'py abudhastathā // 16 //</l>\n</lg>\n\n<lg>\n<l>10. yathā paṅkaṃ svayaṃ kṛtvā kaścit patati bāliśaḥ /</l>\n<l>tathāsatkalpanāpaṅke magnāḥ sattvā duruttare // 17 //</l>\n</lg>\n\n<lg>\n<l>11. abhāvaṃ bhavato dṛṣṭvā duḥkhāṃ vindati vedanām /</l>\n<l>śaṅkāviṣeṇa bādhante viṣayā vitathāstathā // 18 //</l>\n</lg>\n\n<lg>\n<l>12. tāṃscaivāśaraṇān dṛṣṭvā karuṇādhīramānasāḥ /</l>\n<l>niyojayanti saṃbodhau sattvān buddhā hitaṃkarāḥ // 19 //</l>\n</lg>\n\n<lg>\n<l>13. te 'pi saṃbhṛtasaṃbhārāḥ prāpya jñānam anuttaram /</l>\n<l>kalpanājālanirmuktā buddhā syurlokabandhavaḥ // 20 //</l>\n</lg>\n\n<lg>\n<l>14. yato 'jātam anutpannaṃ samyak sattvārthadarśinaḥ /</l>\n<l>tataḥ śūnyaṃ jagad dṛṣṭvā ādimadhyāntavarjitam // 21 //</l>\n</lg>\n\n<lg>\n<l>15. tena paśyanti saṃsāraṃ nirvāṇaṃ ca na cātmanaḥ /</l>\n<l>nirlepaṃ nirvikāraṃ ca ādimadhyāntabhāsvaram // 22 //</l>\n</lg>\n\n<lg>\n<l>16. svapnānubhūtaviṣayaṃ pratibuddho na paśyati /</l>\n<l>mohanidrāvibuddhaśca saṃsāraṃ naiva paśyati // 23 //</l>\n</lg>\n\n<lg>\n<l>17. māyāṃ vidhāya māyavī upasaṃharate yadā /</l>\n<l>tadā na vidyate kiṃcid dharmāṇāṃ sā hi dharmatā // 24 //</l>\n</lg>\n\n<lg>\n<l>18. cittamātram idaṃ sarvaṃ māyākāravad utthitam /</l>\n<l>tataḥ śubhāśubhaṃ karma tato janma śubhāśubham // 25 //</l>\n</lg>\n\n<lg>\n<l>19. kalpayanti yathā lokaṃ notpannāśca svayaṃ janāḥ /</l>\n<l>utpādo hi vikalpo 'yaṃ artho bāhyo na vidyate // 26 //</l>\n</lg>\n\n<lg>\n<l>20. asvabhāveṣu bhāveṣu nityātmasukhasaṃjñinaḥ /</l>\n<l>bhavārṇave bhramantyasmin bālā mohatamovṛtāḥ // 27 //</l>\n</lg>\n\n<lg>\n<l>kalpanājalapūrṇasya saṃsārasumahodadheḥ /</l>\n<l>anākramya mahāyānaṃ ko vā pāraṃ tariṣyati // 28 //</l>\n</lg>\n\n<p>mahāyānaviṃśikā kṛtirāryanāgārjunapādānāṃ /</p>\n\n  </body>\n\n"
}