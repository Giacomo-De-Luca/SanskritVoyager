{
  "title": "sa_karmavastu",
  "body": "<body xmlns='http://www.tei-c.org/ns/1.0'>\n\n<note><hi rend='bold'>MSV II 197</hi></note>\n<p>karmavastu</p>\n\n<p>(<hi rend='bold'>MSV II 199</hi>) <hi rend='it'>karmavastuni</hi> (<hi rend='bold'>285v1 = GBM 6.883</hi>) uddānam* //</p>\n\n<lg>\n<l>kāśiṣu vāsavagrāmakaṃ senāñjayavastukam* /</l>\n<l>caṇpāyāṃ bhagavān buddhaḥ akarmāṇi pratikṣipet* //</l>\n</lg>\n\n<p>kāśiṣu vāsavagrāmake senāṃjayo nāma bhikṣuḥ prativasati / tam āgamya vāsavagrāmakā brāhmaṇagṛhapatayo buddhadharmasaṃgheṣu kārān kurvanti / ye āgantukā bhikṣavo vāsavagrāmakam āgacchanti tān asau pratiśāmya sarvopakaraṇaiḥ pravārayitvā mārgaśrame prativinodite yeṣu kuleṣu piṇḍakā upanibaddhās teṣu bhoktuṃ preṣayati / yāvad anyatamaḥ sālohito vāsavagrāmake varṣā uṣitaḥ / trayāṇāṃ vārṣikāṇāṃ māsānām atyayāt kṛtacīvaro niṣṭhitacīvaraḥ samādāya pātracīvaraṃ yena śrāvastī tena cārikāṃ prakrānto 'nupūrveṇa cārikāṃ caran śrāvastīṃ anuprāptaḥ /</p>\n\n<p>ācaritaṃ ṣaḍvargikāṇām aśūnyaṃ jetavanadvāram anyatarānyatareṇa ṣaḍvargikeṇa / upanando jetavanadvāre tiṣṭhati / tenāsau dūrata eva dṛṣṭo bakākāraśirāḥ pralambabhrūḥ / sa saṃlakṣayati / ko 'py ayaṃ sthaviro bhikṣur āgacchati / pratyudgantavyam iti / sa pratyudgataḥ / svāgataṃ svāgataṃ sthavira iti / sa kathayati / vande ācārya iti / sa saṃlakṣayati / mahallo batāyam* / nāyam ācāryaṃ jānīte nāpy upādhyāyam iti / sālohita kiyad dūrād āgacchasi / vāsavagrāmakāt* / kiṃ tatra / vihāraḥ / kim asau vihāraḥ / āhosvid (<hi rend='bold'>MSV II 200</hi>) vighātaḥ / kīdṛśo vihāraḥ / kīdṛśo vighātaḥ / yatropakaraṇasaṃpat sa vihāraḥ / yatropakaraṇavaikalyaṃ sa vighātaḥ / yady evaṃ vihāro 'sau yatra senāṃjayo nāma bhikṣuḥ prativasati / tam āgamya vāsavagrāmīyakā brāhmaṇagṛhapatayo buddhadharmasaṃgheṣu kārān kurvanti / itaś ca tatrāgantuko bhikṣur āgacchati / tam asau pratiśāmya sarvopakaraṇaiḥ pravārayitvā mārgaśrame prativinodite yeṣu kuleṣu bhikṣūṇāṃ piṇḍakā upanibaddhās teṣu bhoktuṃ preṣayati /</p>\n\n<p>ācaritaṃ ṣaḍvargikāṇāṃ yat kiṃcid eva śṛṇvanti tad rātrau saṃnipatya parasparam ārocayanti / nandopananda kiyac ciram asmābhiḥ kṛcchram udvoḍhavyam* / asti kiṃcid yuṣmākaṃ kiṃcic chrutaṃ yatrodārāvabhāso bhaved iti / upanandaḥ kathayati / asti / kāśiṣu vāsavagrāmake senāṃjayo nāma bhikṣuḥ prativasati / tam āgamya vāsavagrāmīyakā brāhmaṇagṛhapatayaḥ pūrvavad yāvad bhoktuṃ preṣayati / yady abhipretaṃ tatra gacchāmaḥ / te samādāya pātracīvaraṃ yena vāsavagrāmakas tena cārikāṃ prakrāntāḥ / anupūrveṇa cārikāṃ caranto vāsavagrāmakam anuprāptāḥ / te senāṃjayena dūrata eva dṛṣṭāḥ / sa saṃlakṣayati / āgatā hy ete duṣṭhulasamudācārāḥ / pratiśāmayitvā sarvopakaraṇaiḥ pravārayitavyāḥ / no tu kulāni bhoktuṃ preṣayitavyā iti / te anena pratiśāmayitvā sarvopakaraṇaiḥ pravāritāḥ / no tu kulāni bhoktuṃ preṣitāḥ / teṣām eke kathayanti / nandopananda vayam anena mahallena sarvopakaraṇaiḥ pravāritāḥ / no tu kulāni bhoktuṃ preṣitā iti / apare kathayanti / ekaṃ tāvat saṃpannaṃ kulāny api (<hi rend='bold'>286r1 = GBM 6.884</hi>) preṣayiṣyatīti / (<hi rend='bold'>MSV II 201</hi>) yāvan navako bhikṣur āgataḥ / sa tena pratiśāmayitvā sarvopakaraṇaiḥ pravārito mārgaśrame prativinodite kulāni bhoktuṃ preṣitaḥ / ṣaḍvargikāḥ prakupitāḥ kathayanti / nandopananda kīdṛśo 'yaṃ <hi rend='it'>mahallaḥ</hi> chandadveṣī / yadi tāvat pūrvam āgatās te vayam* / <hi rend='it'>yadi vṛddhās te vayam* /</hi> atha bahuśrutās te vayam* / eṣa bhikṣur acireṇābhyāgato navakaḥ prakṛtijñaḥ / so 'nena sarvopakaraṇaiḥ pravārayitvā kulāni bhoktuṃ preṣito no tu vayam* / sa tair upālabdhaḥ / mahalla īdṛśas tvaṃ chandadveṣī / yadi tāvat pūrvam āgatās te vayaṃ pūrvavad yāvat* / sa tvayā sarvopakaraṇaiḥ pravārayitvā kulāni bhoktuṃ preṣito no tu vayam* / sthavirā kiṃcit parihīyate / ṣaḍvargikāḥ saṃjātāmarṣāḥ kathayanti / na tūṣṇīṃ sthātavyam* / tad aparaṃ prativadati / sa tair abhyāhataḥ / tūṣṇīm avasthitaḥ / tais tasyācodayitvāsmārayitvā vastukarmapratijñāyā balād utkṣepaṇīyaṃ karmaṃ kṛtam* / sa saṃlakṣayati / duḥkhaṃ brāhmaṇagṛhapatayaḥ prasādyante sukham aprasādyante / yadi sthāsyāmi vāsavagrāmīyakā brāhmaṇagṛhapatayaḥ prasādaṃ pravedayiṣyante / sarvadā prakramitavyam iti / sa samādāya pātracīvaraṃ yena śrāvastī yena cārikāṃ prakrānto 'nupūrveṇa cārikāṃ (<hi rend='bold'>MSV II 202</hi>) caran śrāvastīm anuprāptaḥ / sa bhikṣubhir dṛṣṭa uktaś ca / svāgataṃ svāgatam āyuṣman* / senāñjayin prītā vayaṃ tvaddarśanena no tv āgamanena / kiṃ kāraṇam* / tvām āgamya vāsavagrāmīyakā brāhmaṇagṛhapatayo buddhadharmasaṃgheṣu kārān kurvanti / āgantukānāṃ gamikānāṃ ca vāsavagrāmakaṃ pratiśaraṇam* / asty etad evam* / mama tu ṣaḍvargikair acodayitvāsmārayitvā vastukarmapratijñāyā balād utkṣepaṇīyaṃ karma kṛtam / kiṃ kāraṇam* / tena yathāvṛttam ākhyātam* / te 'vadhyāyantaḥ kṣipanto vivācayanta etat prakaraṇaṃ bhikṣavo bhagavata ārocayanti / bhagavān āha / tasmāt tarhi bhikṣavo vyagreṇa na bhikṣubhir acodayitvāsmārayitvā vastukarmapratijñayā balād utkṣepaṇīyaṃ karma kartavyam* / kurvanti / sātisārā bhavanti /</p>\n\n<p>buddho bhagavān caṇpāyāṃ viharati gargāyāḥ puṣkariṇyās tīre / tena khalu samayena ṣaḍvargikā bhikṣava imāny evaṃrūpāṇy adharmakarmāṇi kurvanti / tadyathā adharmeṇa kurvanti vyagrāḥ / adharmeṇa kurvanti samagrāḥ / etat prakaraṇaṃ bhikṣavo bhagavata ārocayanti / bhagavān āha / tasmān na bhikṣubhir imāny evaṃrūpāṇy adharmakarmāṇi karaṇīyāni / tadyathā adharmeṇa vyagrair adharmeṇa samagraiḥ dharmeṇa vyagraiḥ / kurvanti / sātisārā bhavanti /</p>\n\n<p>uddānam* /</p>\n\n<p>na eka ekena <hi rend='it'>na</hi> dvau na saṃbahulāḥ kṛtāḥ /\nna gaṇo gaṇasya karmāṇi paṃca saṃghakarmaṇāṃ svāminaḥ //</p>\n\n<note><hi rend='bold'>MSV II 203</hi></note>\n<p>buddho bhagavān caṇpāyāṃ viharati gargāyāḥ puṣkariṇyās tīre / tena khalu samayena ṣaḍvargikā bhikṣava imāny evaṃrūpāṇy adharmakarmāṇi kurvanti / tadyathā eko 'py ekasya / eko dvayoḥ / ekaḥ saṃbahulānām* / dvāv api dvayoḥ / dvāv ekasya / dvau saṃbahulānām* / saṃbahulā api saṃbahulānām* / saṃbahulā ekasya / saṃbahulā dvayoḥ / (<hi rend='bold'>286v1 = GBM 6.885</hi>) gaṇo gaṇasya / etat prakaraṇaṃ bhikṣavo bhagavata ārocayanti / bhagavān āha / tasmān naikenaikasya karma kartavyam* / naikena dvayoḥ / naikena saṃbahulānām* / <hi rend='it'>na</hi> dvābhyāṃ dvayoḥ / na dvābhyām ekasya / na dvābhyāṃ saṃbahulānām* / na saṃbahulaiḥ saṃbahulānām* / na saṃbahulair ekasya / na saṃbahulair dvayoḥ / na gaṇena gaṇasya / kurvanti / sātisāra bhavanti /</p>\n\n<p>api tu bhikṣavaḥ paṃca saṃghakarmaṇāṃ svāminaḥ / katame paṃca / catvāro bhikṣavaḥ saṃghaḥ / pāṃcāpi bhikṣavaḥ saṃghaḥ / daśa bhikṣavaḥ <hi rend='it'>saṃghaḥ</hi> / viṃśatir bhikṣavaḥ saṃghaḥ uttare <hi rend='it'>ca /</hi> paṃca saṃghāḥ /</p>\n\n<p>tatra bhikṣavo yatra catvāro bhikṣavaḥ prativasanti / arhati tatra saṃgho dharmeṇa sarvakarmāṇi kartum* / sthāpayitvā pāṃcānāṃ pravāraṇāṃ daśānām upasaṃpadaṃ viṃśatīnāṃ cāvarhaṇam* /</p>\n\n<p>yatra paṃca prativasanti / arhati tatra saṃgho dharmeṇa sarvakarmāṇi kartum* / sthāpayitvā daśānām upasaṃpadaṃ viṃśatīnāṃ cāvarhaṇam* /</p>\n\n<p>yatra daśa prativasanti / arhati tatra saṃghaḥ sarvakarmāṇi kartum* / sthāpayitvā viṃśatīnāṃ āvarhaṇam* /</p>\n\n<p>yatra viṃśatir bhikṣavaḥ prativasanti uttare ca / arhati tatra saṃgho dharmeṇa sarvakarmāṇi kartum* /</p>\n\n<note><hi rend='bold'>MSV II 204</hi></note>\n<p>uddānam* /</p>\n\n<lg>\n<l>caturvargakaraṇīyaṃ pudgala ūnakaḥ kṛtaḥ /</l>\n<l>na pārivāsikacaturthena karmacatuṣṭayaṃ smṛtam* //</l>\n</lg>\n\n<p>caturvargakaraṇīyaṃ bhikṣavaḥ karma ūnāś catvāraḥ kurvanti / adharmakarma ca tad avinayakarma ca / na tat tathā karaṇīyam* / saṃghaś ca tena sātisāraḥ / caturvargakaraṇīyaṃ karma āgārikacaturthāḥ kurvanti / adharmakarma ca tad avinayakarma ca / na ca tat tathā karaṇīyam* / saṃghaś ca tena sātisāraḥ / evaṃ śrāmaṇerakaḥ ṣaṇḍhapaṇḍakaḥ bhikṣuṇīdūṣako mātṛghātakaḥ pitṛghātakaḥ arhaghātakaḥ saṃghabhedakaḥ tathāgatasyāntike duṣṭacittarudhirotpādakas tīrthikas tīrthakāvakrāntikaḥ steyāsaṃvāsiko nānāsaṃvasiko 'saṃvāsikaḥ pārivāsikacaturthāḥ karma kurvanti / adharmakarma ca tad avinayakarma ca / <hi rend='it'>na ca</hi> tat tathā karaṇīyam* / saṃghaś ca tena sātisāraḥ /</p>\n\n<p>caturvargakaraṇīyaṃ karma pūrṇāś catvāro dharmeṇa kurvanti dharmakarma ca tad vinayakarma ca / evaṃ ca tat karaṇīyam* / saṃghaś ca tena <hi rend='it'>na</hi> sātisāraḥ / caturvargakaraṇīyaṃ karma nāgārikacaturtho na śrāmaṇerakaḥ pūrvavad yāvan na pārivāsikacaturthāḥ kurvanti / dharmakarma ca tad vinayakarma ca / evaṃ ca tat karaṇīyam* / saṃghaś ca tena <hi rend='it'>na</hi> sātisāraḥ /</p>\n\n<p>paṃcavargakaraṇīyaṃ karma ūnāḥ paṃca kurvanti / adharmakarma ca tad (<hi rend='bold'>MSV II 205</hi>) avinayakarma ca / na tathā karaṇīyam* / saṃghaś ca tena sātisāraḥ / paṃcavargakaraṇīyaṃ karma āgārikapaṃcamaḥ pūrvavad yāvat pārivāsikapaṃcamāḥ kurvanti / adharmakarma ca tad avinayakarma ca / na ca tat tathā karaṇīyam* / saṃghaś ca tena sātisāraḥ /</p>\n\n<p>paṃcavargakaraṇīyaṃ karma pūrṇāḥ paṃcavargeṇa kurvanti / dharmakarma ca tad vinayakarma ca / evaṃ tat karaṇīyam* / saṃghaś ca tena <hi rend='it'>na</hi> sātisāraḥ / paṃcavargakaraṇīyaṃ karma nāgārikapaṃcamā na śrāmaṇerakaḥ pūrvavad yāvan na pārivāsikapaṃcamā dharmeṇa kurvanti / (<hi rend='bold'>287r1 = GBM 6.886</hi>) dharmakarma ca tad vinayakarma ca / evaṃ ca tat karaṇīyam* / saṃghaś ca tena <hi rend='it'>na</hi> sātisāraḥ /</p>\n\n<p>daśavargakaraṇīyaṃ karma ūnā daśavargeṇa kurvanti / adharmakarma ca tad avinayakarma ca / na ca tat tathā karaṇīyam* / saṃghaś ca tena sātisāraḥ / daśavargakaraṇīyaṃ karma āgārikadaśamāḥ pūrvavad yāvat pārivāsikadaśamā kurvanti / adharmakarma ca tad avinayakarma ca / na ca tat tathā karaṇīyam* / saṃghaś ca tena sātisāraḥ /</p>\n\n<p>daśavargakaraṇīyaṃ karma pūrṇā daśavargeṇa kurvanti / dharmakarma ca tad vinayakarma ca / evaṃ ca tat karma karaṇīyam* / saṃghaś ca tena <hi rend='it'>na</hi> sātisāraḥ / daśavargakaraṇīyaṃ karma nāgārikadaśamāḥ pūrvavad yāvan na pārivāsikadaśamā dharmeṇa kurvanti / dharmakarma ca tad vinayakarma ca / evaṃ ca karaṇīyam* / saṃghaś ca tena <hi rend='it'>na</hi> sātisāraḥ /</p>\n\n<p>viṃśativargakaraṇīyaṃ karma ūnā viṃśativargeṇa kurvanti / adharmakarma ca tad avinayakarma ca / saṃghaś ca tena sātisāraḥ / viṃśativargakaraṇīyaṃ (<hi rend='bold'>MSV II 206</hi>) karma āgārikaviṃśatimāḥ śrāmaṇerakāḥ pūrvavat pārivāsikaviṃśatimāḥ kurvanti / adharmakarma ca tad avinayakarma ca / na ca tat tathā karaṇīyam* / saṃghaś ca tena sātisāraḥ /</p>\n\n<p>viṃśativargakaraṇīyaṃ karma pūrṇā viṃśatidharmeṇa kurvanti / dharmakarma ca tad vinayakarma ca / evaṃ ca tat karaṇīyam* / saṃghaś ca tena <hi rend='it'>na</hi> sātisāraḥ / viṃśativargakaraṇīyaṃ karma nāgārikaviṃśatimā na śrāmaṇerakāḥ pūrvavad yāvan na pārivāsikaviṃśatimā dharmeṇa kurvanti / dharmakarma tad vinayakarma ca / evaṃ ca tat karaṇīyam* / saṃghaś ca tena <hi rend='it'>na</hi> sātisāraḥ /</p>\n\n<p>uddānam* /</p>\n\n<lg>\n<l>dharmādharmeṇa yat karma yac ca jñaptitayā kṛtam* /</l>\n<l>saṃmukhaṃ ca pratijñā ca cakrapeyāla saṅkalāt* //</l>\n</lg>\n\n<p>adharmakarma / dharmakarma / adharma<hi rend='it'>karma</hi> katamat* / aprāpte utsāraṇe aprāptam utsārayanti / yathāsyotsāryamāṇasyānuśrāvaṇaṃ bhavati / na tathotsārayanti / adharmakarma / dharmakarma katamat* / prāpte utsāraṇe prāptam utsārayanti / yathāsyotsāryamāṇasyānuśrāvaṇaṃ bhavati / tathotsārayanti / dharmakarma / aprāpte osāraṇe aprāptam osārayanti / yathāsya osāryamāṇasyānuśrāvaṇaṃ bhavati / na tathā osārayanti / adharmakarma / prāpte osāraṇe prāptam osārayanti / yathāsya osāryamāṇasyānuśrāvaṇaṃ bhavati / tathosārayanti / dharmakarma / jñaptikarma jñaptim akṛtvā kurvanti / adharmakarma / jñaptikarma jñaptiṃ kṛtvā kurvanti / (<hi rend='bold'>MSV II 207</hi>) dharmakarma / jñaptidvitīyaṃ karma / jñaptim akṛtvā ekaṃ vāram anuśrāvayanti / adharmakarma / jñaptidvitīyaṃ karma / jñaptiṃ kṛtvā ekaṃ vāram anuśrāvayanti / dharmakarma / jñapticaturthaṃ karma / jñaptim akṛtvā trīn vāram anuśrāvayanti / adharmakarma / jñapticaturthaṇ karma / jñaptiṃ kṛtvā trīn vārān anuśrāvayanti / dharmakarma / anyena karmaṇā jñaptiṃ kṛtvā niṣṭhāpayanti / adharmakarma / tenaiva karmaṇā jñaptiṃ kṛtvā niṣṭhāpayanti / dharmakarma / saṃmukhakaraṇīyaṃ karmāsaṃmukhībhūtasya kurvanti / adharmakarma / saṃmukhakaraṇīyaṃ karma saṃmukhībhūtasya kurvanti / dharmakarmā / <hi rend='it'>pratijñākaraṇīyaṃ karma apratijñayā kurvanti / adharmakarma /</hi> pratijñākaraṇīyaṃ karma pratijñayā kurvanti (<hi rend='bold'>287v1 = GBM 6.887</hi>) / dharmakarma / saṃmukhavinayārhāya smṛtivinayaṃ dadāti / adharmakarma / amūḍhavinayaṃ tatsvabhāvaiṣīyaṃ yadbhūyaiṣīyaṃ pratijñākārakaṃ tṛṇaprastārakaṃ tarjanīyaṃ nigarhaṇīyaṃ pratisaṃharaṇīyam adarśanīyotkṣepaṇayam apratikarmārhayotkṣepaṇīyam apratinisṛṣṭe pāpake dṛṣṭigate utkṣepaṇīyaṃ karma / parivāsaṃ mūlaparivāsaṃ mūlāpakarṣaparivāsaṃ mānāpyaṃ mūlamānāpyaṃ mūlāpakarṣamānāpyam āvarhanti / adharmakarma / saṃmukhavinayārhāya tu saṃmukhavinayam eva dadāti na smṛtivinayaṃ na yāvad āvarhanti / dharmakarma / smṛtivinayārhāya amūḍhavinayaṃ dadāti / adharmakarma / evaṃ yadbhūyaiṣīyaṃ pūrvavad yāvad āvarhanti saṃmukavinayaṃ dadāti / adharmakarma / smṛtivinayārhāya tu smṛtivinayam eva dadāti na tatsvabhāvaiṣīyaṃ na yāvat saṃmukhavinayam* / dharmakarma / amūḍhavinayārhāya (<hi rend='bold'>MSV II 208</hi>) tatsvabhāvaiṣīyaṃ dadāti / adharmakarma / evaṃ yadbhūyaiṣīyaṃ yāvat saṃmukhavinayaṃ smṛtivinayaṃ dadāti / adharmakarma / amūḍhavinayārhāya tv amūḍhavinayam eva dadāti tatsvabhāvaiṣīyaṃ na yāvat saṃmukhavinayaṃ smṛtivinayaṃ / dharmakarma / tatsvabhāvaiṣīyārhāya yadbhūyaiṣīyaṃ dadāti adharmakarma / tarjanīyārhāya pūrvavad yāvad amūḍhavinayaṃ dadāti / adharmakarma / tatsvabhāvaiṣiyārhāya tu tatsvabhāvaiṣīyam eva dadāti na yadbhūyaiṣīyaṃ na yāvad amūḍhavinayam* / dharmakarma / yadbhūyaiṣīyārhāya tarjanīyaṃ karma kurvanti / adharmakarma / nigarhaṇīyārhāya pūrvavad yāvat tatsvabhāvaiṣīyam dadāti / adharmakarma / yadbhūyaiṣīyārhāya yadbhūyaiṣīyam eva dadāti na tarjanīyaṃ na yāvat tatsvabhāvaiṣīyam* / dharmakarma / tarjanīyakarmārhāya nigarhaṇīyaṃ karma kurvanti pratisaṃharaṇīyaṃ pūrvavad yāvad yadbhūyaiṣīyaṃ dadāti / adharmakarma / tarjanīyakarmārhāya tu tarjanīyam eva karma kurvanti na pariśiṣṭānīti / anayā vartanyā cakrapeyālaḥ pūrvavad yāvad dharmakarma / nigarhaṇīyārhāya pratisaṃharaṇīyaṃ karma kurvanti / adharmakarma / pūrvavat* / nigarhaṇīyakarmārhāya tu nigarhaṇīyakarmaiva kurvanti / dharmakarma pūrvavat* / pravāsanīyakarmārhāya pratisaṃharaṇīyaṃ karma kurvanti / adharmakarma pūrvavat* / pravāsanīyakarmārhāya tu pravāsanīyam eva karma kurvanti / dharmakarma pūrvavat* / pratisaṃharaṇīyakarmārhāyādarśanīyotkṣepaṇīyaṃ karma kurvanti / adharmakarma pūrvavat* / pratisaṃharaṇīyakarmārhāya tu pratisaṃharaṇīyam eva karma kurvanti / dharmakarma pūrvavat / adarśanīyotkṣepaṇīyakarmārhāyāpratikarmārhāyotkṣepaṇīyaṃ karma kurvanti / adharmakarma pūrvavat* / adarśanīyotkṣepaṇīyakarmārhāya tv adarśanīyotkṣepaṇīyam eva karma kurvanti / (<hi rend='bold'>MSV II 209</hi>) dharmakarma / pūrvavat* / apratikarmārhāyotkṣepaṇīyakarmārhāya parivāsaṃ dadāti / adharmakarma pūrvavat* / apratinisṛṣṭe pāpake dṛṣṭigate utkṣepaṇīyaṃ karma kurvanti / adharmakarma pūrvavat* / apratikarmārhāyotkṣepaṇīyakarmārhāya tv apratikarmārhāyotkṣepaṇīyam eva karma (<hi rend='bold'>288r1 = GBM 6.888</hi>) kurvanti / dharmakarma pūrvavat* / apratinisṛṣṭe pāpake dṛṣṭigate utkṣepaṇīykarmārhāya parivāsaṃ dadāti / adharmakarma pūrvavat* / apratinisṛṣṭe pāpake dṛṣṭigate utkṣepaṇīykarmārhāya tv apratinisṛṣṭe pāpake dṛṣṭigate utkṣepaṇīyaṃ karmaiva kurvanti / dharmakarma pūrvavat* / parivāsakarmārhāya mūlaparivāsaṃ dadāti / adharmakarma pūrvavat* / parivāsakarmārhāya tv aparivāsam eva tu dadāti / adharmakarma pūrvavat* / mūlaparivāsārhāya mūlaparivāsaṃ dadāti / adharmakarma pūrvavat* / mūlaparivāsārhāya tu mūlaparivāsam eva dadāti / dharmakarma pūrvavat* / aparyuṣitaparivāsāya mānāpyaṃ dadāti / adharmakarma pūrvavat* / aparyuṣitaparivāsāya mānāpyaṃ dadāti / adharmakarma pūrvavat* / paryuṣitaparivāsāya tu mānāpyaṃ dadāti / dharmakarma pūrvavat* / acaritamānāpyam āvarhanti / adharmakarma pūrvavat* / caritamānāpyam āvarhanti / dharmakarma pūrvavat* / āvarhaṇārhāya saṃmukhavinayaṃ dadāti / pūrvavad yāvan mānāpyaṃ dadāti / adharmakarma pūrvavat* / āvarhaṇārhāya tv āvarhaṇam eva kurvanti na saṃmukhavinayaṃ dadāti na yāvan mānāpyam* / dharmakarma pūrvavat* / evam eva navakena cakrapeyālaṃ vistareṇa boddhavyam* /</p>\n\n<p>uddānam* /</p>\n\n<lg>\n<l>vyagraḥ samagrā rohanti dharmādharmeṇa votkṣipet* /</l>\n<l>osāraṇayā etāni karma vastusamudditam* //</l>\n</lg>\n\n<note><hi rend='bold'>MSV II 210</hi></note>\n<p>vyagrakarma / samagrakarma / vyagrakarma katamat* / yāvanto bhikṣavaḥ sīmāprāptāḥ kriyāprāptās te sarve samavahitāḥ saṃmukhībhūtāś chandārhebhyaś ca cchandenānītā bhavanti / samavahitāś ca bhikṣavaḥ saṃmukhībhūtāḥ prativahanti pratikrośanti / yeṣāṃ prativahatāṃ pratikrośatāṃ pratikrośo rohati / karmāṇi ca kurvanti / idam ucyate vyagrakarma / samagrakarma katamat* / yāvanto bhikṣavaḥ sīmāprāptāḥ kriyāprāptās te sarve samavahitāḥ saṃmukhībhūtāś chandārhebhyaś ca cchandenānītā bhavanti / samavahitāś ca bhikṣavaḥ saṃmukhībhūtā na prativahanti na pratikrośanti / yeṣāṃ prativahatāṃ pratikrośatāṃ pratikrośo rohati / karmāṇi ca kurvanti / idam ucyate samagrakarma /</p>\n\n<p>āyuṣmān upālī buddhaṃ bhagavantaṃ pṛcchati / katīnāṃ bhadanta pratikrośo na rohati / daśānām upālin* / alajjinaḥ sāntarasya bālasya mūḍhasyāvyaktasyākuśalasya bahiḥsīmāyāṃ sthitasya īryāpathe cyutasya vācā asaṃvṛtasya / katīnāṃ bhadanta pratikrośo rohati / caturṇām upālin* / prakṛtisthitasya antaḥsīmāyāṃ sthitasya īryāpathād acyutasya vā vācā saṃyatasyeti / āyuṣmān upālī buddhaṃ bhagavantaṃ pṛcchati / kati bhadanta utkṣepaṇīyakarmāṇi / catvāry upālin / adharmeṇotkṣipanti vyagrā adharmeṇa samagrāḥ / dharmeṇa vyagrāḥ / <hi rend='it'>dharmeṇa samagrāḥ</hi> / tatraikam utkṣepaṇakarma / yad idaṃ dharmeṇotkṣipanti samagrāḥ / kati bhadanta osāraṇakarmāṇi / catvāry (<hi rend='bold'>MSV II 211</hi>) upālin* / adharmeṇosārayanti vyagrāḥ / adharmeṇa samagrāḥ / dharmeṇa vyagrāḥ / dharmeṇa samagrāḥ / tatraikam osāraṇakarma (<hi rend='bold'>288v1 = GBM 6.889</hi>) yad idaṃ dharmeṇa kurvanti samagrāḥ /</p>\n\n<p>karmavastu samāptam* //</p>\n\n  </body>\n\n"
}