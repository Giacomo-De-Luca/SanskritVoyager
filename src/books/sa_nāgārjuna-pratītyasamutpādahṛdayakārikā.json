{
  "title": "sa_nāgārjuna-pratītyasamutpādahṛdayakārikā",
  "body": "<body xmlns='http://www.tei-c.org/ns/1.0'>\n\n<p>Pratītyasamutpādahṛdayakārikā (Pshk)</p>\n\n<p>nāgārjunakṛtā</p>\n\n<lg>\n<l>dvādaśa ye 'ṅgaviśeṣā muninoddiṣṭāḥ pratītyasambhūtāḥ /</l>\n<l>te kleśakarmaduḥkheṣu saṅgṛhītāstriṣu yathāvat // Pshk_1 //</l>\n</lg>\n\n<lg>\n<l>ādyāṣṭamanavamāḥ syuḥ kleśāḥ karma dvitīyadaśamau ca /</l>\n<l>śeṣāḥ sapta ca duḥkhaṃ trisaṅgrahā dvādaśa tu dharmāḥ // Pshk_2 //</l>\n</lg>\n\n<lg>\n<l>tribhyo bhavati dvandvaṃ dvandvātprabhavanti sapta saptabhyaḥ /</l>\n<l>traya udbhavanti bhūyastadeva[tu] bhramati bhavacakram // Pshk_3 //</l>\n</lg>\n\n<lg>\n<l>hetuphalañca[hi]sarvaṃ jagadanyo nāsti kaścidiha sattvaḥ /</l>\n<l>śūnyebhya eva śūnyā dharmāḥ prabhavanti dharmebhyaḥ // Pshk_4 //</l>\n</lg>\n\n<lg>\n<l>svādhyāyadīpamudrādarpaṇaghoṣa 'rkakāntabījāmlaiḥ /</l>\n<l>skandhapratisandhirasaṅkramaśca vidvadbhiravadhāryau // Pshk_5 //</l>\n</lg>\n\n<lg>\n<l>ya ucchedaṃ prakalpayatyatisūkṣme 'pi vastuni /</l>\n<l>pratītyasambhavasyārthamavijñaḥ sa na paśyati // Pshk_6 //</l>\n</lg>\n\n<lg>\n<l>nāpaneyamataḥ kiñcit prakṣepyaṃ nāpi kiñcana /</l>\n<l>draṣṭavyaṃ bhūtato bhūtaṃ bhūtadarśī vimucyate // Pshk_7 //</l>\n</lg>\n\n<p>pratītyasamutpādahṛdayakārikā ācārya nāgārjunakṛtā samāptā /</p>\n\n  </body>\n\n"
}