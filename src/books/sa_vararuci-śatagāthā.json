{
  "title": "sa_vararuci-śatagāthā",
  "body": "<body xmlns='http://www.tei-c.org/ns/1.0'>\n\n<p>Śatagāthā</p>\n\n<lg>\n<l>kaumārye paṭhyatāṃ vidyā śaitye saṃpālyatāṃ ca gauḥ /</l>\n<l>kṣettraṃ ca karṣyatāṃ pītaṃ trayaḥ suphalahetavaḥ // 1 //</l>\n</lg>\n\n<lg>\n<l>gate 'pi vayasi grāhyā vidyā sarvātmanā budhaiḥ /</l>\n<l>yadyapi phaladā syānna sulabhā sānyajanmani // 2 //</l>\n</lg>\n\n<lg>\n<l>guṇeṣu kriyatāṃ yatnaḥ kimāṭopaiḥ prayojanam /</l>\n<l>vikrīyante na ghaṇṭābhirgāvaḥ kṣīravivarjitāḥ // 3 //</l>\n</lg>\n\n<lg>\n<l>guṇini guṇajño ramate nāguṇaśīlasya guṇini paritoṣaḥ /</l>\n<l>alireti vanātkamalaṃ na dardurasya tannivāso 'pi // 4 //</l>\n</lg>\n\n<l>guṇiṣu durlabhā āḍhayā āḍhayeṣu guṇinastathā // 5 //</l>\n\n<lg>\n<l>aneke santi bhūbhāgā ratnavantastu durlabhāḥ /</l>\n<l>durlabhāḥ praṇināṃ santi mātṛpitṛyutastu ca // 6 //</l>\n</lg>\n\n<lg>\n<l>guṇāḥ kurvanti dūtatvaṃ dūre 'pi basatāṃ satām /</l>\n<l>ketakīgandhamāghrātuṃ svayamāyānti ṣaṭpadāḥ // 7 //</l>\n</lg>\n\n<lg>\n<l>vidvatvaṃ ca nṛpatvaṃ ca naiva tulyaṃ kadācana /</l>\n<l>svadeśe pūjyate rājā vidvān sarvatra pūjyate // 8 //</l>\n</lg>\n\n<lg>\n<l>alpastu kālo vividhāśca vidhā ḥ simāyuṣo yā kiyatī? na buddhā /</l>\n<l>haṃsā labhante ca yathā payo 'dbhyas tathaiva tatvaṃ labhatāṃ ca yattat // 9 //</l>\n</lg>\n\n<lg>\n<l>ekasthānanivāsino 'tisamayāt syuste viyuktāḥ kila</l>\n<l>vicchedānna hi cāntaraṃ kimapi tat tyājyaṃ na kiṃ tatsthalam /</l>\n<l>vaivaśyāddhi viyogato manasi jāyante vidhātā ati</l>\n<l>tatsthānaṃ yadi hīyate sahajataḥ syāccātiśāntiḥ sukham // 10 //</l>\n</lg>\n\n<lg>\n<l>saha vasatāmapyasatāṃ jalaruhajalavadbhavatyasaṃśleṣaḥ /</l>\n<l>dūre 'pi satāṃ vasatāṃ prītiḥ kumudenduvadbhavati // 11 //</l>\n</lg>\n\n<lg>\n<l>prapañcā yatnaoto heyāḥ saṃsargaḥ kriyatāṃ satām /</l>\n<l>dinaṃ rogabhayānmuktaṃ śatābdāccāpi tad varam // 12 //</l>\n</lg>\n\n<lg>\n<l>sarvathehāḥ parityājyāścedaśakyaṃ tadā punaḥ /</l>\n<l>nirvāṇāptyunmukho bhūyāt tadiyaṃ tasya bheṣajam // 13 //</l>\n</lg>\n\n<p>udayantvamūni subahūni mahāmahāṃsi cando cando 'pyalaṃ bhuvanamaṇḍalamaṇḍanāya / sūryādūte na tadudeti na cāstameti yenoditena dinamastamitena rātriḥ // 14 //</p>\n\n<lg>\n<l>yadudeti vinā sūrya tejasvi tanna jāyate /</l>\n<l>sūryodayo varaṃ cāsti hyanyeṣāmudayena kim // 15 //</l>\n</lg>\n\n<p>kusumastabakasyeva dve gatī tu mahātmanām /\n<l>mūdhni vā sarvalokasya śīryate vana eva vā // 16 /</l>\n<lg>\n<l>vāṇi kaṭhorā bhaṇitā hi duṣṭairyā sarparūpā sujanān hinasti /</l>\n<l>te bheṣajaṃ kṣāntimayaṃ ca prajñāṃ saṃsevya cintārahitā bhavanti // 17 //</l>\n</lg></p>\n\n<lg>\n<l>dhīrāḥ kaṣṭamanuprāptā na bhavanti viṣādinaḥ /</l>\n<l>praviśya vadanaṃ rāhoḥ kiṃ nodeti punaḥ śaśī // 18 //</l>\n</lg>\n\n<lg>\n<l>yasya cittaṃ dravībhūtaṃ kṛpayā sarvajantuṣu /</l>\n<l>tasya jñānena mokṣeṇa kiṃ jaṭābhasmacivaraiḥ // 19 //</l>\n</lg>\n\n<lg>\n<l>vanāni dahato vahneḥ sakhā bhavati mārutaḥ /</l>\n<l>sa eva dīpanāśāya kṛśe kasyāsti sauhṛdam // 20 //</l>\n</lg>\n\n<lg>\n<l>parastutaguṇairyastu nirguṇo 'pi guṇī bhavet /</l>\n<l>indro 'pi laghutāṃ yāti svayaṃ prakhyāpitairguṇaiḥ // 21 //</l>\n</lg>\n\n<lg>\n<l>kulīno 'pi bhaved garvī kārpāṇyasahito dhanī /</l>\n<l>devatāstāṃśca nindanti sargo 'yaṃ jalavahnivat // 22 //</l>\n</lg>\n\n<lg>\n<l>dūrastho 'pi samīpastho yo yasya manasi sthitaḥ /</l>\n<l>yo yasya hṛdaye nāsti samīpastho 'pidūrataḥ // 23 //</l>\n</lg>\n\n<lg>\n<l>pareṣāṃ vaibhavaṃ dṛṣṭvā mano yasya prakupyati /</l>\n<l>na tasyārthopalabdhistu citaṃ puṇyaṃ ca naśyati // 24 //</l>\n</lg>\n\n<lg>\n<l>rāgopamaṃ nāsti malaṃ hi loke īrṣyopamā nāsti ca kāpi hāniḥ /</l>\n<l>yāñcāsamo nāsti ca ko 'pi bandhurdānopamo nāsti ca mitravargaḥ // 25 //</l>\n</lg>\n\n<lg>\n<l>kṣudhāsamā nāsti śarīravedanā cintāsamā nāsti śarīraśoṣaṇā /</l>\n<l>guṇaiḥ samā nāsti śarīrabhūṣaṇā kṣāntyā samaṃ nāsti śarīravarmaṃ vai // 26 //</l>\n</lg>\n\n<lg>\n<l>dhanena kiṃ kṣudrajanasya mitraiḥ kiṃ vañcakasyāpi ca matsarasya /</l>\n<l>kiṃ hānidasyātiguṇagrahaiśca kiṃ vā vipattau vimukhātmajena // 27 //</l>\n</lg>\n\n<lg>\n<l>sarvathā svahitamācaraṇīyaṃ kiṃ kariṣyati jano bahujalpaḥ /</l>\n<l>bidyate hi na sa kaścidupāyaḥ sarvalokaparitoṣakaro yaḥ // 28 //</l>\n</lg>\n\n<lg>\n<l>prasaṅgasyānukūlo yaḥ prajña eva sa pālayet /</l>\n<l>satyāsatye ca maitridveṣau kuryāt svaparaiḥ saha // 29 //</l>\n</lg>\n\n<lg>\n<l>na dviṣantaḥ kṣayaṃ yānti yāvajjīvamapi ghnataḥ /</l>\n<l>krodhameva tu yo hanti tena sarve dviṣo hatāḥ // 30 //</l>\n</lg>\n\n<lg>\n<l>satkāro guṇināṃ śreyān durjanasya vinītatā /</l>\n<l>kośapūrtiḥ sadācāraiḥ śreyo deśaparīkṣaṇam // 31 //</l>\n</lg>\n\n<lg>\n<l>yāvanmārgo bhavet dṛṣṭo yāvaccaraṇapuṣṭatā /</l>\n<l>prajñā hrāso na yāvaddhi tāvatkuryāt svayaṃ hitam // 32 //</l>\n</lg>\n\n<lg>\n<l>vyabhicāreṣvāsattaḥ rājā tasya hi nirakṣaro mantri /</l>\n<l>tadā dhanāśā kutra rakṣyā asavaḥ prayatnena // 33 //</l>\n</lg>\n\n<lg>\n<l>sarva yatra vinetāraḥ sarve paṇḍitamāninaḥ /</l>\n<l>sarve prabhutvamicchanti tad vṛndamavasīdati // 34 //</l>\n</lg>\n\n<lg>\n<l>mūṣako rakṣayedannaṃ mārjārī navanītakam /</l>\n<l>kākaścālayet pākaṃ vastūnāṃ tatra kā kathā // 35 //</l>\n</lg>\n\n<lg>\n<l>mālākāra ivārāme na yathāṅgārakārakaḥ /</l>\n<l>puṣpaṃ puṣpaṃ vicinvīta mūlocchedaṃ na kārayet // 36 //</l>\n</lg>\n\n<lg>\n<l>valmīkaṃ madhujātaṃ ca śuklapakṣe ca candramāḥ /</l>\n<l>bhikṣādravyaṃ nṛpadravyaṃ stokaṃ stokena vardhate // 37 //</l>\n</lg>\n\n<lg>\n<l>hīnatā yācane yatra syāttatra na ca yācyatām /</l>\n<l>kāmaṃ hi na bhavedindro himājjīvati tittariḥ // 38 //</l>\n</lg>\n\n<lg>\n<l>mayūra ! grīṣmasya tu tāpayukta āśāyutaḥ khasya jale bhavestvam /</l>\n<l>kaṇṭhantu no nāmaya gauraveṇa nīre taḍāgasya tu dūṣitasya // 39 //</l>\n</lg>\n\n<p>siṃho balī hariṇaraktapāmāṃsabhojī saṃvatsareṇa kurute ratimekavāram /\nyo gardabhaḥ khalu rajaḥkaṇamātrabhojī kāmī bhavedanudinaṃ vada ko 'tra hetuḥ // 40 // sarpāḥ pibanti pavanaṃ na ca durbalāste śuṣkaistṛṇairvanagajā balino bhavanti / kandaiḥ phalairmunivarā gamayanti kālam saṃtoṣa eva puruṣasya paraṃ nidhānam // 41 //</p>\n\n<lg>\n<l>sa śobhate puṣpitapuṣpavacca sumaṇḍitaṃ yasya mukhaṃ suvarṇaiḥ /</l>\n<l>anakṣaraṃ yasya mukhaṃ bhavecvet tannetravaktre bhubi chidravacca // 42 //</l>\n</lg>\n\n<lg>\n<l>muktāmaṇibhyāṃ ca hi gardabhasya kiṃ śūkarasya priyabhojanena /</l>\n<l>andhasyadīptyā badhirasya gītaimūrkhasya dharmeṇa kimasti kṛtyam // 43 //</l>\n</lg>\n\n<lg>\n<l>kātantraśābdavettā hi vaidyaśca siddhasāravit /</l>\n<l>kāṣṭhakhaṅgadharaścopahāsaṃ yānti trayo 'pi te // 44 //</l>\n</lg>\n\n<lg>\n<l>dehīdaṃ vacanaṃ nimnaṃ na dāsyāmyatinimnakam /</l>\n<l>gṛhāṇetyuttamaṃ vākyaṃ na gṛhṇāmyatiśobhanam // 45 //</l>\n</lg>\n\n<lg>\n<l>kṣatiṃ bihāya yenāpi prayogeṇa hitasya kim /</l>\n<l>svakāyarakṣaṇenāpi kiñcaiva dhanatṛṣṇayā // 46 //</l>\n</lg>\n\n<lg>\n<l>kiṃśukasya phalaprāptiryathā vyartha bubhukṣave /</l>\n<l>dhaninaśca tathādāturjīvanaṃ niṣprayojanam // 47 //</l>\n</lg>\n\n<lg>\n<l>kāmāturāṇāṃ na bhayaṃ na lajjā kṣudhāturāṇāṃ na balaṃ na tejaḥ /</l>\n<l>rogāturāṇāṃ na sukhaṃ na nidrā mārgāturāṇāṃ na bhayaṃ na vīryam // 48 //</l>\n</lg>\n\n<lg>\n<l>dhanalipsuḥ suhrit tyājyā bhāryā ca vyabhicāriṇī /</l>\n<l>adharmī ca nṛpaḥ krūro mantrī piśuna eva ca // 49 //</l>\n</lg>\n\n<lg>\n<l>kupradeśo hi durvyavasāyo duṣṭo 'tha vai suhṛt /</l>\n<l>baidyo 'dakṣo 'pi duḥsevyam vastu heyā ime 'pi ca // 50 //</l>\n</lg>\n\n<lg>\n<l>ahitaṃ hitamācāraśūnyabuddheḥ śrutisamayairbahubhirvahiṣkṛtasya /</l>\n<l>udarabharaṇamātne kevalecchormanujapaśośca ko viśeṣaḥ // 51 //</l>\n</lg>\n\n<lg>\n<l>ardhajalabharaḥ kumbho mūrdhni yatnena dhāryate /</l>\n<l>krudhyanti durjanā nūnaṃ satkāreṇātisevayā // 52 //</l>\n</lg>\n\n<lg>\n<l>stokenonnatimāyāti stoke nāyātyadhogatim /</l>\n<l>aho ! susadṛśī ceṣṭā tulāyaṣṭeḥ khalasya ca // 53 //</l>\n</lg>\n\n<lg>\n<l>yathā bāryo na laśunasya gandhaḥ kastūrikācandanacandrasaṃjñaiḥ /</l>\n<l>tathā na vāryā varaśāstraśikṣābhyāsena duṣṭasya ca duṣṭatāpi // 54 //</l>\n</lg>\n\n<lg>\n<l>durjanaḥ parihartavyo vidyayālaṅkṛto 'pi san /</l>\n<l>maṇinā bhūṣitaḥ sarpaḥ kimasau na bhayaṅkaraḥ // 55 //</l>\n</lg>\n\n<lg>\n<l>durjanā durbalā yāvat tāvat sādhusvabhāvakāḥ /</l>\n<l>nyūne śaradi nīre hi nadīṃ sarve taranti ca // 56 //</l>\n</lg>\n\n<lg>\n<l>jvarādatyuṣṇatā raukṣāt kaphaśca vardhate yathā /</l>\n<l>guṇācārasvabhāvaiḥ syurduṣṭā na parivartitāḥ // 57 //</l>\n</lg>\n\n<lg>\n<l>duṣṭā narā bhṛtyagaṇo 'vamānī praśikṣitā naiva hayāḥ kubhāryā /</l>\n<l>pratāḍanenaiva bhavanti namrāḥ sukarmayogyā na kadāpi caite // 58 //</l>\n</lg>\n\n<lg>\n<l>vṛthā vṛṣṭiḥ samudrasya vṛthā tṛptasya bhojanam /</l>\n<l>vṛthā dānaṃ samarthasya vṛthā hīnasya satkṛtiḥ // 59 //</l>\n</lg>\n\n<lg>\n<l>padmāni satputramukhe lasanti rohanti nūnaṃ kulaṭāsutasya /</l>\n<l>viṣasya patrāṇi yathā karoti duṣkarma yo vai labhate phalantat // 60 //</l>\n</lg>\n\n<lg>\n<l>abhracchāyā khale prītiḥ siddhamannaṃ ca yoṣitaḥ /</l>\n<l>tṛṇāgnirhimabinduśca ṣaḍete budbudopamāḥ // 61 //</l>\n</lg>\n\n<lg>\n<l>śuṣkaṃ māṃsaṃ striyo vṛddhā madyaṃ ca taruṇaṃ dadhi /</l>\n<l>nakte bhojo divā svāpaḥ ṣaḍete prāṇahāriṇaḥ // 62 //</l>\n</lg>\n\n<lg>\n<l>sadyo māsaṃ navaṃ sarpirbālāstrī payasaudanam /</l>\n<l>uṣṇodakaṃ tarucchāyā ṣaḍete prāṇakāriṇaḥ // 63 //</l>\n</lg>\n\n<lg>\n<l>kāntāviyogaḥ svajanāpamāno ṛṇasya śeṣaḥ kunarasya sevā /</l>\n<l>dāridrabhātpravimukta mitraṃ vināgninaiete pradahanti pañca // 64 //</l>\n</lg>\n\n<lg>\n<l>karmī hyalābhī balino 'pakartā darpī ca bhikṣurhyadhanaḥ sukhārthī /</l>\n<l>kaṭūktibhāṣī priyasundarīṇāmete mṛṣācārijanāśca pañca // 65 //</l>\n</lg>\n\n<lg>\n<l>dharmadātānnatrdātā ca bhayatrātopadeśakaḥ /</l>\n<l>śarīrotpādakaśceti pañcaite hitakāriṇaḥ // 66 //</l>\n</lg>\n\n<lg>\n<l>prārāvṛto hi sanyāsāt srī patitrayadarśikā /</l>\n<l>jambūko jālamuktaśca trayo 'mī vañcakā matāḥ // 67 //</l>\n</lg>\n\n<lg>\n<l>bhojanāpācakā vaiddyā nṛpāścāsatyavādinaḥ /</l>\n<l>pāpina uccavaṃśīyā ayogyāḥ syustrayo janāḥ // 68 //</l>\n</lg>\n\n<lg>\n<l>yācakaḥ svādubhoji ca darpī bhikṣāparo bhavet /</l>\n<l>śāstrārthī bhavatādajñastrayo hāsaṃ bhajanti ca // 69 //</l>\n</lg>\n\n<lg>\n<l>sakṛjjalpanti rājānaḥ āryo hi dṛśyate sakṛt /</l>\n<l>sakṛtkanyāḥ pradīyante trīṇyetāni sakṛtsakṛt // 70 //</l>\n</lg>\n\n<lg>\n<l>sthūlavapustapasvī ca śūraścāpyakṛtavraṇaḥ /</l>\n<l>śayānaikākinī ca strī trayametanna viśavaset // 71 //</l>\n</lg>\n\n<lg>\n<l>anyeṣāṃ hiṃsako vipro mithyācārinṛpo 'pi ca /</l>\n<l>bhogī kāmarato bhikṣurnindābhājastrayo bhuvi // 72 //</l>\n</lg>\n\n<lg>\n<l>vidvān vinayasampanno vīro 'tiśānta eva ca /</l>\n<l>tyāgārambhaṃ dhanī kuryāt kīrtanīyāstrayo 'pi ca // 73 //</l>\n</lg>\n\n<lg>\n<l>dayī parahite līno duṣṭaśca paranāśakaḥ /</l>\n<l>icchābhirbālaka nūnaṃ trayo 'tṛptā ime bhuvi // 74 //</l>\n</lg>\n\n<lg>\n<l>arthanāśānmanastāpaṃ duścaritāṃ gṛhe striyam /</l>\n<l>vañcanaṃ cāpamānaṃ ca matimānna prakāśayet // 75 //</l>\n</lg>\n\n<lg>\n<l>vijñāyate 'dhvā śaśitārakāṇāṃ jyotirvidādhvā gaṇitena khasya /</l>\n<l>na dṛśyate tena gṛhe tu patnyāḥ kāmādimithyācaraṇaṃ kukṛtam // 76 //</l>\n</lg>\n\n<lg>\n<l>garuṇā tattvavettuḥ kiṃ vaidyenārogiṇaśca kim /</l>\n<l>pāre gatasya kiṃ nāvā kāntayā kiṃ virāgiṇaḥ // 77 //</l>\n</lg>\n\n<lg>\n<l>devasujanaviprāṇāṃ satye vidvadgaṇasya hi /</l>\n<l>gūḍhe vacasi bhojye 'sti prīti pṛthagjanasya ca // 78 //</l>\n</lg>\n\n<lg>\n<l>śaile śaile na māṇikyaṃ mīne mīne na mauktim /</l>\n<l>sādhavo he na sarvatra candanaṃ na vane vane // 79 //</l>\n</lg>\n\n<lg>\n<l>haṃso na bhāti caturo bakayūthamadhye gomāyumaṇḍalagato na vibhāti siṃhaḥ /</l>\n<l>jātyo na bhāti turagaḥ kharayūthamadhye vidvān na bhāti puruṣeṣu nirakṣareṣu // 80 //</l>\n</lg>\n\n<lg>\n<l>kokilānāṃ svaro rūpaṃ nārīrupamapatrapā ca /</l>\n<l>vidyārūpaṃ vidagdhānāṃ kṣamārūpaṃ tapasvinām // 81 //</l>\n</lg>\n\n<lg>\n<l>prabhāvaśāline puṃse kā kṣamāpratikāriṇe /</l>\n<l>vinītāya ca śāntāya janāya kā sahiṣṇutā // 82 //</l>\n</lg>\n\n<lg>\n<l>paro 'pi hitavān bandhurbandhurapyahitaḥ paraḥ /</l>\n<l>ahito dehajo vyādhiḥ hitamāraṇyamauṣadham // 83 //</l>\n</lg>\n\n<lg>\n<l>mahājanasya saṃsargaḥ kasya nonnatikārakaḥ /</l>\n<l>puṣpamālānuṣaṅgeṇa sūtraṃ śirasi dhāryate // 84 //</l>\n</lg>\n\n<lg>\n<l>viśvāsapratipannānāṃ vañcane kā vidagdhatā /</l>\n<l>aṅkamāruhya suptasya hantuḥ kiṃ nāma pauruṣam // 85 //</l>\n</lg>\n\n<lg>\n<l>kaumāre pitarau pātaḥ bhartrī rakṣati yauvane /</l>\n<l>rakṣanti vārddhake putrā nājñaḥ svātantryamarhati // 86 //</l>\n</lg>\n\n<lg>\n<l>āsaktirna bhaveddyāvat tāvattu guṇa eva saḥ /</l>\n<l>praviṣṭe 'syāṃ mahāsaktau guṇādānaṃ kuto bhavet // 87 //</l>\n</lg>\n\n<lg>\n<l>nijarītyā janāḥ prāyo 'parānākalayanti hi /</l>\n<l>ṛṣayaḥ pretamālokya bruvanti taṃ tapasvinam // 88 //</l>\n</lg>\n\n<lg>\n<l>durjanadūṣitamanasāṃ puṃsāṃ sujane 'pi nāsti viśvāsaḥ /</l>\n<l>bālaḥ payasā dagdho dadhyapi phūtkṛtya bhakṣayati // 89 //</l>\n</lg>\n\n<lg>\n<l>araghaṭṭaghaṭī yuktā vaśībhavati yoṣitaḥ /</l>\n<l>bhavatyārambhiko yo 'pi bhavatyeva tadadbhutaḥ // 90 //</l>\n</lg>\n\n<lg>\n<l>satkṛto mahatāṃ yo 'sti vetti tamadhamastṛṇam /</l>\n<l>paṇḍitaiḥ pūjitastūpe kākaḥ karoti cāsanam // 91 //</l>\n</lg>\n\n<lg>\n<l>phalaṃ ketakavṛkṣasya yadyapyambu prasādakam /</l>\n<l>na nāmagrahaṇādeva tasya vāri prasīdati // 92 //</l>\n</lg>\n\n<lg>\n<l>śiṣṭā na gṛhṇanti purā pratijñāṃ gṛhṇanti cet te kaṭhinapratijñām /</l>\n<l>aṅgikṛtāṃ tāṃ paripālayanti pāṣāṇarekhāmiva te tadānīm // 93 //</l>\n</lg>\n\n<lg>\n<l>prāpnoti vittaṃ hyadhamo ti kiñcid garvī pareṣāmavamānanāyām /</l>\n<l>saṃjāyate labdhadhanaḥ sumartyaḥ supakvadhānyena samaṃ vinamraḥ // 94 //</l>\n</lg>\n\n<lg>\n<l>nāsti prajñāsamaṃ cakṣurnāsti mohasamaṃ tamaḥ /</l>\n<l>nāsti rogasamaḥ śatrurnāsti mṛtyusamaṃ bhayam // 95 //</l>\n</lg>\n\n<lg>\n<l>ata eva kaṭhorātimṛtyuḥ sambhāvyate dhruvam /</l>\n<l>kāmāccittamapāvṛtya saddharme 'pekṣyate spṛhā // 96 //</l>\n</lg>\n\n<lg>\n<l>guṇā guṇajñeṣu guṇā bhavanti te nirguṇaṃ prāpya bhavanti doṣāḥ /</l>\n<l>susvādu toyāḥ prabhavanti nadyaḥ samudramāsādya bhavantyapeyāḥ // 97 //</l>\n</lg>\n\n<lg>\n<l>kāryamālocitāpāyaṃ matimadbhirviceṣṭitam /</l>\n<l>nāpattirbhavitā tatra jātā parihṛtāpi sā // 98 //</l>\n</lg>\n\n<lg>\n<l>alpā dṛḍhā ye mṛdubhāṣiṇaśca tebhyo 'vadhānaṃ karaṇīyameva /</l>\n<l>niryāti sūryaḥ saghanāddhi meghāt syāt tatprakāśastu tadātitīkṣṇaḥ // 99 //</l>\n</lg>\n\n<lg>\n<l>śāntipriyāḥ syuḥ khalu yauvane 'pi vaiduṣya evaṃ vinatā bhaveyuḥ /</l>\n<l>sahiṣṇavastejasi cātinamrāḥ sudurlabhā evamarindamāḥ syuḥ // 100 //</l>\n</lg>\n\n<lg>\n<l>mleccheṣvapi samṛddhāḥ syurvīrā evaṃ paśuṣvapi /</l>\n<l>vaktāraḥ sārthakoktīnāṃ sajjanāḥ syuḥ sudurlabhāḥ // 101 //</l>\n</lg>\n\n<lg>\n<l>sampaccalaṃ naśvarayauvanaṃ ca prāṇā bhaveyuryamadantamadhye /</l>\n<l>upekṣate tatra sukhaṃ na ceha janaḥ prapātastha ivāsti cāndhaḥ // 102 //</l>\n</lg>\n\n<lg>\n<l>ye kleśarogiṇo bhuktvā na ca saddharmabheṣajam /</l>\n<l>pramattā viṣayāsaktā bhavābdhiṃ na taranti te // 103 //</l>\n</lg>\n\n<lg>\n<l>jagatā gatiśīlena śiraḥstho dṛśyate 'ntakaḥ /</l>\n<l>tadāpriyaṃ bhavedannaṃ kriyāntarasya kā kathā // 104 //</l>\n</lg>\n\n<lg>\n<l>pratīkṣate kriyāṇāṃ na pūrti cāpūrtimantakaḥ /</l>\n<l>śvastanaṃ cādya kuryācca pūrva madhyāhnikaṃ varam // 105 //</l>\n</lg>\n\n<lg>\n<l>asthiraṃ jīvanaṃ loke yauvanaṃ dhanamasthiraṃ /</l>\n<l>asthiere putrapatnyau ca dharmasatyahitāḥ sthirāḥ // 106 //</l>\n</lg>\n\n<lg>\n<l>rājño 'tijīvitaṃ yuktaṃ drutamṛtyurvaraṃ ṛṣeḥ /</l>\n<l>sato jīvanamanto vā varaṃ tvākheṭakasya na // 107 //</l>\n</lg>\n\n<p>ācāryavararucikṛtā śatagāthā samāptā /</p>\n\n<p>gātheyaṃ bhāratīyopādhyāyavinayacandreṇa bhoṭadeśīya lokacakṣu bhikṣuṇā dharmaprajñenānūditā nirṇītāceti /</p>\n\n  </body>\n\n"
}