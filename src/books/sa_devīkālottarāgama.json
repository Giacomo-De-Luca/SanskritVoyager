{
  "title": "sa_devīkālottarāgama",
  "body": "<body xmlns='http://www.tei-c.org/ns/1.0'>\n<lg xml:id='Dka_1'>\n<l><seg type='pāda' n='a'>sarveṣāmapi muktyarthaṃ</seg> <seg type='pāda' n='b'>muktimārgasya darśanam</seg> </l>\n<l><seg type='pāda' n='c'>deveśa jñānamācāraṃ</seg> <seg type='pāda' n='d'>kṛpayā kathayasva me</seg> //</l>\n</lg>\n\n<milestone unit='speaker' n='īśvara uvāca'/>\n<lg xml:id='Dka_2'>\n<l><seg type='pāda' n='a'>jñānācārau varārohe</seg> <seg type='pāda' n='b'>kathayāmi tavādhunā</seg> </l>\n<l><seg type='pāda' n='c'>praviśanti yato mokṣaṃ</seg> <seg type='pāda' n='d'>jñānino dhvastakalmaṣam</seg> //</l>\n</lg>\n\n<lg xml:id='Dka_3'>\n<l><seg type='pāda' n='a'>yeṣāṃ bodhena saṃjātaṃ</seg> <seg type='pāda' n='b'>kālajñānaṃ varānane</seg> </l>\n<l><seg type='pāda' n='c'>na teṣāṃ jāyate bodhaḥ</seg> <seg type='pāda' n='d'>śāstrakoṭiśatairapi</seg> //</l>\n</lg>\n\n<lg xml:id='Dka_4'>\n<l><seg type='pāda' n='a'>ato hi nirbhayo vidvān</seg> <seg type='pāda' n='b'>niḥśaṅko vigataspṛhaḥ</seg> </l>\n<l><seg type='pāda' n='c'>jñānotsāhaparo bhūyāt</seg> <seg type='pāda' n='d'>śraddaddhāno nirākulaḥ</seg> //</l>\n</lg>\n\n<lg xml:id='Dka_5'>\n<l><seg type='pāda' n='a'>nirmamaḥ karuṇopetaḥ</seg> <seg type='pāda' n='b'>sarvabhūtābhayapradaḥ</seg> </l>\n<l><seg type='pāda' n='c'>bhajet kālottaraṃ devi</seg> <seg type='pāda' n='d'>mumukṣuryogatatparaḥ</seg> //</l>\n</lg>\n\n<lg xml:id='Dka_6'>\n<l><seg type='pāda' n='a'>sa brahmā sa śivo viṣṇuḥ</seg> <seg type='pāda' n='b'>sa indraḥ sa ṣaḍānanaḥ</seg> </l>\n<l><seg type='pāda' n='c'>sa guruḥ sarvadevāśca</seg> <seg type='pāda' n='d'>sa yogī sa tapodhanaḥ</seg> //</l>\n</lg>\n\n<lg xml:id='Dka_7'>\n<l><seg type='pāda' n='a'>paṇḍitaḥ sa mahābhāgaḥ</seg> <seg type='pāda' n='b'>kṛtārthaḥ paramārthataḥ</seg> </l>\n<l><seg type='pāda' n='c'>caladvāyusamaṃ cittaṃ</seg> <seg type='pāda' n='d'>dhriyate yena niścalam</seg> //</l>\n</lg>\n\n<lg xml:id='Dka_8'>\n<l><seg type='pāda' n='a'>sa upāyo mimokṣasya</seg> <seg type='pāda' n='b'>sadupāttaguṇastu saḥ</seg> </l>\n<l><seg type='pāda' n='c'>sā prajñā tadiha sthairyaṃ</seg> <seg type='pāda' n='d'>tatpuṇyaṃ vyavasāyinām</seg> //</l>\n</lg>\n\n<lg xml:id='Dka_9'>\n<l><seg type='pāda' n='a'>tadeva tīrthaṃ dānaṃ ca</seg> <seg type='pāda' n='b'>sa tapaśca na saṃśayaḥ</seg> </l>\n<l><seg type='pāda' n='c'>yenopāyena badhyeta</seg> <seg type='pāda' n='d'>vāyubhiścalanaṃ manaḥ</seg> //</l>\n</lg>\n\n<lg xml:id='Dka_10'>\n<l><seg type='pāda' n='a'>citte calati saṃsāro</seg> <seg type='pāda' n='b'>niścalo mokṣa eva tu</seg> </l>\n<l><seg type='pāda' n='c'>tasmāccittaṃ sthiraṃ kuryāt</seg> <seg type='pāda' n='d'>prajñayā parayā budhaḥ</seg> //</l>\n</lg>\n\n<lg xml:id='Dka_11'>\n<l><seg type='pāda' n='a'>ekāntikaṃ sukhaṃ yatra</seg> <seg type='pāda' n='b'>tathāivātyantikaṃ bhavet</seg> </l>\n<l><seg type='pāda' n='c'>niṣkarmaṇi pare tattve</seg> <seg type='pāda' n='d'>ko na rajyeta paṇḍitaḥ</seg> //</l>\n</lg>\n\n<lg xml:id='Dka_12'>\n<l><seg type='pāda' n='a'>nivṛtto viṣayajñānāt</seg> <seg type='pāda' n='b'>niṣkalajñānatatparaḥ</seg> </l>\n<l><seg type='pāda' n='c'>anicchannapi medhāvī</seg> <seg type='pāda' n='d'>labhate mokṣamakṣayam</seg> //</l>\n</lg>\n\n<lg xml:id='Dka_13'>\n<l><seg type='pāda' n='a'>asmitākalayā yuktaṃ</seg> <seg type='pāda' n='b'>caitanyaṃ sakalaṃ smṛtam</seg> </l>\n<l><seg type='pāda' n='c'>asmitārahitaṃ cetaś</seg> <seg type='pāda' n='d'>caitanyaṃ śaktirucyate</seg> //</l>\n</lg>\n\n<lg xml:id='Dka_14'>\n<l><seg type='pāda' n='a'>tathā prakāśitaṃ viśvaṃ</seg> <seg type='pāda' n='b'>śaktidhyānamudāhṛtam</seg> </l>\n<l><seg type='pāda' n='c'>sarvālambavinirmuktaṃ</seg> <seg type='pāda' n='d'>niṣkalaṃ jñānamucyate</seg> //</l>\n</lg>\n\n<lg xml:id='Dka_15'>\n<l><seg type='pāda' n='a'>ahamaṃśena yacchūnyaṃ</seg> <seg type='pāda' n='b'>cinmātrālokamadvayam</seg> </l>\n<l><seg type='pāda' n='c'>muktibījaṃ tadākhyātaṃ</seg> <seg type='pāda' n='d'>parayogapravartakam</seg> //</l>\n</lg>\n\n<lg xml:id='Dka_16'>\n<l><seg type='pāda' n='a'>cakrāṇi nāḍayaḥ padma</seg><seg type='pāda' n='b'>devatābījamaṇḍalam</seg> </l>\n<l><seg type='pāda' n='c'>rūpamityādikaṃ kiñcid</seg> <seg type='pāda' n='d'>dhyeyaṃ naiva kadācana</seg> //</l>\n</lg>\n\n<lg xml:id='Dka_17'>\n<l><seg type='pāda' n='a'>kuhakaṃ mantrajālaṃ ca</seg> <seg type='pāda' n='b'>prāṇāyāmādi dhāraṇam</seg> </l>\n<l><seg type='pāda' n='c'>sarvametanna kartavyaṃ</seg> <seg type='pāda' n='d'>mokṣamakṣayamicchatā</seg> //</l>\n</lg>\n\n<lg xml:id='Dka_18'>\n<l><seg type='pāda' n='a'>nātra pūjā namaskāro</seg> <seg type='pāda' n='b'>na japo dhyānameva ca</seg> </l>\n<l><seg type='pāda' n='c'>kevalaṃ jñānamityuktaṃ</seg> <seg type='pāda' n='d'>veditavyaṃ na kiñcana</seg> //</l>\n</lg>\n\n<lg xml:id='Dka_19'>\n<l><seg type='pāda' n='a'>bahirāhitacittānāṃ</seg> <seg type='pāda' n='b'>jāyante bandhahetavaḥ</seg> </l>\n<l><seg type='pāda' n='c'>bahiścittaṃ nivāryaiva</seg> <seg type='pāda' n='d'>vindan loke na sīdati</seg> //</l>\n</lg>\n\n<lg xml:id='Dka_20'>\n<l><seg type='pāda' n='a'>nātra kiñcidbahirnāntaṃ</seg> <seg type='pāda' n='b'>na madhyaṃ nāpyadhaḥ kvacit</seg> </l>\n<l><seg type='pāda' n='c'>sarvākāraṃ nirākāraṃ</seg> <seg type='pāda' n='d'>svasaṃvedyaṃ virājate</seg> //</l>\n</lg>\n\n<lg xml:id='Dka_21'>\n<l><seg type='pāda' n='a'>yadyadālokya yo jantuḥ</seg> <seg type='pāda' n='b'>kurute karmasañcayam</seg> </l>\n<l><seg type='pāda' n='c'>tadgatirjāyate yasmān</seg> <seg type='pāda' n='d'>nirālokaṃ tu cintayet</seg> //</l>\n</lg>\n\n<lg xml:id='Dka_22'>\n<l><seg type='pāda' n='a'>heturnāsti phalaṃ nāsti</seg> <seg type='pāda' n='b'>nāsti karma svabhāvataḥ</seg> </l>\n<l><seg type='pāda' n='c'>asadbhūtamidaṃ sarvaṃ</seg> <seg type='pāda' n='d'>nāsti loko na laukikaḥ</seg> //</l>\n</lg>\n\n<lg xml:id='Dka_23'>\n<l><seg type='pāda' n='a'>nirālambamidaṃ sarvaṃ</seg> <seg type='pāda' n='b'>nirālambaprakāśitam</seg> </l>\n<l><seg type='pāda' n='c'>nirālambamidaṃ kṛtvā</seg> <seg type='pāda' n='d'>nirālambo bhaviṣyati</seg> //</l>\n</lg>\n\n<lg xml:id='Dka_24'>\n<l><seg type='pāda' n='a'>vyomākāraṃ mahāśūnyaṃ</seg> <seg type='pāda' n='b'>vyāpakaṃ yo na bhāvayet</seg> </l>\n<l><seg type='pāda' n='c'>saṃsārī sa bhavelloke</seg> <seg type='pāda' n='d'>bījakośakrimiryathā</seg> //</l>\n</lg>\n\n<lg xml:id='Dka_25'>\n<l><seg type='pāda' n='a'>jñānotpattinimittaṃ tu</seg> <seg type='pāda' n='b'>kriyāścaryāḥ prakīrtitāḥ</seg> </l>\n<l><seg type='pāda' n='c'>yogaṃ sālambanaṃ tyaktvā</seg> <seg type='pāda' n='d'>niṣprapañcaṃ vicintayet</seg> //</l>\n</lg>\n\n<lg xml:id='Dka_26'>\n<l><seg type='pāda' n='a'>pātālāt śaktiparyantaṃ</seg> <seg type='pāda' n='b'>sarvametadabhīpsitam</seg> </l>\n<l><seg type='pāda' n='c'>bhagnaṃ yaiḥ śūnyamantreṇa</seg> <seg type='pāda' n='d'>te smṛtāḥ śūnyavedinaḥ</seg> //</l>\n</lg>\n\n<lg xml:id='Dka_27'>\n<l><seg type='pāda' n='a'>viṣaye lolupaṃ cittaṃ</seg> <seg type='pāda' n='b'>markaṭādapi cañcalam</seg> </l>\n<l><seg type='pāda' n='c'>sarvaśūnyapade sthitvā</seg> <seg type='pāda' n='d'>tato nirvāṇameṣyati</seg> //</l>\n</lg>\n\n<lg xml:id='Dka_28'>\n<l><seg type='pāda' n='a'>sarvatattvādyasambhinnaṃ</seg> <seg type='pāda' n='b'>dehād bhinnaṃ tathaiva ca</seg> </l>\n<l><seg type='pāda' n='c'>ahamasmādyasambhinnaṃ</seg> <seg type='pāda' n='d'>caitanyaṃ sarvatomukham</seg> //</l>\n</lg>\n\n<lg xml:id='Dka_29'>\n<l><seg type='pāda' n='a'>ākāśamiva sarvaṃ tu</seg> <seg type='pāda' n='b'>sabāhyābhyantaraṃ priye</seg> </l>\n<l><seg type='pāda' n='c'>parānandamarūpaṃ tu</seg> <seg type='pāda' n='d'>paśyannānandabhāgbhavet</seg> //</l>\n</lg>\n\n<lg xml:id='Dka_30'>\n<l><seg type='pāda' n='a'>nirindhano yathā vahniḥ</seg> <seg type='pāda' n='b'>svayameva praśāmyati</seg> </l>\n<l><seg type='pāda' n='c'>grāhyābhāvānmanastadvat</seg> <seg type='pāda' n='d'>svayameva pralīyate</seg> //</l>\n</lg>\n\n<lg xml:id='Dka_31'>\n<l><seg type='pāda' n='a'>mohikā mūrcchikā māyā</seg> <seg type='pāda' n='b'>svapnaśceti caturvidhaḥ</seg> </l>\n<l><seg type='pāda' n='c'>suṣuptirjāgṛtiścaiva</seg> <seg type='pāda' n='d'>sarvametat parityajet</seg> //</l>\n</lg>\n\n<lg xml:id='Dka_32'>\n<l><seg type='pāda' n='a'>dehāt sūkṣmagatāt prāṇāc</seg> <seg type='pāda' n='b'>cittād buddherahaṅkṛteḥ</seg> </l>\n<l><seg type='pāda' n='c'>sarvasmādbhinna evāhaṃ</seg> <seg type='pāda' n='d'>cintayan labhate citam</seg> //</l>\n</lg>\n\n<lg xml:id='Dka_33'>\n<l><seg type='pāda' n='a'>sadābhibhūtaye cittaṃ</seg> <seg type='pāda' n='b'>nidrayā smaraṇādinā</seg> </l>\n<l><seg type='pāda' n='c'>bodhayitvā prayatnena</seg> <seg type='pāda' n='d'>kuryāt svasthaṃ punaḥ punaḥ</seg> //</l>\n</lg>\n\n<lg xml:id='Dka_34'>\n<l><seg type='pāda' n='a'>yadā sthiraṃ bhaveccittaṃ</seg> <seg type='pāda' n='b'>cālayanna kathaṃcana</seg> </l>\n<l><seg type='pāda' n='c'>na kiñciccintayet tatra</seg> <seg type='pāda' n='d'>sthirameva tu kārayet</seg> //</l>\n</lg>\n\n<lg xml:id='Dka_35'>\n<l><seg type='pāda' n='a'>āśrayālambanaṃ cittaṃ</seg> <seg type='pāda' n='b'>tadvat kuryānnirāśrayam</seg> </l>\n<l><seg type='pāda' n='c'>cañcalaṃ niścalaṃ kuryāt</seg> <seg type='pāda' n='d'>niścalaṃ na tu cālayet</seg> //</l>\n</lg>\n\n<lg xml:id='Dka_36'>\n<l><seg type='pāda' n='a'>sarvabhūtalaye jāte</seg> <seg type='pāda' n='b'>yadyadvyoma sunirmalam</seg> </l>\n<l><seg type='pāda' n='c'>tattadrūpaṃ svakaṃ dhyāyed</seg> <seg type='pāda' n='d'>vyāptaṃ caiva tu nirmalam</seg> //</l>\n</lg>\n\n<lg xml:id='Dka_37'>\n<l><seg type='pāda' n='a'>tadeva janmasāphalyaṃ</seg> <seg type='pāda' n='b'>pāṇḍityamidameva hi</seg> </l>\n<l><seg type='pāda' n='c'>caladvāyusamaṃ cittaṃ</seg> <seg type='pāda' n='d'>niścalaṃ dhriyate hi yat</seg> //</l>\n</lg>\n\n<lg xml:id='Dka_38'>\n<l><seg type='pāda' n='a'>naivordhvaṃ dhārayeccittaṃ</seg> <seg type='pāda' n='b'>na madhyaṃ nāpyadhaḥ kvacit</seg> </l>\n<l><seg type='pāda' n='c'>antarbhāvavinirmuktaṃ</seg> <seg type='pāda' n='d'>sadā kuryānnirāśrayam</seg> //</l>\n</lg>\n\n<lg xml:id='Dka_39'>\n<l><seg type='pāda' n='a'>nidrāyāṃ bodhayeccittaṃ</seg> <seg type='pāda' n='b'>vikṣiptaṃ śamayet punaḥ</seg> </l>\n<l><seg type='pāda' n='c'>pakṣadvayaparityāge</seg> <seg type='pāda' n='d'>samprāpte naiva cālayet</seg> //</l>\n</lg>\n\n<lg xml:id='Dka_40'>\n<l><seg type='pāda' n='a'>nirāśrayaṃ sadā cittaṃ</seg> <seg type='pāda' n='b'>sarvālambanavarjitam</seg> </l>\n<l><seg type='pāda' n='c'>mano 'vasthāvinirmuktaṃ</seg> <seg type='pāda' n='d'>vijñeyaṃ muktilakṣaṇam</seg> //</l>\n</lg>\n\n<lg xml:id='Dka_41'>\n<l><seg type='pāda' n='a'>sarvālambanaśūnyaṃ ca</seg> <seg type='pāda' n='b'>dhārayitvā mano hṛdi</seg> </l>\n<l><seg type='pāda' n='c'>yajjñānaṃ jāyate spaṣṭaṃ</seg> <seg type='pāda' n='d'>tadabhyāsaparo bhavet</seg> //</l>\n</lg>\n\n<lg xml:id='Dka_42'>\n<l><seg type='pāda' n='a'>ye dhyāyanti paraṃ śūnyaṃ</seg> <seg type='pāda' n='b'>niṣkalaṃ niravasthitam</seg> </l>\n<l><seg type='pāda' n='c'>te yānti paramaṃ sthānaṃ</seg> <seg type='pāda' n='d'>janmamṛtyuvivarjitam</seg> //</l>\n</lg>\n\n<lg xml:id='Dka_43'>\n<l><seg type='pāda' n='a'>devā devyastathā cānye</seg> <seg type='pāda' n='b'>dharmādharmau ca tatphalam</seg> </l>\n<l><seg type='pāda' n='c'>āśrayāśrayivijñānaṃ</seg> <seg type='pāda' n='d'>saṃsārasya ca bandhanam</seg> //</l>\n</lg>\n\n<lg xml:id='Dka_44'>\n<l><seg type='pāda' n='a'>āśrayo dvandvamityuktaṃ</seg> <seg type='pāda' n='b'>dvandvatyāgāt parodayaḥ</seg> </l>\n<l><seg type='pāda' n='c'>jīvanmuktastadā yogī</seg> <seg type='pāda' n='d'>dehatyāgād vimucyate</seg> //</l>\n</lg>\n\n<lg xml:id='Dka_45'>\n<l><seg type='pāda' n='a'>vairāgyeṇa vapustyāgo</seg> <seg type='pāda' n='b'>na vai kāryo manīṣiṇā</seg> </l>\n<l><seg type='pāda' n='c'>ārambhataḥ kriyānāśe</seg> <seg type='pāda' n='d'>svayameva vipatsyate</seg> //</l>\n</lg>\n\n<lg xml:id='Dka_46'>\n<l><seg type='pāda' n='a'>hṛtsaroje hyahaṃrūpā</seg> <seg type='pāda' n='b'>yā citirnirmalācalā</seg> </l>\n<l><seg type='pāda' n='c'>ahaṅkāraparityāgāt</seg> <seg type='pāda' n='d'>sā citirmokṣadāyinī</seg> //</l>\n</lg>\n\n<lg xml:id='Dka_47'>\n<l><seg type='pāda' n='a'>sarvopādhivinirmuktaṃ</seg> <seg type='pāda' n='b'>cidrūpaṃ yannirantaram</seg> </l>\n<l><seg type='pāda' n='c'>tacchivo 'hamiti dhyātvā</seg> <seg type='pāda' n='d'>sarvāsaktiṃ visarjayet</seg> //</l>\n</lg>\n\n<lg xml:id='Dka_48'>\n<l><seg type='pāda' n='a'>deśajātyādisambaddhān</seg> <seg type='pāda' n='b'>varṇāśramasamanvitān</seg> </l>\n<l><seg type='pāda' n='c'>bhāvānetān parityajya</seg> <seg type='pāda' n='d'>svabhāvaṃ bhāvayedbudhaḥ</seg> //</l>\n</lg>\n\n<lg xml:id='Dka_49'>\n<l><seg type='pāda' n='a'>ahameko na me kaścin</seg> <seg type='pāda' n='b'>nāhamanyasya kasyacit</seg> </l>\n<l><seg type='pāda' n='c'>na taṃ paśyāmi yasyāhaṃ</seg> <seg type='pāda' n='d'>taṃ na paśyāmi yo mama</seg> //</l>\n</lg>\n\n<lg xml:id='Dka_50'>\n<l><seg type='pāda' n='a'>ahameva paraṃ brahma</seg> <seg type='pāda' n='b'>jagannātho maheśvaraḥ</seg> </l>\n<l><seg type='pāda' n='c'>iti syānniścito mukto</seg> <seg type='pāda' n='d'>baddhaḥ syādanyathā pumān</seg> //</l>\n</lg>\n\n<lg xml:id='Dka_51'>\n<l><seg type='pāda' n='a'>aśarīraṃ yadātmānaṃ</seg> <seg type='pāda' n='b'>paśyati jñānacakṣuṣā</seg> </l>\n<l><seg type='pāda' n='c'>tadā bhavati śāntātmā</seg> <seg type='pāda' n='d'>sarvato vigataspṛhaḥ</seg> //</l>\n</lg>\n\n<lg xml:id='Dka_52'>\n<l><seg type='pāda' n='a'>yo 'sau sarveṣu śāstreṣu</seg> <seg type='pāda' n='b'>paṭhyate hyaja īśvaraḥ</seg> </l>\n<l><seg type='pāda' n='c'>akāyo nirguṇo hyātmā</seg> <seg type='pāda' n='d'>so 'hamasmi na saṃśayaḥ</seg> //</l>\n</lg>\n\n<lg xml:id='Dka_53'>\n<l><seg type='pāda' n='a'>vijñāptimātro hi sadā viśuddhaḥ</seg> <seg type='pāda' n='b'>sarvatra yasmātsatataṃ vimuktaḥ</seg> </l>\n<l><seg type='pāda' n='c'>nādeyaheyo hyahamapratarkyas</seg> <seg type='pāda' n='d'>tasmātsadā brahmamayo viśokaḥ</seg> //</l>\n</lg>\n\n<lg xml:id='Dka_54'>\n<l><seg type='pāda' n='a'>āmastakaṃ pādatalāvasānaṃ</seg> <seg type='pāda' n='b'>sāntarbahiścarmapaṭāvanaddham</seg> </l>\n<l><seg type='pāda' n='c'>tatkṛtsnamevāmṛtarūpamanyac</seg> <seg type='pāda' n='d'>cidrūpamātmānamananyasiddhim</seg> //</l>\n</lg>\n\n<lg xml:id='Dka_55'>\n<l><seg type='pāda' n='a'>īśo 'hamevāsya carācarasya</seg> <seg type='pāda' n='b'>pitā ca mātā ca pitāmahaśca</seg> </l>\n<l><seg type='pāda' n='c'>dhyānaṃ samāsthāya padaṃ caturthaṃ</seg> <seg type='pāda' n='d'>dhyāyanti māmeva vimuktikāmāḥ</seg> //</l>\n</lg>\n\n<lg xml:id='Dka_56'>\n<l><seg type='pāda' n='a'>brahmādibhirdevamanuṣyanāgair</seg> <seg type='pāda' n='b'>gandharvayakṣāpsarasāṃ gaṇaiśca</seg> </l>\n<l><seg type='pāda' n='c'>yajñairanekairahameva pūjyo</seg> <seg type='pāda' n='d'>māmeva sarve pratipūjayanti</seg> //</l>\n</lg>\n\n<lg xml:id='Dka_57'>\n<l><seg type='pāda' n='a'>tapobhirugrairvividhaiśca dānair</seg> <seg type='pāda' n='b'>māmeva sarve pratipūjayanti</seg> </l>\n<l><seg type='pāda' n='c'>bhūtāni cāhaṃ sthirajaṅgamāni</seg> <seg type='pāda' n='d'>yāvanti cānyānyahameva tāni</seg> //</l>\n</lg>\n\n<lg xml:id='Dka_58'>\n<l><seg type='pāda' n='a'>na sthūlasūkṣmo na ca śūnyarūpo</seg> <seg type='pāda' n='b'>jñānaikarūpo jagadekabandhuḥ</seg> </l>\n<l><seg type='pāda' n='c'>nirantaro nirmala īśvaro 'haṃ</seg> <seg type='pāda' n='d'>svapnādyavasthācyutiniṣprapañcaḥ</seg> //</l>\n</lg>\n\n<lg xml:id='Dka_59'>\n<l><seg type='pāda' n='a'>anādivijñānamajaṃ purāṇaṃ</seg> <seg type='pāda' n='b'>guhāśayaṃ niṣkalamaprapañcam</seg> </l>\n<l><seg type='pāda' n='c'>nirañjanaṃ niṣpratimaṃ nirīśam</seg> <seg type='pāda' n='d'>adṛśyamagrāhyamacintyarūpam</seg> //</l>\n</lg>\n\n<lg xml:id='Dka_60'>\n<l><seg type='pāda' n='a'>sanātanaṃ brahma nirantaraṃ yat</seg> <seg type='pāda' n='b'>pade pade so 'hamiti prapaśyet</seg> </l>\n<l><seg type='pāda' n='c'>yo bhāvatastiṣṭhati niṣprakampaḥ</seg> <seg type='pāda' n='d'>sa brahmabhūto 'mṛtatāmupaiti</seg> //</l>\n</lg>\n\n<lg xml:id='Dka_61'>\n<l><seg type='pāda' n='a'>jñānamevaṃ varārohe</seg> <seg type='pāda' n='b'>kathitaṃ mokṣasiddhaye</seg> </l>\n<l><seg type='pāda' n='c'>ācāraṃ kathyamānaṃ tu</seg> <seg type='pāda' n='d'>sāmprataṃ śṛṇu taṃ mayā</seg> //</l>\n</lg>\n\n<lg xml:id='Dka_62'>\n<l><seg type='pāda' n='a'>na snānaṃ na japaḥ pūjā</seg> <seg type='pāda' n='b'>homo naiva ca sādhanam</seg> </l>\n<l><seg type='pāda' n='c'>agnikāryādikāryaṃ ca</seg> <seg type='pāda' n='d'>naitasyāsti maheśvari</seg> //</l>\n</lg>\n\n<lg xml:id='Dka_63'>\n<l><seg type='pāda' n='a'>niyamo 'pi na tasyāsti</seg> <seg type='pāda' n='b'>kṣetrapīṭhe ca sevanam</seg> </l>\n<l><seg type='pāda' n='c'>nārcanaṃ pitṛkāryādi</seg> <seg type='pāda' n='d'>tīrthayātrā vratāni ca</seg> //</l>\n</lg>\n\n<lg xml:id='Dka_64'>\n<l><seg type='pāda' n='a'>dharmādharmaphalaṃ nāsti</seg> <seg type='pāda' n='b'>na tithirlaukikakriyā</seg> </l>\n<l><seg type='pāda' n='c'>santyajetsarvakarmāṇi</seg> <seg type='pāda' n='d'>lokācāraṃ ca sarvaśaḥ</seg> //</l>\n</lg>\n\n<lg xml:id='Dka_65'>\n<l><seg type='pāda' n='a'>samayācāraniḥśeṣān</seg> <seg type='pāda' n='b'>kṛtyajātaṃ tu bandhanam</seg> </l>\n<l><seg type='pāda' n='c'>saṃkalpaṃ ca vikalpaṃ ca</seg> <seg type='pāda' n='d'>ye cānye kuladharmikāḥ</seg> //</l>\n</lg>\n\n<lg xml:id='Dka_66'>\n<l><seg type='pāda' n='a'>siddhīśca vividhākārāḥ</seg> <seg type='pāda' n='b'>pātālādi rasāyanam</seg> </l>\n<l><seg type='pāda' n='c'>pratyakṣeṇāpi labhyeran</seg> <seg type='pāda' n='d'>naiva gṛhṇīta sādhakaḥ</seg> //</l>\n</lg>\n\n<lg xml:id='Dka_67'>\n<l><seg type='pāda' n='a'>sarve te paśubandhāḥ syur</seg> <seg type='pāda' n='b'>adhomārgapradāyakāḥ</seg> </l>\n<l><seg type='pāda' n='c'>etairnāsti parā muktiś</seg> <seg type='pāda' n='d'>cidrūpaṃ vyāpakaṃ vinā</seg> //</l>\n</lg>\n\n<lg xml:id='Dka_68'>\n<l><seg type='pāda' n='a'>yena kena viśeṣeṇa</seg> <seg type='pāda' n='b'>sarvāvastho 'pi yogadhṛk</seg> </l>\n<l><seg type='pāda' n='c'>kṣetrapīṭhe ca sandehād</seg> <seg type='pāda' n='d'>varjayedyadi kautukam</seg> //</l>\n</lg>\n\n<lg xml:id='Dka_69'>\n<l><seg type='pāda' n='a'>kṛmikīṭapataṅgāśca</seg> <seg type='pāda' n='b'>tathā devi vanaspatīn</seg> </l>\n<l><seg type='pāda' n='c'>na nāśayed budho jīvān</seg> <seg type='pāda' n='d'>paramārthamatiryataḥ</seg> //</l>\n</lg>\n\n<lg xml:id='Dka_70'>\n<l><seg type='pāda' n='a'>na mūlotpāṭanaṃ kuryāt</seg> <seg type='pāda' n='b'>pattracchedaṃ vivarjayet</seg> </l>\n<l><seg type='pāda' n='c'>bhūtapīḍāṃ na kurvīta</seg> <seg type='pāda' n='d'>puṣpāṇāṃ ca nikṛntanam</seg> //</l>\n</lg>\n\n<lg xml:id='Dka_71'>\n<l><seg type='pāda' n='a'>svayaṃpatitapuṣpaistu</seg> <seg type='pāda' n='b'>kartavyaṃ śivapūjanam</seg> </l>\n<l><seg type='pāda' n='c'>māraṇoccāṭanādīni</seg> <seg type='pāda' n='d'>vidveṣastambhane tathā</seg> //</l>\n</lg>\n\n<lg xml:id='Dka_72'>\n<l><seg type='pāda' n='a'>jvarabhūtagrahāveśa</seg><seg type='pāda' n='b'>vaśyākarṣaṇamohanam</seg> </l>\n<l><seg type='pāda' n='c'>na kuryāt kṣudrakarmāṇi</seg> <seg type='pāda' n='d'>kāṣṭhapāṣāṇapūjanam</seg> //</l>\n</lg>\n\n<lg xml:id='Dka_73'>\n<l><seg type='pāda' n='a'>samo 'mitre ca mitre ca</seg> <seg type='pāda' n='b'>samo loṣṭe ca kāñcane</seg> </l>\n<l><seg type='pāda' n='c'>abhilāṣo na kartavya</seg> <seg type='pāda' n='d'>indriyārthe kadācana</seg> //</l>\n</lg>\n\n<lg xml:id='Dka_74'>\n<l><seg type='pāda' n='a'>ātmārāmo bhavedyogī</seg> <seg type='pāda' n='b'>nirbhayo vigataspṛhaḥ</seg> </l>\n<l><seg type='pāda' n='c'>samanindāpraśaṃsaśca</seg> <seg type='pāda' n='d'>sarvabhūtasamastathā</seg> //</l>\n</lg>\n\n<lg xml:id='Dka_75'>\n<l><seg type='pāda' n='a'>samadṛṣṭistu kartavyā</seg> <seg type='pāda' n='b'>yathātmani tathā pare</seg> </l>\n<l><seg type='pāda' n='c'>vivādaṃ lokagoṣṭhīṃ ca</seg> <seg type='pāda' n='d'>kalahāśca vivarjayet</seg> //</l>\n</lg>\n\n<lg xml:id='Dka_76'>\n<l><seg type='pāda' n='a'>śāstragoṣṭhīṃ na kurvīta</seg> <seg type='pāda' n='b'>kubhāṣitasubhāṣitān</seg> //</l>\n</lg>\n\n<lg xml:id='Dka_77'>\n<l><seg type='pāda' n='a'>īrṣyāṃ paiśunyadambhe ca</seg> <seg type='pāda' n='b'>rāgaṃ mātsaryameva ca</seg> </l>\n<l><seg type='pāda' n='c'>kāmakrodhau bhayaṃ śokaṃ</seg> <seg type='pāda' n='d'>tyajetsarvaṃ śanaiḥ śanaiḥ</seg> //</l>\n</lg>\n\n<lg xml:id='Dka_78'>\n<l><seg type='pāda' n='a'>sarvadvandvavinirmuktaḥ</seg> <seg type='pāda' n='b'>santataṃ janavarjitaḥ</seg> </l>\n<l><seg type='pāda' n='c'>anenaiva śarīreṇa</seg> <seg type='pāda' n='d'>sarvajñaḥ san prakāśate</seg> //</l>\n</lg>\n\n<lg xml:id='Dka_79'>\n<l><seg type='pāda' n='a'>jñānenaiva yathā mokṣas</seg> <seg type='pāda' n='b'>tathā siddhirnirarthikā</seg> </l>\n<l><seg type='pāda' n='c'>tathāpi bhogamicchantaḥ</seg> <seg type='pāda' n='d'>siddhimicchanti sādhakāḥ</seg> //</l>\n</lg>\n\n<lg xml:id='Dka_80'>\n<l><seg type='pāda' n='a'>aṇimādiguṇāvāptir</seg> <seg type='pāda' n='b'>jāyatāṃ vā na jāyatām</seg> </l>\n<l><seg type='pāda' n='c'>tathāpi mucyate dehī</seg> <seg type='pāda' n='d'>patiṃ vijñāya nirmalam</seg> //</l>\n</lg>\n\n<lg xml:id='Dka_81'>\n<l><seg type='pāda' n='a'>pañcabhūtātmako dehaḥ</seg> <seg type='pāda' n='b'>śivastatraiva tiṣṭhati</seg> </l>\n<l><seg type='pāda' n='c'>śivādyavaniparyanto</seg> <seg type='pāda' n='d'>loko 'yaṃ śaṅkarātmakaḥ</seg> //</l>\n</lg>\n\n<lg xml:id='Dka_82'>\n<l><seg type='pāda' n='a'>īdṛśaṃ jñāninaṃ dṛṣṭvā</seg> <seg type='pāda' n='b'>pūjayanti ca ye narāḥ</seg> </l>\n<l><seg type='pāda' n='c'>gandhaṃ puṣpaṃ phalaṃ dhūpaṃ</seg> <seg type='pāda' n='d'>snānaṃ vastraṃ ca bhojanam</seg> //</l>\n</lg>\n\n<lg xml:id='Dka_83'>\n<l><seg type='pāda' n='a'>nivedayanti ye kecid</seg> <seg type='pāda' n='b'>vāṅmanaḥkāyakarmabhiḥ</seg> </l>\n<l><seg type='pāda' n='c'>tathaiva te vimucyante</seg> <seg type='pāda' n='d'>muktimārgābhikāṅkṣiṇaḥ</seg> //</l>\n</lg>\n\n<lg xml:id='Dka_84'>\n<l><seg type='pāda' n='a'>stutinindākarāstasya</seg> <seg type='pāda' n='b'>puṇyapāpe samāpnuyuḥ</seg> </l>\n<l><seg type='pāda' n='c'>yajjñānācaraṇaṃ pṛṣṭaṃ</seg> <seg type='pāda' n='d'>tat sarvaṃ kathitaṃ mayā</seg> </l>\n<l><seg type='pāda' n='e'>kālajñānaṃ varārohe</seg> <seg type='pāda' n='f'>kimanyat paripṛcchasi</seg> //</l>\n</lg>\n\n<trailer>iti devīkālottarāgamaḥ parisamāptaḥ</trailer>\n  </body>\n\n"
}