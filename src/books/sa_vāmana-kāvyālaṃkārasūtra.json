{
  "title": "sa_vāmana-kāvyālaṃkārasūtra",
  "body": "<body xmlns='http://www.tei-c.org/ns/1.0'>\n<div>\n<p>pāṇḍitavaraśrīvāmanaviracitasavṛtti-\nkāvyālaṅkārasūtrāṇi</p>\n\n</div>\n<div>\n\n<p>atha prathame'dhikaraṇe prathamo'dhyāyaḥ /</p>\n\n<lg rend='it'>\n<l>praṇamya paramaṃ jyotirvāmanena kavipriyā /</l>\n<l>kāvyālaṅkārasūtrāṇāṃ teṣāṃ vṛttirvidhīyate //</l>\n</lg>\n\n</div>\n<div>\n\n<l rend='bold'>kāvyaṃ grāhyamalaṅkārāt // VKal_1,1.1 //</l>\n\n<p>kāvyaṃ khalu grāhyamupādeyaṃ bhavati, alaṅkārāt / kāvyaśabdo'yaṃ guṇālaṅkārasaṃskṛtayoḥ śabdārthayorvartate / bhaktyā tu śabdārthamātravacano'tra gṛhyate //1//</p>\n\n<p>ko'sāvalaṅkāra ityata āha ----</p>\n\n</div>\n<div>\n\n<l rend='bold'>saundaryamalaṅkāraḥ // VKal_1,1.2 //</l>\n\n<p>alaṅkṛtiraṅkāraḥ / karaṇavyutpattyā punaralaṅkāraśabdo'yam upamādiṣu vartate //2//</p>\n\n</div>\n<div>\n\n<l rend='bold'>sa doṣaguṇālaṅkārahānādānābhyām // VKal_1,1.3 //</l>\n\n<l>sa khalvalaṅkāro doṣahānād guṇālaṅkārādānācc sampādyaḥ kaveḥ //3//</l>\n\n</div>\n<div>\n\n<l rend='bold'>śāstrataste // VKal_1,1.4 //</l>\n\n<p>te doṣaguṇālaṅkārahānādāne / śāstrādasmāt / śāstrato hi jñātvā doṣāñjahyād , guṇālaṅkārāṃścādadīta //4//</p>\n\n<p>kiṃ punaḥ phalam alaṅkaravatā kāvyena, yenaitadartho'yamityāha ----</p>\n\n</div>\n<div>\n\n<l rend='bold'>kāvyaṃ saddṛṣṭādṛṣṭārtham, prītikīrtihetutvāt // VKal_1,1.5 //</l>\n\n<p>{kāvyaṃ sat} cāru dṛṣṭaprayojanaṃ , prītihetutvāt / adṛṣṭaprayojanaṃ kīrtihetutvāt / atra ślokāḥ ----</p>\n\n<lg>\n<l>  <hi rend='it'>pratiṣṭhāṃ kāvyabandhasya yaśasaḥ saraṇiṃ viduḥ /</hi></l>\n<l><hi rend='it'>  akīrtivarttinīṃ tvevaṃ kukavitvaviḍambanam //</hi></l>\n</lg>\n\n<lg>\n<l><hi rend='it'>  kīrtisvargaphalāmāhurāsasāraṃ vipaścitaḥ /</hi></l>\n<l><hi rend='it'>  akīrtiṃ tu nirālokanarakoddeśadūtikām //</hi></l>\n</lg>\n\n<p><hi rend='it'>  tasmāt kīrtimupādātumakīrtiṃ ca nivarhitum /\n  kāvyālaṅkārasūtrārthaḥ prasādyaḥ kavipuṅgavaiḥ //</hi></p>\n\n<p>//5//</p>\n\n<l>iti śrīpaṇḍitavaravāmanaviracitakāvyālaṅkārasūtravṛttau śarīre prathame'dhikaraṇe prathamo'dhyāyaḥ iti prayojanasthāpanā //1-1//</l>\n\n</div>\n<div>\n\n<p>atha pratame'dhikaraṇe dvitīyo'dhyāyaḥ /</p>\n\n<p>[prayojanasthāpanā /] adhikārinirūpaṇārthamāha ----</p>\n\n</div>\n<div>\n\n<l rend='bold'>arocakinaḥ satṛṇābhyavahāriṇaśca kavayaḥ // VKal_1,2.1 //</l>\n\n<p>iha khalu dvaye kavayaḥ sambhavanti / arocakinaḥ , satṛṇābhyavahāriṇaśceti / arocakisatṛṇābhyavahāriśabdau gauṇārthau / ko'sāvarthaḥ / vivekitvamavivekitvaṃ ceti //1//</p>\n\n<p>yadāha ----</p>\n\n</div>\n<div>\n\n<l rend='bold'>pūrve śiṣyāḥ, vivekitvāt // VKal_1,2.2 //</l>\n\n<p>pūrve khalvarocakinaḥ śiṣyāḥ śāsanīyāḥ / vivekitvāt vivecanaśīlatvāt //2//</p>\n\n</div>\n<div>\n\n<l rend='bold'>netare tadviparyayāt // VKal_1,2.3 //</l>\n\n<p>itare satṛṇābhyavahāriṇo na śiṣyāḥ / tadviparyayāt / avivecanaśīlatvāt / na ca śīlamapākartuṃ śakyam //3//</p>\n\n<p>nanvevaṃ na śāstraṃ sarvatrānugrāhi syāt , ko vā manyate , tadāha ----</p>\n\n</div>\n<div>\n\n<l rend='bold'>na śāstramadravyeṣvarthavat // VKal_1,2.4 //</l>\n\n<l>na khalu śāstramadravyeṣvavivekiṣvarthavat //4//</l>\n\n<p>nidarśanamāha ----</p>\n\n</div>\n<div>\n\n<l rend='bold'>na katakaṃ paṅkaprasādanāya // VKal_1,2.5 //</l>\n\n<l>na hi katakaṃ payasa iva pañkaprasādanāya bhavati //5//</l>\n\n<p>adhikāriṇo nirūpya rītiniścayārthamāha ----</p>\n\n</div>\n<div>\n\n<l rend='bold'>rītirātmā kāvyasya // VKal_1,2.6 //</l>\n\n<p>rītirnāmeyamātmā kāvyasya / śarīrasyeveti vākyaśeṣaḥ //6//</p>\n\n<p>kiṃ[k: kā] punariyaṃ rītirityāha ----</p>\n\n</div>\n<div>\n\n<l rend='bold'>viśiṣṭā padaracanā rītiḥ // VKal_1,2.7 //</l>\n\n<l>viśeṣavatī padānāṃ racanā rītiḥ //7//</l>\n\n<p>ko'sau viśeṣa ityāha ----</p>\n\n</div>\n<div>\n\n<l rend='bold'>viśeṣo guṇātmā // VKal_1,2.8 //</l>\n\n<l>vakṣyamāṇaguṇarūpo viśeṣaḥ //8//</l>\n\n</div>\n<div>\n\n<l rend='bold'>sā tridhā vaidarbhī gauḍīyā pāñcālī ceti // VKal_1,2.9 //</l>\n\n<p>sā ceyaṃ rītistridhā [bhidyate] / vaidarbhī , gauḍīyā , pāñcālī ceti //9//</p>\n\n<p>kiṃ punardeśavaśād dravyaguṇotpattiḥ kāvyānāṃ , yenā'yaṃ deśaviśeṣavyapadeśaḥ / naivaṃ , yadāha ----</p>\n\n</div>\n<div>\n\n<l rend='bold'>vidarbhādiṣu dṛṣṭatvāttatsamākhyā // VKal_1,2.10 //</l>\n\n<p>vidarbhagauḍapāñcāleṣu tatratyaiḥ kavibhiryathāsvarūpamupalabdhatvāt tatsamākhyā / na punardeśaiḥ kiñcidupakriyate kāvyānām //10//</p>\n\n<p>tāsāṃ guṇabhedād bhedamāha ----</p>\n\n</div>\n<div>\n\n<l rend='bold'>samagraguṇopetā vaidarbhī // VKal_1,2.11 //</l>\n\n<p>samagrairojaḥprasādapramukairguṇairupetā vaidarbhī nāma rītiḥ /\natra ślokaḥ ----</p>\n\n  <lg rend='it'>\n<l>aspṛṣṭā doṣamātrābhiḥ samagraguṇagumphitā /</l>\n<l> vipañcīssvarasaubhāgyā vaidarbhī rītiriṣyate //</l>\n</lg>\n\n<p>tāmetāmevaṃ kavayaḥ stuvanti ----</p>\n\n  <lg rend='it'>\n<l>sati vaktari satyarthe sati śabdānuśāsane /</l>\n<l> asti tanna vinā yena parisravati vāṅmudhe //</l>\n</lg>\n\n<p>[k: atra] udāharaṇam (śākuṃ. 2-6) ----</p>\n\n<p>  <hi rend='it'>gāhantāṃ mahiṣā nipānasalilaṃ śṛṅgairmuhustāḍitaṃ\n  chāyāvaddhakadambakaṃ mṛgakulaṃ romanthamabhyasyatu //</hi></p>\n\n<p><hi rend='it'>  visrabdhaṃ kurutāṃ varāhavitatirmustākṣatiṃ palvale\n  viśrāntiṃ labhatāmidaṃ ca śithilajyābandhamasmaddhanuḥ //</hi></p>\n\n<p>//11//</p>\n\n</div>\n<div>\n\n<l rend='bold'>ojaḥkāntimatī gauḍīyā // VKal_1,2.12 //</l>\n\n<p>ojaḥ kānti.śca vidyete yasyāṃ sā ojaḥkāntimatī gauḍīyā nāma rītiḥ / mādhuryasaukumāryayorabhāvāt samāsabahulā atyulbaṇapadā ca / atra ślokaḥ ----</p>\n\n  <lg rend='it'>\n<l>samastātyudbhaṭapadāmojaḥkāntiguṇānvitām /</l>\n<l> gauḍīyāmiti gāyanti rītiṃ rītivicakṣaṇāḥ //</l>\n</lg>\n\n<p>udāharaṇam (mahāvīrac. 1-54) ----</p>\n\n<p>  <hi rend='it'>dordaṇḍāñcitacandraśekharadhanurdaṇḍāvabhaṅgodyata-\n  ṣṭaṅkāradhvanirāryabālacaritaprastāvanāḍiṇḍimaḥ /\n  drākparyastakapālasaṃpuṭamitabrahmāṇḍabhāṇḍodara-\n  bhrāmyatpiṇḍitacaṇḍimā kathamaho nā'dyāpi viśrāmyati</hi></p>\n\n<p>//12//</p>\n\n</div>\n<div>\n\n<l rend='bold'>mādhuryasaukumāryopapannā pāñcālī // VKal_1,2.13 //</l>\n\n<p>mādhruyeṇa saukumāryeṇa ca guṇonopapannā pāñcālī nāma rītiḥ / ojaḥkāntyabhāvādanulbaṇapadā vicchāyā ca / tathā ca ślokaḥ ----\n  <lg rend='it'>\n<l>āśliṣṭaślathabhāvāṃ tu purāṇacchāyayānvitām /</l>\n<l> madhurāṃ sukumārāṃ ca pāñcālīṃ kavayo viduḥ //</l>\n</lg></p>\n\n<p>yathā[k: atrodāharaṇam] ----</p>\n\n<p>  <hi rend='it'>grāme 'sminpathikāya pāntha ! vasatirnaivādhunā dīyate\n  rātrāvatra vihāramaṇḍapatale pānthaḥ prasupto yuvā /\n  tenotthāya khalena gajati ghane smṛtvā priyāṃ tatkṛtaṃ\n  yenādyāpi karaṅkadaṇḍapatanāśaṅkī janastiṣṭhati //</hi></p>\n\n<l>etāsu tisṛṣu rītiṣu rekhākhiva citraṃ kāvyaṃ pratiṣṭhatamiti //13//</l>\n\n</div>\n<div>\n\n<l rend='bold'>tāsāṃ pūrvā grāhyā, guṇasākalyāt // VKal_1,2.14 //</l>\n\n<l>tāsāṃ tisṛṇāṃ rītīnāṃ pūrvā vaidarbhī grāhyā , guṇānāṃ sākalyāt //14//</l>\n\n</div>\n<div>\n\n<l rend='bold'>na punaritare, stokaguṇatvāt // VKal_1,2.15 //</l>\n\n<l>itare gauḍīyapāñcālyau na grāhye , stolaguṇatvāt //15//</l>\n\n</div>\n<div>\n\n<l rend='bold'>tadārohaṇārthamitarābhyāsa ityeke // VKal_1,2.16 //</l>\n\n<l>tasyā vaidarbhyā evārohaṇārthamitarayorapi rītyorabhyāsa ityeke manyante //16//</l>\n\n</div>\n<div>\n\n<l rend='bold'>tattu na; atattvaśīlasya tattvāniṣpatteḥ // VKal_1,2.17 //</l>\n\n<l>na hyatattvaṃ śīlayatastattvaṃ niṣpadyate //17//</l>\n\n<p>nidarśanārthamāha ----</p>\n\n</div>\n<div>\n\n<l rend='bold'>na śaṇasūtravānābhyāse trasarasūtravānavaicitryalābhaḥ // VKal_1,2.18 //</l>\n\n<l>na hi śaṇasūtravānamabhyasyan kuvindastrasarasūtravānavaicitryaṃ labhate //18//</l>\n\n</div>\n<div>\n\n<l rend='bold'>sāpi samāsābhāve śuddhavaidarbhī // VKal_1,2.19 //</l>\n\n<l>sāpi vaidarbhī rītiḥ śuddhavaidarbhī bhaṇyate , yadi samāsavatpadaṃ na bhavati / /19//</l>\n\n</div>\n<div>\n\n<l rend='bold'>tasyāmarthaguṇasaṃpadāsvādyā // VKal_1,2.20 //</l>\n\n<l>tasyāṃ vaidarbhyāṃ arthaguṇasaṃpadāsvādyā bhavati //20//</l>\n\n</div>\n<div>\n\n<l rend='bold'>tadupārohādarthaguṇaleśo'pi // VKal_1,2.21 //</l>\n\n<p>tadupadhānataḥ khalvarthaguṇaleśo'pi svadate / kimaṅga ! punararthaguṇasaṃpat / tathā cāhuḥ ----</p>\n\n<p>  <hi rend='it'>kiṃ tvasti kācidaparaiva padānupūrvī\n  yasyāṃ na kiñcidapi kiñcidivāvabhāti /</hi>\n  <hi rend='it'>ānandayatytha ca karṇapathaṃ prayātā\n  cetaḥ satāmamṛtavṛṣṭiriva praviṣṭā //</hi>\n  <hi rend='it'>vacasi yamadhiśayya syandate vācakaśrī-\n  rvitathamavitathatvaṃ yatra vastu prayāti /\n  udayati hi sa tādṛk kvāpi vaidarbharītau\n  sahṛdayahṛdayānāṃ rañjakaḥ ko'pi pākaḥ //</hi></p>\n\n<p>//21//</p>\n\n</div>\n<div>\n\n<l rend='bold'>sāpi vaidarbhī, tātsthyāt // VKal_1,2.22 //</l>\n\n<p>sāpīyamarthaguṇasaṃpat vaidarbhītyuktā / tātsthyādityupacārato vyavahāraṃ darśayati //22//</p>\n\n<p>iti śrīpaṇḍitavaravāmanaviracitakāvyālaṅkārasūtravṛttau śārīre prathame 'dhikaraṇe dvitīyo'dhyāyaḥ /\nadhikāricintā , rītiniścayaśca /</p>\n\n</div>\n<div>\n\n<p>atha prathame'dhikaraṇe tṛtīyo'dhyāyaḥ /</p>\n\n<p>adhikāricintāṃ rītitattvaṃ ca nirūpya , kāvyāṅgānyupadarśayitumāha ----</p>\n\n</div>\n<div>\n\n<l rend='bold'>loko vidyā prakīrṇa ca kāvyāṅgāni // VKal_1,3.1 //</l>\n\n<p>uddeśakrameṇaitadvyācaṣṭe ----</p>\n\n</div>\n<div>\n\n<l rend='bold'>lokavṛttaṃ lokaḥ // VKal_1,3.2 //</l>\n\n<l>lokaḥ sthāvarajaṅgamātmā tasya vartanaṃ vṛttimiti //2//</l>\n\n</div>\n<div>\n\n<l rend='bold'>śabdasmṛtyabhidhānakośacchandovicitikalākāmaśāstradaṇḍanītipūrvā vidyāḥ // VKal_1,3.3 //</l>\n\n<l>śabdasmṛtyādīnāṃ tatpūrvakatvaṃ pūrvaṃ kāvyabandheṣvapekṣaṇīyatvāt //3//</l>\n\n<p>tāsāṃ kāvyāṅgatvaṃ yojayitumāha ----</p>\n\n</div>\n<div>\n\n<l rend='bold'>śabdasmṛteḥ śabdaśuddhiḥ // VKal_1,3.4 //</l>\n\n<p>śabdasmṛtervyākaraṇācchabdānāṃ śuddhiḥ sādhutvaniścayaḥ kartavyaḥ / śuddhāni hi padāni niḥśaṅkaiḥ kavibhiḥ prayujyante //4//</p>\n\n</div>\n<div>\n\n<l rend='bold'>abhidhānakośāt padārthaniścayaḥ // VKal_1,3.5 //</l>\n\n<p>padaṃ hi racanāprapraveśayogyaṃ bhāvayan saṃdigdhārthatvena na gṛhṇīyānna vā jahyāditi kāvyabandhavighnaḥ / tasmādabhidhānakośataḥ padārthaniścayaḥ kartavya iti / apūrvābhidhānalābhārthatvaṃ tvayuktamabhidhānakośasya , aprayuktasyāprayojyatvāt / yadi prayuktaṃ prayujyate tarhi kimiti saṃdighāthatvamāśaṅkitaṃ padasya ? tanna ; tatra sāmānyenārthāvagatiḥ saṃbhavati / yathā {nīvī}śabdena jaghanavasragranthirucyata iti kasyacinnaścayaḥ / striyā vā puruṣasya veti saṃśayaḥ <hi rend='it'>nīvī saṃgrathanaṃ nāryā jaghanasthasya vāsasaḥ</hi> iti nāmamālāpratīkamapaśyata iti / atha kathaṃ ----</p>\n\n  <lg rend='it'>\n<l>vicitrabhojanābhogavardhamānaḥdarāsthibhiḥ /</l>\n<l> kenacitpūrvamukto'pi nīvībandhaḥ ślathīkṛtaḥ //</l>\n</lg>\n\n<p>iti prayogaḥ / bhrānterupacārādvā //5//</p>\n\n</div>\n<div>\n\n<l rend='bold'>chandovicitervṛttasaṃśayacchedaḥ // VKal_1,3.6 //</l>\n\n<p>kāvyābhyāsādvṛttasaṃkrāntirbhavatyeva / kiṃ tu mātrāvṛttādiṣu kvacitsaṃśayaḥ syāt / ato vṛttasaṃśayacchedaśchandovicitervidheya iti //6//</p>\n\n</div>\n<div>\n\n<l rend='bold'>kalāśāstrebhyaḥ kalātattvasya saṃvit // VKal_1,3.7 //</l>\n\n<p>kalā gītanṛtyacitrādikāstāsāmabhidhāyakāni śāstrāṇi viśākhilādipraṇītāni kalāśāstrāṇi , tebhyaḥ kalātattvasya saṃvit saṃvedanam / na hi kalātattvānupalabdhau kalāvastu samyaṅnibandhuṃ śakyamiti //7//</p>\n\n</div>\n<div>\n\n<l rend='bold'>kāmaśāstrataḥ kāmopacārasya // VKal_1,3.8 //</l>\n\n<p><hi rend='it'>saṃvit</hi> ityanuvartate / kāmopacārasya saṃvit kāmaśāstrata iti / kāmopacārabahulaṃ hi vastu kāvyasyeti //8//</p>\n\n</div>\n<div>\n\n<l rend='bold'>daṇḍanīternayāpanayayoḥ // VKal_1,3.9 //</l>\n\n<p>daṇḍanīterarthaśāstrānnayasyāpanayasya ca saṃviditi / tatra ṣāḍguṇyasya yathāvatorayogo nayaḥ / tadviparīto'panayaḥ / na hi tāvavijñāya nāyakapratināyakayorvṛttaṃ śakyaṃ kāvye nibandhumiti //9//</p>\n\n</div>\n<div>\n\n<l rend='bold'>itivṛttakuṭilatvaṃ ca tataḥ // VKal_1,3.10 //</l>\n\n<p>itihāsādiritivṛttaṃ kāvyaśarīram , tasya kuṭilatvaṃ tato daṇḍanīterbalīvastvābalīyastvādiprayogo vyutpattimūlatvāttasyāḥ / evamanyāsāmapi vidyānāṃ yathāsvamupayogo varṇanīya iti //10//</p>\n\n</div>\n<div>\n\n<l rend='bold'>lakṣyajñatvamabhiyogo vṛddhasevāvekṣaṇaṃ pratibhānamavadhānaṃ ca prakīrṇam // VKal_1,3.11 //</l>\n\n</div>\n<div>\n\n<l rend='bold'>tatra kāvyaparicayo lakṣyajñatvam // VKal_1,3.12 //</l>\n\n<p>anyeṣāṃ kāvyeṣu paricayo lakṣyajñatvam / tato hi kāvyabandhasya vyutpattirbhavati //12//</p>\n\n</div>\n<div>\n\n<l rend='bold'>kāvyabandhodyamo'bhiyogaḥ // VKal_1,3.13 //</l>\n\n<p>bandhanaṃ bandhaḥ , kāvyasya bandho racanā kāvyabandhaḥ / tatrodyamo'bhiyogaḥ / sa hi kavitvaprakarṣamādadhāti //13//</p>\n\n</div>\n<div>\n\n<l rend='bold'>kāvyopadeśaguruśuśrūṣaṇaṃ vṛddhasevā // VKal_1,3.14 //</l>\n\n<p>kāvyopadeśe gurava upadeṣṭāraḥ / teṣāṃ śuśrūṣaṇaṃ vṛddhasevā / tataḥ kāvyavidyāyāḥ saṃkrāntirbhavati //14//</p>\n\n</div>\n<div>\n\n<l rend='bold'>padādhānoddharaṇamavekṣaṇam // VKal_1,3.15 //</l>\n\n<p>padasyādhānaṃ nyāsaḥ , uddharaṇamapasāraṇam / tayoḥ khalvavekṣaṇam / atra ślokau ----</p>\n\n<lg>\n<l>  <hi rend='it'>ādhānoddharaṇe tāvadyāvaddolāyate manaḥ /</hi></l>\n<l><hi rend='it'>  padasya sthāpite sthairye hanta siddhā sarasvatī //</hi></l>\n</lg>\n\n<p><hi rend='it'>  yatpadāni tyajantyeva parivṛttisahiṣṇutām /\n  taṃ śabdanyāsaniṣṇātāḥ śabdapākaṃ pracakṣate //</hi></p>\n\n<p>//15//</p>\n\n</div>\n<div>\n\n<l rend='bold'>kavitvabījaṃ pratibhānam // VKal_1,3.16 //</l>\n\n<p>kavitvasya bījaṃ kavitvabījaṃ janmāntarāgatasaṃskāraviśeṣaḥ kaścit , yasmādvinā kāvyaṃ na niṣpadyate , niṣpannaṃ vāvahāsāyatanaṃ syāt //16// ++</p>\n\n</div>\n<div>\n\n<l rend='bold'>cittaikāgryamavadhānam // VKal_1,3.17 //</l>\n\n<p>cittasyaikāgryaṃ bāhyārthanivṛttiḥ tadavadhānam / avahitaṃ hi cittamarthān paśyati //17//</p>\n\n</div>\n<div>\n\n<l rend='bold'>taddeśakālābhyām // VKal_1,3.18 //</l>\n\n<l>tat avadhānaṃ deśātkālācca samutpadyate //18//</l>\n\n<p>kau punardeśakālāvityatrāha ----</p>\n\n</div>\n<div>\n<l rend='bold'>vivikto deśaḥ // VKal_1,3.19 //</l>\n\n<l>vivikto nirjanaḥ //19//</l>\n\n</div>\n<div>\n\n<l rend='bold'>rātriyāmasturīyaḥ kālaḥ // VKal_1,3.20 //</l>\n\n<p>rātreryāmo rātriyāmaḥ praharaḥ turīyaścaturthaḥ kāla iti / tadvaśādviṣayoparataṃ cittaṃ prasannamavadhatte //20//</p>\n\n<p> evaṃ kāvyāṅgānyupadarśya , kāvyaviśeṣajñānārthamāha ----</p>\n\n</div>\n<div>\n\n<l rend='bold'>kāvyaṃ gadyaṃ padyaṃ ca // VKal_1,3.21 //</l>\n\n<p>gadyasya pūrvaṃ nirdeśo durlakṣyaviṣayatvena durbandhatvāt / yathāhuḥ ---- <hi rend='it'>gadyaṃ kavīnāṃ nikaṣaṃ vadanti</hi> iti //21//</p>\n\n<p>tacca tridhā bhinnamiti darśayitumāha ----</p>\n\n</div>\n<div>\n\n<l rend='bold'>gadyaṃ vṛttagandhi cūrṇamutkalikāprāyaṃ ca // VKal_1,3.22 //</l>\n\n<p>tallakṣaṇānyāha ----</p>\n\n</div>\n<div>\n\n<l rend='bold'>padyabhāgavadvṛttagandhi // VKal_1,3.23 //</l>\n\n<p>padyasya bhāgāḥ padyabhāgāstadvat vṛttagandhi /\nyathā <hi rend='it'>pātālatālutalavāsiṣu dānaveṣu</hi> iti /\n<l>atra hi vasantatilakākhyasya vṛttasya bhāgaḥ pratyabhijñāyate //23//</l></p>\n\n</div>\n<div>\n\n<l rend='bold'>anāviddhalalitapadaṃ cūrṇam // VKal_1,3.24 //</l>\n\n<p>anāviddhānyadīrghasamāsāni lalitānyanuddhatāni padāni yasmiṃstadanāviddhalalitapadaṃ cūrṇamiti / yathā ----</p>\n\n<p>  <hi rend='it'>abhyāso hi karmaṇāṃ kauśalamāvahati /\n  na hi sakṛnnipātamātreṇodabindurapi grāvaṇi nimnatāmādadhāti /</hi></p>\n\n<p>//24//</p>\n\n</div>\n<div>\n\n<l rend='bold'>viparītamutkalikāprāyam // VKal_1,3.25 //</l>\n\n<p>viparītamāviddhotapadamutkalilāprāyam / yathā ----</p>\n\n<p>  <hi rend='it'>kuliśaśikharakharanakharapracaṇḍapeṭāpāṭitamattamātaṅgakumbhasthalagalanmadacchaṭāccharitacārukesarabhārabhāsuramukhe kesariṇi</hi> iti //25//</p>\n\n</div>\n<div>\n\n<l rend='bold'>padyamanekabhedam // VKal_1,3.26 //</l>\n\n<l>padyaṃ khalvanekena samārdhasamaviṣamādinā bhedena bhinnaṃ bhavati //26//</l>\n\n</div>\n<div>\n\n<l rend='bold'>tadanibaddhaṃ nibaddhaṃ ca // VKal_1,3.27 //</l>\n\n<p>tadidaṃ gadyapadyarūpaṃ kāvyamanibaddhaṃ nibaddhaṃ ca / anayoḥ prasiddhatvāllakṣaṇaṃ noktam //27//</p>\n\n</div>\n<div>\n\n<l rend='bold'>kramasiddhistayoḥ sraguttaṃsavat // VKal_1,3.28 //</l>\n\n<p>tayorityanibaddhaṃ nibaddhaṃ ca parāmṛśyate / krameṇa siddhiḥ kramasiddhiḥ / anibaddhasiddhau nibaddhasiddhaiḥ sraguttaṃsavat / yathā sraji mālāyā siddhāyāmuttaṃsaḥ śekharaḥ sidhyati //28//</p>\n\n<p>kecidanibaddha eva paryavasitāḥ , taddūṣaṇārthamāha ----</p>\n\n</div>\n<div>\n\n<l rend='bold'>nānibaddhaṃ cakāstyekatejaḥparamāṇuvat // VKal_1,3.29 //</l>\n\n<p>na khalvanibaddhaṃ kāvyaṃ cakāsti dīpyate / yathaikatejaḥparamāṇuriti /\natra ślokaḥ ----</p>\n\n  <lg rend='it'>\n<l>asaṃkalitarūpāṇāṃ kāvyānāṃ nāsti cārutā /</l>\n<l> na pratyekaṃ prakāśante taijasāḥ paramāṇavaḥ //</l>\n  </lg>\n  <note>k: iti</note>\n\n<p>//29//</p>\n\n</div>\n<div>\n\n<l rend='bold'>saṃdarbheṣu daśarūpakaṃ śreyaḥ // VKal_1,3.30 //</l>\n\n<l>saṃdarbheṣu prabandheṣu daśarūpakaṃ nāṭakādi śreyaḥ //30//</l>\n\n<p>kasmāttadāha ----</p>\n\n</div>\n<div>\n\n<l rend='bold'>taddhi citraṃ citrapaṭavadviśeṣasākalyāt // VKal_1,3.31 //</l>\n\n<p>taddaśarūpakaṃ hi yasmāñcitraṃ citrapaṭacat / viśeṣāṇāṃ sākalyāt //31//</p>\n\n</div>\n<div>\n\n<l rend='bold'>tato'nyabhedakḷptiḥ // VKal_1,3.32 //</l>\n\n<p>tato daśarūpakādanyeṣāṃ bhedānāṃ kḷptiḥ kalpanamiti / daśarūpakasyaiva hīdaṃ sarvaṃ vilasitam , yacca kathākhyāyike mahākāvyamiti / tallakṣaṇaṃ ca nātīva hṛdayaṅgamamityupekṣitamasmābhiḥ / tadanyato grāhyam //32//</p>\n\n<l>iti śrīkāvyālaṅkārasūtravṛttau śārīre prathame'dhikaraṇe tṛtīyo'dhyāyaḥ //1-3//</l>\n\n<p>samāptaṃ cedaṃ śārīraṃ prathamamadhikaraṇam /</p>\n\n<p>=======================================================</p>\n\n<p>dvitīyādhikaraṇe prathamo'dhyāyaḥ /</p>\n\n<p>kāvyaśarīre sthāpite kāvyasaundaryākṣepahetavastyāgāya doṣā vijñātavyā iti doṣadarśanaṃ nāmādhikaraṇamārabhyate / doṣasvarūpakathārthamāha ----</p>\n\n</div>\n<div>\n\n<l rend='bold'>guṇaviparyayātmāno doṣāḥ // VKal_2,1.1 //</l>\n\n<l>guṇānāṃ vakṣyamāṇānāṃ ye viparyayāstadātmāno doṣāḥ //1//</l>\n\n</div>\n<div>\n\n<l rend='bold'>arthatastadavagamaḥ // VKal_2,1.2 //</l>\n\n<l>guṇasvarūpanirūpaṇātteṣāṃ doṣāṇāmarthādavagamo'rthātsiddhiḥ //2//</l>\n\n<p>kimarthaṃ te pṛthakprapañcyanta ityatrāha ----</p>\n\n</div>\n<div>\n\n<l rend='bold'>saukaryāya prapañcaḥ // VKal_2,1.3 //</l>\n\n<p>saukaryārthaḥ prapañco vistaro doṣānām / uddiṣṭā lakṣaṇalakṣitā hi doṣāḥ sujñānā bhavanti //3//</p>\n\n<p>padadoṣāndarśayitumāha ----</p>\n\n</div>\n<div>\n\n<l rend='bold'>duṣṭaṃ padamasādhu kaṣṭaṃ grāmyamapratītamanarthakaṃ ca // VKal_2,1.4 //</l>\n\n<p>krameṇa vyākhyātumāha ----</p>\n\n</div>\n<div>\n\n<l rend='bold'>śabdasmṛtiviruddhamasādhu // VKal_2,1.5 //</l>\n\n<p>śabdasmṛtyā vyākaraṇena viruddhaṃ padamasādhu / yathā ---- <hi rend='it'>anyakārakavaiyarthyam</hi> iti / atra hi <hi rend='it'>aṣaṣṭhyatṛtīyāsthasyānyasya dugāśīrāśāsthāsthitotsukotikārakarāgaccheṣu</hi> iti dukā bhavitavyamiti //5//</p>\n\n</div>\n<div>\n\n<l rend='bold'>śrutivirasaṃ kaṣṭam // VKal_2,1.6 //</l>\n\n<p>śrutivirasaṃ śrotrakaṭu padaṃ kaṣṭam / taddhi racanāgumphitamapyudvejayati / yathā ----\n  <hi rend='it'>acūcuraccaṇḍi ! kapolaupste kāntidravaṃ drāgviśadaḥ śaśāṅkaḥ /</hi></p>\n\n<p>//6//</p>\n\n</div>\n<div>\n\n<l rend='bold'>lokamātraprayuktaṃ grāmyam // VKal_2,1.7 //</l>\n\n<p>loka eva yasprayuktaṃ padaṃ , na śāstre ; tadgrāmyam / yathā <hi rend='it'>kaṣṭaṃ kathaṃ roditi phūtkṛteyam</hi> / anyadapi tallagallādikaṃ draṣṭavyam //7//</p>\n\n</div>\n<div>\n\n<l rend='bold'>śāstramātraprayuktamapratītam // VKal_2,1.8 //</l>\n\n<p>śāstra eva prayuktaṃ yat , na loke tadapratītaṃ padam / yathā ----</p>\n\n  <lg rend='it'>\n<l>kiṃ bhāṣitena bahunā rūpaskandhasya santi me na guṇāḥ /</l>\n<l> guṇānāntarīyakaṃ ca prameti na te'styupālambhaḥ //</l>\n</lg>\n\n<l>atra rūpaskandhanāntarīyakapade na loka ityapratītam //8//</l>\n\n</div>\n<div>\n\n<l rend='bold'>pūraṇārthamanarthakam // VKal_2,1.9 //</l>\n\n<p>pūraṇamātraprayojanamavyayapadamanarthakam / daṇḍāpūnyāyena padamanyadapyanarthakameva / yathā ----</p>\n\n<p>  <hi rend='it'>uditastu hāstikavinīlamayaṃ timiraṃ nipīya kiraṇaiḥ savitā /</hi></p>\n\n<p>atra {tu}śabdasya pādapūraṇārthameva prayogaḥ /\n  na vākyālaṅkārārtham [k: // *VKal_2,1.10//]\nvākyālaṅkāraprayojanaṃ tu nānarthakam / apavādārthamidam /\n[k: apavādārthamidam / vākyālaṅkāraprayojanaṃ tu nānarthakam /]\nyathā ----</p>\n\n<p>  <hi rend='it'>na khalviha gatāgatā nayanagocaraṃ me gatā</hi> iti</p>\n\n<l> tathā hi khalu hanteti //9//</l>\n\n<p>saṃprati padārthadoṣānāha ----</p>\n\n</div>\n<div>\n\n<l rend='bold'>anyārthaneyagūḍhārthāślīlakliṣṭāni ca // VKal_2,1.10 [*VKal_2,1.11] //</l>\n\n<p><hi rend='it'>duṣṭaṃ padam</hi> ityanuvartate / arthataśca vacanavipariṇāmaḥ / anyārthādīni padāni duṣṭānīti sūtrārthaḥ //10//</p>\n\n<p>eṣāṃ krameṇa lakṣaṇāyāha ----</p>\n\n</div>\n<div>\n\n<l rend='bold'>rūḍhicyutamanyārtham // VKal_2,1.11 [*VKal_2,1.12] //</l>\n\n<p>rūḍhicyutam, rūḍhimanapekṣya yaugikārthamātropādānāt / anyārthaṃ padam / sthūlatvātsāmānyena ghaṭaśabdaḥ paṭaśabdātha ityādikamanyārthaṃ noktam / yathā ----</p>\n\n<p>  <hi rend='it'>te duḥkhamuccāvacamāvahanti ye prasmaranti priyasaṅgamānām /</hi></p>\n\n<l>atra-āvahatiḥ karotyartho dhāraṇārthe prayuktaḥ , prasmaratirvismaraṇārthaḥ prakṛṣṭasmaraṇe iti //11//</l>\n\n</div>\n<div>\n\n<l rend='bold'>kalpitārthaṃ neyārtham // VKal_2,1.12 [*VKal_2,1.13] //</l>\n<p>aśrautasyāpyunneyapadārthasya kalpanātkalpitārthaṃ neyārtham / yathā ----</p>\n\n  <lg rend='it'>\n<l>sapadi paṅktivihaṅgamanāmabhṛttanayasaṃvalitaṃ balaśalinā /</l>\n<l> vipulaparvatavarṣi śitaiḥ śaraiḥ plavagasainyamulūkajitā jitam //</l>\n</lg>\n\n<p>atra vihaṅgamaścakravāko 'bhipretaḥ / tannāmāni cakrāṇi , tāni bibhratīti vihaṅgamanāmabhṛto rathāḥ / paṅktiriti daśasaṃkhyā lakṣyate / paṅktirdaśa vihaṅgamanāmabhṛto rathā yasya sa paṅktivihaṅgamanāmabhṛddaśarathaḥ / tasya tanayābhyāṃ rāmalakṣmaṇābhyāṃ saṃvalitaṃ plavagasainyaṃ jitam / ulūkajitā indrajitā / {kauśika}śabdendrplūkayorabhidhānamiti {kauśika}śabdavācyatvenendra ulūka uktaḥ / nanu caivaṃ rathāṅganāmādīnāmapi prayogo'nupapannaḥ , ---- na ; teṣāṃ nirūḍhalakṣaṇatvāt //12//</p>\n\n</div>\n<div>\n\n<l rend='bold'>aprasiddhārthaprayuktaṃ gūḍhārtham // VKal_2,1.13 [*VKal_2,1.14] //</l>\n\n<p>yasya padasya loke'rthaḥ prasiddhaśrāprāseddhaśca , tadprasiddhe'rthe prayuktaṃ gūḍhārtham / yathā ----</p>\n\n<p>  <hi rend='it'>sahasragorivānīkaṃ duḥsahaṃ bahvataḥ paraiḥ</hi> iti /</p>\n\n<p>sahasraṃ gāvo 'kṣīṇi yasya sa sahasragurindraḥ / tasyeveti gośabdasyākṣivācitvaṃ kaviṣvaprasiddhamiti //13//</p>\n\n</div>\n<div>\n\n<l rend='bold'>asamyārthāntaramasamyasmṛtihetuścāślīlam // VKal_2,1.14 [*VKal_2,1.15] //</l>\n\n<p>yasya padasyānekārthasyaiko 'rtho'sabhyaḥ syāt , tadasabhyārthāntaram / yathā ---- <hi rend='it'>varcaḥ</hi> iti padaṃ tejasi viṣṭhāyāṃ ca /\nyattu padaṃ sabhyārthavācakamapyekadeśadvāreṇāsabhyārthaṃ smārayati , tadasabhyasmṛtihetuḥ / yathā ---- <hi rend='it'>kṛkāṭikā</hi> iti //14//</p>\n\n</div>\n<div>\n\n<l rend='bold'>na guptalakṣitasaṃvṛtāni // VKal_2,1.15 [*VKal_2,1.16] //</l>\n\n<p>apavādārthamidam / guptaṃ lakṣitaṃ saṃvṛttaṃ ca nāślīlam //15//</p>\n\n<p>eṣāṃ lakṣaṇānyāha ----</p>\n\n</div>\n<div>\n\n<l rend='bold'>aprasiddhāsabhyaṃ guptam // VKal_2,1.16 [*VKal_2,1.17] //</l>\n\n<p>aprasiddhāsabhyārthāntaraṃ padamaprasiddhāsabhyaṃ yat tadguptam / yathā ---- <hi rend='it'>saṃbādhaḥ</hi> iti padam / taddhi saṃkaṭārthaṃ prasiddham , na guhyārthamiti //16//</p>\n\n</div>\n<div>\n\n<l rend='bold'>lākṣaṇikāsabhyānvitaṃ lakṣitam // VKal_2,1.17 [*VKal_2,1.18] //</l>\n\n<p>tadevāsabhyārthāntaraṃ lakṣaṇikenāsabhyenārthenānvitaṃ padaṃ lakṣitam / yathā ---- <hi rend='it'>janmabhūḥ</hi> iti / taddhi lakṣaṇayā guṇātham , na svaśaktyeti //17//</p>\n\n</div>\n<div>\n\n<l rend='bold'>lokasaṃvītaṃ saṃvṛtam // VKal_2,1.18 [*VKal_2,1.19] //</l>\n\n<p>lokena saṃvītaṃ lokasaṃvītaṃ yat tat saṃvṛtam / yathā ---- <hi rend='it'>subhagā</hi> <hi rend='it'>bhagonīupasthānamabhipretamkumārīdohadaḥ</hi> iti / atra hi ślokaḥ ----</p>\n\n  <lg rend='it'>\n<l>saṃvītasya hi lokena na doṣānveṣaṇaṃ ksamam /</l>\n<l> śivaliṅgasya saṃsthāne kasyāsabhyatvabhāvanā //</l>\n</lg>\n\n<p>//18//</p>\n\n</div>\n<div>\n\n<l rend='bold'>tantraividhyam, vrīḍājugupsāmaṅgalātaṅkadāyibhedāt // VKal_2,1.19 [*VKal_2,1.20] //</l>\n\n<p>tasyāślīlasya traividhyaṃ bhavati , vrīḍājugupsāmaṅgalātaṅkadāyināṃ bhedāt / kiñcit vrīḍādāyi bhavati / yathā ---- <hi rend='it'>vākkāṭavamhiraṇyaretāḥ</hi> iti / kiñcit jugupsādāyi bhavati / yathā ---- <hi rend='it'>kapardakaḥ</hi> iti / kiñcit amaṅgalātaṅgadāyi bhavati / yathā ---- <hi rend='it'>saṃsthitaḥ</hi> iti //19//</p>\n\n</div>\n<div>\n\n<l rend='bold'>vyavahitārthapratyayaṃ kliṣṭam // VKal_2,1.20 [*VKal_2,1.21] //</l>\n\n<p>arthasya pratītirarthapratyayaḥ / sa vyavahito yasmādbhavati tadvyavahitārthapratyayaṃ kliṣṭam / yathā ----</p>\n\n<p>  <hi rend='it'>dakṣātmajādayitavallabhabhavedikānāṃ\n  jyotsnājuṣāṃ jalalavāstaralaṃ patanti //</hi></p>\n\n<p>dakṣātmajāstārāḥ / tāsāṃ dayito dakṣātmajādayitaścandraḥ / tasya vallabhāścandrakāntāḥ / tadvedikānāmiti / atra hi vyavadhānenārthapratyayaḥ //20//</p>\n\n</div>\n<div>\n\n<l rend='bold'>anyatrārūḍhatvāt // VKal_2,1.21 [k: not in sutra] //</l>\n\n<p>arūḍhāvapi yato'rthapratyayo jhaṭiti na tatkliṣṭam / yathā ----</p>\n\n<p>  <hi rend='it'>kāñciguṇasthānamaninditāyāḥ</hi> iti</p>\n\n<p>//21//</p>\n\n</div>\n<div>\n\n<l rend='bold'>antyābhyāṃ vākyaṃ vyākhyātam // VKal_2,1.22 //</l>\n\n<p>aślīlaṃ kliṣṭaṃ cetyantye pade / tābhyāṃ vākyaṃ vyākhyātam / tadapyaślīlaṃ kliṣṭaṃ ca bhavati /\naślīlaṃ yathā ----</p>\n\n<lg>\n<l>  <hi rend='it'>na sā dhanonnatiryā syātkalasukhadāyinī /</hi></l>\n<l><hi rend='it'>  parārthavaddhakakṣyāṇāṃ yat satyaṃ pelavaṃ dhanaṃ //</hi></l>\n</lg>\n\n<p><hi rend='it'>  sopānapathamutsṛjya vāyuvegasamuddhatam /\n  mahāpathena gatavān kīrtyamānaguṇo janaiḥ //</hi></p>\n\n<p>kliṣṭaṃ yathā ----</p>\n\n  <lg rend='it'>\n<l>dhammillasya na kasya prekṣya nikāmaṃ kuraṅgaśāvākṣyāḥ /</l>\n<l> rajyatyapūrvabandhavyutpattermānasaṃ śobhām //</l>\n</lg>\n\n<p>etānpadapadārthadoṣān jñātvā kavistyajediti tātparyārthaḥ /</p>\n\n<p>//22//</p>\n\n<p>iti śrīkāvyālaṅkārasūtravṛttau doṣadarśane dvitīye'dhikaraṇe prathamo'dhyāyaḥ padapadārthadoṣavibhāgaḥ /</p>\n\n</div>\n<div>\n\n<p>dvitīyādhikaraṇe dvitīyo'dhyāyaḥ /</p>\n\n<p>padapadārthadoṣñpratipādyedānīṃ vākyadoṣāndarśayitumāha ----</p>\n\n</div>\n<div>\n\n<l rend='bold'>bhinnavṛttayatibhraṣṭavisaṃdhīni vākyāni // VKal_2,2.1 //</l>\n\n<l>duṣṭanītyabhisaṃbandhaḥ //1//</l>\n\n<p>krameṇa vyācaṣṭe ----</p>\n\n</div>\n<div>\n\n<l rend='bold'>svalakṣaṇacyutavṛttaṃ bhinnavṛttam // VKal_2,2.2 //</l>\n\n<p>svasmāllakṣaṇāccyutaṃ vṛttaṃ yasmiṃstat svalakṣaṇacyutaṃ vākyaṃ bhinnavṛttam / yathā ----</p>\n\n<p>  <hi rend='it'>ayi paśyasi saudhamāśritāmaviralasumanomālabhāriṇīm //</hi></p>\n\n<p>vaitālīyayugmapāde laghvakṣarāṇāṃ paṇṇāṃ nairantaryaṃ nipiddham / tacca kṛtamiti bhinnavṛttatvam //2//</p>\n\n</div>\n<div>\n\n<l rend='bold'>virasavirāmaṃ yatibhraṣṭam // VKal_2,2.3 //</l>\n\n<l>virasaḥ śrutikaṭurvirāmo yasmiṃstad virasavirāmaṃ yatibhraṣṭam //3//</l>\n\n</div>\n<div>\n\n<l rend='bold'>taddhātunāmabhāgabhede svarasaṃdhyakṛte prāyeṇa // VKal_2,2.4 //</l>\n\n<p>tad yatibhraṣṭaṃ dhātubhāgabhede nāmabhāgabhede ca sati bhavati / svarasandhinā kṛte prāyeṇa bāhulyena / dhātubhāgabhede mandākrāntāyāṃ yathā</p>\n\n<p>  <hi rend='it'>etāsāṃ rājati sumanasāṃ dāmakaṇṭhāvalambi /</hi></p>\n\n<p>nāmabhāgabhede śikhariṇyāṃ yathā /</p>\n\n<p>  <hi rend='it'>kuraṅgākṣīṇāṃ gaṇḍatalaphalake svedavisaraḥ /</hi></p>\n\n<p>mandākrāntāyāṃ yathā</p>\n\n<p>  <hi rend='it'>durdarśaścakraśikhikapiśaḥ śārṅgiṇo bāhudaṇḍaḥ /</hi></p>\n\n<p>dhātu-nāmabhāgapadagrahaṇāt tadbhāgātiriktabhede na bhavati yatibhraṣṭatvam / yathā mandākrāntāyām ----</p>\n\n<p>  <hi rend='it'>śobhāṃ puṣpatyavamabhinavaḥ sundarīṇāṃ prabodhaḥ /</hi></p>\n\n<p>śikhariṇyāṃ yathā</p>\n\n<p>  <hi rend='it'>vinidraḥ śyāmānteṣvadhararpuṭasītkāravirutaiḥ /</hi></p>\n\n<p>svarasandhyakṛta iti vacanāt svarasandhikṛte bhede na doṣaḥ / yathā</p>\n\n<p>  <hi rend='it'>kiñcidbhāvālasamasaralaṃ prekṣitaṃ sundarīṇām /</hi></p>\n\n<p>//4//</p>\n\n</div>\n<div>\n\n<l rend='bold'>na vṛttadoṣātpṛthagyatidpṣaḥ, vṛttasya yatyātmakatvāt // VKal_2,2.5 //</l>\n\n<p>vṛttadoṣāt pṛthag yatidoṣo na vaktavyaḥ / vṛttasya yatyātmakatvāt //5//</p>\n\n<p>yatyātmakaṃ hi vṛttamiti bhinnavṛtta eva yatibhraṣṭasyāntarbhāvānna pṛthaggrahaṇaṃ kāryamata āha ----</p>\n\n</div>\n<div>\n\n<l rend='bold'>na, lakṣaṇaḥ pṛthaktvāt // VKal_2,2.6 //</l>\n\n<p>nāyaṃ doṣaḥ lakṣaṇo lakṣaṇasya pṛthaktvāt / anyaddhi lakṣaṇaṃ vṛttasyānyacca yateḥ / gurulaghuniyamātmakaṃ vṛttam / virāmātmikā ca yatiriti //6//</p>\n\n</div>\n<div>\n\n<l rend='bold'>virūpapadasaṃdhi visaṃdhiḥ // VKal_2,2.7 //</l>\n\n<p>padānāṃ sandhiḥ padasandhiḥ / sa ca svarasamavāyarūpaḥ pratyāsattimātrārūpo vā / sa virūpo yasminniti vigrahaḥ //7//</p>\n\n</div>\n<div>\n\n<l rend='bold'>padasaṃdhervairūpyaṃ viśleṣo'ślīlatvaṃ kaṣṭatvaṃ ca // VKal_2,2.8 //</l>\n\n<p>viśleṣo vibhāgena pāruṣyamiti / viśleṣo yathā ----</p>\n\n<p>  <hi rend='it'>meghānilena amunā etasminnadrikānane /</hi>\n  <hi rend='it'>kamale iva locane ime anuvadhnāti vilāsapaddhatiḥ /</hi>\n  <hi rend='it'>lolālakānubaddhāni ānanāni cakāsati /</hi></p>\n\n<p>aślīlatvaṃ yathā ----</p>\n\n<p>  <hi rend='it'>virecakamidaṃ nṛttamācāryābhāsayojitam /</hi>\n  <hi rend='it'>cakāse panasaprāyaiḥ purī paṇḍamahādrumaiḥ /</hi>\n  <hi rend='it'> vinā śapathadānābhyāṃ padavādasamutsukam /</hi></p>\n\n<p>kaṣṭatvaṃ yathā ----</p>\n\n<p>  <hi rend='it'>mañjarudgamagarbhāste gurvābhogā drumā babhuḥ /</hi></p>\n\n<p>//8//</p>\n\n<p>evaṃ vākyadoṣānabhidhāya vākyārthadoṣān pratipādayitumāha ----</p>\n\n</div>\n<div>\n\n<l rend='bold'>vyarthaikārthasaṃdigdhāyuktāpakramalokavidyā viruddhāni ca // VKal_2,2.9 //</l>\n\n<l>vākyāni duṣṭānīti sambandhaḥ //9//</l>\n\n<p>krameṇa vyākhyātumāha ----</p>\n\n</div>\n<div>\n\n<l rend='bold'>vyāhatapūrvottarārthaṃ vyartham // VKal_2,2.10 //</l>\n\n<p>vyāhatau pūrvottarāvarthau yasmiṃstadvyāhatapūrvottarārthaṃ vākyaṃ vyartham / yathā ----</p>\n\n<p>  <hi rend='it'>adyāpi smarati rasālasaṃ mano me\n  mugdhāyāḥ smaracaturāṇi ceṣṭitāni /</hi></p>\n\n<p>mugdhāyāḥ kathaṃ smaracaturāṇi ceṣṭitāni / tāni cet kathaṃ mugdhā ? atra pūrvottarayorarthayorvirodhād vyarthamiti //10//</p>\n\n</div>\n<div>\n\n<l rend='bold'>uktārthapadamekārtham // VKal_2,2.11 //</l>\n\n<p>uktārthāni padāni yasmiṃstaduktārthapadamekārtham / yathā ----</p>\n\n<p>  <hi rend='it'>cintāmohamanaṅgamaṅga ! tanute viprekṣitaṃ subhruvaḥ /</hi></p>\n\n<p>anaṅgaḥ śṛṅgāraḥ / tasya cintāmohātmakatvāccintāmohaśabdau prayuktāvuktārthau bhavataḥ / ekārthapadatvād vākyamekārthamityuktam //11//</p>\n\n</div>\n<div>\n\n<p><hi rend='bold'>na, viśeṣaścedekārthaṃ duṣṭam // VKal_2,2.12//*</hi></p>\n\n<l>na gatārtha duṣṭaṃ viśeṣaścet pratipādyaḥ syāt //12//</l>\n\n<p>taṃ viśeṣaṃ pratipādayitumāha ----</p>\n\n</div>\n<div>\n\n<l rend='bold'>dhanurjyādhvanau dhanuḥśrutirārūḍheḥ pratipattyai // VKal_2,2.13 //</l>\n\n<p>dhanurjyādhvanāvityatra jyāśabdenoktārthatve'pi dhanuḥśrutiḥ prayujyate / ārūḍheḥ pratipattyai / ārohaṇasya pratipattyartham / na hi dhanuḥśrutimantareṇa dhanuṣyārūḍhā jyā dhanurjyeti śakyaṃ pratipattum / yathā ----</p>\n\n<p>  <hi rend='it'>dhanurjyākiṇacihnena doṣṇā visphuritaṃ tava /</hi> iti //13//</p>\n\n</div>\n<div>\n\n<l rend='bold'>karṇāvataṃsaśravaṇakuṇḍalaśiraḥśekhareṣu karṇādinirdeśaḥ saṃnidheḥ // VKal_2,2.14 //</l>\n\n<p>karṇāvataṃsādiśabdeṣu karṇādīnāmavataṃsādipadairuktārthānāmapi nirdeśaḥ sannidheḥ pratipattyarthamiti sambandhaḥ / na hi karṇādiśabdanirdeśamantareṇa karṇādisannihitānāmavataṃsādīnāṃ śakyā pratipattiḥ kartumiti / yathā ----</p>\n\n<p>  <hi rend='it'>dolāvilāseṣu vilāsinīnāṃ karṇāvataṃsāḥ kalayanti kampam /</hi>\n  <hi rend='it'>līlācalacchravaṇakuṇḍamāpatanti /</hi>\n  <hi rend='it'>āyayurbhṛṅgamukharāḥ tūrṇaṃ śekharaśālinaḥ /</hi></p>\n\n<p>//14//</p>\n\n</div>\n<div>\n\n<l rend='bold'>muktāhāraśabde muktāśabdaḥ śuddheḥ // VKal_2,2.15 //</l>\n\n<p>muktāhāraśabde muktāśabdo hāraśabdenaiva gatārthaḥ prayujyate , śuddheḥ pratipattyarthamiti saṃbandhaḥ / śuddhānāmanyaratnairamiśritānāṃ hāro muktahāraḥ / yathā ----</p>\n\n  <lg rend='it'>\n<l>prāṇeśvarapariṣvaṅgavibhramapratipattibhiḥ /</l>\n<l> muktāhāreṇa lasatā hasatīva stanadvayam //</l>\n</lg>\n\n</div>\n<div>\n\n<l rend='bold'>puṣpamālāśabde puṣpapadamutkarṣasya // VKal_2,2.16 //</l>\n\n<p>puṣpamālāśabde mālāśabdenaiva gatārthaṃ puṣpapadaṃ prayujyate / utkarṣasya pratipattyarthamiti / utkṛṣṭānāṃ puṣpāṇāṃ mālā puṣpamāleti yathā ----</p>\n\n<p>  <hi rend='it'>prāyaśaḥ puṣpamāleva kanyā sā kaṃ na lobhayet /</hi></p>\n\n<p>nanu mālāśabdo'nyatrāpi dṛśyate / yathā , ratnamālā , śabdamāleti / satyam / sa tāvadupacaritasya prayogaḥ / nirupapado hi mālāśabdaḥ puṣparacanāviśeṣamevābhidhatta iti //16//</p>\n\n</div>\n<div>\n\n<l rend='bold'>karikalabhaśabde kariśabdastādrūpyasya // VKal_2,2.17 //</l>\n\n<p>karikalabhaśabde kariśabdaḥ kalabhenaiva gatārthaḥ prayujyate ---- tādrūpyasya pratipattyarthamiti / karī prauḍhakuñjaraḥ / tadrūpaḥ kalabhaḥ karikalabha iti / yathā ----</p>\n\n<p>  <hi rend='it'>tyaja karikalabha tvaṃ prītibandhaṃ kariṇyāḥ /</hi></p>\n\n<p>//17//</p>\n\n</div>\n<div>\n\n<l rend='bold'>viśeṣaṇasya ca // VKal_2,2.18 //</l>\n\n<p>viśeṣaṇasya viśeṣapratipattyarthamuktārthasya padasya prayogaḥ / yathā ----</p>\n\n<p>  <hi rend='it'>jagāda madhurāṃ vācaṃ viśadākṣaraśālinīm /</hi></p>\n\n<p>//18//</p>\n\n</div>\n<div>\n\n<l rend='bold'>tadidaṃ prayukteṣu // VKal_2,2.19 //</l>\n\n<p>tadidamuktaṃ prayukteṣu , nāprayukteṣu / na hi , bhavati yathā ----\n<hi rend='it'>śravaṇakuṇḍalami /</hi> iti / tathā ---- <hi rend='it'>nitambakāñcī</hi> ityapi / yathā vā ---- <hi rend='it'>karikalabhaḥ</hi> iti / tathā ---- <hi rend='it'>uṣṭrakalabhaḥ</hi> ityapi / atra ślokaḥ ----</p>\n\n  <lg rend='it'>\n<l>karṇāvataṃsādipade karṇādidhvaninirmitiḥ /</l>\n<l> saṃnidhānādibpdhārthaṃ sthiteṣvetat samarthanam //</l>\n</lg>\n\n<p>//19//</p>\n\n</div>\n<div>\n\n<l rend='bold'>saṃśayakṛtsaṃdigdham // VKal_2,2.20 //</l>\n\n<p>yadvākyaṃ sādhāraṇānāṃ dharmāṇāṃ śruteviṃśiṣṭānāṃ vā śruteḥ saṃśayaṃ karoti tat saṃśayakṛt sandigdhamiti / yathā ----</p>\n\n<p>  <hi rend='it'>sa mahātmā bhāgyavaśānmahāpadamupāgataḥ /</hi></p>\n\n<l>kiṃ bhāgyavaśānmahāpadamupāgataḥ , āhosvidabhāgyavaśānmahatīmāpadamiti saṃśayakṛd vākyaṃ , prakaraṇādyabhāve satīti //20//</l>\n\n</div>\n<div>\n\n<l rend='bold'>māyādivikalpitārthamprayuktam // VKal_2,2.21 //</l>\n\n<p>māyādinā kalpito'rtho yasmiṃstanmāyādikalpitārthamaprayuktam / atra stokamudāharaṇam //21//</p>\n\n</div>\n<div>\n\n<l rend='bold'>kramahīnārthamapakramam // VKal_2,2.22 //</l>\n\n<p>uddeśotānāmanuddeśitānāṃ ca kramaḥ sambandhaḥ / tena vihīno'rtho yasmiṃstatkramahīnārthamapakramam / yathā ----</p>\n\n<p>  <hi rend='it'>kīrtioratāpau bhavataḥ sūryācandramasoḥ samau /</hi></p>\n\n<p>atra kīrtiścandramasastulyā / pratāpaḥ sūryasya tulyaḥ / sūryasya pūrvanipātādakramaḥ / athavā pradhānasyārthasya nirdeśaḥ kramaḥ / tena vihīno'rtho yasmiṃstadapakramam / yathā ----</p>\n\n<p>  <hi rend='it'>turaṅgamatha mātaṅgaṃ prayacchāsmai madālasam /</hi></p>\n\n<p>//22//</p>\n\n</div>\n<div>\n\n<l rend='bold'>deśakālasvabhāvaviruddhārthāni lokaviruddhāni // VKal_2,2.23 //</l>\n\n<p>deśakālasvabhāvairviruddho'rtho yeṣu tāni deśakālasvabhāvaviruddhārthāni vākyāni lokaviruddhāni / arthadvāreṇa lokaviruddhatvaṃ vākyānām / deśaviruddhaṃ yathā ----</p>\n\n  <lg rend='it'>\n<l>sauvīreṣvasti nagarī madhurā nāma viśrutā /</l>\n<l> ākṣoṭanālikerāḍhyā yasyāḥ paryantabhūmayaḥ //</l>\n</lg>\n\n<p>kālaviruddhaṃ yathā ----</p>\n\n<p>  <hi rend='it'>kadambakumumasmeraṃ madhau vanamaśobhata /</hi></p>\n\n<p>svabhāvaviruddhaṃ yathā ----</p>\n\n<p>  <hi rend='it'>mattālimaṅkhamukharāsu ca mañjarīṣu saptacchadasya taratīva śaransukhaśrīḥ /</hi></p>\n\n<p>saptacchadasya stavakā bhavanti , na mañjarya iti svabhāvaviruddham / tathā ----</p>\n\n  <lg rend='it'>\n<l>bhṛṅgeṇa kalikākośastathā bhṛśamapīḍyata /</l>\n<l> yathā goṣpadapūraṃ hi vavarṣa bahulaṃ madhu //</l>\n</lg>\n\n<l>kalikāyāḥ sarvasyā makarandasyaitāvad vāhulyaṃ svabhāvaviruddham //23//</l>\n\n</div>\n<div>\n\n<l rend='bold'>kalācaturvargaśāstraviruddhārthāni vidyāviruddhāni // VKal_2,2.24 //</l>\n\n<p>kalāśāstraiścaturvargaśāstraiśca viruddho'rtho yeṣu tāni kalācaturvargaśāstraviruddhārthāni vākyāni vidyāviruddhāni / vākyānāṃ virodho'rthadvārakaḥ / kalāśāstraviruddhaṃ yathā ----</p>\n\n<p>  <hi rend='it'>kāliṅga likhitamidaṃ vayasya patraṃ patrajñairaparitakoṭikaṇṭakāgram /</hi></p>\n\n<p>kālinṅgaṃ patitakoṭikaṇṭakāgramiti patravidāmāmnāyaḥ / tadviruddhatvāt kalāśāstraviruddham / evaṃ kalāntareṣvapi virodho'bhyūhyaḥ / caturvargaśāstraviruddhāni tūdāhniyante ----</p>\n\n<p>  <hi rend='it'>kāmopabhogasākalyaphalo rājñāṃ mahījayaḥ /</hi></p>\n\n<p><hi rend='it'>dharmaphalo'śvamedhādiyajñaphalo vā rājñāṃ mahījayaḥ</hi> ityāgamaḥ / tadvirodhāddharmaśāstraviruddhārthametadvākyamiti /</p>\n\n<p>  <hi rend='it'>ahaṅkāreṇa jīyante dviṣantaḥ kiṃ nayaśriyā /</hi></p>\n\n<p>dvipajjayasya nayamūlatvaṃ sthitaṃ daṇḍanītau / tadvirodhādarthaśāstraviruddha vākyamiti /</p>\n\n<p>  <hi rend='it'>daśanāṅkapavitritottaroṣṭaṃ ratikhedālasamānanaṃ smarāmi /</hi>\n  <hi rend='it'>uttaroṣṭhamantarmukhaṃ nayanāntamiti muktvā cumbananakharadaśanasthānāni /</hi></p>\n\n<p>iti kāmaśāstre sthitam / tadvirodhāt kāmaśāstraviruddhārthaṃ vākyamiti</p>\n\n<p>  <hi rend='it'>devatābhaktito muktirna tattvajñānasaṃpadā /</hi></p>\n\n<p>etasyārthasya mokṣaśāstre sthitatvāttadviruddhārtham /\nete vākyavākyārthadoṣāstyāgāya jñātavyāḥ / ye tvanye śabdārthadoṣāḥ sūkṣmāste guṇavivecane lakṣyante / upamādoṣāścopamāvicāra iti //24//</p>\n\n<p>iti śrīkāvyālaṅkārasūtravṛttau doṣadarśane dvitīye'dhikaraṇe dvitīyo'dhyāyaḥ / vākyavākyārthadoṣavibhāgaḥ //2-2//</p>\n\n<l>samāptaṃ cedaṃ doṣadarśanaṃ dvitīyamadhikaraṇam //2//</l>\n\n<p>================================================================</p>\n\n<p>tṛtīyādhikaraṇe prathamo'dhyāyaḥ /</p>\n\n<p>yadviparyayātmāno doṣāstān guṇān vicārayituṃ guṇavivecanamadhikaraṇamārabhyate / tatraujaḥprasādādayo guṇā yamakopamādayastvalaṅkārā iti sthitiḥ kāvyavidām / teṣāṃ kiṃ bhedanibandhanamityāha ----</p>\n\n</div>\n<div>\n\n<l rend='bold'>kāvyaśobhāyāḥ kartāro dharmā guṇāḥ // VKal_3,1.1 //</l>\n\n<p>ye khalu śabdārthayordharmāḥ kāvyaśobhāṃ kurvanti te guṇāḥ / te caujaḥprasādayaḥ / na yamakopamādayaḥ / kauvalyena teṣāmakāvyaśobhākaratvāt / ojaḥprasādādīnāṃ tu kevalānāmasti kāvyaśobhākaratvamiti //1//</p>\n\n</div>\n<div>\n\n<l rend='bold'>tadatiśayahetavastvalaṅkārāḥ // VKal_3,1.2 //</l>\n\n<p>tasyāḥ kāvyaśobhāyā atiśayastadatiśayastasya hetavaḥ / {tu}śabdo vyatireke / alaṅkārāśca yamakopamādayaḥ / atra ślokau ----</p>\n\n  <lg rend='it'>\n<l>yuvateriva rūpamaṅgakāvyaṃ svadate śuddhaguṇaṃ tadapyatīva /</l>\n<l> vihitapraṇayaṃ nirantarābhiḥ sadalaṅkāravikalpakalpanābhiḥ //</l>\n</lg>\n  <lg rend='it'>\n<l>yadi bhavati vacaścyutaṃ guṇebhyo vapuriva yauvanavandhyamaṅganāyāḥ /</l>\n<l> api janadayitāni durbhagatvaṃ niyatamalaṅkaraṇāni saṃśrayante //</l>\n</lg>\n\n<p>//2//</p>\n\n</div>\n<div>\n\n<l rend='bold'>pūrve nityāḥ // VKal_3,1.3 //</l>\n\n<p>pūrve guṇā nityāḥ / tairvinā kāvyaśobhānupapatteḥ //3//</p>\n\n<p>evaṃ guṇālaṅkārāṇāṃ bhedaṃ darśayitvā śabdaguṇanirūpaṇārthamāha ----</p>\n\n</div>\n<div>\n\n<l rend='bold'>ojaḥprasādaśleṣasamatāsamādhimādhuryasaukumāryodāratārthavyaktikāntayo bandhaguṇāḥ // VKal_3,1.4 //</l>\n\n<l>bandhaḥ padaracanā , tasya guṇaḥ bandhaguṇāḥ ojaḥprabhṛtayaḥ //4//</l>\n\n<p>tān krameṇa darśayitumāha ----</p>\n\n</div>\n<div>\n\n<l rend='bold'>gāḍhabandhatvamojaḥ // VKal_3,1.5 //</l>\n\n<p>yathā ----</p>\n\n<p>  <hi rend='it'>vilulitamakarandā mañjarīrnartayanti /</hi>\nna punaḥ ----</p>\n\n<p>  <hi rend='it'>vilulitamadhudhārā mañjarīrlolayanti /</hi></p>\n\n<p>//5//</p>\n\n</div>\n<div>\n\n<l rend='bold'>śaithilyaṃ prasādaḥ // VKal_3,1.6 //</l>\n\n<l>bandhasya śaithilyaṃ śithikatvaṃ prasādaḥ //6//</l>\n\n<p>nanvayamojoviparyayātmā doṣa , tat kathaṃ guṇa ityāha ----</p>\n\n</div>\n<div>\n\n<l rend='bold'>guṇaḥ saṃplavāt // VKal_3,1.7 //</l>\n\n<p>guṇaḥ prasādaḥ / ojasā saha saṃplavād //7//</p>\n\n</div>\n<div>\n\n<l rend='bold'>na śuddhaḥ // VKal_3,1.8 [k: not in sutra] //</l>\n\n<l>śuddhastu doṣa eveti //8//</l>\n\n<p>nanu viruddhayorojaḥprasādayoḥ kathaṃ saṃplava ityata āha ----</p>\n\n</div>\n<div>\n\n<l rend='bold'>sa tvanubhavasiddhaḥ // VKal_3,1.9 [*VKal_3,1.8] //</l>\n\n<p>sa tu saṃplavastvanubhavasiddhaḥ / tadvidāṃ ratnādiviśeṣavat / atra ślokaḥ ----</p>\n\n  <lg rend='it'>\n<l>karuṇaprekṣaṇīyeṣu saṃplavaḥ sukhaduḥkhayoḥ /</l>\n<l> yathānubhavataḥ siddhastathaivaujaḥprasādayoḥ //</l>\n</lg>\n\n<p>//9//</p>\n\n</div>\n<div>\n\n<l rend='bold'>sāmyotkarṣau ca // VKal_3,1.10 [*VKal_3,1.9] //</l>\n\n<p>sāmyamutkarṣaścaujaḥprasādayoreva / sāmyaṃ yathā ----</p>\n\n<p>  <hi rend='it'>atha sa viṣayavyāvṛttātmā yathāvidhi sūnave\n  nṛpatikakudaṃ datvā yūne sitātapavāraṇam //</hi>(Raghuvaṃśa 3.70)</p>\n\n<p>kvacidojaḥ prasādādutkṛṣṭam / yathā ----</p>\n\n<p>  <hi rend='it'>vrajati gaganaṃ bhallātakyāḥ phalena sahopamām /</hi></p>\n\n<p>kvacidojasaḥ prasādasyotkarṣaḥ / yathā ----</p>\n\n<p>  <hi rend='it'>kusumaśayanaṃ na pratyayaṃ na candramarīcayo\n  na ca malayajaṃ sarvāṅgīṇaṃ na vā maṇiyaṣṭayaḥ //</hi></p>\n\n<p>//10//</p>\n\n</div>\n<div>\n\n<l rend='bold'>masṛṇatvaṃ śleṣaḥ // VKal_3,1.11 [*VKal_3,1.10] //</l>\n\n<p>masṛṇatvaṃ nāma yasmin santi bahūnyapi padānyekavadbhāsante / yathā ----</p>\n\n<p>  <hi rend='it'>astyuttarasyāṃ diśi devatātmā himālayo nāma nagādhirājaḥ /\n  </hi>(Kumārasaṃbhava_1.1)</p>\n\n<p>na punaḥ ----</p>\n\n<p>  <hi rend='it'>sūtraṃ brāhmamuraḥsthale ---- </hi>,\n  <hi rend='it'>bhramarīvalgugītayaḥ</hi>\n  <hi rend='it'>taḍitkalilamākāśam</hi> iti</p>\n\n<p>evaṃ tu śleṣo bhavati ----</p>\n\n<p>  <hi rend='it'>brāhmaṃ sūtramuraḥsthale</hi>\n  <hi rend='it'>bhramarīmuñjugītayaḥ</hi>\n  <hi rend='it'>taḍijjaṭilamākāśam</hi> iti</p>\n\n<p>//11//</p>\n\n</div>\n<div>\n\n<l rend='bold'>mārgāvhedaḥ samatā // VKal_3,1.12 [*VKal_3,1.11] //</l>\n\n<p>mārgasyābhedo mārgābhedaḥ samatā / yena mārgeṇopakramastasyātyāga ityarthaḥ / śloke prabandhe ceti pūrvoktamudāharaṇam / viparyayastu yathā ----</p>\n\n  <lg rend='it'>\n<l>prasīda caṇḍi ! tyaja manyumañjasā janastavāyaṃ purataḥ kṛtāñjaliḥ /</l>\n<l> kimarthamutkampitapīvarastanadvayaṃ tvayā luptavilāsamāsyate //</l>\n</lg>\n\n<p>//12//</p>\n\n</div>\n<div>\n\n<l rend='bold'>ārohāvarohakramaḥ samādhiḥ // VKal_3,1.13 [*VKal_3,1.12] //</l>\n\n<p>ārohāvarohayoḥ krama ārohāvarohakramaḥ samādhiḥ parihāraḥ / ārohasyāvarohe sati parihāraḥ , avarohasya vārohe satīti / tatrārphapūrvako'varoho yathā ----</p>\n\n<p>  <hi rend='it'>narāḥ śīlabhraṣṭā vyasana iva majjanti taravaḥ /</hi></p>\n\n<p>ārohasya kramo'varohasya ca krama ārohāvarohakramaḥ / krameṇārohaṇamavarohaṇaṃ ceti kecit / yathā ----</p>\n\n<p>  <hi rend='it'>niveśaḥ svaḥsindhostuhinagirivīthīṣu jayati /</hi></p>\n\n<p>//13//</p>\n\n</div>\n<div>\n\n<l rend='bold'>na pṛthak, ārohāvarohayorojaḥprasādarūpatvāt // VKal_3,1.14 [*VKal_3,1.13] //</l>\n\n<p>na pṛthaksamādhirguṇaḥ ārohāvarohayorojaḥprasādarūpatvāt / pjorūpaścārohaḥ prasādarūpaścāvaroha iti //14//</p>\n\n</div>\n<div>\n\n<l rend='bold'>na, asaṃpṛktatvāt // VKal_3,1.15 [*VKal_3,1.14] //</l>\n\n<p>yaduktam <hi rend='it'>ojaḥprasādarūpatvamārohāvarohayoḥ</hi> [k: iti] tanna / sampṛktatvāt[k: asampṛktatvāt] / sampṛktau khalvojaḥprasādau nadīveṇikāvad vahataḥ //15//</p>\n\n</div>\n<div>\n\n<l rend='bold'>anaikāntyācca // VKal_3,1.16 [*VKal_3,1.15] //</l>\n\n<p>na cāyamekāntaḥ / [k:niyamaḥ] yadojasyārohaḥ prasāde cāvarohaḥ //16//</p>\n\n</div>\n<div>\n\n<l rend='bold'>ojaḥprasādayoḥ tīvrāvasthā, tāviti cedabhyupagamaḥ // VKal_3,1.17 [*VKal_3,1.16] //</l>\n\n<p>ojaḥprasādayoḥ kvacidbhāge tīvrāvasthāyāmāroho'varohaścetyevaṃ[k: tīvrāvasthā / sā cāroho'varohākhyetyevaṃ] cenmanyase , abhyupagamaḥ ---- na vipratipattiḥ //17//</p>\n\n</div>\n<div>\n\n<l rend='bold'>viśeṣāpekṣitvāttayoḥ // VKal_3,1.18 [*VKal_3,1.17] //</l>\n\n<l>sa viśeṣo guṇāntarātmā //18//</l>\n\n</div>\n<div>\n\n<l rend='bold'>ārohāvarohanimittaṃ samādhirākhyāyate // VKal_3,1.19 [*VKal_3,1.18] //</l>\n\n<l>ārohāvarohagramaḥ samādhiriti gauṇyā vṛttyā vyākhyeyam //19//</l>\n\n</div>\n<div>\n\n<l rend='bold'>kramavidhānārthaṃ vā // VKal_3,1.20 [*VKal_3,1.19] //</l>\n\n<p>pṛthakkaraṇamiti / pāṭhadharmatvaṃ ca na sambhavatīti <hi rend='it'>na pāṭhadharmāḥ sarvatrādṛṣṭeḥ</hi>(3-1-28) ityatra[k:ityevaṃ] vakṣyāmaḥ //20//</p>\n\n</div>\n<div>\n\n<l rend='bold'>pṛthakpadatvaṃ mādhuryam // VKal_3,1.21 [*VKal_3,1.20] //</l>\n\n<p>bandhasya pṛthakpadatvaṃ yat tanmādhuryam pṛthakpadāni yasya sa pṛthakpadaḥ / tasya bhāvaḥ pṛthakpadatvam / samāsadairdhyanivṛttiparaṃ caitat /</p>\n\n</div>\n<div>\n\n<l rend='bold'>ajaraṭhatvaṃ saukumāryam // VKal_3,1.22 [*VKal_3,1.21] //</l>\n\n<p>bandhasyājaraṭhatvamapāruṣyaṃ yat yat saukumāryam / pūrvoktamudāharaṇam / viparyayastu yathā ----</p>\n\n<p>  <hi rend='it'>nidānaṃ nirdvaitaṃ priyajanasadṛktvavyavasitiḥ\n  sudhāsekaploṣau phalamapi viruddhaṃ mama hṛdi /</hi></p>\n\n<p>//22//</p>\n\n</div>\n<div>\n\n<l rend='bold'>vikaṭatvamudāratā // VKal_3,1.23 [*VKal_3,1.22] //</l>\n\n<p>bandhasya vikaṭatvaṃ yadasāvudāratā / yasmin sati nṛtyantīva padānīti janasya varṇabhāvanā bhavati tadvikaṭatvam / līlāyamānatvamityarthaḥ / yathā ----</p>\n\n<p>  <hi rend='it'>svacaraṇaviniviṣṭairnūpurairnartakīnāṃ jhaṇiti raṇitamāsīt tatra citraṃ kalaṃ ca /</hi></p>\n\n<p>na punaḥ ----</p>\n\n<p>  <hi rend='it'>caraṇakamalalagnairnūpurairnartakīnāṃ raṇitamāsīnmañju citraṃ ca tatra /</hi></p>\n\n<p>//23//</p>\n\n</div>\n<div>\n\n<l rend='bold'>arthavyaktihetutvamarthavyaktiḥ // VKal_3,1.24 [*VKal_3,1.23] //</l>\n\n<p>yatra jhaṭityarthapratipattihetutvaṃ sa guṇo'rhavyaktiriti pūrvoktamudāharaṇam / pratyudāharaṇaṃ tu bhūyaḥ sulabhaṃ ca //24//</p>\n\n</div>\n<div>\n\n<l rend='bold'>aujjvalyaṃ kāntiḥ // VKal_3,1.25 [*VKal_3,1.24] //</l>\n\n<p>bandhasyojjvalatvaṃ nāma yadasau kāntiriti / yadabhāve purāṇacchāyetyucyate / yathā ----</p>\n\n<p>  <hi rend='it'>kuraṅgīnetrālīstavakitavanālīparisaraḥ</hi></p>\n\n<p>viparyayastu bhūyānsukabhaśca /\nślokāścātra bhavanti ----</p>\n\n<lg>\n<l>  <hi rend='it'>padanyāsasya gāḍhatvaṃ vadantyojaḥ kavīśvarāḥ /</hi></l>\n<l><hi rend='it'>  anenādhiṣṭhitāḥ prāyaḥ śābdāḥ śrotrarasāyanam //</hi></l>\n</lg>\n\n<lg>\n<l><hi rend='it'>  ślathatvamojasā miśraṃ prasādaṃ ca pracakṣate /</hi></l>\n<l><hi rend='it'>  anena na vinā satyaṃ svadate kāvyapaddhatiḥ //</hi></l>\n</lg>\n\n<lg>\n<l><hi rend='it'>  yatraikapadavadbhāvaṃ padānāṃ bhūyasāmapi /</hi></l>\n<l><hi rend='it'>  anālakṣitasandhīnāṃ sa śleṣaḥ paramo guṇaḥ //</hi></l>\n</lg>\n\n<lg>\n<l><hi rend='it'>  pratipādaṃ pratiślokamekamārgaparigrahaḥ /</hi></l>\n<l><hi rend='it'>  durbandho durvibhāvaśca samateti mato guṇāḥ //</hi></l>\n</lg>\n\n<lg>\n<l><hi rend='it'>  ārohantyavarohanti krameṇa yatayo hi yat /</hi></l>\n<l><hi rend='it'>  samādhirnāma sa guṇastena pūtā sarasvatī //</hi></l>\n</lg>\n\n<lg>\n<l><hi rend='it'>  bandhe pṛthakpadatvaṃ ca mādhuryamuditaṃ budhaiḥ /</hi></l>\n<l><hi rend='it'>  anena hi padantyāsāḥ kāmaṃ dhārāmadhucyutāḥ /</hi></l>\n<l><hi rend='it'>  tathaiva vāgapi prājñaiḥ samastaguṇagumphitā //</hi></l>\n</lg>\n\n<lg>\n<l><hi rend='it'>  bandhasy=ajaraṭhatvaṃ ca saukumāryamudāhṛtam /</hi></l>\n<l><hi rend='it'>  etena varjinā vāco rūkṣatvānna śrutikṣamāḥ //</hi></l>\n</lg>\n\n<lg>\n<l><hi rend='it'>  vikaṭatvaṃ ca bandhasya kathayanti hyudāratām /</hi></l>\n<l><hi rend='it'>  vaicitryaṃ na prapadyante yayā śūnyāḥ padakramāḥ //</hi></l>\n</lg>\n\n<lg>\n<l><hi rend='it'>  paścādiva gatirvācaḥ purastādiva vastunaḥ /</hi></l>\n<l><hi rend='it'>  yatrārthavyaktihetutvāt sā'rthavyaktiḥ smṛto guṇaḥ //</hi></l>\n</lg>\n\n<p><hi rend='it'>  aujjvalyaṃ kāntirityāhurguṇaṃ guṇaviśāradāḥ /\n  purāṇavcitrasthānīyaṃ tena bandhyaṃ kavervacaḥ //</hi></p>\n\n<p>//25//</p>\n\n</div>\n<div>\n\n<l rend='bold'>nāsantaḥ, sadvedyatvāt // VKal_3,1.26 [*VKal_3,1.25] //</l>\n<l>na khalvete guṇā asantaḥ saṃvedyatvāt //26//</l>\n\n<p>tadvidāṃ saṃvedyatve'pi bhrāntāḥ syurityāha ----</p>\n\n</div>\n<div>\n\n<l rend='bold'>na bhrāntāḥ, niṣkampatvāt // VKal_3,1.27 [*VKal_3,1.26] //</l>\n\n<p>na guṇā bhrāntāḥ / etadviṣayāyāḥ pravṛtterniṣkampatvāt //27//</p>\n\n</div>\n<div>\n\n<l rend='bold'>na pāṭhadharmāḥ, sarvatrādṛṣṭeḥ // VKal_3,1.28 [*VKal_3,1.27] //</l>\n\n<p>naite guṇāḥ pāṭhadharmāḥ / sarvatrādṛṣṭeḥ / yadi pāṭhadharmāḥ syustarhi viśeṣānapekṣāḥ santaḥ sarvatra dṛśyeran / na ca sarvatra dṛśyante / viśeṣāpekṣayā viśeṣāṇāṃ guṇatvād guṇābhyupagama eveti //28//</p>\n\n<l>iti vāmanaviracitakāvyālaṇkārasūtravṛttau guṇavivecane tṛtīye'dhikaraṇe prathamo'dhyāyaḥ //3-1//</l>\n\n<p>[iti śrīkāvyālaṅkārasūtravṛttau guṇavivecane tṛtīye'dhikaraṇe prathamo'dhyāyaḥ guṇālaṅkāravivekaḥ , śabdaguṇavivekaśca //3-1//]</p>\n\n</div>\n<div>\n\n<p>atha tṛtīyādhikaraṇe dvitīyo'dhyāyaḥ</p>\n\n<p>sampratyarthaguṇavivecanārthamāha ----</p>\n\n</div>\n<div>\n\n<l rend='bold'>ta evārthaguṇāḥ // VKal_3,2.1 //</l>\n\n<l>ta evaujaḥprabhṛtayo'rthaguṇāḥ //1//</l>\n\n</div>\n<div>\n\n<l rend='bold'>arthasya prauḍhirojaḥ // VKal_3,2.2 //</l>\n\n<p>arthasyābhidheyasya prauḍhiḥ prauḍhatvamojaḥ /</p>\n\n  <lg rend='it'>\n<l>padārthe vākyavacanaṃ vākyārthe ca padābhidhā /</l>\n<l> prauḍhitvyāsasamāsau ca sābhiprāyatvameva ca //</l>\n</lg>\n\n<p>padārthe vākyavacanaṃ yathā (Raghuvaṃśa 2.75) ----</p>\n\n<p>  <hi rend='it'>atha nayanasamutthaṃ jyotiratreriva dyauḥ /</hi></p>\n\n<p>atra candrapadavācye'rthe <hi rend='it'>nayanasamutthaṃ jyotiratreḥ</hi> iti vākyaṃ prayuktam / padasamūhaśca vākyamabhipretam / anayā diśānyadapi draṣṭavyam / tadyathā ----</p>\n\n<p>  <hi rend='it'>puraḥ pāṇḍucchāyaṃ tadanu kapilimnā kṛtapadaṃ\n  tataḥ pākotsekādaruṇaguṇasaṃsargitavapuḥ /\n  śanaiḥ śoṣārambhe sthapuṭanijaviṣkambhaviṣamaṃ\n  vane vītāmo badaramarasatvaṃ kalayati //</hi></p>\n\n<p>nacaivamatiprasaṅgaḥ / kāvyaśobhākaratvasya / guṇasāmānyalakṣaṇasyāvasthitatvāt / vākyārthe padābhidhānanṃ yathā ----</p>\n\n<p>  <hi rend='it'>divyeyaṃ na bhavati kiṃ tu mānuṣī</hi></p>\n\n<p>iti vaktavye <hi rend='it'>nimiṣati</hi> ityāheti / asya vākyārthasya vyāsasamāsau / vyāso yathā ----</p>\n\n<p>  <hi rend='it'>ayaṃ nānākāro bhavati sukhaduḥkhavyatikaraḥ\n  sukhaṃ vā duḥkhaṃ vā na bhavati bhavatyeva ca tataḥ /\n  punastasmādūrdhvaṃ bhavati sukhaduḥkhaṃ kimapi tat\n  punastasmādūrdhvaṃ bhavati na ca duḥkhaṃ , na ca sukham //</hi></p>\n\n<p>samāso yathā (Kumārasaṃbhava_6.94)----</p>\n\n  <lg rend='it'>\n<l>so'yaṃ samprati candraguptanayaścandraprakāśo yuvā /</l>\n<l> jāto bhūpatirāśrayaḥ kṛtadhiyāṃ diṣṭyā kṛtārthaśramaḥ //</l>\n</lg>\n\n<p><hi rend='it'>āśrayaḥ kṛtadhiyām</hi> ityasya ca subandhuṃ sācivyopakṣepaparatvāt sābhiprāyatvam / etena</p>\n\n<p>  <hi rend='it'>rativigalitabandhe keśapāśe sukeśyā</hi></p>\n\n<p>ityatra <hi rend='it'>sukeśyāḥ</hi> ityasya ca sābhiprāyatvaṃ vyākhyātam //2//</p>\n\n</div>\n<div>\n\n<l rend='bold'>arthavaimalyaṃ prasādaḥ // VKal_3,2.3 //</l>\n\n<p>arthasya vaimalyaṃ prayaujakamātraparigrahaḥ prasādaḥ / yathā ----</p>\n\n<p>  <hi rend='it'>sarvaṇā kanyakā rūpayauvanārambhaśālinī</hi></p>\n\n<p>viapryayastu ----</p>\n\n<p>  <hi rend='it'>upāstāṃ hasto me vimalamaṇikāñcīpadamidam</hi></p>\n\n<p><hi rend='it'>kāñcīpadam</hi> ityanaiva nitambasya lakṣitatvād viśeṣaṇasyāprayojakatvamiti //3//</p>\n\n</div>\n<div>\n\n<l rend='bold'>ghaṭanā śleṣaḥ // VKal_3,2.4 //</l>\n\n<p>kramakauṭikyānulvaṇatvopapattiyogo ghaṭaṇā / sa śleṣaḥ / yathā (Amaruśataka_16) ----</p>\n\n<p>  <hi rend='it'>dṛṣṭvaikāsanasaṅgate priyatame paścādupetyādarā-\n  dekasyā nayane nimīlya vihitakrīḍāsubandhacchalaḥ /\n  īpadvakritakandharaḥ sapulakaḥ premollasanmānasā-\n  mantarhāsalasatkapolaphalakāṃ dhūrto'parāṃ cumbati //</hi></p>\n\n<l>śūdrakādiraciteṣu prabandheṣvasya bhūyān prapañco dṛśyate //4//</l>\n\n</div>\n<div>\n\n<l rend='bold'>avaiṣamyaṃ samatā // VKal_3,2.5 //</l>\n\n<p>avaipamyaṃ prakramābhedaḥ samatā / kvacit kramo'pi bhidyate / yathā ----</p>\n\n<p>  <hi rend='it'>cyutasumanasaḥ kundāḥ puṣpodgameṣvalasā drumā\n  malayamarutaḥ sarpantīme viyuktadhṛticchidaḥ /\n  atha ca savituḥ śītollāsaṃ lunanti marīcayo\n  na ca jaraṭhatāmālambante klamodayadāyinīm //</hi></p>\n\n<p>ṛtusandhipratipādanapare'tra dvitīye pāde kramabhedo , malayamarutāmasādhāraṇatvāt / evaṃ dvitīyaḥ pādaḥ paṭhitavyaḥ ----</p>\n\n<p>  <hi rend='it'>manasi ca giraṃ vadhvantīme kiranti na kokilāḥ /</hi></p>\n\n<l>iti //5//</l>\n\n</div>\n<div>\n\n<l rend='bold'>sugamatvaṃ vā'vaiṣamyamiti // VKal_3,2.6 [k: not in sutra] //</l>\n\n<l>sukhena gamyate jñāyata ityarthaḥ / yathā (Kumārasaṃbhava_1.1) ----</l>\n\n<p>  <hi rend='it'>astyuttarasyāṃ diśi devatātmā ................ </hi> ityādi /</p>\n\n<p>yathā vā ----</p>\n\n  <lg rend='it'>\n<l>kā svidavaguṇṭhanavatī nātiparisphuṭaśarīralāvaṇyā /</l>\n<l> madhye tapodhanānāṃ kisalayamiva pāṇḍupatrāṇām //</l>\n</lg>\n\n<l>pratyudāharaṇaṃ sulabham //6//</l>\n\n</div>\n<div>\n\n<l rend='bold'>arthadṛṣṭiḥ samādhiḥ // VKal_3,2.7 [*VKal_3,2.6] //</l>\n\n<p>arthasya darśanaṃ dṛṣṭiḥ / samādhikāraṇatvāt samādhiḥ / <hi rend='it'>avahitaṃ hi cittamarthān paśyati</hi>(1-3-17v) ityuktaṃ purastāt //7//</p>\n\n</div>\n<div>\n\n<l rend='bold'>artho dvividhaḥ, ayoniranyacchāyāyonirvā // VKal_3,2.8 [*VKal_3,2.7] //</l>\n\n<p>yasyārthasya darśanaṃ samādhiḥ so'rtho dvividhaḥ ---- ayoniranyacchāyāyonirveti / ayonirakāraṇaḥ / avadhānamātrakāraṇa ityarthaḥ / anyasya kāvyasya chāyānyacchāyā tadyonirvā / tadyathā ----</p>\n\n<p>  <hi rend='it'>mā bhaiḥ śaśāṅka mama śīdhuni nāsti rāhuḥ\n  khe rohiṇī vasati kātara kiṃ vimeṣi /\n  prāyo vidagdhavanitānavasaṅgameṣu\n  puṃsāṃ manaḥ pracalatīti kimatra citram //</hi></p>\n\n<p>pūrvasya ślokasyārtho'yoniḥ / dvitīyasya ca chāyāyoniriti //8//</p>\n\n</div>\n<div>\n\n<l rend='bold'>artho vyaktaḥ sūkṣmaśca // VKal_3,2.9 [*VKal_3,2.8] //</l>\n\n<p>yasyārthasya darśanaṃ samādhiriti , sa dvedhā vyaktaḥ sūkṣmaśca / vyaktaḥ sphuṭa udāhṛta eva //9//</p>\n\n<p>sūkṣmaṃ vyākhyātumāha ----</p>\n\n</div>\n<div>\n\n<l rend='bold'>sūkṣmo bhāvyo vāsanīyaśca // VKal_3,2.10 [*VKal_3,2.9] //</l>\n\n<p>sūkṣmo dvedhā bhavato ---- bhāvyo, vāsanīyaśca / śīghranirūpaṇāgamyo bhāvyaḥ / ekāgratāprakarṣagamyo vāsanīya iti / bhāvyo yathā ----</p>\n\n<p>  <hi rend='it'>anyonyasaṃvalitamāṃsaladantakānti\n  sollāsamāviralasaṃvalitārdhatāram /\n  līlāgṛhe pratikalaṃ kilikiñciteṣu\n  vyāvartamānanayanaṃ mithunaṃ cakrāsti //</hi></p>\n\n<p>vāsanīyo yathā ----</p>\n\n  <lg rend='it'>\n<l>avihitthavalitajadhanaṃ vivartitābhimukhakucataṭaṃ sthitvā /</l>\n<l> avalokito'hamanayā dakṣiṇakarakalitahāralatam //</l>\n</lg>\n\n<p>//10//</p>\n\n</div>\n<div>\n\n<l rend='bold'>uktivaicitryaṃ mādhuryam // VKal_3,2.11 [*VKal_3,2.10] //</l>\n\n<p>uktervaicitryaṃ yattanmādhuryamiti / yathā ----</p>\n\n<p>  <hi rend='it'>rasavadamṛtaṃ , kaḥ sandeho madhūnyapi nānyathā\n  madhuramadhikaṃ cūtasyāpi prasannarasaṃ phalam /\n  sakṛdapi punarmadhyasthaḥ san rasāntaravijjano\n  vadatu yadihānyat svādu syāt priyādaśanacchadāt //</hi></p>\n\n<p>//11//</p>\n\n</div>\n<div>\n\n<l rend='bold'>apāruṣyaṃ saukumāryam // VKal_3,2.12 [*VKal_3,2.11] //</l>\n\n<p>puruṣe'rthe apāruṣyaṃ saukumāryamiti / yathā mṛtaṃ , yaśaḥśeṣamityāhuḥ / ekākinaṃ devatādvitīyamiti / gacchati sādhayeti ca //12//</p>\n\n</div>\n<div>\n\n<l rend='bold'>agrāmyatvamudāratā // VKal_3,2.13 [*VKal_3,2.12] //</l>\n\n<p>grāmyatvaprasaṅge agtāmyatvamudāratā / yathā ----</p>\n\n<p>  <hi rend='it'>tvamevaṃ saundaryā sa ca ruciratāyāṃ paricitaḥ\n  kalānāṃ sīmānaṃ parimiha yuvāmeva bhajathaḥ /\n  ayi dvandvaṃ diṣṭyā taditi subhage saṃvadati vā-\n  mataḥ śeṣaṃ cet syājjittamiha tadānīṃ guṇitayā //</hi></p>\n\n<p>viparyayastu ----</p>\n\n  <lg rend='it'>\n<l>svapiti yāvadayaṃ nikaṭe janaḥ svapimi tāvadahaṃ kimapaiti te /</l>\n<l> iti nigadya śanairanumekhalaṃ mama karaṃ svakareṇa rurodha sā //</l>\n</lg>\n\n<p>//13//</p>\n\n</div>\n<div>\n\n<l rend='bold'>vastusvabhāvasphuṭatvamarthavyaktiḥ // VKal_3,2.14 [*VKal_3,2.13] //</l>\n\n<p>vastūnāṃ bhāvānāṃ svabhāvasya sphuṭatvaṃ yadasāvarthavyaktiḥ / yathā ----</p>\n\n  <lg rend='it'>\n<l>pṛṣṭeṣu śaṅkhaśakalacchaviṣu cchadānāṃ rājībhiraṅkitamalaktakalohinībhiḥ /</l>\n<l> gorocanāharitababhruvahiḥpalāśamāmodate kumudamambhasi palvalasya //</l>\n</lg>\n\n<p>yathā vā ----</p>\n\n<p>  <hi rend='it'>prathamamalasaiḥ paryastāgraṃ sthitaṃ pṛthukesarai-\n  rviralaviralairantaḥpatrairmanāṅmilitaṃ tataḥ /\n  tadanu valanāmātraṃ kiñcid vyadhāyi vahirdalai-\n  rmukulanavidhau vṛddhābjānāṃ babhūva kadarthanā //</hi></p>\n\n<p>//14//</p>\n\n</div>\n<div>\n\n<l rend='bold'>dīptarasatvaṃ kāntiḥ // VKal_3,2.15 [*VKal_3,2.14] //</l>\n\n<p>dīptā rasāḥ śṛṅgārādayo yasya sa dīptarasaḥ / tasya bhāvo dīpta rasatvaṃ kāntiḥ / yathā ----</p>\n\n<p>  <hi rend='it'>preyān sāyamapākṛtaḥ saśapathaṃ pādānataḥ kāntayā\n  dvitrāṇyeva padāni vāsabhavanāt yāvanna yātyūnmanāḥ /\n  tāvat pratyuta pāṇisampuṭalasagnīvīnitambaṃ dhṛto\n  dhāvitvaiva kṛtapraṇāmakamaho premṇo vicitrā gatiḥ //</hi></p>\n\n<p>evaṃ rasāntareṣvapyudāhāryam / atra ślokāḥ ----</p>\n\n<lg>\n<l>  <hi rend='it'>guṇasphuṭatvasākalya kāvyapākaṃ pracakṣate /</hi></l>\n<l><hi rend='it'>  cūtasya pariṇāmena sa cāyamupamīyate //</hi></l>\n</lg>\n\n<lg>\n<l><hi rend='it'>  suptiṅsaṃskārasāraṃ yat kliṣṭavastuguṇaṃ bhavet /</hi></l>\n<l><hi rend='it'>  kāvyaṃ vṛntākapākaṃ syājjupsante janāstataḥ //</hi></l>\n</lg>\n\n<p><hi rend='it'>  guṇānāṃ daśatāmukto yasyārthastadapārthakam /\n  dāḍimāni daśetyādi na vicārakṣamaṃ vacaḥ //</hi></p>\n\n<p>//15// iti//</p>\n\n<p>iti śrīpaṇḍitavaravāmanaviracitakāvyālaṅkārasūtravṛttau guṇavivecane tṛtīye'dhikaraṇe dvitīyo'dhyāyaḥ /</p>\n\n<p>samāptaṃ cedaṃ guṇavivecanaṃ tṛtīyamadhikaraṇam /</p>\n\n<p>================================================================</p>\n\n<p>atha caturthādhikaraṇe prathamo'dhyāyaḥ</p>\n\n<p>guṇanirvartyā kāvyaśobhā / tasyāścātiśayahetavo'laṅkārāḥ / tannirūpaṇārthamālaṅkārikamadhikaraṇamārabhyate / tatra śabdālaṅkārāḥ / tatra śabdālaṅkārau dvau yamakānuprāsau krameṇa darśayitumāha ----</p>\n\n</div>\n<div>\n\n<l rend='bold'>padamanaikārthamakṣaraṃ cāvṛttaṃ sthānaniyame yamakam // VKal_4,1.1 //</l>\n\n<p>padamenekārthaṃ bhinnārthamekamanekaṃ vā tadvadakṣaranāvṛttaṃ sthānaniyame sati yamakam / svavṛttyā sajātīyena vā kārtsnyaikadeśābhyāmanekapādavyāptiḥ sthānaniyama iti / yāni tvekapādabhāgavṛttīni yamakāni dṛśyante teṣu ślokāntarasthasaṃsthānayamakāpekṣayaiva sthānaniyama iti //1//</p>\n\n<p>sthānakathanārthamāha ----</p>\n\n</div>\n<div>\n\n<l rend='bold'>pādāḥ pādasyaikasyānekasya cādimadhyāntabhāgāḥ sthānāni // VKal_4,1.2 //</l>\n\n<p>pādaḥ , ekasya ca pādasyādimadhyāntabhāgāḥ , anekasya ca pādasya ta eva sthānāni / pādayamakaṃ yathā ----</p>\n\n  <lg rend='it'>\n<l>asajjanavaco yasya kalikāmadhugarhitam /</l>\n<l> tasya syādviṣataroḥ kalikāmadhugarhitam //</l>\n</lg>\n\n<p>ekapādasthādimadhyāntayamakāni yathā ----</p>\n\n  <lg rend='it'>\n<l>hanta hantararātīnāṃ dhīra dhīrarcitā tava /</l>\n<l> kāmaṃ kāmandakīnītirasyā rasyā divāniśam //</l>\n</lg>\n\n<lg>\n<l>  <hi rend='it'>vasuparāsu parāsumivojjhatīṣvavikalaṃ vikalaṅkaśaśiprabham /</hi></l>\n<l><hi rend='it'>  priyatamaṃ yatamantumanīśvaraṃ rasikatā sikatāsviva tāsu kā //</hi></l>\n</lg>\n\n<p><hi rend='it'>  sudṛśo rasarecakitaṃ cakitaṃ bhavatīkṣitamasti mitaṃ stimitam /\n  api hāsalavastavakastava kastulayennanu kāmadhurāṃ madhurām //</hi></p>\n\n<p>pādayorādimadhyāntayamakāni yathā ----</p>\n\n<lg>\n<l>  <hi rend='it'>bhramara ! drutapuṣpāṇi bhrama ratyau pivan madhu /</hi></l>\n<l><hi rend='it'>  kā kundakusume prītiḥ kākuṃ dattvā virauṣi yat //</hi></l>\n</lg>\n\n<p><hi rend='it'>  aṣyaśakyaṃ tayā dattaṃ duḥkhaṃ śakyantarātmani /\n  vāṣyo vāhīkanārīṇāṃ vegavāhī kapolayoḥ //</hi></p>\n\n  <lg rend='it'>\n<l>sapadi kṛtapadastvadīkṣitena smitaśucinā smaratattvadīkṣitena /</l>\n<l> bhavati vata janaḥ sacittad=aho na khalu mṛṣā kuta eva cittadāho //</l>\n</lg>\n\n<p>ekāntarapādāntayamaka yathā ----</p>\n\n  <lg rend='it'>\n<l>udvejayati bhūtāni tasya rājñaḥ kuśāsanam /</l>\n<l> siṃhāsanaviyuktasya tasya kṣipraṃ kuśāsanam //</l>\n</lg>\n\n<p>evametāntarapādādimadhyayamakānyūhyāni / samastapādāntayamakaṃ yathā ----</p>\n\n  <lg rend='it'>\n<l>natonnatabhrūgativaddhalāsyāṃ vilokya tanvīṃ śaśipeśalāsyām /</l>\n<l> manaḥ kimuttāmyasi cañcalāsyāṃ kṛtī smarājñaā yadi puṣkalāsyām //</l>\n</lg>\n\n<p>evaṃ samastapādādimadhyayamakāni vyākhyātavyāni / anye ca saṅkarajātibhedāḥ sudhiyotprekṣyāḥ / akṣarayamakaṃ tvekākṣaramanekākṣaraṃ ca / ekākṣaraṃ yathā ----</p>\n\n  <lg rend='it'>\n<l>nānākāreṇa kāntābhrūrārādhitamanoyuvā /</l>\n<l> viviktena vilāsena tatakṣa hṛdayaṃ nṛṇām //</l>\n</lg>\n\n<p>evaṃ sthānāntarayoge'pi draṣṭavyaḥ / sajāntīyanairantaryādasya prakarṣo bhavati / sa cāyaṃ hariprabodhe dṛśyate / yathā ----</p>\n\n  <lg rend='it'>\n<l>vividhadhavavanā nāgagarddharddhanānā vivitatagaganānāmamajjajjanānā /</l>\n<l> ruruśaśalalanā nāvavandhundhunānā mama hi hitatanānānanasvasvanānā //</l>\n</lg>\n\n<l>anayā ca varṇayamakamālayā padayamakamālā vyākhyātā //2//</l>\n\n</div>\n<div>\n\n<l rend='bold'>bhaṅgādutkarṣaḥ // VKal_4,1.3 //</l>\n\n<l>utkṛṣṭaṃ khalu yamakaṃ bhaṅgādbhavati //3//</l>\n\n</div>\n<div>\n\n<l rend='bold'>śṛṅkhalā parivartakaścūrṇamiti bhaṅgamārgaḥ // VKal_4,1.4 //</l>\n\n<l>ete khalu śṛṅkhalādayo yamakabhaṅgānāṃ prakārā bhavanti //4//</l>\n\n<p>tān krameṇa vyācaṣṭe ----</p>\n\n</div>\n<div>\n\n<l rend='bold'>varṇavicchedacalanaṃ śṛṅkhalā // VKal_4,1.5 //</l>\n\n<p>varṇānāṃ vicchedo varṇavicchedaḥ / tasya calanaṃ yat sā śṛṅkhalā / yathā ---- kālikāmadhuśabde kāmaśabdavicchede madhuśabdavicchede ca tasya calanam / li-ma-varṇayorvicchedāt //5//</p>\n\n</div>\n<div>\n\n<l rend='bold'>saṅgavinivṛttau svarūpāpattiḥ parivartakaḥ // VKal_4,1.6 //</l>\n\n<p>anyavarṇasaṃsargaḥ saṅgaḥ / tadvinivṛttau svarūpasyānyavarṇatiraskṛtasyāpattiḥ prāptiḥ parivartakaḥ / yathā ----</p>\n\n<p>  <hi rend='it'>kalikāmadhu garhitam /</hi> ityatrārhitamiti padaṃ gakārasya vyañjanasya saṅgād garhitamityanyasya rūpamāpannam / tatra vyañjanasaṅge vinivṛtte svarūpamāpadyate ---- arhitamiti / anyavarṇasaṃkrameṇa bhinnarūpasya padasya tādrūpyavidhirayamiti tātparyārthaḥ / etenetarāvapi vyākhyātau //6//</p>\n\n</div>\n<div>\n\n<l rend='bold'>piṇḍākṣarabhede svarūpalopaścūrṇam // VKal_4,1.7 //</l>\n\n<p>piṇḍākṣarasya bhede sati padasya svarūpalopaścūrṇam / yathā ----</p>\n\n<lg>\n<l>  <hi rend='it'>akhaṇḍavarṇavinyāsacalanaṃ śṛṅkhalāmalā /</hi></l>\n<l><hi rend='it'>  anena khalu bhaṅgena yamakānāṃ vicitratā //</hi></l>\n</lg>\n\n<lg>\n<l><hi rend='it'>  yadanyasaṅgamutsṛjya nepathyamiva nartakaḥ /</hi></l>\n<l><hi rend='it'>  śabdasvarūpamārohet sa jñeyaḥ , parivartakaḥ //</hi></l>\n</lg>\n\n<lg>\n<l><hi rend='it'>  piṇḍākṣarasya bhedena pūrvāparapadāśrayāt /</hi></l>\n<l><hi rend='it'>  varṇayoḥ padalopo yaḥ sa bhaṅgaścūrṇasajñakaḥ //</hi></l>\n</lg>\n\n<lg>\n<l><hi rend='it'>  aprāptacūrṇabhaṅgāni yathāsthānasthitānyapi /</hi></l>\n<l><hi rend='it'>  alakānīva nātyarthaṃ yamakāni cakāsati //</hi></l>\n</lg>\n\n<lg>\n<l><hi rend='it'>  vibhaktipariṇāmena yatra bhaṅgaḥ kvacidbhavet /</hi></l>\n<l><hi rend='it'>  na tadicchanti yamakaṃ yamakkotkarṣakovidāḥ //</hi></l>\n</lg>\n\n<lg>\n<l><hi rend='it'>  ārūḍhaṃ bhūyasā yattu padaṃ yamakabhūmikām /</hi></l>\n<l><hi rend='it'>  dupyeccenna[k:dūpyeccenna] punastasya yuktānuprāsakalpanā //</hi></l>\n</lg>\n\n<p><hi rend='it'>  vibhaktīnāṃ vibhaktatvaṃ saṃkhyāyāḥ kārakasya ca /\n  āvṛttiḥ suptiṅantānāṃ mithaśca yamakādabhutam //</hi></p>\n\n<p>//7//</p>\n\n</div>\n<div>\n\n<l rend='bold'>śeṣaḥ sarūpo'nuprāsaḥ // VKal_4,1.8 //</l>\n\n<p>padamekārthamanekārtha ca sthānāniyataṃ tadvidhamakṣaraṃ ca śeṣaḥ / sarūpo'nyena prayuktena tulyarūpo'nuprāsaḥ / nanu śeṣo'nuprāsa ityetāvadeva sūtraṃ kasmānna kṛtam / āvṛttiśeṣo'nuprāsa ityeva hi vyākhyāsyate / satyam / siddhyatyevāvṛttiśeṣe , kintvavyāptiprasaṅgaḥ / viśeṣārtha ca sarūpagrahaṇam / kārtsnyenaivāvṛttiḥ / kārtsnyaikadeśābhyāṃ tu sārūpyamiti //8//</p>\n\n</div>\n<div>\n\n<l rend='bold'>anulbaṇo varṇānuprāsaḥ śreyān // VKal_4,1.9 //</l>\n\n<p>varṇānāmanuprāsaḥ sa khalvanulvaṇo līnaḥ śreyān / yathā ----</p>\n\n<p>  <hi rend='it'>kvacinmasṛṇamāṃsalaṃ kvacidatīva tārāspadaṃ\n  prasannasubhagaṃ muhuḥ svarataraṅgalīlāṅkitam /\n  idaṃ hi tava vallakīraṇitanirgamairgumphitaṃ\n  mano madayatīva me kimapi sādhu saṃgītakam //</hi></p>\n\n<p>ulvaṇastu na śreyān / yathā ----</p>\n\n<p>  <hi rend='it'>vallībaddhordhvajūṭodbhaṭamaṭati raṭatkoṭikodaṇḍadaṇḍaḥ</hi> iti //9//</p>\n\n</div>\n<div>\n\n<l rend='bold'>pādānuprāsaḥ pādayamakavat // VKal_4,1.10 //</l>\n\n<p>ye pādayamakasya bhedāste pādānuprāsasyetyarthaḥ / teṣāmudāharaṇāni yathā ----</p>\n\n<lg>\n<l>  <hi rend='it'>kavirājamavijñāya kutaḥ kāvyakriyādaraḥ /</hi></l>\n<l><hi rend='it'>  kavirājaṃ ca vijñāya kutaḥ kāvyakriyādaraḥ //</hi></l>\n</lg>\n\n<p><hi rend='it'>  ākhaṇḍayanti muharāmalakīphalāni /\n  bālāni bālakapilocanapiṅgalāni //</hi></p>\n\n<p>  <hi rend='it'>vastrāyante nadīnāṃ sitakusumadharāḥ śakrasaṅkāśa ! kāśāḥ\n  kāśābhā bhānti tāsāṃ navatulinagatāḥ śrīnadīhaṃsa haṃsāḥ /\n  sābhāmbhodamuktaḥ sphuradamalarucirmedinī candracandra-\n  ścandrāṅkaḥ śāradaste jayakṛdupagato vidviṣāṃ kālakālaḥ //</hi></p>\n\n<p>  <hi rend='it'>kuvalayadalaśyāmā meghā vihāya divaṃ gatāḥ\n  kuvalayadalaśyāmo nidrāṃ vimuñcati keśavaḥ /\n  kuvalayadalaśyāmā śyāmā latādya vijṛmbhate\n  kuvalayadalaśyāmaṃ candro nabhaḥ pratigāhate //</hi></p>\n\n<l>evamanye'pi draṣṭavyāḥ //10//</l>\n\n<p>iti śrīpaṇḍitavaravāmanaviracitāyāṃ kāvyālaṅkārasūtravṛttāvālaṅkārike caturthe'dhikaraṇe prathamo'dhyāyaḥ /</p>\n\n<p>iti śabdā'laṅkāravicāraḥ /</p>\n\n</div>\n<div>\n\n<p>atha caturthādhikaraṇe dvitīyo'dhyāyaḥ</p>\n\n<p>sampratyarthālaṅkārāṇāṃ prastāvaḥ / tanmūlaṃ copameti saiva vicāryate ----</p>\n\n</div>\n<div>\n\n<l rend='bold'>upamānenopameyasya guṇaleśataḥ sāmyamupamā // VKal_4,2.1 //</l>\n\n<p>upamīyate sādṛśyamānīyate yenotkṛṣṭaguṇenānyattadupamānam / yadupamīyate nyūnaguṇaṃ tadupameyam / upamānenopameyasya guṇaleśataḥ sāmyaṃ yadasāvupameti / nanūpamānamityupameyamiti ca sambandhiśabdāvetau , tayorekataropādānenaivānyatarasiddhiriti / yathā <hi rend='it'>uoamitaṃ vyāghrādibhiḥ sāmānyāprayoge</hi> ityatropamitagrahaṇameva kṛtaṃ , nopamānagrahaṇamiti / tadvadatrobhayagrahaṇaṃ na kartavyam / satyam / tat kṛtaṃ lokaprasiddhiparigrahārtham / yadevopameyamupamānañca lokaprasiddhaṃ tadeva parigṛhyate , netarat / na hi yathā <hi rend='it'>mukhaṃ kamalamiva</hi> iti , tathā <hi rend='it'>kumudamiva</hi> ityapi bhavati //1//</p>\n\n</div>\n<div>\n\n<l rend='bold'>guṇabāhulyataśca kalpitā // VKal_4,2.2 //</l>\n\n<p>guṇānāṃ bāhulyaṃ guṇabāhulyaṃ , tata upamānopameyayoḥ sāmyāt kalpitopamā / kavibhiḥ kalpitatvāt kalpitā / pūrvā tu laukikī / nanu kalpitāyā lokaprasiddhyabhāvāt kathamupamānopameyaniyamaḥ / guṇabāhukyasyotkarṣāpajarpakalpanābhyām / tadyathā ----</p>\n\n  <lg rend='it'>\n<l>udgarbhahūṇataruṇīramaṇopamardabhugnonnatistananiveśanibhaṃ himāṃśoḥ /</l>\n<l> bimbaṃ kaṭhoravisakāṇḍakaḍāragaurairviṣṇoḥ padaṃ prathamamagrakarairavyabakti //</l>\n</lg>\n\n  <lg rend='it'>\n<l>sadyo muṇḍitamattahūṇacibukapraspaddhiṃ nāraṅgakam /</l>\n<l> abhinavakuśasūcispardhi karṇe śirīṣam //</l>\n</lg>\n\n<p>  <hi rend='it'>idānīṃ plakṣāṇāṃ jaraṭhadalaviśleṣacatura-\n  stibhīnāmābaddhasphuritaśukacañcūpuṭanibham /\n  tataḥ strīṇāṃ hanta kṣamamadharakāntiṃ tulayituṃ\n  samantānniryāti sphuṭasubhagarāgaṃ kisalayam //</hi></p>\n\n<p>//2//</p>\n\n</div>\n<div>\n\n<p><hi rend='bold'>taddvaividhyam, padavākyārthavṛttibhedāt // VKal_4,2.3//*</hi></p>\n\n<p>tasyā upamāyā dvaividhyam / padavākyārthavṛttibhedāt / ekā padārthavṛttiḥ , anyā vākyārthavṛttiriti / padārthavṛttiryathā ----</p>\n\n<p>  <hi rend='it'>haritatanuṣu babhrutvagvimuktāsu yāsāṃ\n  kanakakaṇasadharmā mānmatho romabhedaḥ /</hi></p>\n\n<p>vākyārthavṛttiryathā ----</p>\n\n  <lg rend='it'>\n<l>pāṇḍyo'yamaṃsārpitalambahāraḥ kḷptāṅgarāgo haricandanena /</l>\n<l> ābhāti bālātaparaktasānuḥ sanirjharodgāra ivādrirājaḥ //</l>\n</lg>\n\n<p>//3//</p>\n\n</div>\n<div>\n\n<l rend='bold'>sā pūṇā luptā ca // VKal_4,2.4 //</l>\n\n<l>sā upamā pūrṇā luptā ca bhavati //4//</l>\n\n</div>\n<div>\n\n<l rend='bold'>guṇadyotakopamānopameyaśabdānāṃ sāmagrye pūrṇā // VKal_4,2.5 //</l>\n\n<p>guṇādiśabdānāṃ sāmagrye sākalye pūrṇā / yathā ----</p>\n\n<p>  <hi rend='it'>kamalamiva mukhaṃ manojñametat</hi> iti //5//</p>\n\n</div>\n<div>\n\n<l rend='bold'>lope luptā // VKal_4,2.6 //</l>\n\n<p>guṇādiśabdānāṃ vaikalye lope luptā / guṇaśabdalope yathā <hi rend='it'>śaśīva rājā</hi> iti / dyotakaśabdalope yathā <hi rend='it'>dūrvāśyāmeyam</hi> / ubhayalope yathā <hi rend='it'>śaśīmukhī</hi> iti / upamānopameyalopastūpamāprapañce draṣṭavyaḥ //6//</p>\n\n</div>\n<div>\n\n<l rend='bold'>stutinindātattvākhyāneṣu // VKal_4,2.7 //</l>\n\n<p>stutau nindāyāṃ tattvākhyāne cāsyāḥ prayogaḥ / stutinindayoryathā</p>\n\n<p>  <hi rend='it'>snigdhaṃ bahvatyamṛtakalpamaho kalatraṃ\n  hālāhalaṃ viṣamivāpaguṇaṃ tadeva /</hi></p>\n\n<p>tattvākhyāne yathā ----</p>\n\n  <lg rend='it'>\n<l>tāṃ rohiṇīṃ vijānīhi jyotipāmatra maṇḍale /</l>\n<l> yastanvi ! tārakānyāsaḥ śakaṭākāramāśritaḥ //</l>\n</lg>\n\n<p>//7//</p>\n\n</div>\n<div>\n\n<l rend='bold'>hīnatvādhikatvaliṅgavacanabhedāsādṛśyāsaṃbhavāstaddoṣāḥ // VKal_4,2.8 //</l>\n\n<p>tasyā upamāyā doṣā bhavanti / hīnatvamadhikatvaṃ liṅgabhedo vacanabhedo'sādṛśyamasambhava iti //8//</p>\n\n<p>tān krameṇa vyākhyātumāha ----</p>\n\n</div>\n<div>\n\n<l rend='bold'>jātipramāṇadharmanyūnatopamānasya hīnatvam // VKal_4,2.9 //</l>\n\n<p>jātyā pramāṇena dharmeṇa copamānasya nyūnatā yā taddhīnatvamiti / jātinyūnatvarūpaṃ hīnatvaṃ yathā ----</p>\n\n<p>  <hi rend='it'>cāṇḍālairiva yuṣmābhiḥ sāhasaṃ paramaṃ kṛtaṃ /</hi></p>\n\n<p>pramāṇanyūnatvarūpaṃ hīnatvaṃ yathā ----</p>\n\n<p>  <hi rend='it'>vahnisphuliṅga iva bhānurayaṃ cakāsti /</hi></p>\n\n<p>upameyādupamānasya nyūnatvaṃ yat taddharmanyūnatvam / tadrūpaṃ hīnatvaṃ yathā ----</p>\n\n  <lg rend='it'>\n<l>sa munirlāñchito mauñjyā kṛṣṇājinapaṭaṃ vahan /</l>\n<l> vyarājannīlajīmūtabhāgāśliṣṭa ivāṃśumān //</l>\n</lg>\n\n<p>atra mauñjīprativastu taḍinnāstyupamāna iti hīnatvam / na ca kṛṣṇājinapaṭamātrasyopameyatvaṃ yuktam / mauñjyā vyarthatvaprasaṅgāt / nanu nīlajīmūtagrahaṇenaiva taḍitpratipādyate / tanna / vyabhicārāt //9//</p>\n\n<p>avyabhicāre tu bhavantī pratipattiḥ kena vāryate tadāha ----</p>\n\n</div>\n<div>\n\n<l rend='bold'>dharmayorekanirdeśe'nyasya saṃvit, sāhacaryāt // VKal_4,2.10 //</l>\n\n<p>dharmayorekasyāpi dharmasya nirdeśe'nyasya saṃvit pratipattirbhavati / kutaḥ / sāhacaryāt / sahacaritatvena prasiddhayoravaśyamekasya nirdeśe'nyasya pratipattirbhavati / tadyathā ----</p>\n\n<p>  <hi rend='it'>nirvṛṣṭe'pi bahirdhane na viramantyantarjaradceśmano\n  lūtātantutaticchido madhupṛṣatpiṅgāḥ payovindavaḥ /\n  cūḍābarbarake nipatya kaṇikābhāvena jātāḥ śiśo-\n  raṅgāsphālanabhagnanidragṛhiṇīcittavyathādāyinaḥ //</hi></p>\n\n<p>atra madhupṛṣatāṃ vṛttatvapiṅgatve sahacarite / tatra piṅgaśabdena piṅgatve pratipanne vṛttatvapratītirbhavati / etena <hi rend='it'>kanakaphalakacaturasraṃ śreṇivimbam</hi> iti vyākhyātam / kanakaphalakasya gauratvacaturasratvayoḥ sāhacaryāccaturasratvaśrutyaica gauratvapratipattiriti / nanu ca yadi dharmanyūnatvamupamānasya doṣaḥ , kathamayaṃ prayogaḥ ----</p>\n\n  <lg rend='it'>\n<l>sūryāśusambhīlitalocaneṣu dīneṣu padmānilanisadeṣu /</l>\n<l> sādhvyaḥ svageheṣviva bhartṛhīnāḥ kekā vineśuḥ śikhināṃ mukheṣu //</l>\n</lg>\n\n<p>atra bahutvamupameyadharmāṇāmupamānāt / na , viśiṣṭānāmeva mukhānāmupameyatvāt / tādṛśeṣveva kekāvināśasya sambhavāt //10//</p>\n\n</div>\n<div>\n\n<l rend='bold'>tenādhikarvaṃ vyākhyātam // VKal_4,2.11 //</l>\n\n<p>tena hīnatvenādhikatvaṃ vyākhyātam / jātipramāṇadharmādhikyamadhikatvamiti / jātyādhikyarūpamadhikatvaṃ yathā ----</p>\n\n<p>  <hi rend='it'>viśantu viṣṭayaḥ śīghraṃ rudrā iva mahaujasaḥ</hi> /</p>\n\n<p>pramāṇādhikyarūpaṃ yathā ----</p>\n\n  <lg rend='it'>\n<l>pātālamiva nābhiste stanau kṣitidharopamau /</l>\n<l> veṇīdaṇḍaḥ punarayaṃ kālindīpātasaṃnibhaḥ //</l>\n</lg>\n\n<p>dharmādhikyarūpaṃ yathā ----</p>\n\n  <lg rend='it'>\n<l>saraśmi cañcalaṃ cakraṃ dadhaddevo vyarājata /</l>\n<l> savāḍavāgniḥ sāvartaḥ srotasāmiva nāyakaḥ //</l>\n</lg>\n\n<p>savāḍavāgnirityasya [k:prativastunaḥ] upameye'bhāvād dharmādhikyamiti / anayordoṣayorviparyayākhyasya doṣasyāntarbhāvānna pṛthagupādānam / ata evāsmākaṃ mate ṣaḍ doṣā iti //11//</p>\n\n</div>\n<div>\n\n<l rend='bold'>upamānopameyayorliṅgavyatyāso liṅgabhedaḥ // VKal_4,2.12 //</l>\n\n<p>upamānasyopameyasya ca liṅgayorvyatyāso viparyayo liṅgabhedaḥ / yathā ----</p>\n\n<p>  <hi rend='it'>sainyāni nadya iva jagmuranargalāni /</hi></p>\n\n<p>//12//</p>\n\n</div>\n<div>\n\n<l rend='bold'>iṣṭaḥ puṃpuṃsakayoḥ prāyeṇa // VKal_4,2.13 //</l>\n\n<p>punnapuṃsakayorupamānopameyayorliṅgabhedaḥ prāyeṇa bāhulyeneṣṭaḥ / yathā ---- <hi rend='it'>candramiva mukhaṃ paśyati</hi> iti , <hi rend='it'>induriva mukhaṃ bhāti</hi> evamprāyaṃ tu necchanti //13//</p>\n\n</div>\n<div>\n\n<l rend='bold'>laukikyāṃ samāsābhihitāyāmupamāprapañce ca // VKal_4,2.14 //</l>\n\n<p>laukikyāmupamāyāṃ samāsābhihitāyāmupamāyāmupamāprapañce ceṣṭo liṅgabhedaḥ prāyeṇeti / laukikyāṃ yathā ----</p>\n\n<p>  <hi rend='it'>chāyeva sa tasyāḥ , puruṣa iva strī</hi> iti /</p>\n\n<p>samāsābhihitāyāṃ yathā ----</p>\n\n<p>  <hi rend='it'>bhujalatā nīlotpalasadṛśī</hi> iti /</p>\n\n<p>upamāprapañce yathā ----</p>\n\n  <lg rend='it'>\n<l>śuddhāntadurlabhamidaṃ vapurāśramavāsino yadi janasya /</l>\n<l> dūrīkṛtāḥ khalu guṇairudyānalatā vanalatābhiḥ //</l>\n</lg>\n\n<l>evamanyadapi prayogajātaṃ draṣṭavyam //14//</l>\n\n</div>\n<div>\n\n<l rend='bold'>tena vacanabhedo vyākhyātaḥ // VKal_4,2.15 //</l>\n\n<p>tena liṅgabhedena vacanabhedo vyākhyātaḥ / yathā ----</p>\n\n<p>  <hi rend='it'>pāsyābhilocanaṃ tasyāḥ puṣpaṃ madhuliho yathā /</hi></p>\n\n<p>//15//</p>\n\n</div>\n<div>\n\n<l rend='bold'>apratītaguṇasādṛśyamasādṛśyam // VKal_4,2.16 //</l>\n\n<p>apratītaireva guṇairyat sādṛśyaṃ tadapratītaguṇāsādṛśyamasādṛśyam / yathā ----</p>\n\n<p>  <hi rend='it'>grathnāmi kāvyaśaśinaṃ vitatārtharaśmim /</hi></p>\n\n<p>kāvyasya śaśinā saha yat sādṛśyaṃ tadapratītaireva guṇairiti / nanu ca arthānāṃ raśmitulyatve sati kāvyasya śaśitulyatvaṃ bhaviṣyati / naivam / kāvyasya śaśitulyatve siddhe'rthānāṃ raśmitulyatvaṃ siddhyati / na hyarthānāṃ ca kaścit sādṛśyahetuḥ pratīto guṇo'sti / tadevamitaretarāśrayadoṣo duruttara iti //16//</p>\n\n</div>\n<div>\n\n<l rend='bold'>asādṛśyahatā hyupamā, tanniṣṭhāśca kavayaḥ // VKal_4,2.17 //</l>\n\n<p>asādṛśyena hatā asādṛśyahatā upamā / tanniṣṭhā upamānaniṣṭhāśca kavaya iti //17//</p>\n\n</div>\n<div>\n\n<l rend='bold'>upamānādhikyāttadapoha ityeke // VKal_4,2.18 //</l>\n\n<p>upamānādhikyāt tasyāsādṛśyasyāpoha ityeke manyante / yathā ----</p>\n\n<p>  <hi rend='it'>karpūrahāraharahāsasitaṃ yaśaste /</hi></p>\n\n<p>karpūrādibhirupamānairvahubhiḥ sādṛśyaṃ susthāpitaṃ bahvati / teṣāṃ śukguṇātirekāt //18//</p>\n\n</div>\n<div>\n\n<l rend='bold'>na, apuṣṭārthatvāt // VKal_4,2.19 //</l>\n\n<p>upamānādhikyāt tadapoha iti yuktaṃ , tanna / apuṣṭārthatvāt / ekasminnupamāne prayukte upamānāntaraprayogo na kañcidarthaviśeṣaṃ puṣṇāti / tena <hi rend='it'>balasindhuḥ sindhuriva kṣubhitaḥ</hi> iti prayuktam / nanu sindhuśabdasya dviḥprayogātpaunaruktyam / na / arthaviśeṣāt balaṃ sindhuriva vaipulyād balasindhuḥ sindhuriva kṣubhita iti kṣobhasārūpyāt / tasmādarthabhedānna paunaruktyam / arthapuṣṭistu nāsti / sindhuriva kṣubhita ityanenaiva vaipulyaṃ pratipatsyate / uktaṃ hi (4-2-10) ---- <hi rend='it'>dharmayorekanirdeśe'nyasya saṃvitsāhacaryāt</hi> //19//</p>\n\n</div>\n<div>\n\n<l rend='bold'>anupapattirasaṃbhavaḥ // VKal_4,2.20 //</l>\n\n<p>anupapattiranupapannatvamupamānasyāsambhavaḥ / yathā ----</p>\n\n  <lg rend='it'>\n<l>cakāsti vadanasyāntaḥ smitacchāyāvikāsinaḥ /</l>\n<l> unnidrasyāravindasya madhye mugdheva candrikā //</l>\n</lg>\n\n<p>candrikāyāmunnidratvamaravindasyetyanupapattiḥ / nanvarthavirodho'yamastu / kimupamādoṣakalpanayā / na / upamāyām atiśayasyeṣṭatvāt //20//</p>\n\n<p>kathaṃ tarhi doṣa ityata āha ----</p>\n\n</div>\n<div>\n\n<l rend='bold'>na viruddho'tiśayaḥ // VKal_4,2.21 //</l>\n\n<p>viruddhasyātiśayasya saṃgraho na kartavya iti asya sūtrasya tātparyārthaḥ / tānetān ṣaḍupamādoṣān jñātvā kaviḥ parityajet //21//</p>\n\n<p>iti śrīkāvyālaṅkārasūtravṛttāvālaṅkārike caturthe'dhikaraṇe dvitīyo'dhyāyaḥ // upamāvicāra.ḥ //</p>\n\n</div>\n<div>\n\n<p>atha caturthādhikaraṇe tṛtīyo'dhyāyaḥ</p>\n\n<p>sampratyupamāprapañco vicāryate / kaḥ punarasāvityāha ----</p>\n\n</div>\n<div>\n\n<l rend='bold'>prativastuprabhṛtirupamāprapañcaḥ // VKal_4,3.1 //</l>\n\n<p>prativastu prabhṛtiryasya sa prativastuprabhṛtiḥ / upamāyāḥ prapañca upamāprapañca iti //1//</p>\n\n<p>vākyārthopamāyāḥ prativastuno bhedaṃ darśayitumāha ----</p>\n\n</div>\n<div>\n\n<l rend='bold'>upameyasyoktau samānavastunyāsaḥ prativastu // VKal_4,3.2 //</l>\n\n<p>upameyasyārthaādvākyārthasyoktau satyāmiti / atra dvau vākyārthau / eko vākyārthopamāyāmiti bhedaḥ / tadyathā ----</p>\n\n  <lg rend='it'>\n<l>devībhāvaṃ gamitā parivārapadaṃ kathaṃ bhajatyeṣā /</l>\n<l> na khalu paribhogayogyaṃ daivatarūpāṅkitaṃ ratnam //</l>\n</lg>\n\n<p>//2//</p>\n\n<p>prativastunaḥ samāsokterbhedaṃ darśayitumāha ----</p>\n\n</div>\n<div>\n\n<l rend='bold'>anuktau samāsoktiḥ // VKal_4,3.3 //</l>\n\n<p>upameyasyānuktau samānavastunyāsaḥ samāsoktiḥ / saṃkṣepavacanāt samāsoktirityākhyā / yathā ----</p>\n\n  <lg rend='it'>\n<l>ślādhyā dhvastādhvagaglāneḥ karīrasya marau sthitiḥ /</l>\n<l> dhiṅ merau kalpavṛkṣāṇāmavyutpannārthināṃ śriyaḥ //</l>\n</lg>\n\n<p>//3//</p>\n\n<p>samāsokteraprastutapraśaṃsāyā bhedaṃ darśayitumāha ----</p>\n\n</div>\n<div>\n\n<l rend='bold'>kiñciduktāvaprastutapraśaṃsā // VKal_4,3.4 //</l>\n\n<p>upameyasya kiñcilliṅgamātreṇoktau samānavastunyāse aprastutapraśaṃsā / yathā ----</p>\n\n<p>  <hi rend='it'>lāvaṇyasinduraparaiva hi kācaneyaṃ\n  yatrotpalāni śaśinā saha saṃplavante /\n  unmañjati dviradakumbhataṭī ca yatra\n  yatrāpare kadalikāṇḍamṛṇāladaṇḍāḥ //</hi></p>\n\n<l>aorastutasyārthasya praśaṃsanamaprastutapraśaṃsā //4//</l>\n\n<p>apahnutirapi tato bhinneti darśayitumāha ----</p>\n\n</div>\n<div>\n\n<l rend='bold'>samena vastunānyāpalāpo'pahnutiḥ // VKal_4,3.5 //</l>\n\n<p>sanena tulyena vastunā vākyārthenānyasya vākyārthasyāpalāpo nihnavo yastattvādhyāropaṇāyāsāvapahnutiḥ / yathā ----</p>\n\n  <lg rend='it'>\n<l>na ketakīnāṃ vilasanti sūcayaḥ pravāsino hanta hasatyayaṃ vidhiḥ /</l>\n<l> taḍillateyaṃ na cakāsti cañcalā puraḥ smarajyotiridaṃ vivartate //</l>\n</lg>\n\n<l>vākyārthayostātparyāt tādrūpyamiti na rūpakam //5//</l>\n\n<p>rūpakaṃ tu kīdṛśamityāha ----</p>\n\n</div>\n<div>\n\n<l rend='bold'>upamānenopameyasya guṇasāmyāttattvāropo rūpakam // VKal_4,3.6 //</l>\n\n<p>upamānenopameyasya guṇasāmyāttattvasyābhedasyāropaṇamāropo rūpakam / upamānopameyayorubhayorapi grahaṇaṃ laukikyāḥ kalpitāyāścopamāyāḥ prakṛkṣitvamatra yathā vijñāyeteti / yathā (Uttararāmacarita_1.39) ----</p>\n\n<p>  <hi rend='it'>iyaṃ gehe lakṣmīriyamamṛtavartirnayanayo-\n  rasāvasyāḥ sparśo vapuṣi vahulaścandanarasaḥ /\n  ayaṃ kaṣṭhe vāhuḥ śiśiramasṛṇo mauktikasaraḥ\n  kimasyā na preyo paramasahyastu virahaḥ //</hi></p>\n\n<p>mukhacandrādīnāṃ tūpamā / samāsānna candrādīnāṃ rūpakatvaṃ yuktamiti //6//</p>\n\n<p>rūpakācchleṣasya bhedaṃ darśayitumāha ----</p>\n\n</div>\n<div>\n\n<l rend='bold'>sa dharmeṣu tantraprayoge śleṣaḥ // VKal_4,3.7 //</l>\n\n<p>upamānenopameyasya dharmeṣu guṇakriyāśabdarūpeṣu sa tattvāropaḥ / tantraprayoge tantreṇoccāraṇe sati śleṣaḥ / yathā ----</p>\n\n<p>  <hi rend='it'>ākṛṣṭāmalamaṇḍalāgrarucayaḥ saṃnaddhakṣaḥsthalāḥ\n  soṣmāṇo vraṇitā vipakṣahṛdayapronmāthinaḥ karkaśaḥ /\n  udvṛttā guravaśca yasya śaminaḥ śyāmāyamānānanā\n  yodhā vāravadhūstanāśca na daduḥ kṣobhaṃ sa vo'vyājjinaḥ //</hi></p>\n\n<p>//7//</p>\n\n<p>yathā ca gauṇasyārthasyālaṅkāratvaṃ tathā lākṣaṇikasyāpīti darśayitumāha ----</p>\n\n</div>\n<div>\n\n<l rend='bold'>sādṛśyāllakṣaṇā vakroktiḥ // VKal_4,3.8 //</l>\n\n<p>bahuni hi nibandhanāni lakṣaṇāyām / tatra sādṛśyāllakṣaṇāvakroktirasāviti / yathā ----</p>\n\n<p>  <hi rend='it'>unmimīla kamalaṃ sarasīnāṃ kairavaṃ ca na mimīla muhūrtāt /</hi></p>\n\n<p>atra netradharmāvunmīlanimīlane sādṛśyādvikāsasaṃkocau lakṣayataḥ /</p>\n\n  <lg rend='it'>\n<l>iha ca nirantaranavamukulapulakitā harati mādhavī hṛdayam /</l>\n<l> madayati ca kesarāṇāṃ pariṇatamadhugandhi niḥśvasitam //</l>\n</lg>\n\n<p>atra ca niḥśvasitamiti parimalanirgamaṃ lakṣati /</p>\n\n<p>  <hi rend='it'>saṃsthānena sphuratu subhagaḥ svarciṣā cumbatu dyām /\n  ālasyamāliṅgati gātramasyāḥ /\n  parimlānacchāyāmanuvadati dṛṣṭiḥ kamalinīm /\n  pratyūṣeṣu sphuṭitakamalāmodamaitrīkapāyaḥ /\n  ūrudvandvaṃ taruṇakadalīkāṇḍasabrahmacāri /</hi></p>\n\n<p>ityevamādiṣu lakṣaṇārtho nirūpyata iti lakṣaṇāyā jhaṭityarthapratipattikṣamatvaṃ rahasyamācakṣata iti /</p>\n\n<p>asādṛśyanibandhanā tu lakṣaṇā na vakroktiḥ / yathā ----</p>\n\n<p>  <hi rend='it'>jaraṭhakamalakandacchedagaurairmadhūkhaiḥ /</hi></p>\n\n<p>atra cchedaḥ sāmīpyād dravyaṃ lakṣayati / tasyaiva gauratvopapatteḥ //8//</p>\n\n<p>rūpakavakroktibhyāmutprekṣāyā bhedaṃ darśayitumāha ----</p>\n\n</div>\n<div>\n\n<l rend='bold'>atadrūpasyānyathādhyavasānamatiśayārthamutprekṣā // VKal_4,3.9 //</l>\n\n<p>atadrūpasyātatsvabhāvasya / anyathā atatsvabhāvatayā / adhyavasānamadhyavasāyaḥ / na punaradhyāropo lakṣaṇā vā / atiśayārthamiti bhrāntijñānanivṛttyartham / sādṛśyādiyamutprekṣeti / enāṃ cevādiśabdā dyotayanti / yathā ----</p>\n\n<p>  <hi rend='it'>sa vaḥ pāyādindurnavavisalatākoṭikuṭilaḥ\n  smarāreryo mūrdhni jvalanakapiṣe bhāti nihitaḥ /\n  sravanmandākinyāḥ pratidivasasiktena payasā\n  kapālenonmuktaḥ sphaṭikadhavalenāṅkura iva //</hi></p>\n\n<p>//9//</p>\n\n<p>utprekṣevaivātiśayoktiriti kecit / tannirāsārthamāha ----</p>\n\n</div>\n<div>\n\n<l rend='bold'>saṃbhāvyadharmatadutkarṣakalpanātiśayoktiḥ // VKal_4,3.10 //</l>\n\n<p>saṃbhāvyasya dharmasya tadutkarṣasya ca kalpanātiśayoktiḥ / yathā ----</p>\n\n  <lg rend='it'>\n<l>ubhau yadi vyomni pṛthakpravāhāvākāśagaṅgāpayasaḥ pravāhau /</l>\n<l> tenopamīyeta tamālanīlamāmuktamuktālatamasya vakṣaḥ //</l>\n</lg>\n\n<p>yathā vā ----</p>\n\n<p>  <hi rend='it'>malayajarasaviliptatanunavahāralatāvibhūṣitāḥ\n  sitataradantapatrakṛtavaktraruco rucirāmalāṃśukāḥ /\n  śaśabhṛti vitatadhāmni dhvalayati dharāmavibhāvyatāṃ gatāḥ\n  priyavasatiṃ prayānti sukhameva nirastabhiyo'bhisārikāḥ //</hi></p>\n\n<p>//10//</p>\n\n<p>yathā bhrāntijñānasyarūpotprekṣā tathā saṃśayajñānasvarūpaḥ saṃdeho'pīti darśayitumāha ----</p>\n\n</div>\n<div>\n\n<l rend='bold'>upamānopameyasaṃśayaḥ saṃdehaḥ // VKal_4,3.11 //</l>\n\n<p>upamānopameyayoratiśayārthaṃ yaḥ kriyate saṃśayaḥ sa saṃdehaḥ / yathā ----</p>\n\n  <lg rend='it'>\n<l>idaṃ karṇotpalaṃ cakṣuridaṃ veti vilāsini /</l>\n<l> na niścinoti hṛdayaṃ kintu dolāyate manaḥ //</l>\n</lg>\n\n<p>//11//</p>\n\n<p>saṃdehavadvirodho'pi prāptāvasara ityāha ----</p>\n\n</div>\n<div>\n\n<l rend='bold'>viruddhābhāsatvaṃ virodhaḥ // VKal_4,3.12 //</l>\n\n<p>arthasya viruddhasyevābhāsatvaṃ viruddhābhāsatvaṃ virodhaḥ / yathā ----</p>\n\n<p>  <hi rend='it'>pītaṃ pānamidaṃ tvayādya dayite mattaṃ mamedaṃ manaḥ\n  patrālī tava kuṅkumena racitā raktā vayaṃ mānini ! /\n  tvaṃ tuṅgastanabhāramantharagatirgātreṣu me vepathu-\n  stvanmadhye tanutā mamādhṛtiraho premṇo vicitrā gatiḥ //</hi></p>\n\n<p>yathā vā (amaru. 34)----</p>\n\n<p>  <hi rend='it'>sā bālā vayamapragalbhavacasaḥ sā strī vayaṃ kātarāḥ\n  sā pīnonnatimatpayodharayugaṃ dhatte sakhedā vayam /\n  sākrāntā jaghanasthalena guruṇā gantuṃ na śaktā vayaṃ\n  doṣairanyajanāśritairapaṭavo jātāḥ sma ityadbhutam //</hi></p>\n\n<p>//12//</p>\n\n<p>virodhādvibhāvanāyā bhedaṃ darśayitumāha ----</p>\n\n</div>\n<div>\n\n<l rend='bold'>kriyāpratiṣedhe prasiddhatatphalavyaktirvibhāvanā // VKal_4,3.13 //</l>\n\n<p>kriyāyāḥ pratiṣedhe tasyā eva kriyāyāḥ phalasya prasiddhasya vyaktivibhāvanā / yathā ----</p>\n\n  <lg rend='it'>\n<l>apyasajjanasāṅgatye na vasatyeva vaikṛtam /</l>\n<l> akṣālitāviśuddheṣu hṛdayeṣu manīpiṇām //</l>\n</lg>\n\n<p>//13//</p>\n\n<p>viruddhaprasaṅgenānanvayaṃ darśayitumāha ----</p>\n\n</div>\n<div>\n\n<l rend='bold'>ekasyopameyatvopamānatve'nanvayaḥ // VKal_4,3.14 //</l>\n\n<l>ekasyaivārthasyopameyatvamupamānatvaṃ cānanvayaḥ / yathā (Hanumānnāṭaka_14-18)----</l>\n\n  <lg rend='it'>\n<l>gaganaṃ gaganākāraṃ sāgaraḥ sāgaropamaḥ /</l>\n<l> rāmarāvaṇayoryuddhaṃ rāmarāvaṇayoriva //</l>\n</lg>\n\n<l>anyāsādṛśyametena pratipāditam //14//</l>\n\n</div>\n<div>\n\n<l rend='bold'>krameṇopameyopamā // VKal_4,3.15 //</l>\n\n<p>ekakasyaivārthasyopameyatvamupamānatvaṃ ca krameṇopameyopamā / yathā ----</p>\n\n  <lg rend='it'>\n<l>khamiva jalaṃ jalamiva khaṃ haṃsa iva śaśī śaśīva haṃso'yam /</l>\n<l> kumudākārāstārāstārākārāṇi kumudāni //</l>\n</lg>\n\n<p>//15//</p>\n\n<p>iyameva parivṛttirityeke tannirāsārthamāha ----</p>\n\n</div>\n<div>\n\n<l rend='bold'>samavisadṛśābhyāṃ parivartanaṃ parivṛttiḥ // VKal_4,3.16 //</l>\n\n<p>samena visadṛśena vārthena arthasya parivartanaṃ parivṛttiḥ / yathā ----</p>\n\n  <lg rend='it'>\n<l>ādāya karṇakisalayamiyamasmai caraṇamaruṇamarpayati /</l>\n<l> ubhayossadṛśavinimayādanyonyamavañcitaṃ manye //</l>\n</lg>\n\n<p>yathā vā ----</p>\n\n  <lg rend='it'>\n<l>vihāya sāhāramahāryaniścayā viloladṛṣṭiḥ praviluptacandanā /</l>\n<l> babandha bālāruṇavabhru valkalaṃ payodharotsedhaviśīrṇasaṃhati //</l>\n</lg>\n\n<p>//16//</p>\n\n<p>upameyopamāyāḥ kramo bhinna iti darśayitumāha ----</p>\n\n</div>\n<div>\n\n<p><hi rend='bold'>\n  upameyopamānānāṃ kramasaṃbandhaḥ kramaḥ // VKal_4,3.17 //</hi></p>\n\n<p>upameyānāmupamānānāṃ coddeśināmanuddeśināṃ ca kramasambandhaḥ kramaḥ / yathā ----</p>\n\n  <lg rend='it'>\n<l>tasyāḥ prabandhalīlābhirālāpasmitadṛṣṭibhiḥ /</l>\n<l> jīyante vallakīkundakusumendīvarasrajaḥ //</l>\n</lg>\n\n<p>//17//</p>\n\n<p>kramasambandhaprasaṅgena dīpakaṃ darśayitumāha ----</p>\n\n</div>\n<div>\n\n<l rend='bold'>upamānopameyavākyeṣvekā kriyā dīpakam // VKal_4,3.18 //</l>\n\n<l>upamānavākyepūpameyavācyeṣu caikā kriyā anupaṅgataḥ sambandhyamānā dīpakam //18//</l>\n\n</div>\n<div>\n\n<p><hi rend='bold'>tantrividham / ādimadhyāntavākyavṛttibhedāt // VKal_4,3.19//*</hi></p>\n\n<p>tat trividhaṃ bhavati / ādimadhyānteṣu vākyeṣu vṛtterbhedāt / yathā ----</p>\n\n  <lg rend='it'>\n<l>bhūṣyante pramadavanāni bālapuṣpaiḥ , kāminyo madhumadamāṃsalairvilāsaiḥ /</l>\n<l> brahmāṇaḥ śrutigaditaiḥ kriyākalāpai , rājāno viralitavairibhiḥ pratāpaiḥ //</l>\n</lg>\n\n<lg>\n<l>  <hi rend='it'>bāṣpaḥ pathikakāntānāṃ jalaṃ jalamucāṃ muhuḥ /</hi></l>\n<l><hi rend='it'>  vigalatyadhunā daṇḍayātrodyogo mahībhujām //</hi></l>\n</lg>\n\n<p><hi rend='it'>  guruśuśrūṣayā vidyā madhugoṣṭhyā manobhavaḥ /\n  udayena śaśāṅkasya payodhirabhivardhate //</hi></p>\n\n<p>//19//</p>\n\n<p>dīpakavannidarśanamapi saṃkṣiptamityāha ----</p>\n\n</div>\n<div>\n\n<l rend='bold'>kriyayaiva svatadarthānvayakhyāpanaṃ nidarśanam // VKal_4,3.20 //</l>\n\n<p>kriyayaiva śuddhayā svasyātmanastadarthaḥ cānvayasya saṃbandhasya khyāpanaṃ saṃlulitahetudṛṣṭāntavibhāgadarśanānnidarśanam / yathā ----</p>\n\n  <lg rend='it'>\n<l>atyuccayadādhyāsaḥ patanāyetyarthaśālināṃ śaṃsat /</l>\n<l> āpāṇḍu patati patraṃ tayoridaṃ bandhamagrantheḥ //</l>\n</lg>\n\n<p>patatīti kriyā / tasyāḥ svaṃ patanam / tadarthe'tyuccayadādhyāsaḥ patanāyeti śaṃsanam / tasya khyāyanamarthaśālināṃ śaṃsaditi //20//</p>\n\n<p>idaṃ ca nārthāntaranyāsaḥ / sa hyanyathābhūtastamāha ----</p>\n\n</div>\n<div>\n\n<l rend='bold'>uktisiddhyai vastuno'rthāntarasyaiva nyasanamarthāntaranyāsaḥ // VKal_4,3.21 //</l>\n\n<p>uktasiddhyai uktasyārthasya siddhyartha vastuno vākyārthāntarasyaiva nyasanamarthāntaranyāsaḥ / vastugrahaṇādarthasya hetornyasanannārthāntaranyāsaḥ / yathā ----\n<hi rend='it'>iha nātidūragocaramasti saraḥ kamalasaugandhyāt</hi> iti / arthāntarasyaiveti vacanam , yatra heturvyāptigūḍhatvāt kathañcit pratīyate tatra yathā syāt / yadyat kṛtakaṃ tattadanityamityevamprāyeṣu māṃ bhūditi / udāharaṇam /</p>\n\n  <lg rend='it'>\n<l>priyeṇa saṃgrathya vipakṣasannidhāvupāhitāṃ vakṣasi pīvarastanī /</l>\n<l> srajaṃ na kācidvijahau jalāvilāṃ vasanti hi premṇi guṇā na vastuni //</l>\n</lg>\n\n<p>//21//</p>\n\n<p>arthāntaranyāsasya heturūpatvād , hetoścānvayavyatirekātmakatvānna pṛthagvyatireka iti kecit / tannirāsāthamāha ----</p>\n\n</div>\n<div>\n\n<l rend='bold'>upameyasya guṇātirekatvaṃ vyatirekaḥ // VKal_4,3.22 //</l>\n\n<p>upameyasya guṇātirekatvaṃ guṇādhikyaṃ yad arthādupamānāt sa vyatirekaḥ / yathā ----</p>\n\n  <lg rend='it'>\n<l>satyaṃ hariṇaśāvākṣyāḥ prasannasubhagaṃ mukham /</l>\n<l> samānaṃ śaśinaḥ kintu sa kalaṅkaviḍambitaḥ //</l>\n</lg>\n\n<p>kaścittu gamyanānaguṇo vyatirekaḥ / yathā ----</p>\n\n<p>  <hi rend='it'>kuvalayavanaṃ pratyākhyātaṃ navaṃ madhu ninditaṃ\n  hasitamamṛtaṃ bhagnaṃ svādoḥ padaṃ rasasaṃvadaḥ /\n  viṣamupahitaṃ cintāvyājānmanasyapi kāmināṃ\n  caturalalitairlīlātantraistavārdhavilokitaiḥ //</hi></p>\n\n<p>//22//</p>\n\n<p>vyatirekādviśeṣokterbhedaṃ darśayitumāha ----</p>\n\n</div>\n<div>\n\n<l rend='bold'>ekaguṇahānikalpanāyāṃ sāmyadārḍhyaṃ viśeṣoktiḥ // VKal_4,3.23 //</l>\n\n<p>ekasya guṇasya hāneḥ kalpanāyāṃ śeṣairguṇaissāmyaṃ yattasya dārḍhyaṃ viśeṣoktiḥ / rūpakaṃ cedaṃ prāyeṇeti / yathā (kumāra. 1-10) ----</p>\n\n<p>  <hi rend='it'>bhavanti yatraupadhayo rajanyāmatailapūrāḥ suratapradīpāḥ /</hi>\n  <hi rend='it'>dyūtaṃ hi nāma puruṣasyā'siṃhāsanaṃ rājyam /</hi>(Mṛcchakaṭikā aṃ. 2)\n  <hi rend='it'>nidreyakamalā[k: iyaṃ hyakamalā] lakṣmīḥ /</hi>\n  <hi rend='it'>hastī hi jaṅgamaṃ durgam /</hi> iti /</p>\n\n<p>atrāpi jaṅgamaśabdasya sthāvaratvanivṛttipādanatvādekaguṇahānikalpanaiva / etena ----</p>\n\n<p>  <hi rend='it'>veśyā hi nāma mūrtimatyeva nikṛtiḥ /</hi>\n  <hi rend='it'>vyasanaṃ hi nāma socchvāsaṃ maraṇam /</hi>\n  <hi rend='it'>dvijo bhūmivṛhaspatiḥ /</hi></p>\n\n<l>ityevamādiṣvguṇahānikalpanā vyākhyātā //23//</l>\n\n<p>vyatirekaviśeṣoktibhyāṃ vyājastutiṃ bhinnāṃ darśayitumāha ----</p>\n\n</div>\n<div>\n\n<l rend='bold'>saṃbhāvyaviśiṣṭakarmākaraṇānnindāstotrārthā vyājastutiḥ // VKal_4,3.24 //</l>\n\n<p>atyantaguṇādhiko viśiṣṭastasya ca karma viśiṣṭakarma , tasya sambhāvyasya kartuṃ śakyasyākaraṇānnindāviśiṣṭasāmyasampādanena stotrārthā vyājastutiḥ / yathā ----</p>\n\n  <lg rend='it'>\n<l>babandha setuṃ giricakravālaorvibheda saptaikaśareṇa tālān /</l>\n<l> evaṃvidhaṃ karma tatāna rāmastvayā kṛtaṃ tanna mudhaiva garvaḥ //</l>\n</lg>\n\n<p>//24//</p>\n\n<p>vyājastutervyājoktiṃ bhinnāṃ darśayitumāha ----</p>\n\n</div>\n<div>\n\n<l rend='bold'>vyājasya satyasārūpyaṃ vyājoktiḥ // VKal_4,3.25 //</l>\n\n<p>vyājasya cchadmanaḥ satyena sārūpyaṃ vyājoktiḥ / yāṃ māyoktirityāhuḥ / yathā ----</p>\n\n  <lg rend='it'>\n<l>śaraccandrāṃ'sugaureṇa vātāviddhena bhāmini /</l>\n<l> kāśapuṣpalavenedaṃ sāśrupātaṃ mukhaṃ kṛtam //</l>\n</lg>\n\n<p>//25//</p>\n\n<p>vyājastuteḥ pṛthak tulyayogitetyāha ----</p>\n\n</div>\n<div>\n\n<l rend='bold'>viśiṣṭena sāmyārthamekakālakriyāyogastulyayogitā // VKal_4,3.26 //</l>\n\n<p>viśiṣṭena nyūnasya sāmyarthamekakālāyāṃ kriyāyāṃ yogastulyayogitā / yathā ----</p>\n\n<p>  <hi rend='it'>jalanidhiraśanāmimāṃ dharitrīṃ vahati bhujaṅgavibhrbhavadbhujaśca /</hi></p>\n\n<p>//26//</p>\n\n</div>\n<div>\n\n<l rend='bold'>upamānākṣepaścākṣepaḥ // VKal_4,3.27 //</l>\n\n<p>upamānasya kṣepaḥ pratiṣedha upamānākṣepaḥ / tulyakāryārthasya nairarthakyavivakṣāyām / yathā ----</p>\n\n<p>  <hi rend='it'>tasyāścenmukhamasti saumyasubhagaṃ kiṃ pārvaṇenendunā\n  saundaryasya padaṃ dṛśau ca yadi cet kiṃ nāma nīlotpalaiḥ /\n  kiṃ vā komalakāntibhiḥ kisalayaiḥ satyeva tatrādhare\n  hā dhātuḥ punaruktavasturacanārambheṣvapūrvo grahaḥ //</hi></p>\n\n<p>upamānasyākṣepataḥ pratipattirityapi sūtrārthaḥ / yathā ----</p>\n\n  <lg rend='it'>\n<l>aindraṃ dhanuḥ pāṇḍupayodhareṇa śaraddadhānaārdranakhakṣatābham /</l>\n<l> pras|adayantī sakalaṅkaminduṃ tāpaṃ raverabhyadhikaṃ cakāra //</l>\n</lg>\n\n<l>atra śaradveśyeva , induṃ nāyakamiva , raveḥ pratināyakasyevetyupamānāni ganyanta iti //27//</l>\n\n<p>tulyayogitāyāḥ sahokterbhedanāha ----</p>\n\n</div>\n<div>\n\n<l rend='bold'>vastudvayakriyayostulyakālayorekapadābhidhānaṃ sahoktiḥ // VKal_4,3.28 //</l>\n\n<p>vastudvasya kriyayostulyakālayorekena padenābhidhānaṃ sahārthaśabdasāmarthyāt sahoktiḥ / yathā ----</p>\n\n  <lg rend='it'>\n<l>astaṃ bhāsvān prayātaḥ saha ripubhirayaṃ saṃhriyantāṃ balāni /</l>\n<l> atrārthayornyūnatvaviśiṣṭatve na sta iti neyaṃ tulyayogiteti //</l>\n</lg>\n\n<p>//28//</p>\n\n<p>samāhitamekamavaśiṣyate / tallakṣaṇārthamāha ----</p>\n\n</div>\n<div>\n\n<l rend='bold'>yatsādṛśyaṃ tatsaṃpattiḥ samāhitam // VKal_4,3.29 //</l>\n\n<p>yasya vastunaḥ sādṛśyaṃ gṛhyate tasya vastunaḥ sampattiḥ samāhitam / yathā ----</p>\n\n<p>  <hi rend='it'>tanvī Meghajalārdravalkalatayā dhautādharevāśrubhiḥ\n  śūnyevābharaṇaiḥ svakālavirahādviśrāntapuṣpodgamā /\n  cintāmohamivāsthitā madhulihāṃ śabdairvinā lakṣyate\n  caṇḍī māmavadhūya pādapatitaṃ jātānutāpeva sā //</hi></p>\n\n<l>atra purūravaso latāyāmurvaśyāḥ sādṛśyaṃ gṛhṇataḥ saiva latorvaśī saṃpanneti //29//</l>\n\n<p>ete cālaṅkārāḥ śuddhā miśrāśca prayoktavyā iti viśiṣṭānām alaṅkārāṇāṃ miśratvaṃ saṃsṛṣṭirityāha ----</p>\n\n</div>\n<div>\n\n<l rend='bold'>alaṅkārasyālaṅkārayonitvaṃ saṃsṛṣṭiḥ // VKal_4,3.30 //</l>\n\n<p>alaṅkārasyālaṅkārayonitvaṃ yadasau saṃsṛṣṭiriti / saṃsargaḥ sambandha iti //30//</p>\n\n</div>\n<div>\n\n<l rend='bold'>tadbhedāvupamārūpakotprekṣāvayavau // VKal_4,3.31 //</l>\n\n<l>tasyāḥ saṃsṛṣṭerbhedāvupamārūpakaṃ cotprekṣāvayavaśceti //31//</l>\n\n</div>\n<div>\n\n<l rend='bold'>upamājanyaṃ rūpakamupamārūpakam // VKal_4,3.32 //</l>\n\n<p>spaṣṭam / yathā ----</p>\n\n  <lg rend='it'>\n<l>niravadhi ca nirāśrayaṃ ca yasya sthitamanivartitakautukaprapañcam /</l>\n<l> prathama iva bhavān sa kūrmamūrtirjayati caturdaśalokavallikandaḥ //</l>\n</lg>\n\n<p>evaṃ <hi rend='it'>rajanipuramdhrilodhratilakaḥ [k: śaśī]</hi> ityevamādayastadbhedā draṣṭavyāḥ //32//</p>\n\n</div>\n<div>\n\n<l rend='bold'>utprekṣāheturutprekṣāvayavaḥ // VKal_4,3.33 //</l>\n\n<p>utprekṣāyā heturutprekṣāvayavaḥ / avayavaśabdo hyārambhakaṃ lakṣayati / yathā ----</p>\n\n  <lg rend='it'>\n<l>aṅgulībhiriva keśasaścayaṃ sannigṛhya timiraṃ marīcibhiḥ /</l>\n<l> kuṅmalīkṛtasarojalocanaṃ cumbatīva rajanīmukhaṃ śaśī //</l>\n</lg>\n\n<lg>\n<l>  <hi rend='it'>ebhirnidarśanaiḥ svīyaiḥ parakīyaiśca puṣkalaiḥ /</hi></l>\n<l><hi rend='it'>  śabdavaicitryagarbheyamupamaiva prapañcitā //</hi></l>\n</lg>\n\n<p><hi rend='it'>  alaṅkāraikadeśā ye matāḥ saubhāgyabhāginaḥ /\n  te'pyalaṅkāradeśīyā yojanīyāḥ kavīśvaraiḥ //</hi></p>\n\n<p>//33//</p>\n\n<p>iti śrīkāvyālaṅkārasūtravṛttāvālaṅkārike caturthe'dhikaraṇe tṛtīyodhyāyaḥ / samāptaṃ cedamālañkārikaṃ caturthamadhikaraṇam /</p>\n\n<p>================================================================</p>\n\n<p>atha pañcamo'dhikaraṇe prathamo'dhyāyaḥ</p>\n\n<p>samprati kāvyasamayaṃ śabdaśuddhiṃ ca darśayituṃ prāyogikākhyamadhikaraṇamārabhyate / tatra kāvyasamayastāvaducyate /</p>\n\n</div>\n<div>\n\n<l rend='bold'>naikaṃ padaṃ dviḥ prayojyaṃ prāyeṇa // VKal_5,1.1 //</l>\n\n<p>ekaṃ padaṃ na dviḥ prayojyaṃ prāyeṇa bāhulyena / yathā ---- <hi rend='it'>payodapayoda</hi>iti / kiñcidivādipadaṃ dvirapi prayoktavyamiti / yathā ---- <hi rend='it'>santaḥ santaḥ khalāḥ khalāḥ </hi></p>\n\n<p>//1//</p>\n\n</div>\n<div>\n\n<l rend='bold'>nityā saṃhitaikapadavatpādeṣvardhāntavarjam // VKal_5,1.2 //</l>\n\n<p>nityaṃ saṃhitāpādeṣvekapadavadekasminniva pade / tatra hi nityāsaṃhitetyānnāyaḥ / yathā ---- <hi rend='it'>sa,nhitaikapade nityā dhātūpasargayoḥ</hi>iti / ardhāntavarjamardhāntaṃ varjayitvā //2//</p>\n\n</div>\n<div>\n\n<l rend='bold'>na pādāntalaghorgurutvaṃ ca sarvatra // VKal_5,1.3 //</l>\n\n<p>pādāntalaghorgurutvaṃ prayoktavyam / na sarvatra , na sarvasmin vṛtta iti / yathā ----</p>\n\n<p>  <hi rend='it'>yāsāṃ balirbhavati madgṛhadehalīnāṃ\n  haṃsaiśca sārasagaṇaiśca viluptapūrvaḥ /\n  tāsveva pūrvabalirūḍhayavāṅkurāsu\n  bījāñjaliḥ patati kīṭamukhāvalīḍhaḥ //</hi></p>\n\n<p>evaṃprāyeṣveva vṛtteṣviti / na punaḥ ----</p>\n\n<p>  <hi rend='it'>varūthinīnāṃ rajasi prasarpati samastamāsīdvinimīlitaṃ jagat /</hi></p>\n\n<p>ityādiṣu / cakāro'rdhāntavarjamityasyānukarpaṇārthaḥ //3//</p>\n\n</div>\n<div>\n\n<l rend='bold'>na gādye samāptaprāyaṃ vṛttam, anyatrodgatādibhyaḥ saṃvādāt // VKal_5,1.4 //</l>\n\n<p>gadye samāptaprāyaṃ vṛttaṃ na vidheyam / śobhābhrāṃśat / anyatrodgatādibhyo viṣamavṛttebhyaḥ saṃvādād gadyeneti //4//</p>\n\n</div>\n<div>\n\n<l rend='bold'>na pādādau khalvādayaḥ // VKal_5,1.5 //</l>\n\n<p>pādādau khalvādayaḥ śabdā na prayojyāḥ / ādiśabdaḥ prakārārthaḥ / yeṣāmādau prayogo na śloṣyati te gṛhyante / na punarvatahetaprabhṛtayaḥ //5//</p>\n\n</div>\n<div>\n\n<l rend='bold'>nārdhe kiñcitsamāptaṃ vākyam // VKal_5,1.6 //</l>\n\n<p>vṛttasyārthe kiñcidasamāptaprāyaṃ na prayoktavyam / yathā ----</p>\n\n  <lg rend='it'>\n<l>jayanti tāṇḍave śambhorbhaṅgurāṅgulikoṭayaḥ /</l>\n<l> karāḥ kṛṣṇasya ca bhujāścakrāṃśukapiśatviṣaḥ //</l>\n</lg>\n\n<p>//6//</p>\n\n</div>\n<div>\n\n<l rend='bold'>na karmadhārayo bahuvrīhipratipattikaraḥ // VKal_5,1.7 //</l>\n\n<p>bahubrīhipratipattiṃ karoti yaḥ karmadhārayaḥ sa na prayoktavyaḥ / yathā ----</p>\n\n<p>  <hi rend='it'>adhyāsitaścāsau taruścādhyāsitataruḥ</hi> iti //7//</p>\n\n</div>\n<div>\n\n<l rend='bold'>tena viparyayo vyākhyātaḥ // VKal_5,1.8 //</l>\n\n<p>bahuvrīhirapi akrmadhārayapratipattikaro na prayoktavyaḥ / yathā ----</p>\n\n<p>  <hi rend='it'>vīrāḥ puruṣā yasya sa vīrapuruṣaḥ /</hi>\n  <hi rend='it'>kalo ravo yasya sa kalaravaḥ /</hi> iti //8//</p>\n\n</div>\n<div>\n\n<l rend='bold'>saṃbhāvyaniṣedhanivartane dvau pratiṣedhau // VKal_5,1.9 //</l>\n\n<p>sambhāvyasya niṣedhasya nivartane svau pratiṣedhau prayoktavyau yathā ----</p>\n\n  <lg rend='it'>\n<l>samaramūrdhani yena tarasvinā na na jito vijayī tridaśeśvaraḥ /</l>\n<l> sa khalu tāpasabāṇaparamparākavalitakṣatajaḥ kṣitimāśritaḥ //</l>\n</lg>\n\n<p>//9//</p>\n\n</div>\n<div>\n\n<l rend='bold'>viśeṣaṇamātraprayogo viśeṣyapratipattau // VKal_5,1.10 //</l>\n\n<l>viśeṣyasya pratipattau jātāyāṃ viśeṣaṇamātrasyaiva prayogaḥ / yathā (Raghuvaṃśa 3.9) ----</l>\n\n<p>  <hi rend='it'>nidhānagarbhāmiva sāgarāmbarām</hi></p>\n\n<p>atra hi pṛthivyā viśeṣaṇamātrameva prayuktam / etena</p>\n\n<p>  <hi rend='it'>kruddhasya tasyātha purāmarāterlalāṭapaṭṭādudagādudaiciḥ /</hi>\n  <hi rend='it'>girestaḍitvāniva tāvaduccakairjavena pīṭhādudatiṣṭhadacyutaḥ /</hi></p>\n\n<l>ityādayo [k: prayogā] vyākhyātāḥ //10//</l>\n\n</div>\n<div>\n\n<l rend='bold'>sarvanāmnānusaṃdhirvṛtticchannasya // VKal_5,1.11 //</l>\n\n<p>sarvanāmnānusandhiranusandhānaṃ pratyavamarśaḥ / vṛtticchannasya vṛttau samāse channasya guṇībhūtasya / yathā ----</p>\n\n<p>  <hi rend='it'>tavāpi nīlotpalapatracakṣuṣo mukhasya tadreṇusamānagandhinaḥ /</hi> iti //11//</p>\n\n</div>\n<div>\n\n<l rend='bold'>saṃbandhasaṃbandhe'pi ṣaṣṭhī kvacit // VKal_5,1.12 //</l>\n\n<p>sambandhena sanbandhaḥ sambandhasambandhastasmin ṣaṣṭhī prayojyā kvacit , na sarvatreti / yathā <hi rend='it'>kamalasya kandaḥ</hi> iti / kamalena saṃbaddhā kamalinī tasyā kandaḥ iti sambandhaḥ / tena kadalīkāṇḍādayo vyākhyātāḥ //12//</p>\n\n</div>\n<div>\n\n<l rend='bold'>atiprayuktaṃ deśabhāṣāpadam // VKal_5,1.13 //</l>\n\n<p>atīva kavibhiḥ prayuktaṃ deśabhāṣāpadaṃ prayojyam / yathā ----</p>\n\n<p>  <hi rend='it'>yoṣidityabhilalāṣa na hālām</hi> ityatra <hi rend='it'>hālā</hi> iti deśabhāṣāpadam / anatiprayuktaṃ tu na prayojyam / yathā ----</p>\n\n<p>  <hi rend='it'>kaṅkelīkānanālīraviralavilasatpallavā nartayantaḥ</hi> ityatra <hi rend='it'>kaṅkelī</hi>padam //13//</p>\n\n</div>\n<div>\n\n<l rend='bold'>liṅgādhyāhārau // VKal_5,1.14 //</l>\n\n<p>liṅgaṃ cādhyāhāraśca liṅgādhyāhārāvatiprayuktau prayojyāviti / yathā ----</p>\n\n<p>  <hi rend='it'>vatse ! mā bahu niḥśvasīḥ kuru surāgaṇḍūpamekaṃ śanaiḥ</hi> ityādiṣu gaṇḍūṣaśabdaḥ puṃsi bhūyasā prayukto , na striyām āmnāto'pi strītvaṃ / adhyāhāro yathā ----</p>\n\n  <lg rend='it'>\n<l>mā bhavantamanalaḥ pavano vā vāraṇo madakalaḥ paraśurvā /</l>\n<l> vāhinījalabharaḥ kuliśaṃ vā svasti te'stu latayā saha vṛkṣa ! //</l>\n</lg>\n\n<p>atra hi <hi rend='it'>adhākṣīt[k: dhākṣīt]</hi> ityādīnāmadhyāhāro'nvayaprayuktaḥ //14//</p>\n\n</div>\n<div>\n\n<l rend='bold'>lakṣaṇāśabdāśca // VKal_5,1.15 //</l>\n\n<p>lakṣaṇāśabdāścātiprayuktāḥ prayojyāḥ / yathā dvirepharodaraśabdau bhramaracakravākārthau lakṣaṇāparau / anatiprayuktāśca na prayojyāḥ / yathā ---- dvikaḥ kāka iti //15//</p>\n\n</div>\n<div>\n\n<l rend='bold'>na tadbāhulyamekatra // VKal_5,1.16 //</l>\n\n<p>teṣāṃ lakṣaṇāśabdānāṃ bāhulyamekasmin vākye na prayojyam / śakyate hyekasyāvācakasya vācakavadbhāvaḥ kartuṃ , na bahūnāmiti //16//</p>\n\n</div>\n<div>\n\n<l rend='bold'>stanādīnāṃ dvitvāviṣṭā jātiḥ prāyeṇa // VKal_5,1.17 //</l>\n\n<p>stanādīnāṃ dvitvāviṣṭā dvitvādhyāsitā jātiḥ prāyeṇa bāhulyene ti / yathā ---- <hi rend='it'>strīṇāṃ cakṣuḥ</hi> iti /</p>\n\n<p>atha kathaṃ dvitvāviṣṭatvaṃ jāteḥ ? / taddhi dravye , na jātau / atadrūpatvājjāteḥ / na doṣaḥ ; tadatadrūpatvājjāteḥ[k: tadrūpatvājjāteḥ] / kathaṃ tadatadrūpatvaṃ[k: tadrūpatvaṃ] jāteḥ ? / taddhi jaiminīyā jānanti[k: jainā jānānti] / vayaṃ tu lakṣyasiddhau siddhaparamatāmuvādinaḥ / na caivamatiprasaṅgaḥ / lakṣyānusāritvānnyāyasyeti / evamanyāpi vyavasthohyā //17//</p>\n\n<p>iti śrīkāvyālaṅkārasūtravṛttau prāyogike pañcame'dhikaraṇe prathamo'dhyāyaḥ / kāvyasamayaḥ //5-1//</p>\n\n</div>\n<div>\n\n<p>pañcamādhikaraṇe dvitīyo'dhyāyaḥ</p>\n\n<p>sāmprataṃ śabdaśuddhirucyate ----</p>\n\n</div>\n<div>\n\n<l rend='bold'>rudrāvityekaśeṣo'nveṣyaḥ // VKal_5,2.1 //</l>\n\n<p><hi rend='it'>rudau</hi> ityatra prayoge ekaśeṣo7nveṣyo'nveṣaṇīyaḥ / rudraśca rudrāṇī ceti <hi rend='it'>pumānstriyā</hi>(Pā_1,2.67) ityekaśeṣaḥ / sa ca na prāpnoti / tatra hi , <hi rend='it'>tallakṣaṇaścedeva viśeṣaḥ</hi> ityanuvartata iti tatraivakārakaraṇāt strīpuṃsakṛta eva viśeṣo bhavatīti vyavasthitam / atra tu <hi rend='it'>puṃyogādākhyāyām</hi>(Pā_4,1.48) iti viśeṣāntaramapyastīti / etena <hi rend='it'>indrau bhavau śarvau</hi> ityādayaḥ prayogāḥ pratyuktāḥ //1//</p>\n\n</div>\n<div>\n\n<l rend='bold'>miliklabikṣapiprabhṛtīnāṃ dhātutvam, dhātuguṇasyāsamāpteḥ // VKal_5,2.2 //</l>\n\n<p>milati viklavati kṣapayatītyādayaḥ prayogāḥ / tatra , mili-klabi-kṣapi-prabhṛtīnāṃ kathaṃ dhātutvam ? / gaṇapāṭhād guṇapaṭhitānāmeva dhātusaṃjñāvidhānāt / tratrāha ---- dhātugaṇasyāparisamāpteḥ / <hi rend='it'>vardhate dhātugaṇaḥ</hi> iti hi śabdavida ācakṣate / tenaiṣāṃ gaṇapāṭho'numataḥ / śiṣṭaprayogāditi //2//</p>\n\n</div>\n<div>\n\n<l rend='bold'>valerātmanepadamanityam, jñāpakāt // VKal_5,2.3 //</l>\n\n<p>valeranudāttettvādātmanepade yat tadanityaṃ dṛśyate ---- <hi rend='it'>lajjālolaṃ valantī</hi> ityādiorayogeṣu / tat lathamityāha ---- jñāyakāt //3//</p>\n\n<p>kiṃ punastajjñāpakamata āha [k:kiṃ punastajjñāpakam ?] ----</p>\n\n</div>\n<div>\n\n<l rend='bold'>cakṣiṅo dvayanubandhakaraṇam // VKal_5,2.4 [k: not in sutra] //</l>\n\n<p>cakṣiṅ ikāreṇaivānudāttena siddhamātmanepadasyānityatvajñāpanārtham /\n[k: siddhātmanepadam ; kimarthaṃ ṅitkaraṇam ? tatkriyate anudāttanimittasyātmanepadasyānityatvajñāpanārtham /]</p>\n\n<p>etena , vedi-bhartsi-tarji-prabhṛtayo vyākhyātāḥ / āvedayati-bhartsayati- tarjayatītyādīnāṃ prayogāṇāṃ darśanāt / anyatrāpyanudāttanibandhanasyātmanepadasyānityatyaṃ jñāpakena draṣṭavyamiti //4//</p>\n\n</div>\n<div>\n\n<l rend='bold'>kṣīyata iti karmakartari // VKal_5,2.5 [*VKal_5,2.4] //</l>\n\n<p>kṣīyatī iti prayogo dṛśyate , sa karmakartari draṣṭavyaḥ / kṣīyateranātmanepaditvāt //5//</p>\n\n</div>\n<div>\n\n<l rend='bold'>khidyata iti ca // VKal_5,2.6 [*VKal_5,2.5] //</l>\n\n<p>khidyata iti ca prayogo dṛśyate , so'karmakartaryeva draṣṭavyā , na kartari / adaivādikatvāt khideḥ //6//</p>\n\n</div>\n<div>\n\n<l rend='bold'>mārgerātmaepadamalakṣma // VKal_5,2.7 [*VKal_5,2.6] //</l>\n\n<p>curādau <hi rend='it'>mārga anvepaṇe</hi> iti paṭhyate / <hi rend='it'>ā dhṛṣādvā</hi> iti vikalpitaṇickastasyādyadātmanepadaṃ dṛśyate ---- mārgantāṃ dehabhāramiti , tadalakṣma alakṣaṇam / parasmaipaditvānmārgeḥ / tathā ca śiṣṭaprayogaḥ ----</p>\n\n<p>  <hi rend='it'>karakisalayaṃ dhūtvā dhūtvā vimārgati vāsasī</hi></p>\n\n<p>//7//</p>\n\n</div>\n<div>\n\n<l rend='bold'>lolamānādayaścānaśi // VKal_5,2.8 [*VKal_5,2.7] //</l>\n\n<p>lolamāno vellamāna ityādayaścānaśi draṣṭavyāḥ / śānacastvabhāvaḥ , parasmaipaditvāddhātūnāmiti //8//</p>\n\n</div>\n<div>\n\n<l rend='bold'>labhergatyarthatvāṇṇicyaṇau kartuḥ karmatvākarmatve // VKal_5,2.9 [*VKal_5,2.8] //</l>\n\n<p>astyayaṃ labhiryaḥ prāptyupasarjanāṃ gatimāha ---- asti ca [k: yo] gatyupasarjanāṃ prāptimāheti / atra pūrvasminpakṣe gatyarthatvāllabherṇicyaṇau yaḥ kartā tasya gatyādisūtreṇa karmasaṃjñā / yathā ----\n  <hi rend='it'>dīrghikāsu kumudāni vikāsaṃ lambhayanti śiśirāḥ śaśibhāsaḥ / </hi></p>\n\n<p>dvitīyapakṣe tu gatyarthātvābhāvāllabherṇicyaṇau karturna karmasaṃjñā / yathā ----</p>\n\n  <lg rend='it'>\n<l>sitaṃ sitimnā sutarāṃ munervapurvisāribhiḥ saudhamivātha lambhayan /</l>\n<l> dvijāvalivyājaniśākarāṃśubhiḥ śucismitāṃ vācamavocadacyutaḥ //</l>\n</lg>\n\n<p>//9//</p>\n\n</div>\n<div>\n\n<l rend='bold'>te-me-śabdau nipāteṣu // VKal_5,2.10 [*VKal_5,2.9] //</l>\n\n<p>tvayā mayetyasminnarthe te me śabdau nipāteṣu draṣṭavyau / yathā ----</p>\n\n<p>  <hi rend='it'>śrutaṃ te vacanaṃ tasya </hi>, <hi rend='it'>vedānadhīta iti nādhigataṃ purā me /</hi></p>\n\n<p>//10//</p>\n\n</div>\n<div>\n\n<l rend='bold'>tiraskṛta iti paribhūte, antardhyupacārāt // VKal_5,2.11 [*VKal_5,2.10] //</l>\n\n<p>tiraskṛta iti śabdaḥ paribhūte dṛśyate / <hi rend='it'>rājñā tiraskṛtaḥ</hi> iti / sa ca na prāpnoti / tiraḥśabdasya hi , <hi rend='it'>tiro'ntardhau</hi> ityantardhau gatisaṃjñā / tasyāṃ ca satyāṃ , <hi rend='it'>tiraso'nyatarasyām</hi>(Pā_8,3.42) iti sakāraḥ / tat kathaṃ tiraskṛta iti paribhūte ? , āha ---- antardhyupacārāditi / paribhūto hyantarhitavadbhavati / mukhyastu prayogo yathā ----</p>\n\n<p>  <hi rend='it'>lāvaṇyaprasaratiraskṛtāṅgalekhām</hi> iti /</p>\n\n<p>//11//</p>\n\n</div>\n<div>\n\n<l rend='bold'>naikaśabdaḥ, supsupeti samāsāt // VKal_5,2.12 [*VKal_5,2.11] //</l>\n\n<p>  <hi rend='it'>araṇyānīsthānaṃ phalanamitanaikadrumamidam</hi></p>\n\n<p>ityādiṣu naikaśabdo dṛśyate , sa ca na siddhyati / nañsamāse hi <hi rend='it'>nalopo nañ</hi>(Pā_6,3.63) iti nalope , <hi rend='it'>tasmānnuḍaci</hi>(Pā_6,3.74) iti nuḍāgame satyanekamiti rūpaṃ syāt / niranubandhasya naśabdasya samāse lakṣaṇaṃ nāsti / tat kathaṃ naikaśabda ityāha ---- supsupeti samātāt //12//</p>\n\n</div>\n<div>\n\n<l rend='bold'>madhupipāsuprabhṛtīnāṃ samāso gamigāmyādiṣu pāṭhāt // VKal_5,2.13 [*VKal_5,2.12] //</l>\n\n<p>  <hi rend='it'>madhupipāsumadhuvratasevitaṃ mukulajālamajṛmbhata vīrudhām</hi></p>\n\n<p>ityādiṣu madhupipāsuprabhṛtīnāṃ samāso gamigāmyādiṣu pipāsuprabhṛtīnāṃ pāṭhāt / <hi rend='it'>śritādiṣu gamigāmyādīnām</hi> iti dvitīyāsamāsalakṣaṇaṃ darśayati //13//</p>\n\n</div>\n<div>\n\n<l rend='bold'>trivalīśabdaḥ siddhaḥ saṃjñā cet // VKal_5,2.14 [*VKal_5,2.13] //</l>\n\n<p>trivalīśabdaḥ siddho yadi saṃjñā / <hi rend='it'>diksakhye sa.ñjñāyām</hi>(Pā_2,1.50) iti saṃjñāyāmeva samāsavidhānāt //14//</p>\n\n</div>\n<div>\n\n<l rend='bold'>bimbādhara iti vṛttau madhyamapadalopinyām // VKal_5,2.15 [*VKal_5,2.14] //</l>\n\n<p><hi rend='it'>bimbādharaḥ pīyate</hi> iti prayogo dṛśyate , sa ca na yuktaḥ / <hi rend='it'>adharabimba</hi> iti bhavitavyam / <hi rend='it'>upamitaṃ vyāghrādibhiḥ ...... </hi>(Pā_2,1.56) iti samāse sati / tatkathaṃ bimbādhara ityatrāha ---- vṛttau madhyamapadalopinyāṃ śākapārthivāditvātsamāse madhyamapadalopini samāse sati bimbākāro'dharo bimbādhara iti / tena <hi rend='it'>bimboṣṭha</hi>śabdo'pi vyākhyātaḥ / atrāpi pūrvavadvṛttiḥ / śiṣṭaprayogeṣu caiṣa vidhiḥ / tena nātiprasaṅgaḥ //15//</p>\n\n</div>\n<div>\n\n<l rend='bold'>āmūlalolādiṣu vṛttirvispaṣṭapaṭuvat // VKal_5,2.16 [*VKal_5,2.15] //</l>\n\n<p><hi rend='it'>āmūlalolam</hi>, <hi rend='it'>āmūlasaralam</hi> ityādiṣu vṛttirvispaṣṭapaṭuvat / mayūravyaṃsakāditvāt //16//</p>\n\n</div>\n<div>\n\n<l rend='bold'>na dhānyaṣaṣṭhādiṣu ṣaṣṭhīsamāsapratiṣedhaḥ, pūraṇena taddhitāntatvāt // VKal_5,2.17 [*VKal_5,2.16] //</l>\n\n<p>dhānyapaṣṭam , <hi rend='it'>tānyucchaṣaṣṭāṅkitasaikatāni</hi> ityādiṣu na ṣaṣṭīsamāsapratiṣedhaḥ / pūraṇena pūraṇapratyayāntenānyataddhitāntatvāt / ṣaṣṭo bhāgaḥ ṣaṣṭa iti / <hi rend='it'>pūraṇādbhāge tīyādan</hi>(Pā_5,3.48) , <hi rend='it'>ṣaṣṭāṣaṣṭamābhyāṃ</hi>(Pā_5,3.50) ityanvidhānāt //17//</p>\n\n</div>\n<div>\n\n<l rend='bold'>patrapītimādiṣu guṇavacanena // VKal_5,2.18 [*VKal_5,2.17] //</l>\n\n<p><hi rend='it'>patrapītimā</hi> , <hi rend='it'>pakṣmālīpiṅgalimā</hi> ityādiṣu ṣaṣṭīsamāsaprati.ṣedho guṇavacanena prāpto , vāliśyāttu na kṛtaḥ //18//</p>\n\n</div>\n<div>\n\n<l rend='bold'>avarjyo bahuvrīhirvyadhikaraṇo janmādyuttarapadaḥ // VKal_5,2.19 [*VKal_5,2.18] //</l>\n\n<p>avarjyo na varjanīyo vyadhikaraṇe bahuvrīhiḥ / janmādyuttarapadaṃ yasya sa janmādyuttarapadaḥ / yathā ----</p>\n\n<p>  <hi rend='it'>sacchāstrajanmā hi vivekalābhaḥ , kāntavṛttayaḥ prāṇāḥ</hi> iti /</p>\n\n<p>//19//</p>\n\n</div>\n<div>\n\n<l rend='bold'>hastāgrāgrahastādayo guṇaguṇinorbhedābhedāt // VKal_5,2.20 [*VKal_5,2.19] //</l>\n\n<p>hastāgram agrahastaḥ , puṣpāgram , agrapuṣpamityādayaḥ prayogāḥ katham ? āhitāgnyādiṣvapāṭhāt / pāṭhe vā tadaniyamaḥ syāt / āha ---- guṇaguṇinorbhedābhedāt / tatra bhedād , hastāgrādayaḥ / abhedādagrahastādayaḥ //20//</p>\n\n</div>\n<div>\n\n<l rend='bold'>pūrvanipāte'pabhraṃśo rakṣyaḥ // VKal_5,2.21 [*VKal_5,2.20] //</l>\n\n<p>kāṣṭhatṛṇaṃ tṛṇakāṣṭhamiti yadṛcchayā pūrvanipātaṃ kurvanti / tatrāpabhraṃśo lakṣyaḥ pariharaṇīyaḥ / anityatvajñāpanantu na sarvaviṣayamiti //21//</p>\n\n</div>\n<div>\n\n<l rend='bold'>nipātenāpyabhihite karmaṇi na karmavibhaktiḥ, parigaṇanasya prāyikatvāt // VKal_5,2.22 [*VKal_5,2.21] //</l>\n\n<p><hi rend='it'>anabhihite</hi> ityatra sūtre <hi rend='it'>tiṅkṛttaddhitasamāsaiḥ</hi> iti parigaṇanaṃ kṛtam / tasya prāyikatvānnipātenāpyabhihite karmaṇi na karmavibhaktirbhavati / yathā (kumāra. 2-55) ----</p>\n\n<p>  <hi rend='it'>viṣavṛkṣo'pi saṃvardhya svayaṃ chettumasāṃpratam</hi>\n  <hi rend='it'>paṇḍitaṃ mūrjkha iti manyate</hi></p>\n\n<l>iti //22//</l>\n\n</div>\n<div>\n\n<l rend='bold'>śakyamiti rūpaṃ karmābhidhāyāṃ liṅgavacanasyāpi sāmānyopakramāt // VKal_5,2.23 [*VKal_5,2.22] //</l>\n\n<p>śakeḥ <hi rend='it'>śakisahośca</hi>(Pā_3,1.99) iti karmaṇi yati sati śakyamiti rūpaṃ bhavati [k: karmābhidhāyāṃ karmavacane] / viliṅgavacanasyāpi viruddhaliṅgavacanasyāpi , karmābhidhāyāṃ karmavacane sāmānyopakramād viśeṣānapekṣāyāmiti / yathā ----</p>\n\n  <lg rend='it'>\n<l>śakyamoṣadhiyaternavodayāḥ karṇapūraracanākṛte tava /</l>\n<l> apragalbhayavasūcikonalāśchettumagranakhasaṃpuṭaiḥ karāḥ //</l>\n</lg>\n\n<p>atra bhāṣyakṛdvacanaṃ liṅgam / yathā ----</p>\n\n<p>  <hi rend='it'>śakyaṃ ca śvamāṃsādibhirapi kṣut pratiantum</hi> iti /</p>\n\n<p>na caikāntikaḥ sāmānyopakramaḥ / tena</p>\n\n<p>  <hi rend='it'>śakyā bhaṅktuṃ jhaṭiti visinīkandavaccandrapādāḥ </hi></p>\n\n<p>ityapi bhavati //23//++</p>\n\n</div>\n<div>\n\n<l rend='bold'>hānivadādhikyamapyaṅgānāṃ vikāraḥ // VKal_5,2.24 [*VKal_5,2.23] //</l>\n\n<p><hi rend='it'>yenāṅgavikāraḥ</hi>(Pā_2,3.20) ityatra sūtre yathāṅgānāṃ hānistathādhikyamapi vikāraḥ / yathā ---- <hi rend='it'>akṣṇāḥ kāṇaḥ</hi> iti bhavati , tathā <hi rend='it'>mukhena vilocanaḥ</hi> ityapi bhavati //24//</p>\n\n</div>\n<div>\n\n<l rend='bold'>na kṛmikīṭānāmiti, ekavadbhāvaprasaṅgāt // VKal_5,2.25 [*VKal_5,2.24] //</l>\n\n<p><hi rend='it'>āyuṣaḥ kṛmikīṭānāmalaṅkaraṇamalpatā</hi> ityatra kṛmikīṭānāmiti prayogo na yuktaḥ / <hi rend='it'>kṣudrajantavaḥ</hi> ityekavadbhāvaprasaṅgāt / na ca madhyamapadalopī samāso yuktaḥ / tasyāsarvaviṣayatvāt //25//</p>\n\n</div>\n<div>\n\n<l rend='bold'>na kharoṣṭrau, uṣṭrakharamiti pāṭhāt // VKal_5,2.26 [*VKal_5,2.25] //</l>\n\n<p><hi rend='it'>kharoṣṭrau vāhanaṃ yeṣāṃ</hi> ityatra kharoṣṭrāviti prayogo na yuktaḥ / gavāśvaprabhṛtiṣu <hi rend='it'>uṣṭrakharam</hi> iti pāṭhāt //26//</p>\n\n</div>\n<div>\n\n<l rend='bold'>āsetyasateḥ // VKal_5,2.27 [*VKal_5,2.26] //</l>\n\n<p>  <hi rend='it'>lāvaṇyamutyādya ivāsa yatnaḥ</hi> ityatrāsetyasaterdhātoḥ , <hi rend='it'>asa gatidīptyādāneṣu</hi> ityasya prayogaḥ , nāsteḥ ; bhūbhāvavidhānāt //27//</p>\n\n</div>\n<div>\n\n<l rend='bold'>yudhyediti yudhaḥ kyaci // VKal_5,2.28 [*VKal_5,2.27] //</l>\n\n<p>  <hi rend='it'>yo bhartṛpiṇḍasya kṛte na yuddhyed</hi></p>\n\n<p>iti prayogaḥ / sa cāyuktaḥ / yudherātmanepaditvāt / tat kathaṃ yuddhyedityāha yudhaḥ kyaci yudhamātmana icched yuddhyediti //28//</p>\n\n</div>\n<div>\n\n<l rend='bold'>viralāyamānādiṣu kyaṅ nirūpyaḥ // VKal_5,2.29 [*VKal_5,2.28] //</l>\n\n<p><hi rend='it'>viralāyamāne malayamārute</hi> ityādiṣu kyaṅ nirūpyaḥ / bhṛśādiṣu pāṭhāt / nāpi kyaṣ / lohitādiṣvapāṭhāt //29//</p>\n\n</div>\n<div>\n\n<l rend='bold'>ahetau hanterṇic, curādipāṭhāt // VKal_5,2.30 [*VKal_5,2.29] //</l>\n\n<p><hi rend='it'>dhātayitvā daśāsyam</hi> ityatrāhetau ṇic dṛśyate / sa kathamityāha / curādipāṭāt / curādiṣu <hi rend='it'>sphuṭa bhede</hi> , <hi rend='it'>ghaṭa saṃghāte</hi>, <hi rend='it'>hantyarthāśca</hi> iti pāṭhāt //30//</p>\n\n</div>\n<div>\n\n<l rend='bold'>anucarīti careṣṭittvāt // VKal_5,2.31 [*VKal_5,2.30] //</l>\n\n<p>  <hi rend='it'>anucarī priyatamā madālasā</hi></p>\n\n<p>ityatrānucarīti na yuktaḥ / ikāralakṣaṇābhāvāt / tat katham ? / āha ---- careṣṭitvāt / pacādiṣu caraḍiti paṭhyate //31//</p>\n\n</div>\n<div>\n\n<l rend='bold'>kesarālamityalateraṇi // VKal_5,2.32 [*VKal_5,2.31] //</l>\n\n<p><hi rend='it'>kesarālaṃ śilīndhraṃ</hi> ityatra kesarālamiti katham ? / āha ---- alateraṇi / <hi rend='it'>alabhūṣaṇaparyāptivāraṇeṣu</hi> ityasmāddhātoḥ kesaraśabde karmaṇyupapade , karmaṇyaṇ ityanenāṇi sati kesarālamiti siddhyati //32//</p>\n\n</div>\n<div>\n\n<l rend='bold'>patralamiti lāteḥ ke // VKal_5,2.33 [*VKal_5,2.32] //</l>\n\n<p><hi rend='it'>patralaṃ vanamidaṃ virājate</hi> ityatra patralamiti katham ? / āha ---- lāteḥ ke / <hi rend='it'>lā ādāne</hi> ityetasmāddhātorādānārthāt patraśabde karmaṇyupapade , <hi rend='it'>āto'nupasarge kaḥ</hi>(Pā_3,2.3) iti kapratyaye satīti //33//</p>\n\n</div>\n<div>\n\n<l rend='bold'>mahīdhrādayo mūlavibhujādidarśanāt // VKal_5,2.34 [*VKal_5,2.33] //</l>\n\n<p>mahīdhra-dharaṇīdhrādayaḥ śabdāḥ mūlavibhujādidarśanāt kapratyaye satīti / garhīṃ dharatīti mahīdhra iti / evamādayo'nye'pi draṣṭavyāḥ //34//</p>\n\n</div>\n<div>\n\n<l rend='bold'>brahmādiṣu hanterniyamādarihādyasiddhiḥ // VKal_5,2.35 [*VKal_5,2.34] //</l>\n\n<p>brahmādiṣūpapadeṣu hanteḥ kvibvidhau <hi rend='it'>brahmabhrūṇavṛtreṣu ......</hi>(Pā_3,2.87) ityatrārihāripuhā ityevamādīnāmasiddhiḥ / niyamāt / <hi rend='it'>brahmādiṣveva , hantereva , kvibeva , bhūtakāla eveti caturvidhaścātra niyamaḥ</hi> iti niyamānyataraviṣayo nirūpyaḥ //35//</p>\n\n</div>\n<div>\n<p>[k: comm.]\nbrahmādiṣūpapadeṣu hanteḥ kvibvidhau <hi rend='it'>brahmabhrūṇavṛtreṣu ......</hi>(Pā_3,2.87) iti niyamāt <hi rend='it'>brahmādiṣveva , hantereva , kvibeva , bhūtakāla eveti caturvidhaścātra niyamaḥ</hi> iti niyamāt arihā , ripuhā , ityevamādīnāmasiddhiḥ //34//</p>\n\n</div>\n<div>\n\n</div>\n<div>\n\n<l rend='bold'>brahmavidādayaḥ kṛdantavṛttyā // VKal_5,2.36 [*VKal_5,2.35] //</l>\n\n<p>brahmavit , bṛtrabhidityādayaḥ prayogā na yuktāḥ / <hi rend='it'>brahmabhrūṇa ......</hi>(Pā_3,2.87) ityādiṣu <hi rend='it'>[k: brahmādiṣu] hantereva</hi> iti niyamāt / āha ---- kṛdantavṛttyā / vettīti vit / bhinattīti bhit / <hi rend='it'>kvip ca</hi>(Pā_3,2.76) iti kvip / tataḥ kṛdantairvidādibhiḥ saha brahmādīnāṃ ṣaṣṭhīsamāsa iti /</p>\n\n</div>\n<div>\n\n<l rend='bold'>tairmahīdharādayo vyākhyātāḥ // VKal_5,2.37 [*VKal_5,2.36] //</l>\n\n<p>tairvidādibhirhīdharādayo vyākhyātāḥ / dharatīti dharaḥ / mahyā dharo mahīdharaḥ / evaṃ gaṅgādharādayo vyākhyātāḥ //37//</p>\n\n</div>\n<div>\n\n<l rend='bold'>bhidurādayaḥ karmakartari kartari ca // VKal_5,2.38 [*VKal_5,2.37] //</l>\n\n<p><hi rend='it'>bhiduraṃ kāṣṭham</hi> <hi rend='it'>bhiduraṃ tamaḥtimirabhiduraṃ vyomnaḥ śṛṅgam ......</hi> iti , <hi rend='it'>chidurātapo divasaḥmatsaracchiduraṃ premabhaṅgurā prītiḥmātaṅgaṃ mānabhaṅguram</hi> ityādayo'pi prayogā dṛśyante / te kathamity [k:atra] āha ---- te karmakartari kartari ca bhavanti / karmakartari cāyamiṣyate ityatra , cakāraḥ kartari cetyasya samuccayārthaḥ //38//</p>\n\n</div>\n<div>\n\n<l rend='bold'>guṇavistarādayaścintyāḥ // VKal_5,2.39 [*VKal_5,2.38] //</l>\n\n<p><hi rend='it'>guṇavistaraḥ</hi> , <hi rend='it'>vyākṣepavistaraḥ</hi> ityādayaḥ prayogāścintyāḥ / <hi rend='it'>prathane vāvaśabde</hi>(Pā_3,3.33) iti ghañprasaṅgāt //39//</p>\n\n</div>\n<div>\n\n<l rend='bold'>avatarāpacāyaśabdayordīrghahrasvatvavyatyāso bālānām // VKal_5,2.40 [*VKal_5,2.39] //</l>\n\n<p>avataraśabdasyāpacāyaśabdasya ca dīrghatvahrasvatvavyatyāso bālānāṃ bāliśānāṃ prayogeṣviti / te hyavataraṇamavatāra iti prayuñjate / mārutāvatāra iti / sa hyayuktaḥ / bhāve tarateravvidhānāt / apacāyamapacaya iti prayuñjate ---- puṣpāpacaya iti / atra <hi rend='it'>hastādāne cerasteye</hi>(Pā_3,3.40) iti ghañprāpta iti //40//</p>\n\n</div>\n<div>\n\n<l rend='bold'>śobheti nipātanāt // VKal_5,2.41 [*VKal_5,2.40] //</l>\n\n<p>śobhetyayaṃ śabdaḥ sādhuḥ / nipātanāt / <hi rend='it'>śubha śumbha śobhārthau</hi> iti śubherbhidāderākṛtigaṇatvādaṅ siddha eva / guṇapratiṣedhābhāvastu nipātyata iti / śobhārthāvityatraikadeśe , kiṃ śobhā , āhosvicchobha iti viśeṣāvagatirācaryaparamparopadeśāditi //41//</p>\n\n</div>\n<div>\n\n<l rend='bold'>avidhau guroḥ striyāṃ bahulaṃ vivakṣā // VKal_5,2.42 [*VKal_5,2.41] //</l>\n\n<p>avidhāvavavidhāne <hi rend='it'>gurośca halaḥ</hi>(Pā_3,3.103) iti striyāṃ bahulaṃ vivakṣā / kvicidvivakṣā , kvacidavivakṣā , kvacidubhayamiti /\nvivakṣā yathā ---- īhā lajjeti / avivakṣā yathā ---- ātaṅka iti / vivakṣāvivakṣe yathā bādhā bādhaḥ , ūhā ūhaḥ , vrīḍā vrīḍaḥ , iti //42//</p>\n\n</div>\n<div>\n\n<l rend='bold'>vyavasitādiṣu ktaḥ kartari, cakārāt // VKal_5,2.43 [*VKal_5,2.42] //</l>\n\n<p>vyavasitaḥ , pratipanna ityādiṣu bhāvakarmavihito'pi ktaḥ kartari / gatyādisūtre cakārasyānuktasamuccayārthatvāt / bhāvakarmānukarṣaṇārthatvaṃ cakārasyeti ced , āvṛttiḥ kartavyā //43//</p>\n\n</div>\n<div>\n\n<l rend='bold'>āheti bhūte'nyaṇalantabhramād bruvo laṭi // VKal_5,2.44 [*VKal_5,2.43] //</l>\n\n<p><hi rend='it'>bruvaḥ pañcānāṃ ......</hi>(Pā_3,4.84) ityādinā āheti laṭ vyutpāditaḥ / sa bhūte prayuktaḥ ---- <hi rend='it'>ityāha bhagavān prabhuḥ</hi> iti / anyasya bhūtakālābhidhāyino ṇalantasya liṭi bhramāt / nipuṇāścaivaṃ prayujyate / <hi rend='it'>āha sma smitamadhumadhurākṣarāṃ giram</hi> iti / <hi rend='it'>anukaroti bhagavato nārāyaṇasya</hi> ityatrāpi <hi rend='it'>manyesma</hi>śabdaḥ kavinā prayukto lekhakaistu pramādānna likhita iti //44//</p>\n\n</div>\n<div>\n\n<l rend='bold'>śabalādibhyaḥ striyāṃ ṭāpo'prāptiḥ // VKal_5,2.45 [*VKal_5,2.44] //</l>\n\n<p>  <hi rend='it'>upasrotaḥ svasthasthitamahiṣaśṛṅgāgraśabalāḥ\n  snavantīnāṃ jātāḥ pramudtavihaṅgāstaṭabhuvaḥ /\n  bhramarotkarakalmāṣāḥ kusumānāṃ samṛddhayaḥ /</hi></p>\n\n<p>ityādiṣu striyāṃ ṭāpo 'prāptiḥ / <hi rend='it'>anyato ṇīṣ</hi>(Pā_4,1.40) iti ṇīṣvidhānāt / tena śabalī , kalmāṣīti bhavati //45//</p>\n\n</div>\n<div>\n\n<l rend='bold'>prāṇini nīleti cintyam // VKal_5,2.46 [*VKal_5,2.45] //</l>\n\n<p><hi rend='it'>kuvalayadalanīlā kokilā vālacūte</hi> ityādiṣu nīteti cintyam / kokilā nīlīti bhavitavyam / nīlaśabdāt <hi rend='it'>jānapada ......</hi>(Pā_4,1.42) ityādisūtreṇa <hi rend='it'>prāṇini ca</hi>(Vārttika_2457) iti ḍīṣvidhānāt //46//</p>\n\n</div>\n<div>\n\n<l rend='bold'>manuṣyajātervivakṣāvivakṣe // VKal_5,2.47 [*VKal_5,2.46] //</l>\n\n<p><hi rend='it'>ito manuṣyajāteḥ</hi>(Pā_4,1.65) , <hi rend='it'>ūṇutaḥ</hi>(Pā_4,1.66) ityatra manuṣyajātervivakṣā , avivakṣā ca lakṣyānusārataḥ /</p>\n\n  <lg rend='it'>\n<l>mandarasya madirākṣi ! pārśvato nimnanābhi na bhavanti nimnagāḥ /</l>\n<l>vāsukivikarṣaṇodbhavā bhāminīha padavī vibhāvyate //</l>\n</lg>\n\n<p>atra manuṣyajātervivakṣāyāṃ <hi rend='it'>ito manuṣya jāteḥ</hi>(Pā_4,1.65) iti ṅīṣi sati , <hi rend='it'>ambārthanadyorhrasvaḥ</hi>(Pā_7,3.107) iti saṃbuddhau hrasvatvaṃ siddhyati / nābhiśabdāt punaḥ , itaśca <hi rend='it'>prāṇyaṅgāt ......</hi>(Vārttika_3189) itīkāre kṛte , nimbanāmīke iti syāt /</p>\n\n  <lg rend='it'>\n<l>hṛtoṣṭharāgairnayanodabindubhirnimagnanābhairnipatadbhiraṅkitam /</l>\n<l> cyutaṃ ruṣā bhinnagaterasaṃśayaṃ śukodaraśyāmamidaṃ stanāṃśukam //</l>\n</lg>\n\n<p>atra <hi rend='it'>nimagnanābheḥ</hi> iti manuṣyajātervivakṣeti ṅīṣ na kṛtaḥ / <hi rend='it'>sutanu jahihi maunaṃ paśya pādānataṃ mām</hi>(k:<hi rend='it'>sutanu jahihi kopaṃ .......</hi>) ityatra manuṣyajāteravivakṣeti <hi rend='it'>sutanu</hi>śabdāt <hi rend='it'>ūṅutaḥ</hi>(Pā_4,1.66) ityūṅi sati hrasvatve <hi rend='it'>sutanu</hi> iti siddhyati / <hi rend='it'>varatanurathavāsau naiva dṛṣṭā tvayā me /</hi> atra manuṣyajāteravivakṣetyūṅ na kṛtaḥ //47//</p>\n\n</div>\n<div>\n\n<l rend='bold'>ūkārāntādapyūṅ, pravṛtteḥ // VKal_5,2.48 [*VKal_5,2.47] //</l>\n\n<p>uta ūṅ vihita ūkārāntādapi kvacid bhavati / ācāryapravṛtteḥ / kvāsau pravṛttiḥ ? / <hi rend='it'>aprāṇijāteścārajjvādīnām</hi>(Vārttika_2502) iti alābūḥ , karkandhūrityudāharaṇam / tena , <hi rend='it'>subhru ! kiṃ saṃbhrameṇa</hi> / atar subhruśabda ūṅi siddho bhavati / ūṅi tvasati subhrūriti syāt //48//</p>\n\n</div>\n<div>\n\n<l rend='bold'>kārtikīya iti ṭhañ durdharaḥ // VKal_5,2.49 [*VKal_5,2.48] //</l>\n\n<p><hi rend='it'>kārtikīyo nabhasvān</hi> ityatra <hi rend='it'>kālāṭṭhañ</hi>(Pā_4,3.11) iti ṭhañ durdharaḥ / ṭhañ bhavan duḥkhena dhriyata iti //49//</p>\n\n</div>\n<div>\n\n<l rend='bold'>śārvaramiti ca // VKal_5,2.50 [*VKal_5,2.49] //</l>\n\n<p><hi rend='it'>śārvaraṃ tamaḥ</hi> ityatra ca <hi rend='it'>kālāṭṭhañ</hi>(Pā_4,3.11) iti ṭhañ durdharaḥ //50//</p>\n\n</div>\n<div>\n\n<l rend='bold'>śāśvatamiti prayukteḥ // VKal_5,2.51 [*VKal_5,2.50] //</l>\n\n<p><hi rend='it'>śāśvataṃ jyotiḥ</hi> ityatra śāśvatamiti na siddhyati <hi rend='it'>kālaṭṭhañ</hi>(Pā_4,3.11) iti ṭhañprasaṅgāt / <hi rend='it'>yeṣāṃ ca virodhaḥ śāśvatikaḥ</hi>(Pā_2,4.9) iti sūtrakārasyāpi prayogaḥ / āha ---- prayukteḥ / <hi rend='it'>śāśvate pratiṣedhaḥ</hi> iti prayogāt śāśvatamiti bhavati //51//</p>\n\n</div>\n<div>\n\n<l rend='bold'>rājavaṃśyādayaḥ sādhvarthe ye bhavanti // VKal_5,2.52 [*VKal_5,2.51] //</l>\n\n<p>rājavaṃśyāḥ , sūryavaṃśyā ityādayaḥ śabdāḥ , <hi rend='it'>tatra sādhuḥ</hi>(Pā_4,4.98) ityanena sādhyarye yati pratyaye sati sādhayo bhavanti / bhāvārthe punardigādipāṭhe'pi <hi rend='it'>vaṃśa</hi>śabdasya vaṃśaśabdāntānna yat pratyayaḥ / tadantavidheḥ pratiṣedhāt //52//</p>\n\n</div>\n<div>\n\n<l rend='bold'>dāravaśabdo duṣprayuktaḥ // VKal_5,2.53 [*VKal_5,2.52] //</l>\n\n<p><hi rend='it'>dāravaṃ pātram</hi> iti <hi rend='it'>dārava</hi>śabdo duṣprayuktaḥ / <hi rend='it'>nityaṃ vṛddhaśarādibhyaḥ</hi>(Pā_4,3.144) iti mayaṭā bhavitavyam / nanu vikārāvayavayorarthayormayaṅ vidhīyate / atra tu <hi rend='it'>dāruṇa idam</hi> iti vivakṣāyāṃ dāravamiti bhaviṣyati ? naitadevamapi syāt / <hi rend='it'>vṛddhācchaḥ</hi>(Pā_4,2.114) iti chavidhānāt //53//</p>\n\n</div>\n<div>\n\n<l rend='bold'>mugdhimādiṣvivamanij mṛgyaḥ // VKal_5,2.54 [*VKal_5,2.53] //</l>\n\n<l>mugdhamā , mauḍimā[k: prauḍhimā] ityādiṣu imanij mṛgyaḥ anveṣaṇīya iti //54//</l>\n\n</div>\n<div>\n\n<l rend='bold'>aupamyādayaścāturvarṇyavat // VKal_5,2.55 [*VKal_5,2.54] //</l>\n\n<p>aupamyaṃ , sānnidhyamityādayaścāturvarṇyavat <hi rend='it'>guṇavacana ......</hi>(Pā_5,1.124) ityatra <hi rend='it'>cāturvarṇyādīnāṃupasaṃkhyānam</hi>(Vārttika_3091) iti vārtikātsvārthikaṣyañantāḥ //55//</p>\n\n</div>\n<div>\n\n<l rend='bold'>ṣyañaḥ ṣitkaraṇādīkāro bahulam // VKal_5,2.56 [*VKal_5,2.55] //</l>\n\n<p><hi rend='it'>guṇavacanabrāhmaṇādibhyaḥ</hi>(Pā_5,1.124) iti yaḥ ṣyañ tasya ṣitkaraṇādīkāro bhavati / sa bahulam / <hi rend='it'>brāhmaṇyam</hi> ityādiṣu na bhavati / <hi rend='it'>sāmagryam</hi> ityādiṣu vikalpitaḥ / sāmagryaṃ sāmagrī , vaidagdhyaṃ vaidagdhīti //56//</p>\n\n</div>\n<div>\n\n<l rend='bold'>dhanvīti vrīhyādiṣu pāṭhāt // VKal_5,2.57 [*VKal_5,2.56] //</l>\n\n<p>vrīhyādiṣu <hi rend='it'>dhanvan</hi>śabdasya pāṭhāt dhanvīti inau sati siddho bhavati //57//</p>\n\n</div>\n<div>\n\n<l rend='bold'>caturasraśobhīti ṇinau // VKal_5,2.58 [*VKal_5,2.57] //</l>\n\n<p>  <hi rend='it'>babhūva tasyāścaturasraśobhi vapurvibhaktaṃ navayauvanena /</hi></p>\n\n<p>ityatra <hi rend='it'>caturasraśobhi</hi> iti na yuktam / vrīhyādiṣu <hi rend='it'>śobhā</hi>śabdasya pāṭhe'pi / iniratra na siddhyati / <hi rend='it'>grahaṇavatā prātipadikena</hi> tadantavidhipratiṣedhāt / bhavatu vā tadantavidhiḥ / karmadhārayānmatvarthīyānupapattiḥ / laghutvāt prakramasyeti bahuvrīhiṇaiva bhavitavyam / tatkathamiti matvarthīyasyāprāptau caturasraśobhīti prayogaḥ ? / āha ---- ṇinau / caturasraṃ śobhata iti tācchīlike ṇināvayaṃ prayogaḥ / atha , <hi rend='it'>anumeyaśobhi</hi> iti katham ? / na hyatra pūrvavad vṛttiḥ śakyā kartumiti / śubheḥ sādhukāriṇyāvaśyake vā ṇiniṃ kṛtvā tadantācca bhāvapratyaye paścād bahuvrīhiḥ kartavyaḥ / anumeyaṃ śobhitvaṃ yasyeti / bhāvapratyayastu gatārthatvānna prayuktaḥ / yathā ---- <hi rend='it'>nirākulaṃ tiṣṭhati</hi> , <hi rend='it'>sadhīramuvāca</hi> iti //58//</p>\n\n</div>\n<div>\n\n<l rend='bold'>kañcukīyā iti kyaci // VKal_5,2.59 [*VKal_5,2.58] //</l>\n\n<p><hi rend='it'>jīvanti rājamahiṣīmanu kañcukīyāḥ</hi> iti katham ? / matvarthīyasya cchapratyayasyābhāvāt / ata āha ---- kyaci / kyaci pratyaye sati kañcukīyā iti bhavati / kañcukamātmana icchanti kañcukīyāḥ //59//</p>\n\n</div>\n<div>\n\n<l rend='bold'>bauddhapratiyogyapekṣāyāmapyātiśāyanikāḥ // VKal_5,2.60 [*VKal_5,2.59] //</l>\n\n<p>bauddhasya pratiyogino'pekṣāyāmapyātiśāyanikāstarabādayo bhavanti ---- <hi rend='it'>ghanataraṃ tamaḥbahulataraṃ prema</hi> iti //60//</p>\n\n</div>\n<div>\n\n<l rend='bold'>kauśilādaya ilaci varṇalopāt // VKal_5,2.61 [*VKal_5,2.60] //</l>\n\n<p><hi rend='it'>kauśilaḥ , vāsila</hi> ityādayaḥ katham ? / āha ---- [k: ilaci varṇalopāt] kauśika--vāsiṣṭhādibhyaḥ śabdebhyo nītāvanukampāyāṃ vā , <hi rend='it'>dhanilacau ca</hi>(Pā_5,3.79) iti-ilaci kṛte , <hi rend='it'>ṭhājādāvūrdhvaṃ dvitīyādacaḥ</hi>(Pā_5,3.83) iti varṇalopātsidhyati //61//</p>\n\n</div>\n<div>\n\n<l rend='bold'>mauktikamiti vinayādipāṭhāt // VKal_5,2.62 [*VKal_5,2.61] //</l>\n\n<p>muktaiva mauktikamiti vinayādipāṭhāt draṣṭavyam / <hi rend='it'>svārthikāśca prakṛtito liṅgavacanānyativartante</hi> iti napuṃsakatvam //62//</p>\n\n</div>\n<div>\n\n<l rend='bold'>prātibhādayaḥ prajñādiṣu // VKal_5,2.63 [*VKal_5,2.62] //</l>\n\n<p>prātibhādayaḥ śabdāḥ prajñādiṣu draṣṭavyāḥ / pratibhā--vikṛti--dvitādibhyaḥ śabdebhyaḥ prajñādipāṭhādaṇi svārthike kṛte , prātibhaṃ , vaikṛtaṃ , dvaitamityādayaḥ prayogāḥ siddhyantīti //63//</p>\n\n</div>\n<div>\n\n<l rend='bold'>na sarajasamityanavyayībhāve // VKal_5,2.64 [*VKal_5,2.63] //</l>\n\n<p>  <hi rend='it'>madhu sarajasaṃ madhyepadmaṃ pibanti śilīmukhāḥ</hi></p>\n\n<p>ityādiṣu sarajasamiti na yuktaḥ prayogaḥ anavyayībhāve / bhāva eva <hi rend='it'>sarajasa</hi>śabdasyeṣṭatvāt //64//</p>\n\n</div>\n<div>\n\n<l rend='bold'>dhṛtadhanuṣītyasaṃjñāyām // VKal_5,2.65 [*VKal_5,2.64] //</l>\n\n<p>  <hi rend='it'>dhṛtadhanuṣi śauryaśālini</hi></p>\n\n<p>ityatra <hi rend='it'>dhṛtadhanuṣi</hi> ityasaṃjñāyāṃ na yuktaḥ prayogaḥ / <hi rend='it'>dhanuṣaśca</hi>(Pā_5,4.132) ityaṅvidhānāt / saṃjñāyāṃ hyanaṅ vikalpitaḥ / <hi rend='it'>vā saṃjñāyām</hi>(Pā_5,4.133) iti //65//</p>\n\n</div>\n<div>\n\n<l rend='bold'>durgandhipada iddurlabhaḥ // VKal_5,2.66 [*VKal_5,2.65] //</l>\n\n<p><hi rend='it'>durgandhiḥ kāyaḥ</hi> ityādiṣu <hi rend='it'>durgandhi</hi>pade it samānānto durlabhaḥ / utpūtyādiṣu duḥśabdasyāpāṭhāt //66//</p>\n\n</div>\n<div>\n\n<l rend='bold'>sudatyādayaḥ pratividheyāḥ // VKal_5,2.67 [*VKal_5,2.66] //</l>\n<p>  <hi rend='it'>sā dakṣaroṣātsudatī sasarja</hi> iti , <hi rend='it'>śikharadati patati raśanā</hi></p>\n\n<p>ityādiṣu sudatyādayaḥ śabdāḥ pratividheyāḥ / datrādeśalakṣaṇābhāvāt / tatra pratividhānam / <hi rend='it'>agrānta</hi>(Pā_5,4..145)ādisūtre <hi rend='it'>cakārasyānuktasamuccayārthatvāt sudatyādiṣu datrādeśaḥ</hi> ityeke / anye tu varṇayanti / sudatyādayaḥ stryabhidhāyino yogarūḍhaśabdāḥ / teṣu <hi rend='it'>striyāṃ saṃjñāyām</hi>(Pā_5,4.143) iti datrādeśo vikalpena siddha eva iti //67//</p>\n\n</div>\n<div>\n\n<l rend='bold'>kṣatadṛḍhorsa iti na kap, tadantavidhipratiṣedhāt // VKal_5,2.68 [*VKal_5,2.67] //</l>\n\n<p>  <hi rend='it'>plavaṅganakhakoṭibhiḥ kṣatadṛḍhoraso rākṣasāḥ</hi></p>\n\n<p>ityatra <hi rend='it'>dṛḍhoraḥ</hi>śabdād , <hi rend='it'>uraḥprabhṛtibhyaḥ kap</hi>(Pā_5,4.151) iti kap na kṛtaḥ / <hi rend='it'>grahaṇavatā prātipadikena</hi> iti tadantavidheḥ pratiṣedhāt / samāsavākyaṃ tvevaṃ kartavyam ---- kṣataṃ dṛḍhoro yeṣāmiti //68//</p>\n\n</div>\n<div>\n\n<l rend='bold'>avaihīti vṛddhiravadyā // VKal_5,2.69 [*VKal_5,2.68] //</l>\n\n<p>avaihītyatra vṛddhiravadyā / guṇa eva yukta iti //69//</p>\n\n</div>\n<div>\n\n<l rend='bold'>apāṅganetreti lugalabhyaḥ // VKal_5,2.70 [*VKal_5,2.69] //</l>\n\n<p>apāṅge netraṃ yasyāḥ seyampāṅganetretyatra lugalabhyaḥ / <hi rend='it'>amūrdhamastakāt svāṅgādakāme</hi>(Pā_6,3.12) iti saptamyā alugvidhānāt //70//</p>\n\n</div>\n<div>\n\n<l rend='bold'>neṣṭhāḥ śliṣṭapriyādayaḥ, puṃvadbhāvapratiṣedhāt // VKal_5,2.71 [*VKal_5,2.70] //</l>\n\n<p>śliṣṭapriyaḥ , viśliṣṭakānta ityādayo neṣṭāḥ / <hi rend='it'>striyāḥ puṃvat ......</hi>(Pā_6,3.34) iti puṃvadbhāvasya priyādiṣu niṣedhāt //71//</p>\n\n</div>\n<div>\n\n<l rend='bold'>dṛḍhabhaktiriti sarvatreti // VKal_5,2.72 [*VKal_5,2.71] //</l>\n\n<p>  <hi rend='it'>dṛḍhabhaktirasau jyeṣṭhe</hi></p>\n\n<p>atra pūrvapadasya <hi rend='it'>striyām[k: astriyām]</hi> ityavivakṣitatvāt[k: vivakṣitatvāt] //72//</p>\n\n</div>\n<div>\n\n<l rend='bold'>jambulatādayo hrasvavidheḥ // VKal_5,2.73 [*VKal_5,2.72] //</l>\n\n<p>jambulatādayaḥ prayogāḥ katham ? / āha ---- hrasvavidheḥ / <hi rend='it'>iko hrasvo'ṅjo gālavasya</hi>(Pā_6,3.61) iti hrasvavidhānāt //73//</p>\n\n</div>\n<div>\n\n<l rend='bold'>tilakādayo'jirādiṣu // VKal_5,2.74 [*VKal_5,2.73] //</l>\n\n<p>tilakādayaḥ śabdā ajirādiṣu draṣṭavyāḥ / anyathā , <hi rend='it'>tilakavatī kanakavatī</hi> ityādiṣu matupi , <hi rend='it'>matau bahvaco'najirādīnām</hi>(Pā_6,3.119) iti dīrghatvaṃ syāt / kecittu varṇayanti ---- <hi rend='it'>nadyāṃ matup</hi>(Pā_4,2.85) iti yo matup tatrāyaṃ vidhiḥ / teṣāṃ matenāmarāvatītyādīnāmasiddhiḥ //74//</p>\n\n</div>\n<div>\n\n<l rend='bold'>niśamya-niśamayyaśabdau prakṛtibhedāt // VKal_5,2.75 [*VKal_5,2.74] //</l>\n\n<p>niśamya -- niśamayyetyetau śabdau śrutvetyetasminnarthe / śameḥ lyapi <hi rend='it'>lyapi laghupūrvāt</hi>(Pā_6,4.56) ityayādeśe sati niśamayyeti bhavitavyam , na niśamyeti / āha ---- prakṛtibhedāt / śamerdaivādikasya niśamyeti rūpam / <hi rend='it'>śamo darśane</hi> iti curādau ṇici mitsaṃjñakasya niśamayyeti rūpam //75//</p>\n\n</div>\n<div>\n\n<l rend='bold'>saṃyamyaniyamyaśabdau, aṇijantatvāt // VKal_5,2.76 [*VKal_5,2.75] //</l>\n\n<p>kathaṃ saṃyamyaniyamyaśabdau ? / <hi rend='it'>lyapi laghupūrvāt</hi>(Pā_6,4.56) iti ṇerayādeśena bhavitavyam / āha ---- aṇijantatvāt / dhātorṇic tu na / gatārthatvāt / yathā ---- <hi rend='it'>vācaṃ niyacchati</hi> iti / ṇijarthānayagatau [k: tu] ṇic prayujyata eva / yathā ---- <hi rend='it'>saṃyamayitumārabdhaḥ</hi> iti //76//</p>\n\n</div>\n<div>\n\n<l rend='bold'>prapīyeti pīṅaḥ // VKal_5,2.77 [*VKal_5,2.76] //</l>\n\n<p>prapīyetyayaṃ śabdaḥ , <hi rend='it'>pīṅ pāne</hi> ityetasya / pivaterhi , <hi rend='it'>na lyapi</hi>(Pā_6,4.69) itītvapratiṣedhātprapāyeti bhavati //77//</p>\n\n</div>\n<div>\n\n<l rend='bold'>dūrayatīti bahulagrahaṇāt // VKal_5,2.78 [*VKal_5,2.77] //</l>\n\n<p><hi rend='it'>dūrayatyavanate vivasvati</hi> ityatra dūrayatīti katham ? / ṇāviṣṭhavadbhāve <hi rend='it'>sthūladūra ......</hi>(Pā_6,4.156) ityādinā guṇalopayoḥ kṛtayordavayatīti bhavitavyam / āha ---- bahulagrahaṇāt / <hi rend='it'>pratipadikāddhātvarthe bahulamiṣṭhavacca</hi>(Gaṇapāṭha_203) ityatra bahulagrahaṇāt <hi rend='it'>sthūladūra ......</hi>(Pā_6,4.156) ādisūtreṇa yadvihitaṃ tanna bhaviṣyatīti //78//</p>\n\n</div>\n<div>\n\n<l rend='bold'>gacchatīprabhṛtiṣvaniṣedhyo num // VKal_5,2.79 [*VKal_5,2.78] //</l>\n\n<p>harati hi vanarājirgacchatī śyāmabhāvamityādiṣu gacchatīprabhṛtiṣu śabdeṣu , <hi rend='it'>śapśyanornityam</hi> iti numaniṣedhyo niṣeddhumaśakyaḥ //79//</p>\n\n</div>\n<div>\n\n<l rend='bold'>mitreṇa goptreti puṃvadbhāvāt // VKal_5,2.80 [*VKal_5,2.79] //</l>\n\n<p><hi rend='it'>mitreṇa goptrā</hi> iti katham ? / goptṛṇā bhavitavyam / <hi rend='it'>iko'ci vibhaktau</hi>(Pā_7,3.73) iti numvidhānāt / āha ---- puṃvadbhāvāt / <hi rend='it'>tṛtīyādiṣu bhāṣitapuṃskaṃ puṃvadgālavasya</hi>(Pā_7,1.74) iti puṃvadbhāvena goptreti bhavati //80//</p>\n\n</div>\n<div>\n\n<l rend='bold'>vetsyasīti padabhaṅgāt // VKal_5,2.81 [*VKal_5,2.80] //</l>\n\n<p><hi rend='it'>patitaṃ vetsyasi kṣitau</hi> ityatra vetsyasīti na siddhyati / iṭprasaṅgāt / āha ---- padabhaṅgāt siddhyati / vetsyasīti padaṃ bhajyate ---- vetsi , asi / <hi rend='it'>asi</hi>ityayaṃ nipātastvamityasminnarthe / kvacidvākyālaṅkāre prayujyate / yathā ----</p>\n\n<p>  <hi rend='it'>pārthivastvamasi satyamabhyadhāḥ</hi> iti /</p>\n\n<p>//81//</p>\n\n</div>\n<div>\n\n<l rend='bold'>kāmayānaśabdaḥ siddho'nādiścet // VKal_5,2.82 [*VKal_5,2.81] //</l>\n\n<p><hi rend='it'>kāmayāna</hi>śabdaḥ siddhaḥ / <hi rend='it'>āgamānuśāsanamanityam</hi> iti mukyakṛte , yadyanādiḥ syāt //82//</p>\n\n</div>\n<div>\n\n<l rend='bold'>sauhṛd-daurhṛdaśabdāvaṇi hṛdbhāvāt // VKal_5,2.83 [*VKal_5,2.82] //</l>\n\n<p>suhṛdayadurhṛdayaśabdābhyāṃ yuvādipāṭhādaṇi kṛte , hṛdayasya hṛdbhāvaḥ / ādivṛddhau sauhṛdadaurhṛdaśabdau bhavataḥ / suhṛddurhṛcchabdābhyāṃ yuvādipāṭhādevāṇi kṛte , <hi rend='it'>hṛdbhagasindhvante ......</hi>(Pā_7,3.19) iti hṛdantasya taddhite'ṇi kṛte satyubhayapadavṛddhau satyāṃ sauhārdaṃ dauhārdamiti bhavati //83//</p>\n\n</div>\n<div>\n\n<l rend='bold'>virama iti nipātanāt // VKal_5,2.84 [*VKal_5,2.83] //</l>\n\n<p>rameranudāttopadeśatvāt , <hi rend='it'>nodāttopadeśasya ......</hi>(Pā_7,3.34) ityādinā vṛddhapratiṣedhasyābhāvāt kathaṃ virama iti / āha ---- nipātanāt / etattu <hi rend='it'>yama umarame</hi> ityatroparama iti / [k: etattu copalakṣaṇam ----] atantraṃ copasarga iti //84//</p>\n\n</div>\n<div>\n\n<l rend='bold'>uparyādiṣu sāmīpye dvirukteṣu dvitīyā // VKal_5,2.85 [*VKal_5,2.84] //</l>\n\n<p>uparyādiṣu śabdeṣu sāmīpye dvirukteṣu <hi rend='it'>uparyadhyadhasaḥ sāmīpye</hi>(Pā_8,1.7) ityanena <hi rend='it'>uparyādiṣu triṣu dvitīyāmreḍitānteṣu</hi> iti dvitīyā / vīpsāyāṃ tu dvirukteṣu ṣaṣṭhyeva bhavati ----</p>\n\n<p>  <hi rend='it'>uparyupari buddhināṃ carantīśvarabuddhayaḥ </hi></p>\n\n<p>//85//</p>\n\n</div>\n<div>\n\n<l rend='bold'>mandaṃ mandamityaprakārārthatve // VKal_5,2.86 [*VKal_5,2.85] //</l>\n\n<p>  <hi rend='it'>mandaṃ mandaṃ nudati pavanaḥ</hi>(Meghadūta 1.9)</p>\n\n<p>ityatra <hi rend='it'>mandaṃ mandam</hi> ityaprakārārthe bhavati / prakārārthatve tu <hi rend='it'>prakāre guṇavacanasya</hi>(Pā_8,1.12) iti dvirvacane kṛte karmadhārayavadbhāve ca mandamandamiti prayogaḥ / mandaṃ mandamityatra tu <hi rend='it'>nityavīpsayoḥ</hi>(Pā_8,1.4) iti dvirvacanam / anekabhāgātmakasya nuderyadā sarve bhāvā mandatvena vyāptuymiṣṭā bhavanti tadā vīpseti //86//</p>\n\n</div>\n<div>\n\n<l rend='bold'>na nidrādrugiti, bhaṣbhāvaprāpteḥ // VKal_5,2.87 [*VKal_5,2.86] //</l>\n\n<p>  <hi rend='it'>nidrādrukkādraveyacchaviruparilasaddhargharo vārivāhaḥ</hi></p>\n\n<p>ityatra <hi rend='it'>nidrādruk</hi> iti na yuktaḥ / <hi rend='it'>ekāco baśo bhaṣ ......</hi>(Pā_8,2.37) iti bhaṣabhāvaprāpteḥ / anuprāsapriyaistatvapabhraṃśaḥ kṛtaḥ //87//</p>\n\n</div>\n<div>\n\n<l rend='bold'>niṣpanda iti patvaṃ cintyam // VKal_5,2.88 [*VKal_5,2.87] //</l>\n\n<p>na hyatra patvalakṣaṇamasti / kaskādipāṭho'pyasya na niścitaḥ //88//</p>\n\n</div>\n<div>\n\n<l rend='bold'>nāṅgulisaṅga iti mūrdhanyavidheḥ // VKal_5,2.89 [*VKal_5,2.88] //</l>\n\n<p>  <hi rend='it'>mlāyantyaṅgulisaṅge'pi komalāḥ kusumasrajaḥ</hi></p>\n\n<p>ityatra <hi rend='it'>aṅgulisaṅgaḥ</hi> iti na yuktaḥ / <hi rend='it'>samāse'ṅguleḥ saṅgaḥ</hi> iti mūrdhanyavidhānāt //89//</p>\n\n</div>\n<div>\n\n<l rend='bold'>tenāvantisenādayaḥ pratyuktāḥ // VKal_5,2.90 [*VKal_5,2.89] //</l>\n\n<p>tena <hi rend='it'>aṅgulisaṅge</hi> ityanena <hi rend='it'>avantisenaḥindusenaḥ</hi> evamādayaḥ śabdaḥ pratyuktāḥ pratyākhyātāḥ / <hi rend='it'>suṣāmādiṣu ca</hi>(Pā_8,3.98) <hi rend='it'>eti saṃjñāyāmagāt</hi>(Pā_8,3.99 ga.) iti mūrdhanyavidhānāt //90//</p>\n\n</div>\n<div>\n\n<l rend='bold'>nendravāhane ṇatvam; āhitatvasyāvivakṣitatvāt // VKal_5,2.91 [*VKal_5,2.90] //</l>\n\n<p><hi rend='it'>kuthena nāgendramivendravāhanam</hi> ityatra <hi rend='it'>indravāhana</hi>śabde <hi rend='it'>vāhanamāhitāt</hi>(Pā_8,4.8) iti ṇatvaṃ na bhavati / āhitatvasyāvivakṣitatvāt / svasvāmibhāvamātraṃ hyatra vivakṣitam / tena siddham <hi rend='it'>indravāhanam</hi> iti //91//</p>\n\n  <lg rend='it'>\n<l>sadansanto mayā vivicyaivaṃ nidarśitāḥ /</l>\n<l> anayaiva diśā kāryaṃ śeṣāṇāmapyavekṣaṇam //</l>\n</lg>\n\n<p>iti kāvyālaṅkārasūtravṛttau prāyoyike pañcame'dhikaraṇe dvitīyo'dhyāyaḥ samāptaḥ / śabdaśuddhiḥ /</p>\n\n<p>samāptaṃ cedaṃ prāyogikaṃ pañcamādhikaraṇam /</p>\n\n<p>=============================================================</p>\n\n  </div>\n</body>\n\n"
}