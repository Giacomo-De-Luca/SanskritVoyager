{
  "title": "sa_śvetāśvataropaniṣad-alt",
  "body": "<body xmlns='http://www.tei-c.org/ns/1.0'>\n<p>auṃ / saha nāv avatu / saha nau bhunaktu / saha vīryaṃ karavāvahai / tejasvi nāv adhītam astu / mā vidviṣāvahai /</p>\n\n<p>auṃ śāntiḥ śāntiḥ śāntiḥ</p>\n\n<div type='adhyāya' n='1'>\n\n<head>prathamo 'dhyāyaḥ</head>\n\n<p>hariḥ oṃ brahma-vādino vadanti</p>\n\n<lg xml:id='SvetUp_1.1'>\n<l><seg type='pāda' n='a'>kiṃ kāraṇaṃ brahma kutaḥ sma jātā</seg> <seg type='pāda' n='b'>jīvāma kena kva ca saṃpratiṣṭhāḥ</seg> </l>\n<l><seg type='pāda' n='c'>adhiṣṭhitāḥ kena sukhetareṣu</seg> <seg type='pāda' n='d'>vartāmahe brahma-vido vyavasthām</seg> //</l>\n</lg>\n\n<lg xml:id='SvetUp_1.2'>\n<l><seg type='pāda' n='a'>kālaḥ svabhāvo niyatir yadṛcchā</seg> <seg type='pāda' n='b'>bhūtāni yoniḥ puruṣa iti cintyā</seg> </l>\n<l><seg type='pāda' n='c'>saṃyoga eṣāṃ na tv ātma-bhāvād</seg> <seg type='pāda' n='d'>ātmāpy anīśaḥ sukha-duḥkha-hetoḥ</seg> //</l>\n</lg>\n\n<lg xml:id='SvetUp_1.3'>\n<l><seg type='pāda' n='a'>te dhyāna-yogānugatā apaśyan</seg> <seg type='pāda' n='b'>devātma-śaktiṃ sva-guṇair nigūḍhām</seg> </l>\n<l><seg type='pāda' n='c'>yaḥ kāraṇāni nikhilāni tāni</seg> <seg type='pāda' n='d'>kālātma-yuktāny adhitiṣṭhaty ekaḥ</seg> //</l>\n</lg>\n\n<lg xml:id='SvetUp_1.4'>\n<l><seg type='pāda' n='a'>tam eka-nemiṃ tri-vṛtaṃ ṣoḍaśāntaṃ</seg> <seg type='pāda' n='b'>śatārdhāraṃ viṃśati-pratyarābhiḥ</seg> </l>\n<l><seg type='pāda' n='c'>aṣṭakaiḥ ṣaḍbhir viśva-rūpaika-pāśaṃ</seg> <seg type='pāda' n='d'>tri-mārga-bhedaṃ dvi-nimittaika-moham</seg> //</l>\n</lg>\n\n<lg xml:id='SvetUp_1.5'>\n<l><seg type='pāda' n='a'>pañca-sroto 'mbuṃ pañca-yony-ugra-vakrāṃ</seg> <seg type='pāda' n='b'>pañca-prāṇormiṃ pañca-buddhy-ādi-mūlām</seg> </l>\n<l><seg type='pāda' n='c'>pañcāvartāṃ pañca-duḥkhaugha-vegāṃ</seg> <seg type='pāda' n='d'>pañcāśad-bhedāṃ pañca-parvām adhīmaḥ</seg> //</l>\n</lg>\n\n<lg xml:id='SvetUp_1.6'>\n<l><seg type='pāda' n='a'>sarvājīve sarva-saṃsthe bṛhante</seg> <seg type='pāda' n='b'>asmin haṃso bhrāmyate brahma-cakre</seg> </l>\n<l><seg type='pāda' n='c'>pṛthag ātmānaṃ preritāraṃ ca matvā</seg> <seg type='pāda' n='d'>juṣṭas tatas tenāmṛtatvam eti</seg> //</l>\n</lg>\n\n<lg xml:id='SvetUp_1.7'>\n<l><seg type='pāda' n='a'>udgītam etat paramaṃ tu brahma</seg> <seg type='pāda' n='b'>tasmiṃs trayaṃ supratiṣṭhākṣaraṃ ca</seg> </l>\n<l><seg type='pāda' n='c'>atrāntaraṃ brahma-vido viditvā</seg> <seg type='pāda' n='d'>līnā brahmaṇi tat-parā yoni-muktāḥ</seg> //</l>\n</lg>\n\n<lg xml:id='SvetUp_1.8'>\n<l><seg type='pāda' n='a'>saṃyuktam etat kṣaram akṣaraṃ ca</seg> <seg type='pāda' n='b'>vyaktāvyaktaṃ bharate viśvam īśaḥ</seg> </l>\n<l><seg type='pāda' n='c'>anīśaś cātmā badhyate bhoktṛ-bhāvāj</seg> <seg type='pāda' n='d'>jñātvā devaṃ mucyate sarva-pāśaiḥ</seg> //</l>\n</lg>\n\n<lg xml:id='SvetUp_1.9'>\n<l><seg type='pāda' n='a'>jñājñau dvāv ajāv īśanīśāv</seg> <seg type='pāda' n='b'>ajā hy ekā bhoktṛ-bhogyārtha-yuktā</seg> </l>\n<l><seg type='pāda' n='c'>anantaś cātmā viśva-rūpo hy akartā</seg> <seg type='pāda' n='d'>trayaṃ yadā vindate brahmam etat</seg> //</l>\n</lg>\n\n<lg xml:id='SvetUp_1.10'>\n<l><seg type='pāda' n='a'>kṣaraṃ pradhānam amṛtākṣaraṃ haraḥ</seg> <seg type='pāda' n='b'>kṣarātmānāv īśate deva ekaḥ</seg> </l>\n<l><seg type='pāda' n='c'>tasyābhidhyānād yojanāt tattva-bhāvād</seg> <seg type='pāda' n='d'>bhūyaś cānte viśva-māyā-nivṛttiḥ</seg> //</l>\n</lg>\n\n<lg xml:id='SvetUp_1.11'>\n<l><seg type='pāda' n='a'>jñātvā devaṃ sarva-pāśāpahāniḥ</seg> <seg type='pāda' n='b'>kṣīṇaiḥ kleśair janma-mṛtyu-prahāṇiḥ</seg> </l>\n<l><seg type='pāda' n='c'>tasyābhidhyānāt tṛtīyaṃ deha-bhede</seg> <seg type='pāda' n='d'>viśvaiśvaryaṃ kevala āpta-kāmaḥ</seg> //</l>\n</lg>\n\n<lg xml:id='SvetUp_1.12'>\n<l><seg type='pāda' n='a'>etaj jñeyaṃ nityam evātma-saṃsthaṃ</seg> <seg type='pāda' n='b'>nātaḥ paraṃ veditavyaṃ hi kiñcit</seg> </l>\n<l><seg type='pāda' n='c'>bhoktā bhogyaṃ preritāraṃ ca matvā</seg> <seg type='pāda' n='d'>sarvaṃ proktaṃ trividhaṃ brahmam etat</seg> //</l>\n</lg>\n\n<lg xml:id='SvetUp_1.13'>\n<l><seg type='pāda' n='a'>vahner yathā yoni-gatasya mūrtir</seg> <seg type='pāda' n='b'>na dṛśyate naiva ca liṅga-nāśaḥ</seg> </l>\n<l><seg type='pāda' n='c'>sa bhūya evendhana-yoni-gṛhyas</seg> <seg type='pāda' n='d'>tad vobhayaṃ vai praṇavena dehe</seg> //</l>\n</lg>\n\n<lg xml:id='SvetUp_1.14'>\n<l><seg type='pāda' n='a'>sva-deham araṇiṃ kṛtvā</seg> <seg type='pāda' n='b'>praṇavaṃ cottarāraṇim</seg> </l>\n<l><seg type='pāda' n='c'>dhyāna-nirmathanābhyāsād</seg> <seg type='pāda' n='d'>devaṃ paśyan nigūḍhavat</seg> //</l>\n</lg>\n\n<lg xml:id='SvetUp_1.15'>\n<l><seg type='pāda' n='a'>tileṣu tailaṃ dadhanīva sarpir</seg> <seg type='pāda' n='b'>āpaḥ srotaḥsv araṇīṣu cāgniḥ</seg> </l>\n<l><seg type='pāda' n='c'>evam ātmātmani gṛhyate 'sau</seg> <seg type='pāda' n='d'>satyenainaṃ tapasā yo 'nupaśyati</seg> //</l>\n</lg>\n\n<lg xml:id='SvetUp_1.16'>\n<l><seg type='pāda' n='a'>sarva-vyāpinam ātmānaṃ</seg> <seg type='pāda' n='b'>kṣīre sarpir ivārpitam</seg> </l>\n<l><seg type='pāda' n='c'>ātma-vidyā-tapo-mūlaṃ</seg> <seg type='pāda' n='d'>tad brahmopaniṣat param</seg> //</l>\n</lg>\n\n<p>tad brahmopaniṣat param</p>\n\n<trailer>iti prathamo 'dhyāyaḥ</trailer>\n\n</div>\n<div type='adhyāya' n='2'>\n\n<head>dvitīyo 'dhyāyaḥ</head>\n\n\n<lg xml:id='SvetUp_2.1'>\n<l><seg type='pāda' n='a'>yuñjānaḥ prathamaṃ manas</seg><seg type='pāda' n='b'>tattvāya savitā dhiyaḥ</seg> </l>\n<l><seg type='pāda' n='c'>agner jyotir nicāyya</seg> <seg type='pāda' n='d'>pṛthivyā adhyābharat [*1]</seg> //</l>\n</lg>\n\n<note>[*1] This mantra is also found in Yajurveda 11.1.</note>\n\n<lg xml:id='SvetUp_2.2'>\n<l><seg type='pāda' n='a'>yuktena manasā vayaṃ</seg> <seg type='pāda' n='b'>devasya savituḥ save</seg> </l>\n<l><seg type='pāda' n='c'>suvargeyāya śaktyā [*2]</seg> <seg type='pāda' n='d'>...</seg> //</l>\n</lg>\n\n<note>[*2] This mantra is also found in Yajurveda 11.2.</note>\n\n<lg xml:id='SvetUp_2.3'>\n<l><seg type='pāda' n='a'>yuktvāya manasā devān</seg> <seg type='pāda' n='b'>suvaryato dhiyā divam</seg> </l>\n<l><seg type='pāda' n='c'>bṛhaj jyotiḥ kariṣyataḥ</seg> <seg type='pāda' n='d'>savitā prasuvāti tān [*3]</seg> //</l>\n</lg>\n\n<note>[*3] This mantra is also found in Yajurveda 11.3</note>\n\n<lg xml:id='SvetUp_2.4'>\n<l><seg type='pāda' n='a'>yuñjate mana uta yuñjate dhiyo</seg> <seg type='pāda' n='b'>viprā viprasya bṛhato vipaścitaḥ</seg> </l>\n<l><seg type='pāda' n='c'>vi hotrā dadhe vayunāvid eka</seg> <seg type='pāda' n='d'>inmahī devasya savituḥ pariṣṭutiḥ [*4]</seg> //</l>\n</lg>\n\n<note>[*4] This mantra is also found in Yajurveda 11.4, 5.14, and Rigveda 5.81.1.</note>\n\n<lg xml:id='SvetUp_2.5'>\n<l><seg type='pāda' n='a'>yuje vāṃ brahma pūrvyaṃ namobhir</seg> <seg type='pāda' n='b'>viśloka etu pathy eva sūreḥ</seg> </l>\n<l><seg type='pāda' n='c'>śṛṇvantu viśve amṛtasya putrā</seg> <seg type='pāda' n='d'>ā ye dhāmāni divyāni tasthuḥ [*5]</seg> //</l>\n</lg>\n\n<note>[*5] This mantra is also found in Yajurveda 11.5 and Rigveda 10.13.1.</note>\n\n<lg xml:id='SvetUp_2.6'>\n<l><seg type='pāda' n='a'>agnir yatrābhimathyate</seg> <seg type='pāda' n='b'>vāyur yatrādhirudhyate</seg> </l>\n<l><seg type='pāda' n='c'>somo yatrātiricyate</seg> <seg type='pāda' n='d'>tatra sañjāyate manaḥ</seg> //</l>\n</lg>\n\n<lg xml:id='SvetUp_2.7'>\n<l><seg type='pāda' n='a'>savitrā prasavena</seg> <seg type='pāda' n='b'>juṣeta brahma pūrvyam</seg> </l>\n<l><seg type='pāda' n='c'>yatra yoniṃ kṛṇavase</seg> <seg type='pāda' n='d'>na hi te pūrvam akṣipat</seg> //</l>\n</lg>\n\n<lg xml:id='SvetUp_2.8'>\n<l><seg type='pāda' n='a'>trir unnataṃ sthāpya samaṃ śarīraṃ</seg> <seg type='pāda' n='b'>hṛdīndriyāṇi manasā sanniveśya</seg> </l>\n<l><seg type='pāda' n='c'>brahmoḍupena pratareta vidvān</seg> <seg type='pāda' n='d'>srotāṃsi sarvāṇi bhayāvahāni</seg> //</l>\n</lg>\n\n<lg xml:id='SvetUp_2.9'>\n<l><seg type='pāda' n='a'>prāṇān prapīḍyeha saṃyukta-ceṣṭaḥ</seg> <seg type='pāda' n='b'>kṣīṇe prāṇe nāsikayocchvasīta</seg> </l>\n<l><seg type='pāda' n='c'>duṣṭāśva-yuktam iva vāham enaṃ</seg> <seg type='pāda' n='d'>vidvān mano dhārayetāpramattaḥ</seg> //</l>\n</lg>\n\n<lg xml:id='SvetUp_2.10'>\n<l><seg type='pāda' n='a'>same śucau śarkarā-vahni-bālukā</seg><seg type='pāda' n='b'>vivarjite śabda-jalāśrayādibhiḥ</seg> </l>\n<l><seg type='pāda' n='c'>mano 'nukūle na tu cakṣu-pīḍane</seg> <seg type='pāda' n='d'>guhā-nivātāśrayaṇe prayojayet</seg> //</l>\n</lg>\n\n<lg xml:id='SvetUp_2.11'>\n<l><seg type='pāda' n='a'>nīhāra-dhūmārkānilānalānāṃ</seg> <seg type='pāda' n='b'>khadyota-vidyut-sphaṭika-śaśīnām</seg> </l>\n<l><seg type='pāda' n='c'>etāni rūpāṇi puraḥ-sarāṇi</seg> <seg type='pāda' n='d'>brahmaṇy abhivyakti-karāṇi yoge</seg> //</l>\n</lg>\n\n<lg xml:id='SvetUp_2.12'>\n<l><seg type='pāda' n='a'>pṛthivy-ap-tejo 'nila-khe samutthite</seg> <seg type='pāda' n='b'>pañcātmake yoga-guṇe pravṛtte</seg> </l>\n<l><seg type='pāda' n='c'>na tasya rogo na jarā na mṛtyuḥ</seg> <seg type='pāda' n='d'>prāptasya yogāgni-mayaṃ śarīram</seg> //</l>\n</lg>\n\n<lg xml:id='SvetUp_2.13'>\n<l><seg type='pāda' n='a'>laghutvam ārogyam alolupatvaṃ</seg> <seg type='pāda' n='b'>varṇa-prasādaṃ svara-sauṣṭhavaṃ ca</seg> </l>\n<l><seg type='pāda' n='c'>gandhaḥ śubho mūtra-purīṣam alpaṃ</seg> <seg type='pāda' n='d'>yoga-pravṛttiṃ prathamāṃ vadanti</seg> //</l>\n</lg>\n\n<lg xml:id='SvetUp_2.14'>\n<l><seg type='pāda' n='a'>yathaiva bimbaṃ mṛdayopaliptaṃ</seg> <seg type='pāda' n='b'>tejo-mayaṃ bhrājate tat sudhāntam</seg> </l>\n<l><seg type='pāda' n='c'>tad vātma-tattvaṃ prasamīkṣya dehī</seg> <seg type='pāda' n='d'>ekaḥ kṛtārtho bhavate vīta-śokaḥ</seg> //</l>\n</lg>\n\n<lg xml:id='SvetUp_2.15'>\n<l><seg type='pāda' n='a'>yad ātma-tattvena tu brahma-tattvaṃ</seg> <seg type='pāda' n='b'>dīpopameneha yuktaḥ prapaśyet</seg> </l>\n<l><seg type='pāda' n='c'>ajaṃ dhruvaṃ sarva-tattvair viśuddhaṃ</seg> <seg type='pāda' n='d'>jñātvā devaṃ mucyate sarva-pāśaiḥ</seg> //</l>\n</lg>\n\n<lg xml:id='SvetUp_2.16'>\n<l><seg type='pāda' n='a'>eṣa ha devaḥ pradiśo 'nu sarvāḥ</seg> <seg type='pāda' n='b'>pūrvo ha jātaḥ sa u garbhe antaḥ</seg> </l>\n<l><seg type='pāda' n='c'>sa eva jātaḥ sa janiṣyamāṇaḥ</seg> <seg type='pāda' n='d'>pratyaṅ janāṃs tiṣṭhati sarvato-mukhaḥ</seg> //</l>\n</lg>\n\n<lg xml:id='SvetUp_2.17'>\n<l><seg type='pāda' n='a'>yo devo agnau yo 'psu</seg> <seg type='pāda' n='b'>yo viśvaṃ bhuvanam āviveśa</seg> </l>\n<l><seg type='pāda' n='c'>ya oṣadhīṣu yo vanaspatiṣu</seg> <seg type='pāda' n='d'>tasmai devāya namo namaḥ</seg> //</l>\n</lg>\n\n<trailer>iti dvitīyo 'dhyāyaḥ</trailer>\n\n</div>\n<div type='adhyāya' n='3'>\n\n  <head>tṛtīyo 'dhyāyaḥ</head>\n  \n<lg xml:id='SvetUp_3.1'>\n<l><seg type='pāda' n='a'>ya eko jālavān īśata īśanībhiḥ</seg> <seg type='pāda' n='b'>sarvāṃl lokān īśata īśanībhiḥ</seg> </l>\n<l><seg type='pāda' n='c'>ya evaika udbhave sambhave ca</seg> <seg type='pāda' n='d'>ya etad vidur amṛtās te bhavanti</seg> //</l>\n</lg>\n\n<lg xml:id='SvetUp_3.2'>\n<l><seg type='pāda' n='a'>eko hi rudro na dvitīyāya tasthur</seg> <seg type='pāda' n='b'>ya imāṃl lokān īśata īśanībhiḥ</seg> </l>\n<l><seg type='pāda' n='c'>pratyaṅ janāṃs tiṣṭhati sañcukocānta-kāle</seg> <seg type='pāda' n='d'>saṃsṛjya viśvā bhuvanāni gopāḥ</seg> //</l>\n</lg>\n\n<lg xml:id='SvetUp_3.3'>\n<l><seg type='pāda' n='a'>viśvataś cakṣur uta viśvato-mukho</seg> <seg type='pāda' n='b'>viśvato-bāhur uta viśvatas-pāt</seg> </l>\n<l><seg type='pāda' n='c'>saṃ[*6] bāhubhyāṃ dhamati sampatatrair</seg> <seg type='pāda' n='d'>dyāv-ābhūmī janayan deva ekaḥ [*7]</seg> //</l>\n</lg>\n\n<note>[*6] taṃ</note>\n\n<note>[*7] This mantra is also found in Yajurveda 17.19 and Rigveda 10.82.3.</note>\n\n<lg xml:id='SvetUp_3.4'>\n<l><seg type='pāda' n='a'>yo devānāṃ prabhavaś codbhavaś ca</seg> <seg type='pāda' n='b'>viśvādhipo rudro maharṣiḥ</seg> </l>\n<l><seg type='pāda' n='c'>hiraṇyagarbhaṃ janayāmāsa pūrvaṃ</seg> <seg type='pāda' n='d'>sa no buddhyā śubhayā saṃyunaktu</seg> //</l>\n</lg>\n\n<lg xml:id='SvetUp_3.5'>\n<l><seg type='pāda' n='a'>yā te rudra śivā tanūr</seg> <seg type='pāda' n='b'>aghorāpāpa-kāśinī</seg> </l>\n<l><seg type='pāda' n='c'>tayā nas tanuvā śantamayā</seg> <seg type='pāda' n='d'>giriśantābhicākaśīhi [*8]</seg> //</l>\n</lg>\n\n<note>[*8] Yajurveda 16.2.</note>\n\n<lg xml:id='SvetUp_3.6'>\n<l><seg type='pāda' n='a'>yābhiṣuṃ giriśanta</seg> <seg type='pāda' n='b'>haste bibharṣy astave</seg> </l>\n<l><seg type='pāda' n='c'>śivāṃ giritra tāṃ kuru</seg> <seg type='pāda' n='d'>mā hiṃsīḥ puruṣaṃ jagat [*9]</seg> //</l>\n</lg>\n\n<note>[*9] Yajurveda 16.3.</note>\n\n<lg xml:id='SvetUp_3.7'>\n<l><seg type='pāda' n='a'>tataḥ paraṃ brahma paraṃ bṛhantaṃ</seg> <seg type='pāda' n='b'>yathānikāyaṃ sarva-bhūteṣu gūḍham</seg> </l>\n<l><seg type='pāda' n='c'>viśvasyaikaṃ pariveṣṭitāram</seg> <seg type='pāda' n='d'>īśaṃ taṃ jñātvāmṛtā bhavanti</seg> //</l>\n</lg>\n\n<lg xml:id='SvetUp_3.8'>\n<l><seg type='pāda' n='a'>vedāham etaṃ puruṣaṃ mahāntam</seg> <seg type='pāda' n='b'>āditya-varṇaṃ tamasaḥ parastāt</seg> </l>\n<l><seg type='pāda' n='c'>tam eva viditvātimṛtyum eti</seg> <seg type='pāda' n='d'>nānyaḥ panthā vidyate 'yanāya [*10]</seg> //</l>\n</lg>\n\n<note>[*10] Yajurveda 31.8.</note>\n\n<lg xml:id='SvetUp_3.9'>\n<l><seg type='pāda' n='a'>yasmāt paraṃ nāparam asti kiṃcid</seg> <seg type='pāda' n='b'>yasmān nāṇīyo na jyāyo 'sti kaścit</seg> </l>\n<l><seg type='pāda' n='c'>vṛkṣa iva stabdho divi tiṣṭhaty ekas</seg> <seg type='pāda' n='d'>tenedaṃ pūrṇaṃ puruṣeṇa sarvam</seg> //</l>\n</lg>\n\n<lg xml:id='SvetUp_3.10'>\n<l><seg type='pāda' n='a'>tato yad uttarataraṃ</seg> <seg type='pāda' n='b'>tad arūpam anāmayam</seg> </l>\n<l><seg type='pāda' n='c'>ya etad vidur amṛtāste bhavanti</seg> <seg type='pāda' n='d'>athetare duḥkham evāpi yanti</seg> //</l>\n</lg>\n\n<lg xml:id='SvetUp_3.11'>\n<l><seg type='pāda' n='a'>sarvānana-śiro-grīvaḥ</seg> <seg type='pāda' n='b'>sarva-bhūta-guhāśayaḥ</seg> </l>\n<l><seg type='pāda' n='c'>sarva-vyāpī sa bhagavāṃs</seg> <seg type='pāda' n='d'>tasmāt sarva-gataḥ śivaḥ</seg> //</l>\n</lg>\n\n<lg xml:id='SvetUp_3.12'>\n<l><seg type='pāda' n='a'>mahān prabhur vai puruṣaḥ</seg> <seg type='pāda' n='b'>sattvasyaiṣa pravartakaḥ</seg> </l>\n<l><seg type='pāda' n='c'>sunirmalām imāṃ prāptim</seg> <seg type='pāda' n='d'>īśāno jyotir avyayaḥ</seg> //</l>\n</lg>\n\n<lg xml:id='SvetUp_3.13'>\n<l><seg type='pāda' n='a'>aṅguṣṭha-mātraḥ puruṣo 'ntarātmā</seg> <seg type='pāda' n='b'>sadā janānāṃ hṛdaye sanniviṣṭaḥ</seg> </l>\n<l><seg type='pāda' n='c'>hṛdā manīṣo[*11] manasābhikḷpto</seg> <seg type='pāda' n='d'>ya etad vidur amṛtās te bhavanti</seg> //</l>\n</lg>\n\n<note>[*11] manvīśo</note>\n\n<lg xml:id='SvetUp_3.14'>\n<l><seg type='pāda' n='a'>sahasra-śīrṣā puruṣaḥ</seg> <seg type='pāda' n='b'>sahasrākṣaḥ sahasra-pāt</seg> </l>\n<l><seg type='pāda' n='c'>sa bhūmiṃ viśvato vṛtvā</seg><seg type='pāda' n='d'>[a]tyatiṣṭhad daśāṅgulam</seg> //</l>\n</lg>\n\n<lg xml:id='SvetUp_3.15'>\n<l><seg type='pāda' n='a'>puruṣa evedaṃ sarvaṃ</seg> <seg type='pāda' n='b'>yad bhūtaṃ yac ca bhavyam</seg> </l>\n<l><seg type='pāda' n='c'>utāmṛtatvasyeśāno</seg> <seg type='pāda' n='d'>yad annenātirohati [*12]</seg> //</l>\n</lg>\n\n<note>[*12] Yajurveda 31.1-2, Rigveda 10.90.1-2. Atharva-veda 19.6.1,4.</note>\n\n<lg xml:id='SvetUp_3.16'>\n<l><seg type='pāda' n='a'>sarvataḥ pāṇi-pādaṃ tat</seg> <seg type='pāda' n='b'>sarvato 'kṣi-śiro-mukham</seg> </l>\n<l><seg type='pāda' n='c'>sarvataḥ śrutimal loke</seg> <seg type='pāda' n='d'>sarvam āvṛtya tiṣṭhati</seg> //</l>\n</lg>\n\n<lg xml:id='SvetUp_3.17'>\n<l><seg type='pāda' n='a'>sarvendriya-guṇābhāsaṃ</seg> <seg type='pāda' n='b'>sarvendriya-vivarjitam</seg> </l>\n<l><seg type='pāda' n='c'>sarvasya prabhum īśānaṃ</seg> <seg type='pāda' n='d'>sarvasya śaraṇaṃ bṛhat[*13]</seg> //</l>\n</lg>\n\n<note>[*13] suhṛt</note>\n\n<lg xml:id='SvetUp_3.18'>\n<l><seg type='pāda' n='a'>nava-dvāre pure dehī</seg> <seg type='pāda' n='b'>haṃso lelāyate bahiḥ</seg> </l>\n<l><seg type='pāda' n='c'>vaśī sarvasya lokasya</seg> <seg type='pāda' n='d'>sthāvarasya carasya ca</seg> //</l>\n</lg>\n\n<lg xml:id='SvetUp_3.19'>\n<l><seg type='pāda' n='a'>apāṇi-pādo javano grahītā</seg> <seg type='pāda' n='b'>paśyaty acakṣuḥ sa śṛṇoty akarṇaḥ</seg> </l>\n<l><seg type='pāda' n='c'>sa vetti vedyaṃ na ca tasyāsti vettā</seg> <seg type='pāda' n='d'>tam āhur agryaṃ puruṣaṃ mahāntam</seg> //</l>\n</lg>\n\n<lg xml:id='SvetUp_3.20'>\n<l><seg type='pāda' n='a'>aṇor aṇīyān mahato mahīyān</seg> <seg type='pāda' n='b'>ātmā guhāyāṃ nihito 'sya jantoḥ</seg> </l>\n<l><seg type='pāda' n='c'>tam akratuḥ paśyati vīta-śoko</seg> <seg type='pāda' n='d'>dhātuḥ prasādān mahimānam īśam [*14]</seg> //</l>\n</lg>\n\n<note>[*14] See KaṭhaU 1.2.20.</note>\n\n<lg xml:id='SvetUp_3.21'>\n<l><seg type='pāda' n='a'>vedāham etam ajaraṃ purāṇaṃ</seg> <seg type='pāda' n='b'>sarvātmānaṃ sarva-gataṃ vibhutvāt</seg> </l>\n<l><seg type='pāda' n='c'>janma-nirodhaṃ pravadanti yasya</seg> <seg type='pāda' n='d'>brahma-vādino hi pravadanti nityam</seg> //</l>\n</lg>\n\n<trailer>iti tṛtīyo 'dhyāyaḥ</trailer>\n\n</div>\n<div type='adhyāya' n='4'>\n\n<head>caturtho 'dhyāyaḥ</head>\n  \n<lg xml:id='SvetUp_4.1'>\n<l><seg type='pāda' n='a'>ya eko 'varṇo bahudhā śakti-yogād</seg> <seg type='pāda' n='b'>varaṇān anekān nihitārtho dadhāti</seg> </l>\n<l><seg type='pāda' n='c'>vi caiti cānte viśvam ādau sa devaḥ</seg> <seg type='pāda' n='d'>sa no buddhyā śubhayā saṃyunaktu</seg> //</l>\n</lg>\n\n<lg xml:id='SvetUp_4.2'>\n<l><seg type='pāda' n='a'>tad evāgnis tad ādityas</seg> <seg type='pāda' n='b'>tad vāyus tad u candramāḥ</seg> </l>\n<l><seg type='pāda' n='c'>tad eva śukraṃ tad brahma</seg> <seg type='pāda' n='d'>tad āpas tat prajāpatiḥ [*15]</seg> //</l>\n</lg>\n\n<note>[*15] Yajurveda 32.1.</note>\n\n<lg xml:id='SvetUp_4.3'>\n<l><seg type='pāda' n='a'>tvaṃ strī pumān asi</seg> <seg type='pāda' n='b'>tvaṃ kumāra uta vā kumārī</seg> </l>\n<l><seg type='pāda' n='c'>tvaṃ jīrṇo daṇḍena vañcasi</seg> <seg type='pāda' n='d'>tvaṃ jāto bhavasi viśvato-mukhaḥ [*16]</seg> //</l>\n</lg>\n\n<note>[*16] Atharva-veda 10.8.27.</note>\n\n<lg xml:id='SvetUp_4.4'>\n<l><seg type='pāda' n='a'>nīlaḥ pataṅgo harito lohitākṣas</seg> <seg type='pāda' n='b'>taḍid-garbha ṛtavaḥ samudrāḥ</seg> </l>\n<l><seg type='pāda' n='c'>anādimat tvaṃ vibhutvena vartase</seg> <seg type='pāda' n='d'>yato jātāni bhuvanāni viśvā</seg> //</l>\n</lg>\n\n<lg xml:id='SvetUp_4.5'>\n<l><seg type='pāda' n='a'>ajām ekāṃ lohita-śukla-kṛṣṇāṃ</seg> <seg type='pāda' n='b'>bahvīḥ prajāḥ sṛjamānāṃ sa-rūpāḥ</seg> </l>\n<l><seg type='pāda' n='c'>ajo hy eko juṣamāṇo 'nuśete</seg> <seg type='pāda' n='d'>jahāty enāṃ bhukta-bhogām ajo 'nyaḥ</seg> //</l>\n</lg>\n\n<lg xml:id='SvetUp_4.6'>\n<l><seg type='pāda' n='a'>dvā suparṇā sayujā sakhāyā</seg> <seg type='pāda' n='b'>samānaṃ vṛkṣaṃ pariṣasvajāte</seg> </l>\n<l><seg type='pāda' n='c'>tayor anyaḥ pippalaṃ svādv atty</seg> <seg type='pāda' n='d'>anaśnann anyo abhicākaśīti [*17]</seg> //</l>\n</lg>\n\n<note>[*17] Atharva-veda 9.14.20, Rigveda 1.164.20.</note>\n\n<lg xml:id='SvetUp_4.7'>\n<l><seg type='pāda' n='a'>samāne vṛkṣe puruṣo nimagno</seg> <seg type='pāda' n='b'>'nīśayā śocati muhyamānaḥ</seg> </l>\n<l><seg type='pāda' n='c'>juṣṭaṃ yadā paśyaty anyam īśam</seg> <seg type='pāda' n='d'>asya mahimānam iti vīta-śokaḥ</seg> //</l>\n</lg>\n\n<lg xml:id='SvetUp_4.8'>\n<l><seg type='pāda' n='a'>ṛco akṣare parame vyoman</seg> <seg type='pāda' n='b'>yasmin devā adhi viśve niṣeduḥ</seg> </l>\n<l><seg type='pāda' n='c'>yas taṃ na veda kim ṛcā kariṣyati</seg> <seg type='pāda' n='d'>ya it tad vidus ta ime samāsate [*18]</seg> //</l>\n</lg>\n\n<note>[*18] Atharva-veda 9.15.18, Rigveda 1.164.39.</note>\n\n<lg xml:id='SvetUp_4.9'>\n<l><seg type='pāda' n='a'>chandāṃsi yajñāḥ kratavo vratāni</seg> <seg type='pāda' n='b'>bhūtaṃ bhavyaṃ yac ca vedā vadanti</seg> </l>\n<l><seg type='pāda' n='c'>asmān māyī sṛjate viśvam etat</seg> <seg type='pāda' n='d'>tasmiṃś cānyo māyayā sanniruddhaḥ</seg> //</l>\n</lg>\n\n<lg xml:id='SvetUp_4.10'>\n<l><seg type='pāda' n='a'>māyāṃ tu prakṛtiṃ vidyān</seg> <seg type='pāda' n='b'>māyinaṃ ca maheśvaram</seg> </l>\n<l><seg type='pāda' n='c'>tasyāvayava-bhūtais tu</seg> <seg type='pāda' n='d'>vyāptaṃ sarvam idaṃ jagat</seg> //</l>\n</lg>\n\n<lg xml:id='SvetUp_4.11'>\n<l><seg type='pāda' n='a'>yo yoniṃ yonim adhitiṣṭhaty eko</seg> <seg type='pāda' n='b'>yasminn idam saṃ ca vicaiti sarvam</seg> </l>\n<l><seg type='pāda' n='c'>tam īśānaṃ varadaṃ devam īḍyaṃ</seg> <seg type='pāda' n='d'>nicāyyemāṃ śāntim atyantam eti</seg> //</l>\n</lg>\n\n<lg xml:id='SvetUp_4.12'>\n<l><seg type='pāda' n='a'>yo devānāṃ prabhavaś codbhavaś ca</seg> <seg type='pāda' n='b'>viśvādhipo rudro maharṣiḥ</seg> </l>\n<l><seg type='pāda' n='c'>hiraṇyagarbhaṃ paśyata jāyamānaṃ</seg> <seg type='pāda' n='d'>sa no buddhyā śubhayā saṃyunaktu</seg> //</l>\n</lg>\n\n<lg xml:id='SvetUp_4.13'>\n<l><seg type='pāda' n='a'>yo devānām adhipo</seg> <seg type='pāda' n='b'>yasmin lokā adhiśritāḥ</seg> </l>\n<l><seg type='pāda' n='c'>ya īśe asya dvipadaś catuṣpadaḥ</seg> <seg type='pāda' n='d'>kasmai devāya haviṣā vidhema</seg> //</l>\n</lg>\n\n<lg xml:id='SvetUp_4.14'>\n<l><seg type='pāda' n='a'>sūkṣmātisūkṣmaṃ kalilasya madhye</seg> <seg type='pāda' n='b'>viśvasya sraṣṭāram aneka-rūpam</seg> </l>\n<l><seg type='pāda' n='c'>viśvasyaikaṃ pariveṣṭitāraṃ</seg> <seg type='pāda' n='d'>jñātvā śivaṃ śāntim atyantam eti [*19]</seg> //</l>\n</lg>\n\n<note>[*19] See below 5.13.</note>\n\n<lg xml:id='SvetUp_4.15'>\n<l><seg type='pāda' n='a'>sa eva kāle bhuvanasya goptā</seg> <seg type='pāda' n='b'>viśvādhipaḥ sarva-bhūteṣu gūḍhaḥ</seg> </l>\n<l><seg type='pāda' n='c'>yasmin yuktā brahmarṣayo devatāś ca</seg> <seg type='pāda' n='d'>tam evaṃ jñātvā mṛtyu-pāśāṃś chinatti</seg> //</l>\n</lg>\n\n<lg xml:id='SvetUp_4.16'>\n<l><seg type='pāda' n='a'>ghṛtāt paraṃ maṇḍam ivātisūkṣmaṃ</seg> <seg type='pāda' n='b'>jñātvā śivaṃ sarva-bhūteṣu gūḍham</seg> </l>\n<l><seg type='pāda' n='c'>viśvasyaikaṃ pariveṣṭitāraṃ</seg> <seg type='pāda' n='d'>jñātvā devaṃ mucyate sarva-pāśaiḥ</seg> //</l>\n</lg>\n\n<lg xml:id='SvetUp_4.17'>\n<l><seg type='pāda' n='a'>eṣa devo viśva-karmā mahātmā</seg> <seg type='pāda' n='b'>sadā janānāṃ hṛdaye saṃniviṣṭaḥ</seg> </l>\n<l><seg type='pāda' n='c'>hṛdā manīṣā manasābhikḷpto</seg> <seg type='pāda' n='d'>ya etad vidur amṛtās te bhavanti</seg> //</l>\n</lg>\n\n<lg xml:id='SvetUp_4.18'>\n<l><seg type='pāda' n='a'>yadātamas tan na divā na rātrir</seg> <seg type='pāda' n='b'>na san na cāsac chiva eva kevalaḥ</seg> </l>\n<l><seg type='pāda' n='c'>tad akṣaraṃ tat savitur vareṇyaṃ</seg> <seg type='pāda' n='d'>prajñā ca tasmāt prasṛtā purāṇī</seg> //</l>\n</lg>\n\n<lg xml:id='SvetUp_4.19'>\n<l><seg type='pāda' n='a'>nainam ūrdhvaṃ na tiryañcaṃ</seg> <seg type='pāda' n='b'>na madhye na parijagrabhat</seg> </l>\n<l><seg type='pāda' n='c'>na tasya pratimā asti</seg> <seg type='pāda' n='d'>yasya nāma mahad yaśaḥ</seg> //</l>\n</lg>\n\n<lg xml:id='SvetUp_4.20'>\n<l><seg type='pāda' n='a'>na saṃdṛśe tiṣṭhati rūpam asya</seg> <seg type='pāda' n='b'>na cakṣuṣā paśyati kaścanainam</seg> </l>\n<l><seg type='pāda' n='c'>hṛdā hṛdi-sthaṃ manasā ya enam</seg> <seg type='pāda' n='d'>evaṃ vidur amṛtāste bhavanti</seg> //</l>\n</lg>\n\n<lg xml:id='SvetUp_4.21'>\n<l><seg type='pāda' n='a'>ajāta ity evaṃ kaścid</seg> <seg type='pāda' n='b'>bhīruḥ prapadyate</seg> </l>\n<l><seg type='pāda' n='c'>rudra yat te dakṣiṇaṃ mukhaṃ</seg> <seg type='pāda' n='d'>tena māṃ pāhi nityam</seg> //</l>\n</lg>\n\n<lg xml:id='SvetUp_4.22'>\n<l><seg type='pāda' n='a'>mā nas toke tanaye mā na āyuṣi</seg> <seg type='pāda' n='b'>mā no goṣu mā na aśveṣu rīriṣaḥ</seg> </l>\n<l><seg type='pāda' n='c'>vīrān mā no rudra bhāmito</seg> <seg type='pāda' n='d'>vadhīr haviṣmantaḥ sadāmit tvā havāmahe [*20]</seg> //</l>\n</lg>\n\n<note>[*20] Yajurveda 16.16, Rigveda 10.114.8.</note>\n\n<trailer>iti caturtho 'dhyāyaḥ</trailer>\n\n</div>\n<div type='adhyāya' n='5'>\n\n<head>pañcamo 'dhyāyaḥ</head>\n  \n<lg xml:id='SvetUp_5.1'>\n<l><seg type='pāda' n='a'>dve akṣare brahma-pare tv anante</seg> <seg type='pāda' n='b'>vidyāvidye nihite yatra gūḍhe</seg> </l>\n<l><seg type='pāda' n='c'>kṣaraṃ tv avidyā hy amṛtaṃ tu vidyā</seg> <seg type='pāda' n='d'>vidyāvidye īśate yas tu so 'nyaḥ</seg> //</l>\n</lg>\n\n<lg xml:id='SvetUp_5.2'>\n<l><seg type='pāda' n='a'>yo yoniṃ yonim adhitiṣṭhaty eko</seg> <seg type='pāda' n='b'>viśvāni rūpāṇi yonīś ca sarvāḥ</seg> </l>\n<l><seg type='pāda' n='c'>ṛṣiṃ prasūtaṃ kapilaṃ yas tam agre</seg> <seg type='pāda' n='d'>jñānair bibharti jāyamānaṃ ca paśyet</seg> //</l>\n</lg>\n\n<lg xml:id='SvetUp_5.3'>\n<l><seg type='pāda' n='a'>ekaika-jālaṃ bahudhā vikurvann</seg> <seg type='pāda' n='b'>asmin kṣetre saṃharaty eṣa devaḥ</seg> </l>\n<l><seg type='pāda' n='c'>bhūyaḥ sṛṣṭvā patayas tatheśaḥ</seg> <seg type='pāda' n='d'>sarvādhipatyaṃ kurute mahātmā</seg> //</l>\n</lg>\n\n<lg xml:id='SvetUp_5.4'>\n<l><seg type='pāda' n='a'>sarvā diśa ūrdhvam adhaś ca tiryak</seg> <seg type='pāda' n='b'>prakāśayan bhrājate yad v anaḍvān</seg> </l>\n<l><seg type='pāda' n='c'>evaṃ sa devo bhagavān vareṇyo</seg> <seg type='pāda' n='d'>yoni-svabhāvān adhitiṣṭhaty ekaḥ</seg> //</l>\n</lg>\n\n<lg xml:id='SvetUp_5.5'>\n<l><seg type='pāda' n='a'>yac ca svabhāvaṃ pacati viśva-yoniḥ</seg> <seg type='pāda' n='b'>pācyāṃś ca sarvān pariṇāmayed yaḥ</seg> </l>\n<l><seg type='pāda' n='c'>sarvam etad viśvam adhitiṣṭhaty eko</seg> <seg type='pāda' n='d'>guṇāṃś ca sarvān viniyojayed yaḥ</seg> //</l>\n</lg>\n\n<lg xml:id='SvetUp_5.6'>\n<l><seg type='pāda' n='a'>tad veda-guhyopaniṣatsu gūḍhaṃ</seg> <seg type='pāda' n='b'>tad brahmā vedate brahma-yonim</seg> </l>\n<l><seg type='pāda' n='c'>ye pūrvaṃ devā ṛṣayaś ca tad vidus</seg> <seg type='pāda' n='d'>te tan-mayā amṛtā vai babhūvuḥ</seg> //</l>\n</lg>\n\n<lg xml:id='SvetUp_5.7'>\n<l><seg type='pāda' n='a'>guṇānvayo yaḥ phala-karma-kartā</seg> <seg type='pāda' n='b'>kṛtasya tasyaiva sa copabhoktā</seg> </l>\n<l><seg type='pāda' n='c'>sa viśva-rūpas triguṇas trivartmā</seg> <seg type='pāda' n='d'>prāṇādhipaḥ sañcarati sva-karmabhiḥ</seg> //</l>\n</lg>\n\n<lg xml:id='SvetUp_5.8'>\n<l><seg type='pāda' n='a'>aṅguṣṭha-mātro ravi-tulya-rūpaḥ</seg> <seg type='pāda' n='b'>saṅkalpāhaṅkāra-samanvito yaḥ</seg> </l>\n<l><seg type='pāda' n='c'>buddher guṇenātma-guṇena caiva</seg> <seg type='pāda' n='d'>ārāgra-mātro 'py aparo 'pi dṛṣṭaḥ</seg> //</l>\n</lg>\n\n<lg xml:id='SvetUp_5.9'>\n<l><seg type='pāda' n='a'>bālāgra-śata-bhāgasya</seg> <seg type='pāda' n='b'>śatadhā kalpitasya ca</seg> </l>\n<l><seg type='pāda' n='c'>bhāgo jīvaḥ sa vijñeyaḥ</seg> <seg type='pāda' n='d'>sa cānantyāya kalpate</seg> //</l>\n</lg>\n\n<lg xml:id='SvetUp_5.10'>\n<l><seg type='pāda' n='a'>naiva strī na pumān eṣa</seg> <seg type='pāda' n='b'>na caivāyaṃ napuṃsakaḥ</seg> </l>\n<l><seg type='pāda' n='c'>yad yac charīram ādatte</seg> <seg type='pāda' n='d'>tena tena sa yujyate</seg> //</l>\n</lg>\n\n<lg xml:id='SvetUp_5.11'>\n<l><seg type='pāda' n='a'>saṅkalpana-sparśana-dṛṣṭi-mohair</seg> <seg type='pāda' n='b'>grāsāmbu-vṛṣṭyātma-vivṛddhi-janma</seg> </l>\n<l><seg type='pāda' n='c'>karmānugāny anukrameṇa dehī</seg> <seg type='pāda' n='d'>sthāneṣu rūpāṇy abhisamprapadyate</seg> //</l>\n</lg>\n\n<lg xml:id='SvetUp_5.12'>\n<l><seg type='pāda' n='a'>sthūlāni sūkṣmāṇi bahūni caiva</seg> <seg type='pāda' n='b'>rūpāṇi dehī sva-guṇair vṛṇoti</seg> </l>\n<l><seg type='pāda' n='c'>kriyā-guṇair ātma-guṇaiś ca teṣāṃ</seg> <seg type='pāda' n='d'>saṃyoga-hetur aparo 'pi dṛṣṭaḥ</seg> //</l>\n</lg>\n\n<lg xml:id='SvetUp_5.13'>\n<l><seg type='pāda' n='a'>anādy-anantaṃ kalilasya madhye</seg> <seg type='pāda' n='b'>viśvasya sraṣṭāram aneka-rūpam</seg> </l>\n<l><seg type='pāda' n='c'>viśvasyaikaṃ pariveṣṭitāraṃ</seg> <seg type='pāda' n='d'>jñātvā devaṃ mucyate sarva-pāśaiḥ</seg> //</l>\n</lg>\n\n<lg xml:id='SvetUp_5.14'>\n<l><seg type='pāda' n='a'>bhāva-grāhyam anīḍākhyaṃ</seg> <seg type='pāda' n='b'>bhāvābhāva-karaṃ śivam</seg> </l>\n<l><seg type='pāda' n='c'>kalā-sarga-karaṃ devaṃ</seg> <seg type='pāda' n='d'>ye vidus te jahus tanum</seg> //</l>\n</lg>\n\n<trailer>iti pañcamo 'dhyāyaḥ</trailer>\n\n</div>\n<div type='adhyāya' n='6'>\n\n  <head>ṣaṣṭho 'dhyāyaḥ</head>\n  \n<lg xml:id='SvetUp_6.1'>\n<l><seg type='pāda' n='a'>svabhāvam eke kavayo vadanti</seg> <seg type='pāda' n='b'>kālaṃ tathānye parimuhyamānāḥ</seg> </l>\n<l><seg type='pāda' n='c'>devasyaiṣa mahimā tu loke</seg> <seg type='pāda' n='d'>yenedaṃ bhrāmyate brahma-cakram</seg> //</l>\n</lg>\n\n<lg xml:id='SvetUp_6.2'>\n<l><seg type='pāda' n='a'>yenāvṛtaṃ nityam idaṃ hi sarvaṃ</seg> <seg type='pāda' n='b'>jñaḥ kāla-kālo guṇī sarva-vid yaḥ</seg> </l>\n<l><seg type='pāda' n='c'>teneśitaṃ karma vivartate ha</seg> <seg type='pāda' n='d'>pṛthivy-ap-tejo 'nila-khāni cintyam</seg> //</l>\n</lg>\n\n<lg xml:id='SvetUp_6.3'>\n<l><seg type='pāda' n='a'>tat karma kṛtvā vinivartya bhūyas</seg> <seg type='pāda' n='b'>tattvasya tattvena sametya yogam</seg> </l>\n<l><seg type='pāda' n='c'>ekena dvābhyāṃ tribhir aṣṭabhir vā</seg> <seg type='pāda' n='d'>kālena caivātma-guṇaiś ca sūkṣmaiḥ</seg> //</l>\n</lg>\n\n<lg xml:id='SvetUp_6.4'>\n<l><seg type='pāda' n='a'>ārabhya karmāṇi guṇānvitāni</seg> <seg type='pāda' n='b'>bhāvāṃś ca sarvān viniyojayed yaḥ</seg> </l>\n<l><seg type='pāda' n='c'>teṣām abhāve kṛta-karma-nāśaḥ</seg> <seg type='pāda' n='d'>karma-kṣaye yāti sa tattvato 'nyaḥ</seg> //</l>\n</lg>\n\n<lg xml:id='SvetUp_6.5'>\n<l><seg type='pāda' n='a'>ādiḥ sa saṃyoga-nimitta-hetuḥ</seg> <seg type='pāda' n='b'>paras trikālād akalo 'pi dṛṣṭaḥ</seg> </l>\n<l><seg type='pāda' n='c'>taṃ viśva-rūpaṃ bhava-bhūtam īḍyaṃ</seg> <seg type='pāda' n='d'>devaṃ sva-citta-stham upāsya pūrvam</seg> //</l>\n</lg>\n\n<lg xml:id='SvetUp_6.6'>\n<l><seg type='pāda' n='a'>sa vṛkṣa-kālākṛtibhiḥ paro 'nyo</seg> <seg type='pāda' n='b'>yasmāt prapañcaḥ parivartate 'yam</seg> </l>\n<l><seg type='pāda' n='c'>dharmāvahaṃ pāpa-nudaṃ bhageśaṃ</seg> <seg type='pāda' n='d'>jñātvātma-stham amṛtaṃ viśva-dhāma</seg> //</l>\n</lg>\n\n<lg xml:id='SvetUp_6.7'>\n<l><seg type='pāda' n='a'>tam īśvarāṇāṃ paramaṃ maheśvaraṃ</seg> <seg type='pāda' n='b'>taṃ devatānāṃ paramaṃ ca daivatam</seg> </l>\n<l><seg type='pāda' n='c'>patiṃ patīnāṃ paramaṃ parastād</seg> <seg type='pāda' n='d'>vidāma devaṃ bhuvaneśam īḍyam</seg> //</l>\n</lg>\n\n<lg xml:id='SvetUp_6.8'>\n<l><seg type='pāda' n='a'>na tasya kāryaṃ karaṇaṃ ca vidyate</seg> <seg type='pāda' n='b'>na tat-samaś cābhyadhikaś ca dṛśyate</seg> </l>\n<l><seg type='pāda' n='c'>parāsya śaktir vividhaiva śrūyate</seg> <seg type='pāda' n='d'>svābhāvikī jñāna-bala-kriyā ca</seg> //</l>\n</lg>\n\n<lg xml:id='SvetUp_6.9'>\n<l><seg type='pāda' n='a'>na tasya kaścit patir asti loke</seg> <seg type='pāda' n='b'>na ceśitā naiva ca tasya liṅgam</seg> </l>\n<l><seg type='pāda' n='c'>sa kāraṇaṃ karaṇādhipādhipo</seg> <seg type='pāda' n='d'>na cāsya kaścij janitā na cādhipaḥ</seg> //</l>\n</lg>\n\n<lg xml:id='SvetUp_6.10'>\n<l><seg type='pāda' n='a'>yas tantu-nābha iva tantubhiḥ</seg> <seg type='pāda' n='b'>pradhānajaiḥ svabhāvataḥ</seg> </l>\n<l><seg type='pāda' n='c'>deva ekaḥ svam āvṛṇoti</seg> <seg type='pāda' n='d'>sa no dadhātu brahmāpyayam</seg> //</l>\n</lg>\n\n<lg xml:id='SvetUp_6.11'>\n<l><seg type='pāda' n='a'>eko devaḥ sarva-bhūteṣu gūḍhaḥ</seg> <seg type='pāda' n='b'>sarva-vyāpī sarva-bhūtāntarātmā</seg> </l>\n<l><seg type='pāda' n='c'>karmādhyakṣaḥ sarva-bhūtādhivāsaḥ</seg> <seg type='pāda' n='d'>sākṣī cetā kevalo nirguṇaś ca</seg> //</l>\n</lg>\n\n<lg xml:id='SvetUp_6.12'>\n<l><seg type='pāda' n='a'>eko vaśī niṣkriyāṇāṃ bahūnām</seg> <seg type='pāda' n='b'>ekaṃ bījaṃ bahudhā yaḥ karoti</seg> </l>\n<l><seg type='pāda' n='c'>tam ātma-sthaṃ ye 'nupaśyanti dhīrās</seg> <seg type='pāda' n='d'>teṣāṃ sukhaṃ śāśvataṃ netareṣām</seg> //</l>\n</lg>\n\n<lg xml:id='SvetUp_6.13'>\n<l><seg type='pāda' n='a'>nityo nityānāṃ cetanaś cetanānām</seg> <seg type='pāda' n='b'>eko bahūnāṃ yo vidadhāti kāmān</seg> </l>\n<l><seg type='pāda' n='c'>tat kāraṇaṃ sāṅkhya-yogādhigamyaṃ</seg> <seg type='pāda' n='d'>jñātvā devaṃ mucyate sarva-pāśaiḥ</seg> //</l>\n</lg>\n\n<lg xml:id='SvetUp_6.14'>\n<l><seg type='pāda' n='a'>na tatra sūryo bhāti na candra-tārakaṃ</seg> <seg type='pāda' n='b'>nemā vidyuto bhānti kuto 'yam agniḥ</seg> </l>\n<l><seg type='pāda' n='c'>tam eva bhāntam anubhāti sarvaṃ</seg> <seg type='pāda' n='d'>tasya bhāsā sarvam idaṃ vibhāti</seg> //</l>\n</lg>\n\n<lg xml:id='SvetUp_6.15'>\n<l><seg type='pāda' n='a'>eko haṃso bhuvanasyāsya madhye</seg> <seg type='pāda' n='b'>sa evāgniḥ salile saṃniviṣṭaḥ</seg> </l>\n<l><seg type='pāda' n='c'>tam eva viditvātimṛtyum eti</seg> <seg type='pāda' n='d'>nānyaḥ panthā vidyate 'yanāya</seg> //</l>\n</lg>\n\n<lg xml:id='SvetUp_6.16'>\n<l><seg type='pāda' n='a'>sa viśva-kṛd viśva-vid ātma-yonir</seg> <seg type='pāda' n='b'>jñaḥ kāla-kālo guṇī sarva-vid yaḥ</seg> </l>\n<l><seg type='pāda' n='c'>pradhāna-kṣetra-jña-patir guṇeśaḥ</seg> <seg type='pāda' n='d'>saṃsāra-mokṣa-sthiti-bandha-hetuḥ</seg> //</l>\n</lg>\n\n<lg xml:id='SvetUp_6.17'>\n<l><seg type='pāda' n='a'>sa tan-mayo hy amṛta īśa-saṃstho</seg> <seg type='pāda' n='b'>jñaḥ sarvago bhuvanasyāsya goptā</seg> </l>\n<l><seg type='pāda' n='c'>ya īśe 'sya jagato nityam eva</seg> <seg type='pāda' n='d'>nānyo hetur vidyata īśanāya</seg> //</l>\n</lg>\n\n<lg xml:id='SvetUp_6.18'>\n<l><seg type='pāda' n='a'>yo brahmāṇaṃ vidadhāti pūrvaṃ</seg> <seg type='pāda' n='b'>yo vai vedāṃś ca prahiṇoti tasmai</seg> </l>\n<l><seg type='pāda' n='c'>taṃ ha devaṃ ātma-buddhi-prakāśaṃ</seg> <seg type='pāda' n='d'>mumukṣur vai śaraṇam ahaṃ prapadye</seg> //</l>\n</lg>\n\n<lg xml:id='SvetUp_6.19'>\n<l><seg type='pāda' n='a'>niṣkalaṃ niṣkriyaṃ śāntaṃ</seg> <seg type='pāda' n='b'>niravadyaṃ nirañjanam</seg> </l>\n<l><seg type='pāda' n='c'>amṛtasya paraṃ setuṃ</seg> <seg type='pāda' n='d'>dagdhendanam ivānalam</seg> //</l>\n</lg>\n\n<lg xml:id='SvetUp_6.20'>\n<l><seg type='pāda' n='a'>yadā carmavad ākāśaṃ</seg> <seg type='pāda' n='b'>veṣṭayiṣyanti mānavāḥ</seg> </l>\n<l><seg type='pāda' n='c'>tadā devam avijñāya</seg> <seg type='pāda' n='d'>duḥkhasyānto bhaviṣyati</seg> //</l>\n</lg>\n\n<lg xml:id='SvetUp_6.21'>\n<l><seg type='pāda' n='a'>tapaḥ-prabhāvād deva-prasādāc ca</seg> <seg type='pāda' n='b'>brahma ha śvetāśvataro 'tha vidvān</seg> </l>\n<l><seg type='pāda' n='c'>atyāśramibhyaḥ paramaṃ pavitraṃ</seg> <seg type='pāda' n='d'>provāca samyag-ṛṣi-saṅgha-juṣṭam</seg> //</l>\n</lg>\n\n<lg xml:id='SvetUp_6.22'>\n<l><seg type='pāda' n='a'>vedānte paramaṃ guhyaṃ</seg> <seg type='pāda' n='b'>purā-kalpe pracoditam</seg> </l>\n<l><seg type='pāda' n='c'>nāpraśāntāya dātavyaṃ</seg> <seg type='pāda' n='d'>nāputrāyāśiṣyāya vā punaḥ</seg> //</l>\n</lg>\n\n<lg xml:id='SvetUp_6.23'>\n<l><seg type='pāda' n='a'>yasya deve parā bhaktiḥ</seg> <seg type='pāda' n='b'>yathā deve tathā gurau</seg> </l>\n<l><seg type='pāda' n='c'>tasyaite kathitā hy arthāḥ</seg> <seg type='pāda' n='d'>prakāśante mahātmanaḥ</seg> //</l>\n</lg>\n\n<p>oṃ saha nāv avatu saha nau bhunaktu saha vīryaṃ karavāvahai\ntejasvi nāvadhītam astu mā vidviṣāvahai</p>\n\n<p>oṃ śāntiḥ śāntiḥ śāntiḥ</p>\n\n<trailer>iti ṣaṣṭho 'dhyāyaḥ</trailer>\n</div>\n<trailer>|| iti śvetāśvataropaniṣat sampūrṇā ||</trailer>\n\n\n</body>\n\n"
}