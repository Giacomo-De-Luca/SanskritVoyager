{
  "title": "sa_rāhulabhadra-prajñāpāramitāstotra",
  "body": "<body xmlns='http://www.tei-c.org/ns/1.0'>\n<head>Rāhulabhadra: Prajñāpāramitāstotra</head>\n\n<lg xml:id='RahPps_1'>\n<l><seg type='pāda' n='a'>nirvikalpe namas tubhyaṃ</seg> <seg type='pāda' n='b'>prajñāpāramite 'mite</seg> </l>\n<l><seg type='pāda' n='c'>yā tvaṃ sarvānavadyāṅgi</seg> <seg type='pāda' n='d'>niravadyair nirīkṣyase</seg> //</l>\n</lg>\n\n<lg xml:id='RahPps_2'>\n<l><seg type='pāda' n='a'>ākāśam iva nirlepāṃ</seg> <seg type='pāda' n='b'>niṣprapañcāṃ nirakṣarām</seg> </l>\n<l><seg type='pāda' n='c'>yas tvāṃ paśyati bhāvena</seg> <seg type='pāda' n='d'>sa paśyati tathāgatam</seg> //</l>\n</lg>\n\n<lg xml:id='RahPps_3'>\n<l><seg type='pāda' n='a'>tava cārye guṇāḍhyāyā</seg> <seg type='pāda' n='b'>buddhasya ca jagadguroḥ</seg> </l>\n<l><seg type='pāda' n='c'>na paśyanty antaraṃ santaś</seg> <seg type='pāda' n='d'>candracandrikayor iva</seg> //</l>\n</lg>\n\n<lg xml:id='RahPps_4'>\n<l><seg type='pāda' n='a'>kṛpātmakāḥ prapadya tvāṃ</seg> <seg type='pāda' n='b'>buddhadharmapuraḥsarīm</seg> </l>\n<l><seg type='pāda' n='c'>sukhenāyānti māhātmyam</seg> <seg type='pāda' n='d'>atulaṃ bhaktivatsale</seg> //</l>\n</lg>\n\n<lg xml:id='RahPps_5'>\n<l><seg type='pāda' n='a'>sakṛd apy āśaye śuddhe</seg> <seg type='pāda' n='b'>yas tvāṃ vidhivad īkṣate</seg> </l>\n<l><seg type='pāda' n='c'>tenāpi niyataṃ siddhiḥ</seg> <seg type='pāda' n='d'>prāpyate 'moghadarśane</seg> //</l>\n</lg>\n\n<lg xml:id='RahPps_6'>\n<l><seg type='pāda' n='a'>sarveṣām api vīrāṇāṃ</seg> <seg type='pāda' n='b'>parārthaniratātmanām</seg> </l>\n<l><seg type='pāda' n='c'>poṣikā janayitrī ca</seg> <seg type='pāda' n='d'>mātā tvam asi vatsalā</seg> //</l>\n</lg>\n\n<lg xml:id='RahPps_7'>\n<l><seg type='pāda' n='a'>yad buddhā lokaguravaḥ</seg> <seg type='pāda' n='b'>putrās tava kṛpālavaḥ</seg> </l>\n<l><seg type='pāda' n='c'>tena tvam api kalyāṇi</seg> <seg type='pāda' n='d'>sarvasattvapitāmahī</seg> //</l>\n</lg>\n\n<lg xml:id='RahPps_8'>\n<l><seg type='pāda' n='a'>sarvapāramitābhis tvaṃ</seg> <seg type='pāda' n='b'>nirmalābhir anindite</seg> </l>\n<l><seg type='pāda' n='c'>candralekheva tārābhir</seg> <seg type='pāda' n='d'>anuyātāsi sarvadā</seg> //</l>\n</lg>\n\n<lg xml:id='RahPps_9'>\n<l><seg type='pāda' n='a'>vineyaṃ janam āsādya</seg> <seg type='pāda' n='b'>tatra tatra tathāgataiḥ</seg> </l>\n<l><seg type='pāda' n='c'>bahurūpā tvam evaikā</seg> <seg type='pāda' n='d'>nānānāmabhir īḍyase</seg> //</l>\n</lg>\n\n<lg xml:id='RahPps_10'>\n<l><seg type='pāda' n='a'>prabhāṃ prāpyeva dīptāṃśor</seg> <seg type='pāda' n='b'>avaśyāyodabindavaḥ</seg> </l>\n<l><seg type='pāda' n='c'>tvāṃ prāpya pralayaṃ yānti</seg> <seg type='pāda' n='d'>doṣā vādāś ca vādinām</seg> //</l>\n</lg>\n\n<lg xml:id='RahPps_11'>\n<l><seg type='pāda' n='a'>tvam eva trāsajananī</seg> <seg type='pāda' n='b'>bālānāṃ bhīmadarśanā</seg> </l>\n<l><seg type='pāda' n='c'>āśvāsajananī cāsi</seg> <seg type='pāda' n='d'>viduṣāṃ saumyadarśanā</seg> //</l>\n</lg>\n\n<lg xml:id='RahPps_12'>\n<l><seg type='pāda' n='a'>yasya tvayy apy abhiṣvaṅgas</seg> <seg type='pāda' n='b'>tvannāthasya na vidyate</seg> </l>\n<l><seg type='pāda' n='c'>tasyāmba katham anyatra</seg> <seg type='pāda' n='d'>rāgadveṣau bhaviṣyataḥ</seg> //</l>\n</lg>\n\n<lg xml:id='RahPps_13'>\n<l><seg type='pāda' n='a'>nāgacchasi kutaś cit tvaṃ</seg> <seg type='pāda' n='b'>na ca kva cana gacchasi</seg> </l>\n<l><seg type='pāda' n='c'>sthāneṣv api ca sarveṣu</seg> <seg type='pāda' n='d'>vidvadbhir nopalabhyase</seg> //</l>\n</lg>\n\n<lg xml:id='RahPps_14'>\n<l><seg type='pāda' n='a'>ye tvām evaṃ na paśyanti</seg> <seg type='pāda' n='b'>prapadyante ca bhāvataḥ</seg> </l>\n<l><seg type='pāda' n='c'>prapadya ca vimucyante</seg> <seg type='pāda' n='d'>tad idaṃ mahad adbhutam</seg> //</l>\n</lg>\n\n<lg xml:id='RahPps_15'>\n<l><seg type='pāda' n='a'>tvām eva badhyate paśyann</seg> <seg type='pāda' n='b'>apaśyann api badhyate</seg> </l>\n<l><seg type='pāda' n='c'>tvām eva mucyate paśyann</seg> <seg type='pāda' n='d'>apaśyann api mucyate</seg> //</l>\n</lg>\n\n<lg xml:id='RahPps_16'>\n<l><seg type='pāda' n='a'>aho vismayanīyāsi</seg> <seg type='pāda' n='b'>gambhīrāsi yaśasvini</seg> </l>\n<l><seg type='pāda' n='c'>sudurbodhāsi māyeva</seg> <seg type='pāda' n='d'>dṛśyase na ca dṛśyase</seg> //</l>\n</lg>\n\n<lg xml:id='RahPps_17'>\n<l><seg type='pāda' n='a'>buddhaiḥ pratyekabuddhaiś ca</seg> <seg type='pāda' n='b'>śrāvakaiś ca niṣevitā</seg> </l>\n<l><seg type='pāda' n='c'>mārgas tvam ekā mokṣasya</seg> <seg type='pāda' n='d'>nāsty anya iti niścayaḥ</seg> //</l>\n</lg>\n\n<lg xml:id='RahPps_18'>\n<l><seg type='pāda' n='a'>vyavahāraṃ puraskṛtya</seg> <seg type='pāda' n='b'>prajñaptyarthaṃ śarīriṇām</seg> </l>\n<l><seg type='pāda' n='c'>kṛpayā lokanāthais tvam</seg> <seg type='pāda' n='d'>ucyase ca na cocyase</seg> //</l>\n</lg>\n\n<lg xml:id='RahPps_19'>\n<l><seg type='pāda' n='a'>śaktaḥ kas tvām iha stotuṃ</seg> <seg type='pāda' n='b'>nirnimittāṃ nirañjanām</seg> </l>\n<l><seg type='pāda' n='c'>sarvavāgviśayātītāṃ</seg> <seg type='pāda' n='d'>yā tvaṃ kva cid aniśritā</seg> //</l>\n</lg>\n\n<lg xml:id='RahPps_20'>\n<l><seg type='pāda' n='a'>saty evam api saṃvṛtyā</seg> <seg type='pāda' n='b'>vākpathair vayam īdṛśaiḥ</seg> </l>\n<l><seg type='pāda' n='c'>tvām astutyām api satīṃ</seg> <seg type='pāda' n='d'>tuṣṭūṣantaḥ sunirvṛtāḥ</seg> //</l>\n</lg>\n\n<lg xml:id='RahPps_21'>\n<l><seg type='pāda' n='a'>prajñāpāramitāṃ stutvā</seg> <seg type='pāda' n='b'>yan mayopacitaṃ śubham</seg> </l>\n<l><seg type='pāda' n='c'>tenāstv āśu jagat kṛtsnaṃ</seg> <seg type='pāda' n='d'>prajñāpāraparāyaṇam</seg> //</l>\n</lg>\n\n  </body>\n\n"
}