{
  "title": "sa_gaṇapatihṛdaydhāraṇī",
  "body": "<body xmlns='http://www.tei-c.org/ns/1.0'>\n\n<p>(Gph_10)</p>\n\n<p>namo bhagavate āryamahāgaṇapatihṛdayāya / namo ratnatrayāya //</p>\n\n<p>evaṃ mayā śrutam ekasmin samaye bhagavān rājagṛhe viharati sma / gṛdhrakūṭaparvate mahatā bhikṣusaṃghena sārdham ardhatrayodaśabhir bhikṣuśataiḥ saṃbahulaiś ca bodhisatvair mahāsatvaiḥ / tena khalu punaḥ samayena bhagavān āyuṣmantam ānandam āmantrayate sma //</p>\n\n<p>yaḥ kaścit kulaputra ānanda imāni gaṇapatihṛdayāni dhārayiṣyati vācayiṣyati paryavāpsyati pravartayiṣyati tasya sarvāṇi kāryasiddhāni bhaviṣyanti //</p>\n\n<p>oṃ namo 'stu te mahāgaṇapataye svāhā /\noṃ gaḥ gaḥ gaḥ gaḥ gaḥ gaḥ gaḥ gaḥ /\noṃ namo gaṇapataye svāhā /\noṃ gaṇādhipataye svāhā /\noṃ gaṇeśvarāya svāhā /\noṃ gaṇapatipūjitāya svāhā /\noṃ kaṭa kaṭa maṭa maṭa dara dara vidara vidara hana hana gṛhṇa gṛhṇa dhāva dhāva bhañja bhañja jambha jambha tambha (Gph_11) tambha stambha stambha moha moha deha deha dadāpaya dadāpaya dhanasiddhi me prayaccha /\noṃ rudrāvatārāya svāhā /\noṃ adbhutavindukṣubhitacittamahāhāsam āgacchati /\nmahābhayamahābalaparākramāya mahāhastidakṣiṇāya dadāpaya svāhā /\noṃ namo 'stu te mahāgaṇapataye svāhā /\noṃ gaḥ gaḥ gaḥ gaḥ gaḥ gaḥ gaḥ gaḥ /\noṃ namo gaṇapataye svāhā /\noṃ gaṇeśvarāya svāhā /\noṃ gaṇādhipataye svāhā /\noṃ gaṇapatipūjitāya svāha /\noṃ suru suru svāhā / oṃ turu turu svāhā / oṃ muru muru svāhā /</p>\n\n<p>idam ānanda gaṇapatihṛdayāni //</p>\n\n<p>yaḥ kaścit kulaputro vā kuladuhitā vā bhikṣur vā bhikṣuṇī vā upāsako vā upāsikā vā / yaḥ kaścit kāryam ālabhate mantrasādhanaṃ vā triratnapūjaṃ vā deśāntaragamanaṃ vā rājakulagamanaṃ vā antardhānaṃ vā tena buddhabhagavatāṃ pūjāṃ kṛtvā āryagaṇapatihṛdayaṃ saptavārānucārayitavyaṃ sarvakāryāṇi tasya sidhyante nātra śaṃsayaḥ / sarvakalikalahamardamātsareṣu nityaṃ śamatavyaṃ sarvapraśamaṃ gacchati / dinedine kalpam utthāya sarvasaptavārānucārayitavyaṃ mahāsaubhāge bhaviṣyati / (Gph_12) rājakulagamanakāle mahāprāsādo bhaviṣyanti / śrutidharo bhaviṣyati / na cāsya kāye mahāvyādhayo bhaviṣyanti / na kaścid eva tārapradakṣiṇo 'vatāraṃ lapsyate bhṛṅgo 'vatāraṃ lapsyati na cāsya bodhicittottarāyā bhaviṣyanti / jātau jātau jātismaro bhaviṣyati //</p>\n\n<p>idam avocat bhagavān āttamanās te ca bhikṣavas te bodhisatvā mahāsatvāḥ sā ca sarvāvatī parṣat sadevamānuṣāsuragaruḍagandharvaś ca loko bhagavato bhāṣitam abhyanandann iti //</p>\n\n<p>āryamahāgaṇapatihṛdayaṃ samāptam //</p>\n\n  </body>\n\n"
}