{
  "title": "sa_lolimbarāja-vaidyajīvana",
  "body": "<body xmlns='http://www.tei-c.org/ns/1.0'>\n      <div type='vilāsa' n='1'>\n\t<head>prathamo vilāsaḥ</head>\n\t<lg xml:id='VaiJiv_1.1'>\n\t  <l>prakṛtisubhagagātraṃ prītipātraṃ ramāyā <lb/>diśatu kim api dhāma śyāmalaṃ maṅgalaṃ vaḥ /</l>\n\t  <l>aruṇakamalalīlāṃ yasya pādau dadhāte <lb/>praṇataharajaṭālīgāṅgariṅgattaraṅge //</l>\n\t</lg>\n\t<lg xml:id='VaiJiv_1.2'>\n\t  <l>ratnaṃ vāmadṛśāṃ dṛśāṃ sukhakaraṃ śrīsaptaśṛṅgāspadaṃ <lb/>spaṣṭāṣṭādaśabāhu tad bhagavato bhargasya bhājyaṃ bhaje /</l>\n\t  <l>yadbhaktena mayā ghaṭastani ghaṭīmadhye samutpādyate <lb/>padyānāṃ śatam aṅganādharasudhāspardhāvidhānoddhuram //</l>\n\t</lg>\n\t<lg xml:id='VaiJiv_1.3'>\n\t  <l>divākaraprasādena rogyārogyasamīhayā /</l>\n\t  <l>samāsena vayaṃ kurmaḥ kāvyaṃ sad vaidyajīvanam //</l>\n\t</lg>\n\t<lg xml:id='VaiJiv_1.4'>\n\t  <l>tathāpi kriyate granthaḥ santi yady api durjanāḥ /</l>\n\t  <l>na hi dasyubhayāl loko dainyavān iva vartate //</l>\n\t</lg>\n\t<lg xml:id='VaiJiv_1.5'>\n\t  <l>yeṣāṃ na ceto lalanāsu lagnaṃ <lb/>magnaṃ na sāhityasudhāsamudre /</l>\n\t  <l>jñāsyanti te kiṃ mama ha prayāsān <lb/>andhā yathā vāravadhūvilāsān //</l>\n\t</lg>\n\t<lg xml:id='VaiJiv_1.6'>\n\t  <l>gadagañjanāya caturaiś carakādyair <lb/>munibhir nṛṇāṃ karuṇayā kathitaṃ yat /</l>\n\t  <l>akhilaṃ likhāmi khalu tasya rahasyaṃ <lb/>svakapolakalpitam ihāsti na kiñcit //</l>\n\t</lg>\n\t<lg xml:id='VaiJiv_1.7'>\n\t  <l>guror adhītākhilavaidyavidyaḥ <lb/>pīyūṣapāṇiḥ kuśalaḥ kriyāsu /</l>\n\t  <l>gataspṛho dhairyadharaḥ kṛpāluḥ <lb/>śuddho 'dhikārī bhiṣag īdṛśaḥ syāt //</l>\n\t</lg>\n\t<lg xml:id='VaiJiv_1.8'>\n\t  <l>ādau nidānavidhinā vidadhyād vyādhiniścayam /</l>\n\t  <l>tataḥ sādhyaṃ samīkṣeta paścād bhiṣag upācaret //</l>\n\t</lg>\n\t<lg xml:id='VaiJiv_1.9'>\n\t  <l>auṣadhaṃ mūḍhavaidyānāṃ tyajantu jvarapīḍitāḥ /</l>\n\t  <l>parasaṃsargasaṃsaktakalatram iva sādhavaḥ //</l>\n\t</lg>\n\t<lg xml:id='VaiJiv_1.10'>\n\t  <l>pathye sati gadārtasya kim auṣadhaniṣevaṇam /</l>\n\t  <l>pathye 'sati gadārtasya kim auṣadhaniṣevaṇam //</l>\n\t</lg>\n\t<lg xml:id='VaiJiv_1.11'>\n\t  <l>mahīndramahilātrapāpradapadāravinde tathā <lb/>payonidhipayastatī jaladharair upāttā yathā /</l>\n\t  <l>api prakṛtinīrasā nṛpabhiṣagbhir aṅgīkṛtā <lb/>bhaviṣyati sarasvatī rasavatī murāsāpateḥ //</l>\n\t</lg>\n\t<lg xml:id='VaiJiv_1.12'>\n\t  <l>iha gamiṣyati vaidyamatiḥ śramaṃ <lb/>prathamam eva punas tu mahāsukham /</l>\n\t  <l>priyatamasya mṛgākṣi samāgame <lb/>navakaragrahaṇā gṛhiṇī yathā //</l>\n\t</lg>\n\t<lg xml:id='VaiJiv_1.13'>\n\t  <l>yataḥ sarveṣu rogeṣu prāyaśo balavān jvaraḥ /</l>\n\t  <l>atas tasya pratīkāraṃ prathamaṃ kurmahe vayam //</l>\n\t</lg>\n\t<lg xml:id='VaiJiv_1.14'>\n\t  <l>devadārudhanāviśvabṛhatīdvayapācanam /</l>\n\t  <l>jvare pūrvaṃ pibec cāru payodharadharādhare //</l>\n\t</lg>\n\t<lg xml:id='VaiJiv_1.15'>\n\t  <l>chinnauṣadhāmbhodharadhanvayāsaiḥ <lb/>kirātatiktāmbudareṇuyāsaiḥ /</l>\n\t  <l>viśvāvṛṣāmbhodharadhanvayāsaiḥ <lb/>kvātho marutpittakaphajvareṣu //</l>\n\t</lg>\n\t<lg xml:id='VaiJiv_1.16'>\n\t  <l>uśīrakalaśīmahauṣadhakirātakāmbhodhara<orig>-</orig><lb/>sthirābṛhatikādvayāmṛtalatātrikaṇṭaiḥ kṛtam /</l>\n\t  <l>kaṣāyakam amuṃ pibet pavanajajvaravyākulaḥ <lb/>pumān daśaśatacchadacchadamadagrasallocane //</l>\n\t</lg>\n\t<lg xml:id='VaiJiv_1.17'>\n\t  <l>pīyūṣalokapāñcālīcaraṇānāṃ kaṣāyakam /</l>\n\t  <l>pīyamānaḥ priye hanti hanumajjanakajvaram //</l>\n\t</lg>\n\t<lg xml:id='VaiJiv_1.18'>\n\t  <l>chinnodbhavāparpaṭavārivāha<orig>-</orig><lb/>bhūnimbaśuṇṭhījanitaḥ kaṣāyaḥ /</l>\n\t  <l>samīrapittajvarajarjarāṇāṃ <lb/>karoti bhadraṃ khalu pañcabhadraḥ //</l>\n\t</lg>\n\t<lg xml:id='VaiJiv_1.19'>\n\t  <l>eka eva khalu pittakajvaraṃ <lb/>hanti parpaṭakṛtaḥ kaṣāyakaḥ /</l>\n\t  <l>candanodakamahauṣadhānvitaś <lb/>cet tadā kim u punar vicāraṇā //</l>\n\t</lg>\n\t<lg xml:id='VaiJiv_1.20'>\n\t  <l>drākṣāparpaṭarājavṛkṣakaṭukāmustābhayānāṃ jalaṃ <lb/>mūrcchāśoṣanidāghatṛṭpralapanabhrāntyādipittajvare /</l>\n\t  <l>duḥsparśapramadākirātakaṭukāsiṃhāsyareṇūdbhavaḥ <lb/>kvāthaḥ śarkarayānvito harati tṛḍdāhāsrapittajvarān //</l>\n\t</lg>\n\t<lg xml:id='VaiJiv_1.21'>\n\t  <l>aho kimarthaṃ bahavaḥ kaṣāyāḥ <lb/>parāśarādyair munibhir pradiṣṭāḥ /</l>\n\t  <l>chinnāśivāparpaṭatoyapānāt <lb/>pittajvaraḥ kiṃ na sarīsarīti //</l>\n\t</lg>\n\t<lg xml:id='VaiJiv_1.22'>\n\t  <l>jalajalajapayodareṇuviśvau<orig>-</orig><lb/>ṣadhaśiśiraiḥ sahitaṃ ṣaḍaṅgam etat /</l>\n\t  <l>sapadi sukhakaraṃ sadā sadāha<orig>-</orig><lb/>jvaratṛṣi yojyam idaṃ navajvare 'pi //</l>\n\t</lg>\n\t<lg xml:id='VaiJiv_1.23'>\n\t  <l>lohitacandanapadmakadhānya<orig>-</orig><lb/>chinnaruhāpicumandakaṣāyaḥ /</l>\n\t  <l>pittakaphajvaradāhapipāsā<orig>-</orig><lb/>vāntivināśahutāśaharaḥ syāt //</l>\n\t</lg>\n\t<lg xml:id='VaiJiv_1.24'>\n\t  <l>sahasradhautena ghṛtena kartur <lb/>abhyaṅgam oṣaḥ kṛśatāṃ bibharti /</l>\n\t  <l>anyāṅganāsaṃgamalālasasya <lb/>svīyeṣu dāreṣu yathābhilāṣaḥ //</l>\n\t</lg>\n\t<lg xml:id='VaiJiv_1.25'>\n\t  <l>tṛḍdāhamohāḥ praśamaṃ prayānti <lb/>nimbapravālotthitaphenalepāt /</l>\n\t  <l>yathā narāṇāṃ dhanināṃ dhanāni <lb/>samāgamād vāravilāsinīnām //</l>\n\t</lg>\n\t<lg xml:id='VaiJiv_1.26'>\n\t  <l>amalaiḥ kamalair athānilair <lb/>alasaiḥ puṣparasaiḥ samanvitaiḥ /</l>\n\t  <l>jalakelikathākutūhalair <lb/>api pittajvarajā rujo jayet //</l>\n\t</lg>\n\t<lg xml:id='VaiJiv_1.27'>\n\t  <l>śrīkhaṇḍamaṇḍitakalevaravallarīṇāṃ <lb/>muktāphalākulaviśālakucasthalīnām /</l>\n\t  <l>vaidagdhyamugdhavacasāṃ suvilāsinīnām <lb/>āliṅganaṃ sakaladāham apākaroti //</l>\n\t</lg>\n\t<lg xml:id='VaiJiv_1.28'>\n\t  <l>śayyā pallavapadmapattraracitā vāso vayasyaiḥ samaṃ <lb/>kāntāre kusumasphurattaruvare gānaṃ vipañcīyutam /</l>\n\t  <l>ālāpāś ca śukālikokilakṛtāḥ kāntāś ca kāntāḥ kathāḥ <lb/>vātāś cāmalavālakavyajanajā dāhaṃ nirākurvate //</l>\n\t</lg>\n\t<lg xml:id='VaiJiv_1.29'>\n\t  <l>ayi nitambini gāyanalālase <lb/>madhuravāṇi nikāmamadālase /</l>\n\t  <l>vapuṣi dāhayute vihitaṃ himaṃ <lb/>himahimāṃśujalair anulepanam //</l>\n\t</lg>\n\t<lg xml:id='VaiJiv_1.30'>\n\t  <l>śubhrābhravibhramadhare śaśāṅkakarasundare /</l>\n\t  <l>candanaiś carcite harmye svāpas tāpam apohati //</l>\n\t</lg>\n\t<lg xml:id='VaiJiv_1.31'>\n\t  <l>prāṇapreyasi mā pibantu puruṣāḥ pittajvaravyākulāḥ <lb/>nānāvallijalaṃ vilambitaphalaṃ pāne viṣādapradam /</l>\n\t  <l>tat taiḥ kiṃ kriyatāṃ cikitsakapate mugdhe sukhaṃ sevyatāṃ <lb/>sadyas tāpaharaḥ sudhādhikataraḥ kāntādharaḥ kevalam //</l>\n\t</lg>\n\t<lg xml:id='VaiJiv_1.32'>\n\t  <l>kāntākaṭākṣadagdhānāṃ vada vaidya kim auṣadham /</l>\n\t  <l>dṛḍham āliṅganaṃ pathyaṃ kvathaś cādharacumbanam //</l>\n\t</lg>\n\t<lg xml:id='VaiJiv_1.33'>\n\t  <l>pittajvare kiṃ rasaphāṇṭalepaiḥ <lb/>kiṃ vā kaṣāyair amṛtena vā kim /</l>\n\t  <l>peyaṃ priyāyā mukham ekam eva <lb/>lolimbarājena sadānubhūtam //</l>\n\t</lg>\n\t<lg xml:id='VaiJiv_1.34'>\n\t  <l>prātaḥ paryuṣitaṃ dhānyasalilaṃ sitayā yutam /</l>\n\t  <l>antardāhaṃ haret pītaṃ duḥkhaṃ durgārcanaṃ yathā //</l>\n\t</lg>\n\t<lg xml:id='VaiJiv_1.35'>\n\t  <l>pañcamūlyamṛtāmustāviśvabhūnimbasādhitaḥ /</l>\n\t  <l>kaṣāyaḥ śamayaty āśu vāyumāyubhavaṃ jvaram //</l>\n\t</lg>\n\t<lg xml:id='VaiJiv_1.36'>\n\t  <l>śṛṅgīkaṇākaṭphalapuṣkarāṇāṃ <lb/>kṣaudrānvitānāṃ vihito 'valehaḥ /</l>\n\t  <l>śvāsena kāsena yutaṃ balāsa<orig>-</orig><lb/>jvaraṃ jayed atra na kāpi śaṅkā //</l>\n\t</lg>\n\t<lg xml:id='VaiJiv_1.37'>\n\t  <l>bhārṅgīguḍūcīghanadārusiṃhī<orig>-</orig><lb/>śuṇṭhīkaṇāpuṣkarajaḥ kaṣāyaḥ /</l>\n\t  <l>jvaraṃ nihanti śvasanaṃ kṣiṇoti <lb/>kṣudhāṃ karoti praruciṃ tanoti //</l>\n\t</lg>\n\t<lg xml:id='VaiJiv_1.38'>\n\t  <l>mama dvayaṃ vismayam ātanoti <lb/>tiktākaṣāyo mukhatiktatāghnaḥ /</l>\n\t  <l>nipīḍitorojasarojakośā <lb/>yoṣā pramodaṃ pracuraṃ prayāti //</l>\n\t</lg>\n\t<lg xml:id='VaiJiv_1.39'>\n\t  <l>kvāthaḥ kaṭphalakaṭtṛṇābdadhanikāśṛṅgyugragandhābhayā<orig>-</orig><lb/>bhārṅgīparpaṭaviśvadevatarujo bāhlīkamadhvanvitaḥ /</l>\n\t  <l>kāsaśvāsamukhāmayajvarabalaśleṣmaprakopāpahaḥ <lb/>tadvat komalakaṇṭhi kaṇṭhajanitāṃ pīḍāṃ ca jahrīyate //</l>\n\t</lg>\n\t<lg xml:id='VaiJiv_1.40'>\n\t  <l>aruciṃ dyati luṅgakesaraṃ <lb/>saghṛtaṃ saindhavacūrṇacarcitam /</l>\n\t  <l>rucim amburuhasya tanvi te <lb/>nayanaṃ khañjanagañjanaṃ yathā //</l>\n\t</lg>\n\t<lg xml:id='VaiJiv_1.41'>\n\t  <l>granthīndrajāmarapurākṛmiśatrubhārṅgī<orig>-</orig><lb/>bhṛṅgītrikaṭvanalakaṭphalapauṣkarāṇām /</l>\n\t  <l>rāsnābhayābṛhatikādvayadīpyabhūta<orig>-</orig><lb/>keśīkirātakavacācavikāvṛkīnām //</l>\n\t</lg>\n\t<lg xml:id='VaiJiv_1.42'>\n\t  <l>kvātho hanyāt saṃnipātān samagrān <lb/>buddhibhraṃśaṃ svedaśaityapralāpān /</l>\n\t  <l>śūlādhmānān vidradhiśleṣmavātān <lb/>vātavyādhīn sūtikānāṃ ca tadvat //</l>\n\t</lg>\n\t<lg xml:id='VaiJiv_1.43'>\n\t  <l>saṃnipātasya kālasya kaścid bhedo na vidyate /</l>\n\t  <l>cikitsako jayed yas tu tasmāt ko 'sti pratāpavān //</l>\n\t</lg>\n\t<lg xml:id='VaiJiv_1.44'>\n\t  <l>saṃnipātodadhau magnān uddhared yaḥ kṛpākaraḥ /</l>\n\t  <l>tasmai kiṃ kiṃ na deyaṃ syād vada kovidanandini //</l>\n\t</lg>\n\t<lg xml:id='VaiJiv_1.45'>\n\t  <l>tridoṣājagaragrastaṃ mocayed yaḥ sa vaidyarāṭ /</l>\n\t  <l>ātmāpi tasmai dātavyaḥ kiṃ punaḥ kanakādikam //</l>\n\t</lg>\n\t<lg xml:id='VaiJiv_1.46'>\n\t  <l>yaḥ śophaḥ śrutimūlajaḥ sa kaṭhinaḥ śānte tridoṣajvare <lb/>raktaṃ tatra jalaukayā pariharet sarpiḥ pibec cāturaḥ /</l>\n\t  <l>rāsnānāgaraluṅgamūlahutabhugdārvyagnimanthaiḥ samair <lb/>lepaḥ syād aravindavandyanayane śophavyathādhvaṃsanaḥ //</l>\n\t</lg>\n\t<lg xml:id='VaiJiv_1.47'>\n\t  <l>arkānantākirātāmaratarurasanāsindhuvārogragandhā<orig>-</orig><lb/>tarkārīśigrupañcoṣaṇaghuṇadayitāmārkavāṇāṃ kaṣāyaḥ /</l>\n\t  <l>sadyas tīvrān tridoṣān apaharati dhanurmārutaṃ dantabandhaṃ <lb/>śaityaṃ gātreṣu gāḍhaṃ śvasanakasanakaṃ sūtikāvātarogān //</l>\n\t</lg>\n\t<lg xml:id='VaiJiv_1.48'>\n\t  <l>tiktātiktakaparpaṭāmṛtaśaṭīrāsnākaṇāpauṣkara<orig>-</orig><lb/>trāyantībṛhatīsurauṣadhiśivāduḥsparśabhārṅgīkṛtaḥ /</l>\n\t  <l>kvātho nāśayati tridoṣanikaraṃ svāpaṃ divā jāgaraṃ <lb/>naktaṃ tṛṇmukhaśoṣadāhakasanaśvāsān aśeṣān api //</l>\n\t</lg>\n\t<lg xml:id='VaiJiv_1.49'>\n\t  <l>śūlāt pārśvaśiraḥsthitāt kasanataḥ śvāsāc ca jīrṇajvarān <lb/>muktaḥ syāt puruṣaḥ payaḥ paripiban pañcāṅghriṇā pācitam /</l>\n\t  <l>ekāsau guḍapippalī vijayate jīrṇajvarājīrṇaruk<orig>-</orig><lb/>kṣunmāndyārucipāṇḍujantukasanaśvāsān kim anyauṣadhaiḥ //</l>\n\t</lg>\n\t<lg xml:id='VaiJiv_1.50'>\n\t  <l>jīrṇajvaraṃ kaphayutaṃ kaṇayā sametaś <lb/>chinnodbhavodbhavakaṣāyaka eva hanti /</l>\n\t  <l>rāmo daśāsyam iva rāma iva pralambaṃ <lb/>rāmo yathā samaramūrdhani kārtavīryam //</l>\n\t</lg>\n\t<lg xml:id='VaiJiv_1.51'>\n\t  <l>pañcamūlīkaṣāyasya sakṛṣṇasya niṣevaṇāt /</l>\n\t  <l>jīrṇajvaro kaphodbhūto vidadhāti palāyanam //</l>\n\t</lg>\n\t<lg xml:id='VaiJiv_1.52'>\n\t  <l>śaṭī śuṇṭhī reṇuḥ suratarur anantā bṛhatikā <lb/>ghanas tiktā tiktaṃ khalu navabhir ebhir viracitaḥ /</l>\n\t  <l>kaṣāyaḥ pīto 'yaṃ madhukaṇavimiśraḥ śamayati <lb/>tridoṣaṃ niḥśeṣaṃ viṣamam api jīrṇajvaram api //</l>\n\t</lg>\n\t<lg xml:id='VaiJiv_1.53'>\n\t  <l>vāsāpaṭolatriphalādrākṣāśamyākanimbajaḥ /</l>\n\t  <l>samadhuḥ sasitaḥ kvātho hanyād ekāhikajvaram //</l>\n\t</lg>\n\t<lg xml:id='VaiJiv_1.54'>\n\t  <l>tanvaṅgi gaṅgottaratīrabhūmau <lb/>mamāra hā ko 'py asutas tapasvī /</l>\n\t  <l>jalāñjaliṃ tasya kṛte dadātu <lb/>saikāhikaḥ syād yadi te 'nujanmā //</l>\n\t</lg>\n\t<lg xml:id='VaiJiv_1.55'>\n\t  <l>saśiśiraḥ sadhanaḥ samahauṣadhaḥ <lb/>sanaladaḥ sakaṇaḥ sapayodharaḥ /</l>\n\t  <l>samadhuśarkara eṣa kaṣāyako <lb/>jayati bālamṛgākṣi tṛtīyakam //</l>\n\t</lg>\n\t<lg xml:id='VaiJiv_1.56'>\n\t  <l>cāturthiko gacchati rāmaṭhasya <lb/>ghṛtena jīrṇena yutasya nasyāt /</l>\n\t  <l>līlāvatīnāṃ navayauvanānāṃ <lb/>mukhāvalokād iva sādhubhāvaḥ //</l>\n\t</lg>\n\t<lg xml:id='VaiJiv_1.57'>\n\t  <l>akhaṇḍitaśaratkālakalānidhisamānane /</l>\n\t  <l>cāturthikaharaṃ nasyaṃ munidrumadalāmbunā //</l>\n\t</lg>\n\t<lg xml:id='VaiJiv_1.58'>\n\t  <l>suradāruśivāśivāsthirā<orig>-</orig><lb/>vṛṣaviśvaiḥ kvathitaḥ kaṣāyakaḥ /</l>\n\t  <l>madhunā sitayā ca saṃyutaḥ <lb/>paripītaḥ śamayec caturthikam //</l>\n\t</lg>\n\t<lg xml:id='VaiJiv_1.59'>\n\t  <l>takraṃ tryūṣaṇacūrṇayuktam atha vā madyaṃ hasantīṃ satīṃ <lb/>tadvat kambalarallakān atha kuthāṃ śītāturaḥ śīlayet /</l>\n\t  <l>āliṅgeyur amuṃ himāvadhi dṛḍhaṃ tāruṇyadarpālasāḥ <lb/>kāśmīrāgaruliptapīvarakucāḥ kāmaṃ kuraṅgīdṛśāḥ //</l>\n\t</lg>\n\t<lg xml:id='VaiJiv_1.60'>\n\t  <l>śakrāhvadadrughnavṛṣāmṛtānāṃ <lb/>nirguṇḍikābhṛṅgamahauṣadhānām /</l>\n\t  <l>kṣudrāyavānīsahitaḥ kaṣāyaḥ <lb/>śītajvarāraṇyahiraṇyaretāḥ //</l>\n\t</lg>\n\t<lg xml:id='VaiJiv_1.61'>\n\t  <l>vāṅmādhuryajitāmṛte 'mṛtalatā lakṣmīśivābhe śivā <lb/>viśvaṃ viśvavare ghano ghanakuce siṃhī ca siṃhodari /</l>\n\t  <l>ebhiḥ pañcabhir oṣadhair madhukaṇāyuktaḥ kaṣāyaḥ kṛtaḥ <lb/>pītaś ced viṣamajvaraḥ kim u tadā tanvaṅgi na kṣīyate //</l>\n\t</lg>\n\t<lg xml:id='VaiJiv_1.62'>\n\t  <l>sanāgarāyāḥ sapayodharāyāḥ <lb/>sasiṃhikāyāḥ saguḍūcikāyāḥ /</l>\n\t  <l>dhātryāḥ kaṣāyo madhunā vimiśraḥ <lb/>kaṇāvimiśro viṣamajvaraghnaḥ //</l>\n\t</lg>\n\t<lg xml:id='VaiJiv_1.63'>\n\t  <l>nānyāni mānyāni kim auṣadhāni <lb/>paraṃ tu kānte na rasonakalkāt /</l>\n\t  <l>tailena yuktād aparaḥ prayogo <lb/>mahāsamīre viṣamajvare 'pi //</l>\n\t</lg>\n\t<lg xml:id='VaiJiv_1.64'>\n\t  <l>bhavati viṣamahantrī cetakī kṣaudrayuktā <lb/>bhavati viṣamahantrī pippalī vardhamānā /</l>\n\t  <l>viṣamarujam ajājī hanti yuktā guḍena <lb/>praśamayati tathogrā sevyamānā guḍena //</l>\n\t</lg>\n\t<lg xml:id='VaiJiv_1.65'>\n\t  <l>kim u bhramayasi priye kuvalayaṃ karābhyām idaṃ <lb/>madīyavacanaṃ sudhārasasamaṃ samākarṇaya /</l>\n\t  <l>purāṇaviṣamajvare kulakanimbasiṃhīndrajā<orig>-</orig><lb/>mṛtāghanakaṣāyako madhuyuto varīvartate //</l>\n\t</lg>\n\t<lg xml:id='VaiJiv_1.66'>\n\t  <l>svakāntijitarocane capalalocane mālatī<orig>-</orig><lb/>prasūnanikarasphuratkabari pañcavaktrodari /</l>\n\t  <l>paṭolakaṭurohiṇīmadhukacetakīmustaka<orig>-</orig><lb/>prakalpitakaṣāyako viṣamam āśu jejīyate //</l>\n\t</lg>\n\t<lg xml:id='VaiJiv_1.67'>\n\t  <l>yo bhajet samadhuśyāmāṃ he hemakalaśastani /</l>\n\t  <l>viṣameṣu vyathās tasya na bhavanti kadācana //</l>\n\t</lg>\n\t<lg xml:id='VaiJiv_1.68'>\n\t  <l>kṣaṇam api calatāṃ jahīhi mugdhe <lb/>śṛṇu vacanaṃ mama tanvi sāvadhānā /</l>\n\t  <l>vasati śirasi meghanādamūle <lb/>vrajatitarāṃ viṣamo viśāladṛṣṭe //</l>\n\t</lg>\n\t<lg xml:id='VaiJiv_1.69'>\n\t  <l>viṣamam apaharaty asau kaṣāyo <lb/>madhumadhuro 'madhurāmṛtāśivānām /</l>\n\t  <l>aham iva tava mānini prakopaṃ <lb/>caraṇasaroruhayor luṭhan haṭhena //</l>\n\t</lg>\n\t<lg xml:id='VaiJiv_1.70'>\n\t  <l>abale kamalātanuratnakale <lb/>caladṛkkamale dhṛtakāmakale /</l>\n\t  <l>amṛtābdaśivaṃ madhumad viṣame <lb/>viṣame viṣameṣuvilāsarate //</l>\n\t</lg>\n\t<lg xml:id='VaiJiv_1.71'>\n\t  <l>ayi kuśāgrasamānamate mate <lb/>matimatām atimanmathamanthare /</l>\n\t  <l>jvaraharaṃ rugariṣṭaśivāvacā<orig>-</orig><lb/>yavahavirjatusarṣapadhūpanam //</l>\n\t</lg>\n\t<lg xml:id='VaiJiv_1.72'>\n\t  <l>tiktośīrabalādhānyaparpaṭāmbhodharaiḥ kṛtaḥ /</l>\n\t  <l>kvāthaḥ punaḥ samāyātaṃ jvaraṃ śīghraṃ nivārayet //</l>\n\t</lg>\n\t<lg xml:id='VaiJiv_1.73'>\n\t  <l>gopīdvyāmalakīsthirāmagadhajātiktāpayaḥpālinī<orig>-</orig><lb/>drākṣāśrīphaladhāvanīhimaviṣāmustendrajaiḥ sādhitam /</l>\n\t  <l>syād ājyaṃ viṣamajvarakṣayaśiraḥpārśvavyathārocaka<orig>-</orig><lb/>chardiḥśoṣahalīmakapraśamanaṃ līlālatāmañjari //</l>\n\t</lg>\n\t<lg xml:id='VaiJiv_1.74'>\n\t  <l>caladalatarusevā homamantras trinetra<orig>-</orig><lb/>dvijajanagurupūjā viṣṇunāmnāṃ sahasram /</l>\n\t  <l>maṇidhṛtir api dānāny āśiṣas tāpasānāṃ <lb/>sakalam idam ariṣṭaṃ spaṣṭam aṣṭajvarāṇām //</l>\n\t</lg>\n\t<lg xml:id='VaiJiv_1.75'>\n\t  <l>ayi ratnakale kalānidhe <lb/>kuśale kokilakomalasvare /</l>\n\t  <l>jvaravān jvaravarjito 'tha vā <lb/>laghu kuryād aśanaṃ dinātyaye //</l>\n\t</lg>\n\t<p>iti śrīdivākarasūnulolimbarājaviracite vaidyajīvane jvarapratīkāro nāma prathamo vilāsaḥ</p>\n      </div>\n      <div type='vilāsa' n='2'>\n\t<head>dvitīyo vilāsaḥ</head>\n\t<lg xml:id='VaiJiv_2.1'>\n\t  <l>amṛtātiviṣāsurarājayava<orig>-</orig><lb/>stanayitnukirātakaviśvapayaḥ /</l>\n\t  <l>atisāraharaṃ jvaranāśakaraṃ <lb/>śṛṇu nirjitakuñjarakumbhakuce //</l>\n\t</lg>\n\t<lg xml:id='VaiJiv_2.2'>\n\t  <l>śītośīrakayugmavatsakavṛkīpadmāhvadhānyāmṛtā<orig>-</orig><lb/>bhūnimbāmbudabālabilvakaviṣāviśvauṣadhaiḥ sādhitaḥ /</l>\n\t  <l>kvātho mākṣikasādhito vijayate hṛllāsatṛṣṇāvamī<orig>-</orig><lb/>dāhārocakasaṅgabhaṅgacaturaḥ sarvātisārajvarān //</l>\n\t</lg>\n\t<lg xml:id='VaiJiv_2.3'>\n\t  <l>pañcāṅghrivṛkyabdabalendrabīja<orig>-</orig><lb/>tvaksevyatiktāmṛtaviśvabilvaiḥ /</l>\n\t  <l>jvarātisārān savamīn sakāsān <lb/>saśvāsaśūlāñ chamayet kaṣāyaḥ //</l>\n\t</lg>\n\t<lg xml:id='VaiJiv_2.4'>\n\t  <l>kaphādhike vā pavanādhike vā <lb/>dvayādhike vā gurupañcamūlam /</l>\n\t  <l>pittādhike syāl laghupañcamūlaṃ <lb/>punaḥ punaḥ pṛcchasi kiṃ mṛgākṣi //</l>\n\t</lg>\n\t<lg xml:id='VaiJiv_2.5'>\n\t  <l>sadevadāruḥ saviṣaḥ sapāṭhaḥ <lb/>sajantuśatruḥ saghanaḥ satīkṣṇaḥ /</l>\n\t  <l>savatsakaḥ kvātha udāhṛto 'yaṃ <lb/>śophātisārāmbudhikumbhajanmā //</l>\n\t</lg>\n\t<lg xml:id='VaiJiv_2.6'>\n\t  <l>ayi priye prītibhṛtāṃ murārau <lb/>kiṃ bālakaśrīghanadhānyaviśvaiḥ /</l>\n\t  <l>yasyāpy atīsārarujo na tasya <lb/>kiṃ bālakaśrīghanadhānyaviśvaiḥ //</l>\n\t</lg>\n\t<lg xml:id='VaiJiv_2.7'>\n\t  <l>pittātisāro dhānyāmbubilvābdānāṃ nirudhyate /</l>\n\t  <l>kenātra jñāyate kartā paṇḍitena tvayā vinā //</l>\n\t</lg>\n\t<lg xml:id='VaiJiv_2.8'>\n\t  <l>indrajameghamadākusumaśrī<orig>-</orig><lb/>lodhramahauṣadhamocarasānām /</l>\n\t  <l>cūrṇam idaṃ guḍatakrasametaṃ <lb/>hanty acirād atisāram udāram //</l>\n\t</lg>\n\t<lg xml:id='VaiJiv_2.9'>\n\t  <l>kalyāṇi kāñcanalatālalitāṅgayaṣṭe <lb/>tāmbūlaśālivadane lalane śṛṇu tvam /</l>\n\t  <l>śuṇṭhīmadākusumamocarasājamodās <lb/>takrānvitāḥ praśamayanty atisāram ugram //</l>\n\t</lg>\n\t<lg xml:id='VaiJiv_2.10'>\n\t  <l>atisārapraśamanī citrapatrakaśobhitā /</l>\n\t  <l>vṛddhidā tanuvahneś ca śyāmā śyāmeva rājate //</l>\n\t</lg>\n\t<lg xml:id='VaiJiv_2.11'>\n\t  <l>bāle bālalatāpravālalatikākārāṅghrihastādhare <lb/>mallīmālyalasatkucakṣitidhare ratnajvalanmekhale /</l>\n\t  <l>cañcatkuṇḍalamaṇḍale vijayate raktāmaśūlānvitā<orig>-</orig><lb/>tīsāraṃ kuṭajābdabilvakaviṣādīpyaiḥ kaṣāyaḥ kṛtaḥ //</l>\n\t</lg>\n\t<lg xml:id='VaiJiv_2.12'>\n\t  <l>dhātakyāmalakīpayodharavṛkīkaṭvaṅgayaṣṭīmadhu<orig>-</orig><lb/>śrījambvāmraphalāsthināgaraviṣāhrīberalodhrendrajaiḥ /</l>\n\t  <l>tulyāṃśaṃ vihitaṃ sataṇḍulajalaṃ gaṅgādharākhyaṃ mahā<orig>-</orig><lb/>cūrṇaṃ tūrṇam apākaroti sakalaṃ jīrṇātisāraṃ param //</l>\n\t</lg>\n\t<lg xml:id='VaiJiv_2.13'>\n\t  <l>ayi kandukanindakastani <lb/>pramadārūpamadāpahāriṇi /</l>\n\t  <l>rudhirātisṛtau kaṣāyakaḥ <lb/>samadhur dāḍimavatsakatvacaḥ //</l>\n\t</lg>\n\t<lg xml:id='VaiJiv_2.14'>\n\t  <l>candanaṃ vimalataṇḍulāmbunā <lb/>saṃyutaṃ madhuyutaṃ sitāyutam /</l>\n\t  <l>tṛḍvikhaṇḍanam asṛgvikhaṇḍanaṃ <lb/>khaṇḍanaṃ pracuradāhamehayoḥ //</l>\n\t</lg>\n\t<lg xml:id='VaiJiv_2.15'>\n\t  <l>kukṣiśūlāmaśūlaghnaṃ vividhāsrātisārajit /</l>\n\t  <l>seveta saguḍaṃ bilvaṃ bilvatulyapayodhare //</l>\n\t</lg>\n\t<lg xml:id='VaiJiv_2.16'>\n\t  <l>tṛṭśvāsakāsajvaraśophamūrchā<orig>-</orig><lb/>hikkānnavidveṣaṇavāntiśūlaiḥ /</l>\n\t  <l>yukto 'tisārī smaratu prasahya <lb/>govinda gopāla gadādhareti //</l>\n\t</lg>\n\t<lg xml:id='VaiJiv_2.17'>\n\t  <l>jātīphalaṃ nāgarasarpaphenau <lb/>kharjūphalaṃ bhinnam idaṃ ca nityaṃ /</l>\n\t  <l>yojyaṃ dviniṣkaṃ ca karīṣajātād <lb/>araṇyajād bhasmasamaṃ ca sarvam //</l>\n\t</lg>\n\t<lg xml:id='VaiJiv_2.18'>\n\t  <l>niṣkārdhamātraṃ bhiṣajā prayojyaṃ <lb/>dvivāram etac chubhataṇḍulodaiḥ /</l>\n\t  <l>jīrṇātisāre rudhirāmayukte <lb/>hitaṃ saśūle bahuvegayukte //</l>\n\t</lg>\n\t<lg xml:id='VaiJiv_2.19'>\n\t  <l>yavānī nāgarośīradhanikātiviṣāghanaiḥ /</l>\n\t  <l>bālabilvadviparṇībhir dīpanaṃ pācanaṃ bhavet //</l>\n\t</lg>\n\t<lg xml:id='VaiJiv_2.20'>\n\t  <l>punarnavāvallijabāṇapuṅkha<orig>-</orig><lb/>viśvāgnipathyācirabilvabilvaiḥ /</l>\n\t  <l>kṛtaḥ kaṣāyaḥ śamayed aśeṣān <lb/>durnāmagulmagrahaṇīvikārān //</l>\n\t</lg>\n\t<lg xml:id='VaiJiv_2.21'>\n\t  <l>śuṇṭhīchinnaruhāviṣājaladharais tulyaiḥ kaṣāyaḥ kṛto <lb/>mandāgnau grahaṇīgade 'pi satataṃ sāmānubandhe hitaḥ /</l>\n\t  <l>śuṇṭhīkalkaśṛtaṃ ghṛtaṃ prapibataḥ pāṇḍvāmakāsāpahaṃ <lb/>syād vāyor anulomanaṃ grahaṇikā vegena jaṅgamyate //</l>\n\t</lg>\n\t<lg xml:id='VaiJiv_2.22'>\n\t  <l>pāṭhāviṣākuṭajavṛkṣaphalatvagabda<orig>-</orig><lb/>tiktāmadārasajanāgarabilvacūrṇam /</l>\n\t  <l>sakṣaudrataṇḍulajalaṃ grahaṇīpravāha<orig>-</orig><lb/>raktapravāhagudaruggudajeṣu dadyāt //</l>\n\t</lg>\n\t<lg xml:id='VaiJiv_2.23'>\n\t  <l>tulyāṃśaṃ sakalaṃ kirātakaṭukāmustendrajatryūṣaṇaṃ <lb/>bhāgaś candrakalāmitaḥ kuṭajato bhāgadvayaṃ citrakāt /</l>\n\t  <l>cūrṇaṃ ratnakalābhidhaṃ guḍapayoyuktaṃ ca pāṇḍujvarā<orig>-</orig><lb/>tīsārārucikāmilāgrahaṇikāgulmapramehāpaham //</l>\n\t</lg>\n\t<lg xml:id='VaiJiv_2.24'>\n\t  <l>kṣāradvandvapaṭutrikatrikaṭukaiś cavyājamodānalaiḥ <lb/>kṛṣṇāmūlakahiṅgujīramiśibhis tulyair vidheyaṃ rajaḥ /</l>\n\t  <l>pītaṃ koṣṇajalena kolapayasā takreṇa vānyauṣadhād <lb/>dhṛtkṣudgulmagudāṅkuragrahaṇiṣu prāyaḥ priyaṃ preyasi //</l>\n\t</lg>\n\t<lg xml:id='VaiJiv_2.25'>\n\t  <l>dvikṣāraṣaṭkaṭupaṭuvrajahiṅgudīpyaiḥ <lb/>syāt sāraluṅgabadaraikarasena yuktaḥ /</l>\n\t  <l>śleṣmānilagrahaṇikāsu guḍaḥ praśastaḥ <lb/>nakṣatramukhyamukhi dīpanapācane 'lam //</l>\n\t</lg>\n\t<lg xml:id='VaiJiv_2.26'>\n\t  <l>cūrṇaṃ cavyakacitraśrīviśvabheṣajanirmitam /</l>\n\t  <l>takreṇa sahitaṃ hanti grahaṇīṃ duḥkhakāriṇīm //</l>\n\t</lg>\n\t<lg xml:id='VaiJiv_2.27'>\n\t  <l>rucakāgnimarīcānāṃ cūrṇaṃ takreṇa sevitam /</l>\n\t  <l>grahaṇyudaragulmārśaḥkṣunmāndyaplīhanāśanam //</l>\n\t</lg>\n\t<lg xml:id='VaiJiv_2.28'>\n\t  <l>ājyaṃ payodharajalendrajabālabilva<orig>-</orig><lb/>hrīberamocarasakalkayutaṃ supakvam /</l>\n\t  <l>āmānubandhasahitaṃ rudhirānvitaṃ ca <lb/>sadyo nihanti gṛhiṇi grahaṇīvikāram //</l>\n\t</lg>\n\t<p>iti śrīdivākarasūnulolimbarājaviracite vaidyajīvane grahaṇīpratīkāro nāma dvitīyo vilāsaḥ</p>\n      </div>\n      <div type='vilāsa' n='3'>\n\t<head>tṛtīyo vilāsaḥ</head>\n\t<lg xml:id='VaiJiv_3.1'>\n\t  <l>ataḥ paraṃ komalavāṇi kāsa<orig>-</orig><lb/>śvāsapratīkāram udīrayāmaḥ /</l>\n\t  <l>nihanti kāsaṃ gurupañcamūlī<orig>-</orig><lb/>kṛtaḥ kaṣāyaś capalāsahāyaḥ //</l>\n\t</lg>\n\t<lg xml:id='VaiJiv_3.2'>\n\t  <l>ghanaviśvaśivāguḍajā guṭikā <lb/>tridinaṃ vadanāmbujamadhyadhṛtā /</l>\n\t  <l>harati śvasanaṃ kasanaṃ lalane <lb/>lalaneva himaṃ hṛdaye nihitā //</l>\n\t</lg>\n\t<lg xml:id='VaiJiv_3.3'>\n\t  <l>ajasya mūtrasya śataṃ palānāṃ <lb/>śataṃ palānāṃ ca kalidrumasya /</l>\n\t  <l>pakvaṃ samadhv āśu nihanti kāsaṃ <lb/>śvāsaṃ ca tadvat sabalaṃ balāsam //</l>\n\t</lg>\n\t<lg xml:id='VaiJiv_3.4'>\n\t  <l>ārdrād ardhatulā guḍād api tathārdhāṃśaṃ ca kustumbarī<orig>-</orig><lb/>dīpyāyojaraṇatrijātajaladād etat paced yuktitaḥ /</l>\n\t  <l>leho ratnakale tavaiva kathitaḥ prāṇapriyāyā mayā <lb/>kāsārśojvarapīnasaśvayathurukgulmakṣayadhvaṃsanaḥ //</l>\n\t</lg>\n\t<lg xml:id='VaiJiv_3.5'>\n\t  <l>rāsnābalāpadmakadevadāru<orig>-</orig><lb/>phalatrikatryūṣaṇavellacūrṇam /</l>\n\t  <l>cintāmaṇi kṣaudraghṛtopapannaṃ <lb/>śvāsāṃś ca kāsāṃś ca nirākaroti //</l>\n\t</lg>\n\t<lg xml:id='VaiJiv_3.6'>\n\t  <l>vāsāharidrādhanikāguḍūcī<orig>-</orig><lb/>bhārṅgīkaṇānāgaradhāvanīnām /</l>\n\t  <l>kvāthena mārīcarajonvitena <lb/>śvāsāḥ kṣayaṃ yānti na kasya puṃsaḥ //</l>\n\t</lg>\n\t<lg xml:id='VaiJiv_3.7'>\n\t  <l>tulyā lavaṅgamaricākṣaphalatvacaḥ syuḥ <lb/>sarvaiḥ samo nigaditaḥ khadirasya sāraḥ /</l>\n\t  <l>babbūlavṛkṣajakaṣāyayutaṃ ca cūrṇaṃ <lb/>kāsān nihanti vaṭikā ghaṭikāṣṭakānte //</l>\n\t</lg>\n\t<lg xml:id='VaiJiv_3.8'>\n\t  <l>vātaṃ nirdalayan kaphaṃ kavalayann unmūlayan pīnasaṃ <lb/>dṛṣṭiṃ nirmalayan prabhāṃ prabalayan hṛdrogam utsārayan /</l>\n\t  <l>niḥśeṣaṃ jaṭharāmayaṃ praśamayann uddīpayan pāvakaṃ <lb/>kāsaśvāsanirāsasādhanam asau viśvākaṣāyaḥ smṛtaḥ //</l>\n\t</lg>\n\t<lg xml:id='VaiJiv_3.9'>\n\t  <l>rūpaṃ kīdṛk kamalavadane nuḥ pare sau gireḥ syāt <lb/>saṃbuddhiḥ kā madhuravacane kāgnibījasya ṣaṣṭhiḥ /</l>\n\t  <l>kasya kvāthaḥ śvasanaśamano vallabheneti pṛṣṭā <lb/>vidvadvandyā drutam idam adāt sottaraṃ nāgarasya //</l>\n\t</lg>\n\t<lg xml:id='VaiJiv_3.10'>\n\t  <l>kaṭutailena saṃyukto guḍo yāvan na sevitaḥ /</l>\n\t  <l>tāvan naśyati kiṃ śvāsaḥ pīyūṣamadhurādhare //</l>\n\t</lg>\n\t<lg xml:id='VaiJiv_3.11'>\n\t  <l>sevitaṃ madhukhaṇḍābhyāṃ cūrṇaṃ marīcajaṃ yadi /</l>\n\t  <l>kimarthaṃ kriyate cintā kāsaśvāsau parājitau //</l>\n\t</lg>\n\t<lg xml:id='VaiJiv_3.12'>\n\t  <l>ayi ratnakale nīlanalinacchadanekṣaṇe /</l>\n\t  <l>siṃhīkaṣāyaḥ sakaṇaḥ kāsagrāsakaraḥ kṣaṇāt //</l>\n\t</lg>\n\t<lg xml:id='VaiJiv_3.13'>\n\t  <l>pippalīpippalīmūlavibhītakamahauṣadhaiḥ /</l>\n\t  <l>madhunā sevitaiḥ kāsaḥ praśāmyati kutūhalāt //</l>\n\t</lg>\n\t<lg xml:id='VaiJiv_3.14'>\n\t  <l>rāvaṇasya suto hanyān mukhavārijadhāritaḥ /</l>\n\t  <l>śvasanaṃ kasanaṃ vāpi tam ivānilanandanaḥ //</l>\n\t</lg>\n\t<lg xml:id='VaiJiv_3.15'>\n\t  <l>ayi prāṇapriye jātīphalalohitalocane /</l>\n\t  <l>śuṇṭhībhārṅgīkṛtaḥ kvāthaḥ śvāsahrāsāya pāyayet //</l>\n\t</lg>\n\t<lg xml:id='VaiJiv_3.16'>\n\t  <l>asti prāṇapate mama priyatamā kandarpalīlā sakhī <lb/>kāsakleśavaśād atīva kṛśatāṃ prāptāsti sā sāmprataṃ /</l>\n\t  <l>tasyās tvaṃ kathayopacāram adhunā kṣaudrānvitaṃ dīyatāṃ <lb/>viśvagranthikaṇākalidrumabhavaṃ cūrṇaṃ cakorekṣaṇe //</l>\n\t</lg>\n\t<lg xml:id='VaiJiv_3.17'>\n\t  <l>saṃyutaṃ guḍasarpibhyāṃ cūrṇaṃ trikaṭusaṃbhavam /</l>\n\t  <l>nihanti tarasā kāsāṃs trāsān iva satāṃ hariḥ //</l>\n\t</lg>\n\t<lg xml:id='VaiJiv_3.18'>\n\t  <l>śṛṅgiberaraso yena madhunā saha sevitaḥ /</l>\n\t  <l>śvāsakāsabhayaṃ tasya na kadācid bhaviṣyati //</l>\n\t</lg>\n\t<lg xml:id='VaiJiv_3.19'>\n\t  <l>pulomajāvallabhasūnupatnī<orig>-</orig><lb/>tātātmabhūśekharavāhanasya /</l>\n\t  <l>saundaryadūrīkṛtarāmarāme <lb/>kaṣāyakaḥ kāsasamīrasarpaḥ //</l>\n\t</lg>\n\t<lg xml:id='VaiJiv_3.20'>\n\t  <l>phalatrayacchinnaruhāhutāśa<orig>-</orig><lb/>rāsnākṛmidhvaṃsikaṭutrayāṇām /</l>\n\t  <l>cūrṇaṃ samāṃśaṃ sitayā sametaṃ <lb/>kāsaṃ jayen nātra vicāraṇīyam //</l>\n\t</lg>\n\t<lg xml:id='VaiJiv_3.21'>\n\t  <l>daśamūlakaṣāyamiśritaṃ vā lalane viśvakaṣāyamiśritaṃ vā /</l>\n\t  <l>prapibet kaṭikukṣivastiśūle dhruvam eraṇḍajatailam ekam eva //</l>\n\t</lg>\n\t<lg xml:id='VaiJiv_3.22'>\n\t  <l>rāsnāmṛtānāgaradevadāru<orig>-</orig><lb/>pañcāṅghriyugmendrayavaiḥ kaṣāyaḥ /</l>\n\t  <l>ruvūkatailena samanvito 'yaṃ <lb/>bhettā bhaved āmasamīraṇasya //</l>\n\t</lg>\n\t<lg xml:id='VaiJiv_3.23'>\n\t  <l>vilāsinī vilāsena vilāsihṛdayaṃ yathā /</l>\n\t  <l>tathā guḍūcī viśvena hared āmasamīraṇam //</l>\n\t</lg>\n\t<lg xml:id='VaiJiv_3.24'>\n\t  <l>samyaksvinnāś chagalajarase kānanotthāḥ kulatthāś <lb/>caile baddhāḥ parihṛtatuṣāḥ prauḍhasīmantinībhiḥ /</l>\n\t  <l>sūkṣmaṃ piṣṭāḥ paṭurasaniśācūrṇapūrṇāḥ kṣapāyāṃ <lb/>cakṣuḥkṣiptāḥ rudhiravikṛtiṃ saṃharanti tryaheṇa //</l>\n\t</lg>\n\t<lg xml:id='VaiJiv_3.25'>\n\t  <l>lolimbarājakavinā vanitāvataṃse <lb/>śigror amuṣya kathito 'sti kim u prayogaḥ /</l>\n\t  <l>etasya pallavarasāt samadhoḥ kim anyat <lb/>dṛgvyādhimātraharaṇe mahilāgragaṇye //</l>\n\t</lg>\n\t<lg xml:id='VaiJiv_3.26'>\n\t  <l>kuvalayanayane 'rjunaṃ kapho 'bdheḥ <lb/>saha sitayāśu nirācarīkaroti /</l>\n\t  <l>priyakaram iva kāminī navoḍhā <lb/>laghukucaśālini vakṣasi prayuktam //</l>\n\t</lg>\n\t<lg xml:id='VaiJiv_3.27'>\n\t  <l>iti nigaditam āryaiḥ netrarogāturāṇāṃ <lb/>niśi samadhughṛtāgryā sevitavyā sukhāya /</l>\n\t  <l>ayi navaśiśulīlāloladṛṣṭe tvam agryā <lb/>janayasi bata kasmād vaiparītyaṃ paraṃ tu //</l>\n\t</lg>\n\t<lg xml:id='VaiJiv_3.28'>\n\t  <l>nirākaroti naktāndhyaṃ sagomayarasā kaṇā /</l>\n\t  <l>yathā ratena ramaṇī ramaṇasya mahābalam //</l>\n\t</lg>\n\t<lg xml:id='VaiJiv_3.29'>\n\t  <l>śyāme 'śyāme priyaśyāme śyāmabodhitamānase /</l>\n\t  <l>śuklaṃ śamayati kṣipraṃ mākṣikaṃ mākṣikānvitam //</l>\n\t</lg>\n\t<lg xml:id='VaiJiv_3.30'>\n\t  <l>triphalāvṛṣabhūnimbanimbatiktāmṛtākṛtaḥ /</l>\n\t  <l>kvātho madhusitāyukto kāmalāpāṇḍurogajit //</l>\n\t</lg>\n\t<lg xml:id='VaiJiv_3.31'>\n\t  <l>devadālīphalaraso nasyāto hanti kāmalām /</l>\n\t  <l>saṃdeho nāsti samphullanīlotpalavilocane //</l>\n\t</lg>\n\t<lg xml:id='VaiJiv_3.32'>\n\t  <l>girimṛddhātrirātrīṇām añjanaṃ kāmalāpaham /</l>\n\t  <l>idaṃ na hi bhaven mithyā śapathas tu tavāṅgane //</l>\n\t</lg>\n\t<lg xml:id='VaiJiv_3.33'>\n\t  <l>aye manojñakuṇḍale sphuranmukhendumaṇḍale /</l>\n\t  <l>gavāṃ payaḥ sanāgaraṃ nihanti tanvi kāmalām //</l>\n\t</lg>\n\t<lg xml:id='VaiJiv_3.34'>\n\t  <l>picumandarasena miśritaiḥ <lb/>picumandānilaśatrubījakaiḥ /</l>\n\t  <l>ghaṭitāṃ vaṭikāṃ bhagāntare <lb/>bhagaśūlapraśamāya dhārayet //</l>\n\t</lg>\n\t<lg xml:id='VaiJiv_3.35'>\n\t  <l>taruṇy uttaraṇīmūlaṃ chāgīsarpiḥsamanvitam /</l>\n\t  <l>śivaśastrābhidhāṃ bādhāṃ yonisthāṃ hanti satvaram //</l>\n\t</lg>\n\t<lg xml:id='VaiJiv_3.36'>\n\t  <l>gopīvṛkīdārukirātamūrvā<orig>-</orig><lb/>tiktāmṛtāviśvaghanendrajānām /</l>\n\t  <l>kvātho 'yam ukto mṛgalocanānāṃ <lb/>duṣṭasya dugdhasya viśodhanāya //</l>\n\t</lg>\n\t<lg xml:id='VaiJiv_3.37'>\n\t  <l>kaṭaṅkaṭerīrasajābdavāsā<orig>-</orig><lb/>bhūnimbabhallītilajaḥ kaṣāyaḥ /</l>\n\t  <l>kṣaudrānvitaś cañcalalocanānāṃ <lb/>nānāvidhāni pradarāṇi hanyāt //</l>\n\t</lg>\n\t<lg xml:id='VaiJiv_3.38'>\n\t  <l>kuvalayadalanetre taṇḍulīyasya mūlaṃ <lb/>rasajam api samāṃśaṃ bheṣajadvandvam etat /</l>\n\t  <l>himakaramukhi yuktaṃ taṇḍulāmbhomadhubhyāṃ <lb/>pradaradaram udīrṇaṃ sundarīṇāṃ nihanti //</l>\n\t</lg>\n\t<lg xml:id='VaiJiv_3.39'>\n\t  <l>mūlaṃ gavākṣyāḥ smaramandirasthaṃ <lb/>puṣpāvarodhasya vadhaṃ karoti /</l>\n\t  <l>abhartṛkāṇāṃ vyabhicāriṇīnāṃ <lb/>yogo 'yam eva drutagarbhapāte //</l>\n\t</lg>\n\t<lg xml:id='VaiJiv_3.40'>\n\t  <l>madhvājyayaṣṭīmadhuluṅgamūlaṃ <lb/>nipīya sūte sumukhī sukhena /</l>\n\t  <l>sataṇḍulāmbhaḥsitadhānyakalka<orig>-</orig><lb/>pānād vamir gacchati garbhiṇīnām //</l>\n\t</lg>\n\t<lg xml:id='VaiJiv_3.41'>\n\t  <l>dhānyābdāmbudvayāralvamṛtaviṣabalāreṇuduḥsparśaśītaṃ <lb/>garbhiṇyāḥ sūtikāyā api rudhirarugāmātisārajvaraghnam /</l>\n\t  <l>mustāśṛṅgīviṣāṇāṃ praśamayati rajaḥ sevitaṃ kṣaudrayuktaṃ <lb/>bālānāṃ vāntikāsajvaram ativiṣajaṃ kṣaudrayuktaṃ rajo vā //</l>\n\t</lg>\n\t<lg xml:id='VaiJiv_3.42'>\n\t  <l>kumārātisāre kaṣāyaḥ samaṅgā<orig>-</orig><lb/>madāśārivārodhrajaḥ kṣaudrayuktaḥ /</l>\n\t  <l>madārodhrabilvābdamañjiṣṭhavālā<orig>-</orig><lb/>kaṣāyo 'valeho 'tha vā kṣaudrayuktaḥ //</l>\n\t</lg>\n\t<lg xml:id='VaiJiv_3.43'>\n\t  <l>kṛṣṇāruṇāmustakaśṛṅgikāṇāṃ <lb/>tulyena cūrṇena samākṣikena /</l>\n\t  <l>jvarātisāraḥ praśamaṃ prayāti <lb/>saśvāsakāsaḥ savamiḥ śiśūnām //</l>\n\t</lg>\n\t<p>iti śrīdivākarasūnulolimbarājaviracite vaidyajīvane vilāsinīrogapratīkāro nāma tṛtīyo vilāsaḥ</p>\n      </div>\n      <div type='vilāsa' n='4'>\n\t<head>caturtho vilāsaḥ</head>\n\t<lg xml:id='VaiJiv_4.1'>\n\t  <l>vidvallalāmalolimbanṛpater vāgvilāsataḥ /</l>\n\t  <l>tṛptir na jāyate svāmin punaḥ kiñcin nirūpaya //</l>\n\t</lg>\n\t<lg xml:id='VaiJiv_4.2'>\n\t  <l>kṣayotpattivināśāya siṃhāsyaḥ sevyatāṃ sadā /</l>\n\t  <l>bahūnām asya viśvāso jātaḥ kamalalocane //</l>\n\t</lg>\n\t<lg xml:id='VaiJiv_4.3'>\n\t  <l>ayi sundari sundarānane <lb/>rucirāpāṅgataraṅgalocane /</l>\n\t  <l>navanītamadhūpalāśanād <lb/>uḍurājasya bhavet kṣayakṣayaḥ //</l>\n\t</lg>\n\t<lg xml:id='VaiJiv_4.4'>\n\t  <l>ayi komalakuntalāvalī<orig>-</orig><lb/>vilasanmālatikāmanohare /</l>\n\t  <l>triphalājanitaḥ kaṣāyakaḥ <lb/>sahito guggulunā vraṇaṃ jayet //</l>\n\t</lg>\n\t<lg xml:id='VaiJiv_4.5'>\n\t  <l>madanajvarakārināmadheye <lb/>rasike ratnakale prabhātakāle /</l>\n\t  <l>śiśirāmbu piban madhuprayuktaṃ <lb/>gaṇanātho 'pi bhavet kilāsthiśeṣaḥ //</l>\n\t</lg>\n\t<lg xml:id='VaiJiv_4.6'>\n\t  <l>trikaṭutriphalākaliṅganimba<orig>-</orig><lb/>trivṛdugrākhadirodbhavaḥ kaṣāyaḥ /</l>\n\t  <l>paśumūtrasamanvito nipītaḥ <lb/>kṛmikoṭīr api hanti hanta vegāt //</l>\n\t</lg>\n\t<lg xml:id='VaiJiv_4.7'>\n\t  <l>jātīpravālatriphalāyavāsa<orig>-</orig><lb/>dārvītriyāmāmṛtagostanīnām /</l>\n\t  <l>kaṣāyakaḥ kṣaudrayuto nihanti <lb/>mukhasya pākaṃ mukhapaṅkajasthaḥ //</l>\n\t</lg>\n\t<lg xml:id='VaiJiv_4.8'>\n\t  <l>sphuratsundarodāramandāradāma<orig>-</orig><lb/>prakāmābhirāmastanadvandvamadhye /</l>\n\t  <l>haridrārajomākṣikābhyāṃ vimiśraḥ <lb/>śivāyāḥ kaṣāyaḥ pramehāpahārī //</l>\n\t</lg>\n\t<lg xml:id='VaiJiv_4.9'>\n\t  <l>chinnāraso 'pi madhunā nānāmehanivāraṇaḥ /</l>\n\t  <l>vadanti bhiṣajaḥ sarve śaradindunibhānane //</l>\n\t</lg>\n\t<lg xml:id='VaiJiv_4.10'>\n\t  <l>ratikelikalākuśale vilasad<orig>-</orig><lb/>valaye malayena samānakuce /</l>\n\t  <l>amṛtāvratatī ruvutailayutā <lb/>dalayed anilāsram udārataram //</l>\n\t</lg>\n\t<lg xml:id='VaiJiv_4.11'>\n\t  <l>madhūtthāruṇāgopikādevadhūpaiḥ <lb/>śṛtaṃ vātaraktāpahaṃ piṇḍatailam /</l>\n\t  <l>kaṣāyaḥ sahairaṇḍatailena pītas <lb/>tathairaṇḍasiṃhāsyavatsādanīnām //</l>\n\t</lg>\n\t<lg xml:id='VaiJiv_4.12'>\n\t  <l>laśunajīrakagandhakasaindhava<orig>-</orig><lb/>trikaṭurāmaṭhacūrṇam idaṃ samam /</l>\n\t  <l>sapadi nimburasena viṣūcikāṃ <lb/>harati bho ratibhogavicakṣaṇe //</l>\n\t</lg>\n\t<lg xml:id='VaiJiv_4.13'>\n\t  <l>ruglājābdavaṭaprarohamadhukair madhvanvitaiḥ kalpitā<orig>-</orig><lb/>py ugrām āśu tṛṣaṃ bhṛśaṃ praśamayed āsyāntarasthā vaṭī /</l>\n\t  <l>elālājalavaṅganāgacapalāśrīkolamajjāmbuda<orig>-</orig><lb/>śrīkhaṇḍaṃ madhukhaṇḍayuk praśamayed vāntiṃ tridoṣodbhavām //</l>\n\t</lg>\n\t<lg xml:id='VaiJiv_4.14'>\n\t  <l>ramāramyākāre caturavacane cārucikure <lb/>vimūlyālaṃkāre karatalalasannīlanaline /</l>\n\t  <l>nidāghaḥ saṃjātas tava kim u sarojanmakadalī<orig>-</orig><lb/>dalaiḥ kḷpte talpe svapihi laghu sāhityanipuṇe //</l>\n\t</lg>\n\t<lg xml:id='VaiJiv_4.15'>\n\t  <l>rasadvijīradviniśāmarīca<orig>-</orig><lb/>sindūradaityendramanaḥśilānām /</l>\n\t  <l>cūrṇīkṛtānāṃ ghṛtamiśritānāṃ <lb/>tribhiḥ pralepair apayāti pāmā //</l>\n\t</lg>\n\t<lg xml:id='VaiJiv_4.16'>\n\t  <l>pathyātilāruṣkarakaiḥ samāṃśair <lb/>guḍena yuktaiḥ saha modakaḥ syāt /</l>\n\t  <l>durnāmapāṇḍujvarakuṣṭhakāsa<orig>-</orig><lb/>śvāsaṃ jayet plīharujaṃ ca tadvat //</l>\n\t</lg>\n\t<lg xml:id='VaiJiv_4.17'>\n\t  <l>madanasaindhavaguggulugairikā<orig>-</orig><lb/>jyamadhuvālakapaṅkavilepanāt /</l>\n\t  <l>sphuṭitam apy akhilaṃ caraṇadvayaṃ <lb/>vikacatāmarasapratimaṃ bhavet //</l>\n\t</lg>\n\t<lg xml:id='VaiJiv_4.18'>\n\t  <l>bhallātakāsīsahutāśadanti<orig>-</orig><lb/>mūlair guḍasnugravidugdhadigdhaiḥ /</l>\n\t  <l>lepocitair gacchati gaṇḍamālā <lb/>samīravegād iva meghamālā //</l>\n\t</lg>\n\t<lg xml:id='VaiJiv_4.19'>\n\t  <l>bhūnimbanimbatriphalāpaṭola<orig>-</orig><lb/>vāsāmṛtāparpaṭabhṛṅgarājaiḥ /</l>\n\t  <l>kvātho haret kṣaudrayuto 'mlapittaṃ <lb/>cittaṃ yathā vāravadhūkaṭākṣaḥ //</l>\n\t</lg>\n\t<lg xml:id='VaiJiv_4.20'>\n\t  <l>hiṅgukṣāradvayasaindhavasauvarcalaviḍapippalīgranthika<orig>-</orig><lb/>citrakacavyamarīcakarcūrakustumbarībarbarītittiḍīka<orig>-</orig><lb/>ṣaḍgranthājamodāmlavetasapuṣkaramūlanāgarakarañja<orig>-</orig><lb/>jīrakaharītakīvṛkīhapuṣābhiḥ viracitaṃ cūrṇam idam /</l>\n\t  <l>aśmarīhṛdayagalarogavibandhādhmānahikkāvardhma<orig>-</orig><lb/>gudajagulmasakalaśūlaplīhapāṇḍuśvasanakasanadahana<orig>-</orig><lb/>sadanavadanavirasatāvirataye samarthataram //</l>\n\t</lg>\n\t<lg xml:id='VaiJiv_4.21'>\n\t  <l>gomūtreṇa kṛtaḥ kaliṅgakaṭukāpāṭhāvṛṣābdāmara<orig>-</orig><lb/>kvāthaḥ kṣaudrayuto nihanti sakalān kaṇṭhāmayān utkaṭān /</l>\n\t  <l>pāṭhātejavatīrasāñjanayavakṣāropakulyāniśā<orig>-</orig><lb/>devānāṃ madhunā kṛtā mukhadhṛtā tadvad vaṭī vartate //</l>\n\t</lg>\n\t<lg xml:id='VaiJiv_4.22'>\n\t  <l>prāṇeśvara priyatame vada kiṃ vadāmi <lb/>tat kānta yat kim u mṛgākṣi yad agnikāri /</l>\n\t  <l>samyak śṛṇu praṇayini praṇayiñ śṛṇomi <lb/>khādet sa nimburasasaindhavaśṛṅgiberam //</l>\n\t</lg>\n\t<lg xml:id='VaiJiv_4.23'>\n\t  <l>hiṅguvyoṣājamodādvijaraṇalavaṇaṃ prāg bhajet sājyabhuktaṃ <lb/>kuryāj jājvalyamānaṃ jvalanam anilajaṃ gulmam etan nihanti /</l>\n\t  <l>vṛkṣāmlāmlāgnipathyātrikaṭupaṭuviḍaṃ jantujij jīrayugmaṃ <lb/>dīpyau sauvarcalaṃ cācalam api sakalaṃ bhasmasāccarkarīti //</l>\n\t</lg>\n\t<lg xml:id='VaiJiv_4.24'>\n\t  <l>śuṇṭhī bāṇamitā kaṇārṇavamitā dīpyād yavānyāḥ kramād <lb/>bhāgānāṃ tritayaṃ dvayaṃ ca lavaṇād bhāgaḥ śivaitatsamā /</l>\n\t  <l>koṣṭhāṭoparugāmagulmamalahṛl lolimbarājoditaś <lb/>cūrṇo 'drīn api bhasmasāt prakurute kiṃ bhojanaṃ bho janāḥ //</l>\n\t</lg>\n\t<lg xml:id='VaiJiv_4.25'>\n\t  <l>śigrudīpyavaruṇādviyāminī<orig>-</orig><lb/>kuñjarāśanakṛtaḥ kaṣāyakaḥ /</l>\n\t  <l>bolacūrṇasahito 'ntar utthitaṃ <lb/>vidradhiṃ vidalayed asaṃśayam //</l>\n\t</lg>\n\t<lg xml:id='VaiJiv_4.26'>\n\t  <l>kamalakuḍmalakalpapayodhara<orig>-</orig><lb/>dvayasamāhitahāramanohare /</l>\n\t  <l>hṛdayarukṣu hitaṃ ghṛtam arjuna<orig>-</orig><lb/>svarasakalkasusādhitam aṅgane //</l>\n\t</lg>\n\t<lg xml:id='VaiJiv_4.27'>\n\t  <l>so 'yaṃ sugandhimukulo bakulo vibhāti <lb/>vṛkṣāgraṇīḥ priyatame madanaikabandhuḥ /</l>\n\t  <l>yasya tvacaiva ciracarvitayā nitāntaṃ <lb/>dantā bhavanti capalā api vajratulyāḥ //</l>\n\t</lg>\n\t<lg xml:id='VaiJiv_4.28'>\n\t  <l>bhindanti ke kuñjarakumbhapāliṃ <lb/>kim avyayaṃ vakti rate navoḍhā /</l>\n\t  <l>sambodhanaṃ nuḥ kim u raktapittaṃ <lb/>nihanti vāmoru vada tvam eva //</l>\n\t</lg>\n\t<lg xml:id='VaiJiv_4.29'>\n\t  <l>viśvāśivākaṇācūrṇaḥ sasitaḥ samadhuḥ smṛtaḥ /</l>\n\t  <l>nasyavad viśvaguḍayor hikkādhikkārakārakaḥ //</l>\n\t</lg>\n\t<lg xml:id='VaiJiv_4.30'>\n\t  <l>durālabhākaṣāyasya ghṛtayuktasya sevanāt /</l>\n\t  <l>bhramaḥ śāmyati govindasmaraṇād iva pātakam //</l>\n\t</lg>\n\t<lg xml:id='VaiJiv_4.31'>\n\t  <l>ayi ratnakale kuru mā kalahaṃ <lb/>kalahaṃsakalatrasamānagate /</l>\n\t  <l>śṛṇu madvacanaṃ vada vaidyamaṇe <lb/>madirā madirākṣi śucaṃ śamayet //</l>\n\t</lg>\n\t<lg xml:id='VaiJiv_4.32'>\n\t  <l>punarnavānāgaradārupathyā<orig>-</orig><lb/>bhallātakacchinnaruhākaṣāyaḥ /</l>\n\t  <l>daśāṅghriyuktaḥ paripeya ūru<orig>-</orig><lb/>stambhe 'tha vā mūtrapuraprayogaḥ //</l>\n\t</lg>\n\t<lg xml:id='VaiJiv_4.33'>\n\t  <l>sakṣaudraṃ kuśakāśagokṣuraśivāśamyākapāṣāṇabhid<orig>-</orig><lb/>duḥsparśaṃ parisevitaṃ pariharet sadyo 'śmarīṃ dustarām /</l>\n\t  <l>elāparvatabhicchilājatukaṇācūrṇaṃ guḍenānvitaṃ <lb/>pītaṃ taṇḍuladhāvanodakayutaṃ syān mūtrakṛcchrāpaham //</l>\n\t</lg>\n\t<lg xml:id='VaiJiv_4.34'>\n\t  <l>vāsailāmadhukāśmabhedacapalākauntīkṣurairaṇḍajaḥ <lb/>kvāthaḥ sāśmajatur jayaty atitarāṃ kṛcchrāśmarīṃ śarkarām /</l>\n\t  <l>kṛcchre dāharujāṃ vibandhasahite kvātho 'śmabhidgokṣurā<orig>-</orig><lb/>nantāragvadhacetakīviracito madhvanvitaḥ śasyate //</l>\n\t</lg>\n\t<lg xml:id='VaiJiv_4.35'>\n\t  <l>nyagrodhāṅkurakuṣṭhalodhravikasāśyāmāmasūrāruṇā<orig>-</orig><lb/>śrīkhaṇḍaiḥ payasānvitair viracitaṃ vyaṅgaghnam udvartanam /</l>\n\t  <l>liptaṃ saptadinaṃ masūrarajasā sarpiḥpayaḥśālinā <lb/>vaktraṃ śāradacandrasundarataraṃ vyaṅgasya bhaṅgād bhavet //</l>\n\t</lg>\n\t<lg xml:id='VaiJiv_4.36'>\n\t  <l>iṅgudyāḥ phalamajjako jalayuto lepān mukhe kāntido <lb/>rodhrogrādhanikā nihanti piṭakāṃs tāruṇyajāṃl lepanāt /</l>\n\t  <l>hāryaṃ raktam aruṃṣikāruji hito mūtreṇa lepo 'tha vā <lb/>piṇyākasya purātanasya śakṛtaḥ pādāyudhasya dhruvam //</l>\n\t</lg>\n\t<lg xml:id='VaiJiv_4.37'>\n\t  <l>tailaṃ śopham apāram apy apahared vṛścīrarāsnāmahā<orig>-</orig><lb/>bhaiṣajyāmaraśuṣkamūlakayutaṃ bimbīrase sādhitam /</l>\n\t  <l>tadvad viśvakirātatiktam atha vā pāṭhāniśādhāvanī<orig>-</orig><lb/>mustājīrakapañcakolakarajaḥ saṃmiśram uṣṇāmbunā //</l>\n\t</lg>\n\t<lg xml:id='VaiJiv_4.38'>\n\t  <l>ugrāpāṭhāpaṭolauṣadharuvukajaṭāśigrudadrughnakuṣṭhair <lb/>dhānyāmlena prapiṣṭaiḥ praśamayati mahāmūrdharogān aśeṣān /</l>\n\t  <l>patraṃ pakvaṃ ghṛtāktaṃ ravibhavam anale tāpitaṃ pīḍayet tat <lb/>toyaṃ karṇe niṣiktaṃ dalayati sakalaṃ karṇaśūlaṃ samūlam //</l>\n\t</lg>\n\t<lg xml:id='VaiJiv_4.39'>\n\t  <l>ghṛtatīkṣṇayutaḥ surasāsvaraso <lb/>laghurājamṛgāṅka iti prathitaḥ /</l>\n\t  <l>apahanty anilān sabalān bahulān <lb/>nijabhaktaripūn iva cakradharaḥ //</l>\n\t</lg>\n\t<lg xml:id='VaiJiv_4.40'>\n\t  <l>cūrṇāḥ kaṣāyā guṭikā ghṛtāni <lb/>tailāni bhāgena ca yojitāni /</l>\n\t  <l>vilāsināṃ vātavināśanāya <lb/>vilāsinīnāṃ parirambhaṇāni //</l>\n\t</lg>\n\t<lg xml:id='VaiJiv_4.41'>\n\t  <l>amṛtam amṛtajaṃ sitāsametaṃ <lb/>guṇavati pittam apākaroti sadyaḥ /</l>\n\t  <l>taruṇa iva nitambinīnitambā<orig>-</orig><lb/>mbaram atanujvarajarjarīkṛtāṅgaḥ //</l>\n\t</lg>\n\t<lg xml:id='VaiJiv_4.42'>\n\t  <l>kaphād bhavati bho bhīru chinnākvātho madhūdaraḥ /</l>\n\t  <l>asyārtho labhyate naiva tanvaṅgi tava madhyavat //</l>\n\t</lg>\n\t<p>iti lolimbarājaviracite vaidyajīvane rājayakṣmādirogapratīkāro nāma caturtho vilāsaḥ</p>\n      </div>\n      <div type='vilāsa' n='5'>\n\t<head>pañcamo vilāsaḥ</head>\n\t<lg xml:id='VaiJiv_5.1'>\n\t  <l>tāmbūlaṃ madhu kusumasrajo vicitrāḥ <lb/>kāntāraṃ sutaruvanaṃ vilāsavatyaḥ /</l>\n\t  <l>gītāni śravaṇaharāṇi miṣṭam annaṃ <lb/>klībānām api janayanti pañcabāṇam //</l>\n\t</lg>\n\t<lg xml:id='VaiJiv_5.2'>\n\t  <l>sahitaṃ ghṛtena madhunā madhukaṃ <lb/>pariṣecitaṃ pibati yo 'nu payaḥ /</l>\n\t  <l>navasubhruvāṃ sukhakaraḥ sa pumān <lb/>bahuvīryapūraparipūrṇatanuḥ //</l>\n\t</lg>\n\t<lg xml:id='VaiJiv_5.3'>\n\t  <l>amṛtāmalakatrikaṇṭakānāṃ <lb/>haviṣā śarkarayā niṣevaṇena /</l>\n\t  <l>ajarā amarā apāravīryā <lb/>alakeśā aditeḥ sutā abhūvan //</l>\n\t</lg>\n\t<lg xml:id='VaiJiv_5.4'>\n\t  <l>uccaṭāmarkaṭīgokṣuraiś cūrṇitaiḥ <lb/>śarkarādugdhasaṃmiśritaiḥ pācitaiḥ /</l>\n\t  <l>sevitair vārddhake mānavo māninī<orig>-</orig><lb/>mānam ucchedayet kiṃ punar yauvane //</l>\n\t</lg>\n\t<lg xml:id='VaiJiv_5.5'>\n\t  <l>bhuktvoccaṭāṃ kṣīrayutāṃ vilāsī <lb/>bhuṅkte śataṃ sundari sundarīṇām /</l>\n\t  <l>tvaṃ tāvad ekāsi mayā tu sādya <lb/>bhuktā ratau paśya kutūhalaṃ me //</l>\n\t</lg>\n\t<lg xml:id='VaiJiv_5.6'>\n\t  <l>cūrṇaṃ ghṛtakṣaudrayutaṃ rasaiḥ svair <lb/>vibhāvitāyā bahudhā vidāryāḥ /</l>\n\t  <l>niṣevyamāno 'nudinaṃ vilāsī <lb/>daśāṅganābhiḥ saha raṃramīti //</l>\n\t</lg>\n\t<lg xml:id='VaiJiv_5.7'>\n\t  <l>sahitaṃ ghṛtadugdhābhyāṃ vidāriprabhavaṃ rajaḥ /</l>\n\t  <l>udumbaramitaṃ bhuktvā vṛddho 'pi taruṇāyate //</l>\n\t</lg>\n\t<lg xml:id='VaiJiv_5.8'>\n\t  <l>saubhāgyapuṣṭibalaśukravivardhanāni <lb/>kiṃ santi no bhuvi bahūni rasāyanāni /</l>\n\t  <l>kandarpavardhini paraṃ tu sitājyayuktād <lb/>dugdhād ṛte mama na ko 'pi mataḥ prayogaḥ //</l>\n\t</lg>\n\t<lg xml:id='VaiJiv_5.9'>\n\t  <l>adhunā brūmahe sadyaś camatkārakarān rasān /</l>\n\t  <l>yato na nīrasā bhāti kavitākulakāminī //</l>\n\t</lg>\n\t<lg xml:id='VaiJiv_5.10'>\n\t  <l>pathyākaṇārkaviṣatindukadantibīja<orig>-</orig><lb/>tiktātrivṛdrasabalīn sadṛśān vimardya /</l>\n\t  <l>dhūrtāmbunā sakalavāsaram eṣa sūtaḥ <lb/>syād viśvatāpaharaṇo 'bhinavajvaraghnaḥ //</l>\n\t</lg>\n\t<lg xml:id='VaiJiv_5.11'>\n\t  <l>śulbaṃ gandhakaṭaṅkaṇau ca garalaṃ tutthaṃ rasaṃ kharparaṃ <lb/>tālaṃ tulyam idaṃ vimardya ghaṭikāmātraṃ suṣevyārasaiḥ /</l>\n\t  <l>sūtaḥ syāt tripurāriṇā viracitaḥ śītārir itthaṃ smṛto <lb/>guñjājājisitāyutaḥ praśamayed ekāhikādīn jvarān //</l>\n\t</lg>\n\t<lg xml:id='VaiJiv_5.12'>\n\t  <l>marīcabalihiṅgulair garalapippalīṭaṅkaṇaiḥ <lb/>suvarṇabhavabījakaiḥ samalavair dinārdhāvadhi /</l>\n\t  <l>jayāsvarasamarditaiḥ kanakasundaraḥ sundari <lb/>smṛto grahaṇikājvarātisṛtivahnimāndyāpahaḥ //</l>\n\t</lg>\n\t<lg xml:id='VaiJiv_5.13'>\n\t  <l>lohābhrārkarasaṃ samaṃ dviguṇitaṃ gandhaṃ pacet kolikā<orig>-</orig><lb/>kāṣṭhāgnau mṛdule nidhāya sakalaṃ lohasya pātre bhiṣak /</l>\n\t  <l>sarvaṃ gomayamaṇḍale vinihitaṃ rambhādale vinyaset <lb/>tasyordhvaṃ kadalīdalaṃ drutataraṃ vaidyeśvaro nikṣipet //</l>\n\t</lg>\n\t<lg xml:id='VaiJiv_5.14'>\n\t  <l>syāt pañcāmṛtaparpaṭī grahaṇikāyakṣmātisārajvara<orig>-</orig><lb/>strīrukpāṇḍugarāmlapittagudajakṣunmāndyavidhvaṃsinī /</l>\n\t  <l>grahaṇyām anupānaṃ ca hiṅgusaindhavajīrakam <lb/>jīrakaṃ pāṇḍugarayor itareṣu svayuktitaḥ //</l>\n\t</lg>\n\t<lg xml:id='VaiJiv_5.15'>\n\t  <l>vacāviśvājīroṣaṇagaralabāhlīkadahana<orig>-</orig><lb/>tvacāṃ kāryā vaṭyaś caṇakatulitā mārkavarasaiḥ /</l>\n\t  <l>yathā bhānor bhāsas timiranikaraṃ bhāmini tathā <lb/>haranty etāḥ śūlāny anilam analaglānim api ca //</l>\n\t</lg>\n\t<lg xml:id='VaiJiv_5.16'>\n\t  <l>sāmānabhāge baliśūlibīje <lb/>tayoḥ samānaṃ kanakasya bījaṃ /</l>\n\t  <l>dhattūratailena vimardya samyag <lb/>vilāsinīvallabhanāmadheyaḥ //</l>\n\t</lg>\n\t<lg xml:id='VaiJiv_5.17'>\n\t  <l>sūto bhaved vallayugapramāṇaḥ <lb/>sitāyuto mehasamūhahārī /</l>\n\t  <l>vīryasya bandhaṃ kurute narāṇāṃ <lb/>nihanti darpaṃ ca sulocanānām //</l>\n\t</lg>\n\t<lg xml:id='VaiJiv_5.18'>\n\t  <l>śūle hiṅgu ghṛtānvitaṃ madhuyutā kṛṣṇā purāṇajvare <lb/>vāte sājyarasonakaḥ śvasanake kṣaudrānvitaṃ tryūṣaṇam /</l>\n\t  <l>śīte vyālalatādalaṃ samaricaṃ mehe varā sopalā <lb/>doṣāṇāṃ tritaye 'nupānam ucitaṃ sakṣaudram ārdrodakam //</l>\n\t</lg>\n\t<lg xml:id='VaiJiv_5.19'>\n\t  <l>ghanaparpaṭakaṃ jvare grahaṇyāṃ <lb/>mathitaṃ hema gare vamīṣu lājāḥ /</l>\n\t  <l>kuṭajo 'tisṛtau vṛṣo 'srapitte <lb/>gudakīleṣv analaḥ kṛmau kṛmighnaḥ //</l>\n\t</lg>\n\t<lg xml:id='VaiJiv_5.20'>\n\t  <l>nārāyaṇaṃ bhajata re jaṭhareṇa yuktā <lb/>nārāyaṇaṃ bhajata re pavanena yuktāḥ /</l>\n\t  <l>nārāyaṇaṃ bhajata re bhavabhītiyuktā <lb/>nārāyaṇāt parataraṃ na hi kiñcid asti //</l>\n\t</lg>\n\t<lg xml:id='VaiJiv_5.21'>\n\t  <l>āyurvedavidāṃ vicārasamaye dhanvantariḥ kevalaṃ <lb/>sīmā gānavidāṃ divākarasudhāmbhodhitriyāmāpatiḥ /</l>\n\t  <l>uttaṃsaḥ kavitākṛtāṃ matimatāṃ bhūbhṛtsabhābhūṣaṇaṃ <lb/>kāntoktyākṛta vaidyajīvanam idaṃ lolimbarājaḥ kaviḥ //</l>\n\t</lg>\n\t<p>iti divākarasūnulolimbarājaviracite vaidyajīvane sakalarogapratīkāro nāma pañcamo vilāsaḥ</p>\n      </div>\n    </body>\n  \n"
}