{
  "title": "sa_gorakṣaśataka-alt",
  "body": "<body xmlns='http://www.tei-c.org/ns/1.0'>\n<head>gorakṣa-śatakam</head>\n\n<p>oṃ haṭha-yoga-gorakṣa-śataka-prārambhaḥ</p>\n\n<lg xml:id='GorS_1'>\n<l><seg type='pāda' n='a'>śrī-guruṃ paramānandaṃ</seg> <seg type='pāda' n='b'>vande svānanda-vigraham</seg> </l>\n<l><seg type='pāda' n='c'>yasya saṃnidhya-mātreṇa</seg> <seg type='pāda' n='d'>cidānandāyate tanuḥ</seg> //</l>\n</lg>\n\n<lg xml:id='GorS_2'>\n<l><seg type='pāda' n='a'>antar-niścalitātma-dīpa-kalikā-svādhāra-bandhādibhiḥ</seg> <seg type='pāda' n='b'>yo yogī yuga-kalpa-kāla-kalanāt tvaṃ jajegīyate</seg> </l>\n<l><seg type='pāda' n='c'>jñānāmoda-mahodadhiḥ samabhavad yatrādināthaḥ svayaṃ</seg> <seg type='pāda' n='d'>vyaktāvyakta-guṇādhikaṃ tam aniśaṃ śrī-mīnanāthaṃ bhaje</seg> //</l>\n</lg>\n\n<lg xml:id='GorS_3'>\n<l><seg type='pāda' n='a'>namaskṛtya guruṃ bhaktyā</seg> <seg type='pāda' n='b'>gorakṣo jñānam uttamam</seg> </l>\n<l><seg type='pāda' n='c'>abhīṣṭaṃ yogināṃ brūte</seg> <seg type='pāda' n='d'>paramānanda-kārakam</seg> //</l>\n</lg>\n\n<lg xml:id='GorS_4'>\n<l><seg type='pāda' n='a'>gorakṣaḥ śatakaṃ vakti</seg> <seg type='pāda' n='b'>yogināṃ hita-kāmyayā</seg> </l>\n<l><seg type='pāda' n='c'>dhruvaṃ yasyāvabodhena</seg> <seg type='pāda' n='d'>jāyate paramaṃ padam</seg> //</l>\n</lg>\n\n<lg xml:id='GorS_5'>\n<l><seg type='pāda' n='a'>etad vimukti-sopānam</seg> <seg type='pāda' n='b'>etat kālasya vañcanam</seg> </l>\n<l><seg type='pāda' n='c'>yad vyāvṛttaṃ mano mohād</seg> <seg type='pāda' n='d'>āsaktaṃ paramātmani</seg> //</l>\n</lg>\nn=(=1|2)\n\n<lg xml:id='GorS_6' n='GorS_6 (=1|3)'>\n<l><seg type='pāda' n='a'>dvija-sevita-śākhasya</seg> <seg type='pāda' n='b'>śruti-kalpa-taroḥ phalam</seg> </l>\n<l><seg type='pāda' n='c'>śamanaṃ bhava-tāpasya</seg> <seg type='pāda' n='d'>yogaṃ bhajati sajjanaḥ</seg> //</l>\n</lg>\n\n<lg xml:id='GorS_7' n='GorS_7 (=1|4)'>\n<l><seg type='pāda' n='a'>āsanaṃ prāṇa-saṃyāmaḥ</seg> <seg type='pāda' n='b'>pratyāhāro'tha dhāraṇā</seg> </l>\n<l><seg type='pāda' n='c'>dhyānaṃ samādhir etāni</seg> <seg type='pāda' n='d'>yogāṅgāni bhavanti ṣaṭ</seg> //</l>\n</lg>\n\n<lg xml:id='GorS_8' n='GorS_8 (=1|5)'>\n<l><seg type='pāda' n='a'>āsanāni tu tāvanti</seg> <seg type='pāda' n='b'>yāvatyo jīva-jātayaḥ</seg> </l>\n<l><seg type='pāda' n='c'>eteṣām akhilān bhedān</seg> <seg type='pāda' n='d'>vijānāti maheśvaraḥ</seg> //</l>\n</lg>\n\n<lg xml:id='GorS_9' n='GorS_9 (=1|6)'>\n<l><seg type='pāda' n='a'>caturāśīti-lakṣāṇāṃ</seg> <seg type='pāda' n='b'>ekam ekam udāhṛtam</seg> </l>\n<l><seg type='pāda' n='c'>tataḥ śivena pīṭhānāṃ</seg> <seg type='pāda' n='d'>ṣoḍeśānaṃ śataṃ kṛtam</seg> //</l>\n</lg>\n\n<lg xml:id='GorS_10' n='GorS_10 (=1|7)'>\n<l><seg type='pāda' n='a'>āsanebhyaḥ samastebhyo</seg> <seg type='pāda' n='b'>dvayam eva viśiṣyate</seg> </l>\n<l><seg type='pāda' n='c'>ekaṃ siddhāsanaṃ proktaṃ</seg> <seg type='pāda' n='d'>dvitīyaṃ kamalāsanam</seg> //</l>\n</lg>\n\n<lg xml:id='GorS_11' n='GorS_11 (=1|8)'>\n<l><seg type='pāda' n='a'>yoni-sthānakam aṅghri-mūla-ghaṭitaṃ kṛtvā dṛḍhaṃ vinyasen</seg> <seg type='pāda' n='b'>meḍhre pādam athaikam eva niyataṃ kṛtvā samaṃ vigraham</seg> </l>\n<l><seg type='pāda' n='c'>sthāṇuḥ saṃyamitendriyo'cala-dṛśā paśyan bhruvor antaram</seg> <seg type='pāda' n='d'>etan mokṣa-kavāṭa-bheda-janakaṃ siddhāsanaṃ procyate</seg> //</l>\n</lg>\n\n<lg xml:id='GorS_12' n='GorS_12 (=1|9)'>\n<l><seg type='pāda' n='a'>vāmorūpari dakṣiṇaṃ hi caraṇaṃ saṃsthāpya vāmaṃ tathā</seg> <seg type='pāda' n='b'>dakṣorūpari paścimena vidhinā dhṛtvā karābhyāṃ dṛḍham</seg> </l>\n<l><seg type='pāda' n='c'>aṅguṣṭhau hṛdaye nidhāya cibukaṃ nāsāgram ālokayed</seg> <seg type='pāda' n='d'>etad-vyādhi-vikāra-hāri yamināṃ padmāsanaṃ procyate</seg> //</l>\n</lg>\n\n<lg xml:id='GorS_13' n='GorS_13 (=1|10)'>\n<l><seg type='pāda' n='a'>ṣaṭ-cakraṃ ṣoḍaśādhāraṃ</seg> <seg type='pāda' n='b'>trilakṣaṃ vyoma-pañcakam</seg> </l>\n<l><seg type='pāda' n='c'>sva-dehe ye na jānanti</seg> <seg type='pāda' n='d'>kathaṃ sidhyanti yoginaḥ</seg> //</l>\n</lg>\n\n<lg xml:id='GorS_14'>\n<l><seg type='pāda' n='a'>eka-stambhaṃ nava-dvāraṃ</seg> <seg type='pāda' n='b'>gṛhaṃ pañcādhidaivatam</seg> </l>\n<l><seg type='pāda' n='c'>sva-dehaṃ ye na jānanti</seg> <seg type='pāda' n='d'>kathaṃ sidhyanti yoginaḥ</seg> //</l>\n</lg>\n\n<lg xml:id='GorS_15'>\n<l><seg type='pāda' n='a'>caturdalaṃ syād ādhāraḥ</seg> <seg type='pāda' n='b'>svādhiṣṭhānaṃ ca ṣaṭ-dalam</seg> </l>\n<l><seg type='pāda' n='c'>nābhau daśa-dalaṃ padmaṃ</seg> <seg type='pāda' n='d'>sūrya-saṅkhya-dalaṃ hṛdi</seg> //</l>\n</lg>\n\n<lg xml:id='GorS_16'>\n<l><seg type='pāda' n='a'>kaṇṭhe syāt ṣoḍaśa-dalaṃ</seg> <seg type='pāda' n='b'>bhrū-madhye dvidalaṃ tathā</seg> </l>\n<l><seg type='pāda' n='c'>sahasra-dalam ākhyātaṃ</seg> <seg type='pāda' n='d'>brahma-randhre mahā-pathe</seg> //</l>\n</lg>\n\n<lg xml:id='GorS_17'>\n<l><seg type='pāda' n='a'>ādhāraḥ prathamaṃ cakraṃ</seg> <seg type='pāda' n='b'>svādhiṣṭhānaṃ dvitīyakam</seg> </l>\n<l><seg type='pāda' n='c'>yoni-sthānaṃ dvayor madhye</seg> <seg type='pāda' n='d'>kāma-rūpaṃ nigadyate</seg> //</l>\n</lg>\n\n<lg xml:id='GorS_18' n='GorS_18 (=1|11)'>\n<l><seg type='pāda' n='a'>ādhārākhyaṃ guda-sthānaṃ</seg> <seg type='pāda' n='b'>paṅkajaṃ ca catur-dalam</seg> </l>\n<l><seg type='pāda' n='c'>tan-madhye procyate yoniḥ</seg> <seg type='pāda' n='d'>kāmākṣā siddha-vanditā</seg> //</l>\n</lg>\n\n<lg xml:id='GorS_19' n='GorS_19 (=1|12)'>\n<l><seg type='pāda' n='a'>yoni-madhye mahā-liṅgaṃ</seg> <seg type='pāda' n='b'>paścimābhimukhaṃ sthitam</seg> </l>\n<l><seg type='pāda' n='c'>mastake maṇivad bimbaṃ</seg> <seg type='pāda' n='d'>yo jānāti sa yogavit</seg> //</l>\n</lg>\n\n<lg xml:id='GorS_20' n='GorS_20 (=1|13)'>\n<l><seg type='pāda' n='a'>tapta-cāmīkarābhāsaṃ</seg> <seg type='pāda' n='b'>taḍil-lekheva visphurat</seg> </l>\n<l><seg type='pāda' n='c'>trikoṇaṃ tat-puraṃ vahner</seg> <seg type='pāda' n='d'>adho-meḍhrāt pratiṣṭhitam</seg> //</l>\n</lg>\n\n<lg xml:id='GorS_21' n='GorS_21 (=1|14)'>\n<l><seg type='pāda' n='a'>yat samādhau paraṃ jyotir</seg> <seg type='pāda' n='b'>anantaṃ viśvato-mukham</seg> </l>\n<l><seg type='pāda' n='c'>tasmin dṛṣṭe mahā-yoge</seg> <seg type='pāda' n='d'>yātāyātaṃ na vidyate</seg> //</l>\n</lg>\n\n<lg xml:id='GorS_22'>\n<l><seg type='pāda' n='a'>sva-śabdena bhavet prāṇaḥ</seg> <seg type='pāda' n='b'>svādhiṣṭhānaṃ tad-āśrayaḥ</seg> </l>\n<l><seg type='pāda' n='c'>svādhiṣṭhānāt padād asmān</seg> <seg type='pāda' n='d'>meḍhram evābhidhīyate</seg> //</l>\n</lg>\n\n<lg xml:id='GorS_23' n='GorS_23 (=1|15)'>\n<l><seg type='pāda' n='a'>tantunā maṇivat proto</seg> <seg type='pāda' n='b'>yatra kandaḥ suṣumṇayā</seg> </l>\n<l><seg type='pāda' n='c'>tan-nābhi-maṇḍalaṃ cakraṃ</seg> <seg type='pāda' n='d'>procyate maṇi-pūrakam</seg> //</l>\n</lg>\n\n<lg xml:id='GorS_24' n='GorS_24 (=1|16)'>\n<l><seg type='pāda' n='a'>dvādaśāre mahā-cakre</seg> <seg type='pāda' n='b'>puṇya-pāpa-vivarjite</seg> </l>\n<l><seg type='pāda' n='c'>tāvaj jīvo bhramaty eva</seg> <seg type='pāda' n='d'>yāvat tattvaṃ na vindati</seg> //</l>\n</lg>\n\n<lg xml:id='GorS_25'>\n<l><seg type='pāda' n='a'>ūrdhvaṃ meḍhrād adho nābheḥ</seg> <seg type='pāda' n='b'>kanda-yoniḥ khagāṇḍavat</seg> </l>\n<l><seg type='pāda' n='c'>tatra nāḍyaḥ samutpannāḥ</seg> <seg type='pāda' n='d'>sahasrāṇāṃ dvisaptatiḥ</seg> //</l>\n</lg>\n\n<lg xml:id='GorS_26' n='GorS_26 (=1|17)'>\n<l><seg type='pāda' n='a'>teṣu nāḍi-sahasreṣu</seg> <seg type='pāda' n='b'>dvisaptatir udāhṛtāḥ</seg> </l>\n<l><seg type='pāda' n='c'>pradhānaṃ prāṇa-vāhinyo</seg> <seg type='pāda' n='d'>bhūyas tatra daśa smṛtāḥ</seg> //</l>\n</lg>\n\n<lg xml:id='GorS_27' n='GorS_27 (=1|18)'>\n<l><seg type='pāda' n='a'>iḍā ca piṅgalā caiva</seg> <seg type='pāda' n='b'>suṣumṇā ca tṛtīyakā</seg> </l>\n<l><seg type='pāda' n='c'>gāndhārī hasti-jihvā ca</seg> <seg type='pāda' n='d'>pūṣā caiva yaśasvinī</seg> //</l>\n</lg>\n\n<lg xml:id='GorS_28' n='GorS_28 (=1|19)'>\n<l><seg type='pāda' n='a'>alambuṣā kuhūś caiva</seg> <seg type='pāda' n='b'>śaṅkhinī daśamī smṛtā</seg> </l>\n<l><seg type='pāda' n='c'>etan nāḍi-mayaṃ cakraṃ</seg> <seg type='pāda' n='d'>jñātavyaṃ yogibhiḥ sadā</seg> //</l>\n</lg>\n\n<lg xml:id='GorS_29' n='GorS_29 (=1|20)'>\n<l><seg type='pāda' n='a'>iḍā vāme sthitā bhāge</seg> <seg type='pāda' n='b'>piṅgalā dakṣiṇe tathā</seg> </l>\n<l><seg type='pāda' n='c'>suṣumṇā madhya-deśe tu</seg> <seg type='pāda' n='d'>gāndhārī vāma-cakṣuṣi</seg> //</l>\n</lg>\n\n<lg xml:id='GorS_30' n='GorS_30 (=1|21)'>\n<l><seg type='pāda' n='a'>dakṣiṇe hasti-jihvā ca</seg> <seg type='pāda' n='b'>pūṣā karṇe ca dakṣiṇe</seg> </l>\n<l><seg type='pāda' n='c'>yaśasvinī vāma-karṇe</seg> <seg type='pāda' n='d'>cāsane vāpy alambuṣā</seg> //</l>\n</lg>\n\n<lg xml:id='GorS_31' n='GorS_31 (=1|22)'>\n<l><seg type='pāda' n='a'>kuhūś ca liṅga-deśe tu</seg> <seg type='pāda' n='b'>mūla-sthāne ca śaṅkhinī</seg> </l>\n<l><seg type='pāda' n='c'>evaṃ dvāram upāśritya</seg> <seg type='pāda' n='d'>tiṣṭhanti daśa-nāḍikāḥ</seg> //</l>\n</lg>\n\n<lg xml:id='GorS_32' n='GorS_32 (=1|23)'>\n<l><seg type='pāda' n='a'>iḍā-piṅgalā-suṣumṇā ca</seg> <seg type='pāda' n='b'>tisro nāḍya udāhṛtāḥ</seg> </l>\n<l><seg type='pāda' n='c'>satataṃ prāṇa-vāhinyaḥ</seg> <seg type='pāda' n='d'>soma-sūryāgni-devatāḥ</seg> //</l>\n</lg>\n\n<lg xml:id='GorS_33' n='GorS_33 (=1|24)'>\n<l><seg type='pāda' n='a'>prāṇo'pānaḥ samānaś ca</seg> <seg type='pāda' n='b'>udāno vyānau ca vāyavaḥ</seg> </l>\n<l><seg type='pāda' n='c'>nāgaḥ kūrmo'tha kṛkaro</seg> <seg type='pāda' n='d'>devadatto dhanañjayaḥ</seg> //</l>\n</lg>\n\n<lg xml:id='GorS_34' n='GorS_34 (=1|25)'>\n<l><seg type='pāda' n='a'>hṛdi prāṇo vasen nityaṃ</seg> <seg type='pāda' n='b'>apāno guda-maṇḍale</seg> </l>\n<l><seg type='pāda' n='c'>samāno nābhi-deśe syād</seg> <seg type='pāda' n='d'>udānaḥ kaṇṭha-madhyagaḥ</seg> //</l>\n</lg>\n\n<lg xml:id='GorS_35'>\n<l><seg type='pāda' n='a'>udgāre nāgākhyātaḥ</seg> <seg type='pāda' n='b'>kūrma unmīlane smṛtaḥ</seg> </l>\n<l><seg type='pāda' n='c'>kṛkaraḥ kṣuta-kṛj jñeyo</seg> <seg type='pāda' n='d'>devadatto vijṛmbhaṇe</seg> //</l>\n</lg>\n\n<lg xml:id='GorS_36'>\n<l><seg type='pāda' n='a'>na jahāti mṛtaṃ cāpi</seg> <seg type='pāda' n='b'>sarva-vyāpi dhanañjayaḥ</seg> </l>\n<l><seg type='pāda' n='c'>ete sarvāsu nāḍīṣu</seg> <seg type='pāda' n='d'>bhramante jīva-rūpiṇaḥ</seg> //</l>\n</lg>\n\n<lg xml:id='GorS_38' n='GorS_38 (=1|27)'>\n<l><seg type='pāda' n='a'>ākṣipto bhuja-daṇḍena</seg> <seg type='pāda' n='b'>yathoccalati kandukaḥ</seg> </l>\n<l><seg type='pāda' n='c'>prāṇāpāna-samākṣiptas</seg> <seg type='pāda' n='d'>tathā jīvo na tiṣṭhati</seg> //</l>\n</lg>\n\n<lg xml:id='GorS_39' n='GorS_39 (=1|26)'>\n<l><seg type='pāda' n='a'>prāṇāpāna-vaśo jīvo hy</seg> <seg type='pāda' n='b'>adhaś cordhvaṃ ca dhāvati</seg> </l>\n<l><seg type='pāda' n='c'>vāma-dakṣiṇa-mārgeṇa</seg> <seg type='pāda' n='d'>cañcalatvān na dṛśyate</seg> //</l>\n</lg>\n\n<lg xml:id='GorS_40' n='GorS_40 (=1|28)'>\n<l><seg type='pāda' n='a'>rajju-baddho yathā</seg> <seg type='pāda' n='b'>śyeno gato'py ākṛṣyate(?)</seg> </l>\n<l><seg type='pāda' n='c'>guṇa-baddhas tathā jīvaḥ</seg> <seg type='pāda' n='d'>prāṇāpānena kṛṣyate</seg> //</l>\n</lg>\n\n<lg xml:id='GorS_41' n='GorS_41 (=1|29)'>\n<l><seg type='pāda' n='a'>apānaḥ karṣati prāṇaḥ</seg> <seg type='pāda' n='b'>prāṇo'pānaṃ ca karṣati</seg> </l>\n<l><seg type='pāda' n='c'>ūrdhvādhaḥ saṃsthitāv etau</seg> <seg type='pāda' n='d'>saṃyojayati yogavit</seg> //</l>\n</lg>\n\n<lg xml:id='GorS_42' n='GorS_42 (=1|30)'>\n<l><seg type='pāda' n='a'>ha-kāreṇa bahir yāti</seg> <seg type='pāda' n='b'>sa-kāreṇa viśet punaḥ</seg> </l>\n<l><seg type='pāda' n='c'>haṃsa-haṃsety amuṃ mantraṃ</seg> <seg type='pāda' n='d'>jīvo japati sarvadā</seg> //</l>\n</lg>\n\n<lg xml:id='GorS_43'>\n<l><seg type='pāda' n='a'>ṣaṭ-śatānitvaho-rātre</seg> <seg type='pāda' n='b'>sahasrāṇy eka-viṃśatiḥ</seg> </l>\n<l><seg type='pāda' n='c'>etat saṅkhyānvitaṃ mantra</seg> <seg type='pāda' n='d'>jīvo japati sarvadā</seg> //</l>\n</lg>\n\n<lg xml:id='GorS_44'>\n<l><seg type='pāda' n='a'>ajapā nāma gāyatrī</seg> <seg type='pāda' n='b'>yogināṃ mokṣa-dāyinī</seg> </l>\n<l><seg type='pāda' n='c'>asyāḥ saṅkalpa-mātreṇa</seg> <seg type='pāda' n='d'>sarva-pāpaiḥ pramucyate</seg> //</l>\n</lg>\n\n<lg xml:id='GorS_45'>\n<l><seg type='pāda' n='a'>anayā sadṛśī vidyā</seg> <seg type='pāda' n='b'>anayā sadṛśo japaḥ</seg> </l>\n<l><seg type='pāda' n='c'>anayā sadṛśaṃ jñānaṃ</seg> <seg type='pāda' n='d'>na bhūtaṃ na bhaviṣyati</seg> //</l>\n</lg>\n\n<lg xml:id='GorS_46'>\n<l><seg type='pāda' n='a'>kundalinyāḥ samudbhūtā</seg> <seg type='pāda' n='b'>gāyatrī prāṇa-dhāriṇī</seg> </l>\n<l><seg type='pāda' n='c'>prāṇa-vidyā mahā-vidyā</seg> <seg type='pāda' n='d'>yas tāṃ vetti sa yogavit</seg> //</l>\n</lg>\n\n<lg xml:id='GorS_47'>\n<l><seg type='pāda' n='a'>kandordhvaṃ kuṇḍalī śaktir</seg> <seg type='pāda' n='b'>aṣṭadhā kuṇḍalākṛti</seg> </l>\n<l><seg type='pāda' n='c'>brahma-dvāra-mukhaṃ nityaṃ</seg> <seg type='pāda' n='d'>mukhenācchādya tiṣṭhati</seg> //</l>\n</lg>\n\n<lg xml:id='GorS_48' n='GorS_48 (=1|31)'>\n<l><seg type='pāda' n='a'>yena dvāreṇa gantavyaṃ</seg> <seg type='pāda' n='b'>brahma-sthānam anāmayam</seg> </l>\n<l><seg type='pāda' n='c'>mukhenācchādya tad-dvāraṃ</seg> <seg type='pāda' n='d'>prasuptā parameśvarī</seg> //</l>\n</lg>\n\n<lg xml:id='GorS_49'>\n<l><seg type='pāda' n='a'>prabuddhā vahni-yogena</seg> <seg type='pāda' n='b'>manasā mārutā hatā</seg> </l>\n<l><seg type='pāda' n='c'>sūcīvad guṇam ādāya</seg> <seg type='pāda' n='d'>vrajaty ūrdhvaṃ suṣumṇayā</seg> //</l>\n</lg>\n\n<lg xml:id='GorS_50' n='GorS_50 (=HYP 1.50)'>\n<l><seg type='pāda' n='a'>prasphurad-bhujagākārā</seg> <seg type='pāda' n='b'>padma-tantu-nibhā śubhā</seg> </l>\n<l><seg type='pāda' n='c'>prabuddhā vahni-yogena</seg> <seg type='pāda' n='d'>vratya ūrdhvaṃ suṣumṇayā</seg> //</l>\n</lg>\n\n<lg xml:id='GorS_51'>\n<l><seg type='pāda' n='a'>udghaṭayet kapātaṃ tu</seg> <seg type='pāda' n='b'>yathā kuñcikayā haṭhāt</seg> </l>\n<l><seg type='pāda' n='c'>kuṇḍalinyā tathā yogī</seg> <seg type='pāda' n='d'>mokṣa-dvāraṃ prabhedayet</seg> //</l>\n</lg>\n\n\n<lg xml:id='GorS_52'>\n<l><seg type='pāda' n='a'>kṛtvā sampuṭitau karau dṛḍhataraṃ baddhvā tu padmāsanaṃ</seg> <seg type='pāda' n='b'>gāḍhaṃ vakṣasi sannidhāya cibukaṃ dhyātvā ca tat prekṣitam</seg> </l>\n<l><seg type='pāda' n='c'>vāraṃ vāram apānam ūrdhvam anilaṃ proccārayet pūritaṃ</seg> <seg type='pāda' n='d'>muñcan prāṇam upaiti bodham atulaṃ śakti-prabodhān naraḥ</seg> //</l>\n</lg>\n\n<lg xml:id='GorS_53' n='GorS_53 (=1|50)'>\n<l><seg type='pāda' n='a'>aṅgānāṃ mardanaṃ kuryāc</seg> <seg type='pāda' n='b'>chrama-jātena vāriṇā</seg> </l>\n<l><seg type='pāda' n='c'>kaṭv-amla-lavaṇa-tyāgī</seg> <seg type='pāda' n='d'>kṣīra-bhojanam ācaret</seg> //</l>\n</lg>\n\n<lg xml:id='GorS_54' n='GorS_54 (=HYP 1.59)'>\n<l><seg type='pāda' n='a'>brahmacārī mitāhārī</seg> <seg type='pāda' n='b'>tyāgī yoga-parāyaṇaḥ</seg> </l>\n<l><seg type='pāda' n='c'>abdād ūrdhvaṃ bhavet siddho</seg> <seg type='pāda' n='d'>nātra kāryā vicāraṇā</seg> //</l>\n</lg>\n\n<lg xml:id='GorS_55' n='GorS_55 (=HYP 1.60)'>\n<l><seg type='pāda' n='a'>susnigdhaṃ madhurāhāraṃ</seg> <seg type='pāda' n='b'>caturthāṃśa-vivarjitam</seg> </l>\n<l><seg type='pāda' n='c'>bhujyate sura-samprītyai</seg> <seg type='pāda' n='d'>mitāhāraḥ sa ucyate</seg> //</l>\n</lg>\n\n<lg xml:id='GorS_56' n='GorS_56 (=HYP 3.107)'>\n<l><seg type='pāda' n='a'>kandordhvaṃ kuṇḍalī śaktir</seg> <seg type='pāda' n='b'>aṣṭadhā kuṇḍalākṛtiḥ</seg> </l>\n<l><seg type='pāda' n='c'>bandhanāya ca mūḍhānāṃ</seg> <seg type='pāda' n='d'>yogināṃ mokṣadā smṛtā</seg> //</l>\n</lg>\n\n<lg xml:id='GorS_57' n='GorS_57 (=1|32)'>\n<l><seg type='pāda' n='a'>mahāmudrāṃ namo-mudrām</seg> <seg type='pāda' n='b'>uḍḍiyānaṃ jalandharam</seg> </l>\n<l><seg type='pāda' n='c'>mūla-bandhaṃ ca yo vetti</seg> <seg type='pāda' n='d'>sa yogī siddhi-bhājanam</seg> //</l>\n</lg>\n\n<lg xml:id='GorS_58' n='GorS_58 (=1|33)'>\n<l><seg type='pāda' n='a'>śodhanaṃ nāḍi-jālasya</seg> <seg type='pāda' n='b'>cālanaṃ candra-sūryayoḥ</seg> </l>\n<l><seg type='pāda' n='c'>rasānāṃ śoṣaṇaṃ caiva</seg> <seg type='pāda' n='d'>mahā-mudrābhidhīyate</seg> //</l>\n</lg>\n\n<lg xml:id='GorS_59'>\n<l><seg type='pāda' n='a'>vakṣo-nyasta-hanur nipīḍya suciraṃ yoniṃ ca vāmāṅghriṇā</seg> <seg type='pāda' n='b'>hastābhyām avadhāritaṃ prasaritaṃ pādaṃ tathā dakṣiṇam</seg> </l>\n<l><seg type='pāda' n='c'>āpūrya śvasanena kukṣi-yugalaṃ baddhvā śanai recayed</seg> <seg type='pāda' n='d'>eṣā pātaka-nāśinī sumahatī mudrā nṝṇāṃ procyate</seg> //</l>\n</lg>\n\n<lg xml:id='GorS_60' n='GorS_60 (=HYP 3.15)'>\n<l><seg type='pāda' n='a'>candrāṅgena samabhyasya</seg> <seg type='pāda' n='b'>sūryāṅgenābhyaset punaḥ</seg> </l>\n<l><seg type='pāda' n='c'>yāvat tulyā bhavet saṅkhyā</seg> <seg type='pāda' n='d'>tato mudrāṃ visarjayet</seg> //</l>\n</lg>\n\n<lg xml:id='GorS_61' n='GorS_61 (=HYP 3.16)'>\n<l><seg type='pāda' n='a'>na hi pathyam apathyaṃ vā</seg> <seg type='pāda' n='b'>rasāḥ sarve'pi nīrasāḥ</seg> </l>\n<l><seg type='pāda' n='c'>api muktaṃ viṣaṃ ghoraṃ</seg> <seg type='pāda' n='d'>pīyūṣam api jīryate</seg> //</l>\n</lg>\n\n<lg xml:id='GorS_62' n='GorS_62 (=HYP 3.17)'>\n<l><seg type='pāda' n='a'>kṣaya-kuṣṭha-gudāvarta</seg><seg type='pāda' n='b'>gulmājīrṇa-purogamāḥ</seg> </l>\n<l><seg type='pāda' n='c'>tasya doṣāḥ kṣayaṃ yānti</seg> <seg type='pāda' n='d'>mahāmudrāṃ tu yo'bhyaset</seg> //</l>\n</lg>\n\n<lg xml:id='GorS_63' n='GorS_63 (=HYP 3.18)'>\n<l><seg type='pāda' n='a'>kathiteyaṃ mahāmudrā</seg> <seg type='pāda' n='b'>mahā-siddhi-karā nṝṇām</seg> </l>\n<l><seg type='pāda' n='c'>gopanīyā prayatnena</seg> <seg type='pāda' n='d'>na deyā yasya kasyacit</seg> //</l>\n</lg>\n\n<lg xml:id='GorS_64' n='GorS_64 (=1|34)'>\n<l><seg type='pāda' n='a'>kapāla-kuhare jihvā</seg> <seg type='pāda' n='b'>praviṣṭā viparītagā</seg> </l>\n<l><seg type='pāda' n='c'>bhruvor antargatā dṛṣṭir</seg> <seg type='pāda' n='d'>mudrā bhavati khecarī</seg> //</l>\n</lg>\n\n<lg xml:id='GorS_65' n='GorS_65 (=HYP 3.39)'>\n<l><seg type='pāda' n='a'>na rogo maraṇaṃ tandrā</seg> <seg type='pāda' n='b'>na nidrā na kṣudhā tṛṣā</seg> </l>\n<l><seg type='pāda' n='c'>na ca mūrcchā bhavet tasya</seg> <seg type='pāda' n='d'>yo mudrāṃ vetti khecarīm</seg> //</l>\n</lg>\n\n<lg xml:id='GorS_66' n='GorS_66 (=HYP 3.40)'>\n<l><seg type='pāda' n='a'>pīḍyate na sa rogeṇa</seg> <seg type='pāda' n='b'>lipyate na ca karmaṇā</seg> </l>\n<l><seg type='pāda' n='c'>bādhyate na sa kālena</seg> <seg type='pāda' n='d'>yo mudrāṃ vetti khecarīm</seg> //</l>\n</lg>\n\n<lg xml:id='GorS_67' n='GorS_67 (=HYP 3.41)'>\n<l><seg type='pāda' n='a'>cittaṃ carati khe yasmāj</seg> <seg type='pāda' n='b'>jihvā carati khe gatā</seg> </l>\n<l><seg type='pāda' n='c'>tenaiṣā khecarī nāma</seg> <seg type='pāda' n='d'>mudrā siddhair nirūpitā</seg> //</l>\n</lg>\n\n<lg xml:id='GorS_68' n='GorS_68 (=HYP 3.43)'>\n<l><seg type='pāda' n='a'>bindu-mūlaṃ śarīraṃ tu</seg> <seg type='pāda' n='b'>śirās tatra pratiṣṭhitāḥ</seg> </l>\n<l><seg type='pāda' n='c'>bhāvayanti śarīraṃ yā</seg> <seg type='pāda' n='d'>āpāda-tala-mastakam</seg> //</l>\n</lg>\n\n<lg xml:id='GorS_69'>\n<l><seg type='pāda' n='a'>khecaryā mudritaṃ yena</seg> <seg type='pāda' n='b'>vivaraṃ lambikordhvataḥ</seg> </l>\n<l><seg type='pāda' n='c'>na tasya kṣarate binduḥ</seg> <seg type='pāda' n='d'>kāminyāliṅgitasya ca</seg> //</l>\n</lg>\n\n<lg xml:id='GorS_70'>\n<l><seg type='pāda' n='a'>yāvad binduḥ sthito dehe</seg> <seg type='pāda' n='b'>tāvat kāla-bhayaṃ kutaḥ</seg> </l>\n<l><seg type='pāda' n='c'>yāvad baddhā nabho-mudrā</seg> <seg type='pāda' n='d'>tāvad bindur na gacchati</seg> //</l>\n</lg>\n\n<lg xml:id='GorS_71'>\n<l><seg type='pāda' n='a'>calito'pi yadā binduḥ</seg> <seg type='pāda' n='b'>samprāptaś ca hutāśanam</seg> </l>\n<l><seg type='pāda' n='c'>vrajaty ūrdhvaṃ hṛtaḥ śaktyā</seg> <seg type='pāda' n='d'>niruddho yoni-mudrayā</seg> //</l>\n</lg>\n\n<lg xml:id='GorS_72' n='GorS_72 (=HYP 3.56)'>\n<l><seg type='pāda' n='a'>sa punar dvividho binduḥ</seg> <seg type='pāda' n='b'>paṇḍuro lohitas tathā</seg> </l>\n<l><seg type='pāda' n='c'>pāṇḍuraṃ śukram ity āhur</seg> <seg type='pāda' n='d'>lohitaṃ tu mahārājaḥ</seg> //</l>\n</lg>\n\n<lg xml:id='GorS_73'>\n<l><seg type='pāda' n='a'>sindūra-drava-saṅkāśaṃ</seg> <seg type='pāda' n='b'>ravi-sthāne sthitaṃ rajaḥ</seg> </l>\n<l><seg type='pāda' n='c'>śaśi-sthāne sthito bindus</seg> <seg type='pāda' n='d'>tayor aikyaṃ sudurlabham</seg> //</l>\n</lg>\n\n<lg xml:id='GorS_74'>\n<l><seg type='pāda' n='a'>binduḥ śivo rajaḥ śaktir</seg> <seg type='pāda' n='b'>bindum indū rajo raviḥ</seg> </l>\n<l><seg type='pāda' n='c'>ubhayoḥ saṅgamād eva</seg> <seg type='pāda' n='d'>prāpyate paramaṃ padam</seg> //</l>\n</lg>\n\n<lg xml:id='GorS_75'>\n<l><seg type='pāda' n='a'>vāyunā śakti-cāreṇa</seg> <seg type='pāda' n='b'>preritaṃ tu mahā-rajaḥ</seg> </l>\n<l><seg type='pāda' n='c'>bindunaiti sahaikatvaṃ</seg> <seg type='pāda' n='d'>bhaved divyaṃ vapus tadā</seg> //</l>\n</lg>\n\n<lg xml:id='GorS_76'>\n<l><seg type='pāda' n='a'>śukraṃ candreṇa saṃyuktaṃ</seg> <seg type='pāda' n='b'>rajaḥ sūryeṇa saṃyutam</seg> </l>\n<l><seg type='pāda' n='c'>tayoḥ samarasaikatvaṃ</seg> <seg type='pāda' n='d'>yojānāti sa yogavit</seg> //</l>\n</lg>\n\n<lg xml:id='GorS_77'>\n<l><seg type='pāda' n='a'>uḍḍīnaṃ kurute yasmād</seg> <seg type='pāda' n='b'>aviśrāntaṃ mahā-khagaḥ</seg> </l>\n<l><seg type='pāda' n='c'>uḍḍīyānaṃ tad eva syāt</seg> <seg type='pāda' n='d'>tava bandho'bhidhīyate</seg> //</l>\n</lg>\n\n<lg xml:id='GorS_78' n='GorS_78 (=HYP 3.71)'>\n<l><seg type='pāda' n='a'>udarāt paścime bhāge hy</seg> <seg type='pāda' n='b'>adho nābher nigadyate</seg> </l>\n<l><seg type='pāda' n='c'>uḍḍīyanasya bandho'yaṃ</seg> <seg type='pāda' n='d'>tatra bandho vidhīyate</seg> //</l>\n</lg>\n\n<lg xml:id='GorS_79'>\n<l><seg type='pāda' n='a'>badhnāti hi sirājālam</seg> <seg type='pāda' n='b'>adho-gāmi śiro-jalam</seg> </l>\n<l><seg type='pāda' n='c'>tato jālandharo bandhaḥ</seg> <seg type='pāda' n='d'>kaṇṭha-duḥkhaugha-nāśanaḥ</seg> //</l>\n</lg>\n\n<lg xml:id='GorS_80' n='GorS_80 (=1|36, HYP 3.72)'>\n<l><seg type='pāda' n='a'>jālandhare kṛte bandhe</seg> <seg type='pāda' n='b'>kaṇṭha-saṃkoca-lakṣaṇe</seg> </l>\n<l><seg type='pāda' n='c'>pīyūṣaṃ na pataty agnau</seg> <seg type='pāda' n='d'>na ca vāyuḥ prakupyati</seg> //</l>\n</lg>\n\n<lg xml:id='GorS_81' n='GorS_81 (=1|37, HYP 3.61)'>\n<l><seg type='pāda' n='a'>pārṣṇi-bhāgena sampīḍya</seg> <seg type='pāda' n='b'>yonim ākuñcayed gudam</seg> </l>\n<l><seg type='pāda' n='c'>apānam ūrdhvam ākṛṣya</seg> <seg type='pāda' n='d'>mūla-bandho'bhidhīyate</seg> //</l>\n</lg>\n\n<lg xml:id='GorS_82' n='GorS_82 (=1|38, HYP 3.65)'>\n<l><seg type='pāda' n='a'>apāna-prāṇayor aikyāt</seg> <seg type='pāda' n='b'>kṣayān mūtra-purīṣayoḥ</seg> </l>\n<l><seg type='pāda' n='c'>yuvā bhavati vṛddho'pi</seg> <seg type='pāda' n='d'>satataṃ mūla-bandhanāt</seg> //</l>\n</lg>\n\n<lg xml:id='GorS_83' n='GorS_83 (=1|39, HYP 2.2)'>\n<l><seg type='pāda' n='a'>padmāsanaṃ samāruhya</seg> <seg type='pāda' n='b'>sama-kāya-śiro-dharaḥ</seg> </l>\n<l><seg type='pāda' n='c'>nāsāgra-dṛṣṭir ekānte</seg> <seg type='pāda' n='d'>japed oṅkāram avyayam</seg> //</l>\n</lg>\n\n<lg xml:id='GorS_84'>\n<l><seg type='pāda' n='a'>bhūr bhuvaḥ svar ime lokāḥ</seg> <seg type='pāda' n='b'>soma-sūryāgni-devatāḥ</seg> </l>\n<l><seg type='pāda' n='c'>yasyā mātrāsu tiṣṭhanti</seg> <seg type='pāda' n='d'>tat paraṃ jyotir om iti</seg> //</l>\n</lg>\n\n<lg xml:id='GorS_85'>\n<l><seg type='pāda' n='a'>trayaḥ kālās trayo vedās</seg> <seg type='pāda' n='b'>trayo lokās trayaḥ sverāḥ</seg> </l>\n<l><seg type='pāda' n='c'>trayo devāḥ sthitā yatra</seg> <seg type='pāda' n='d'>tat paraṃ jyotir om iti</seg> //</l>\n</lg>\n\n<lg xml:id='GorS_86'>\n<l><seg type='pāda' n='a'>kriyā cecchā tathā jñānā</seg> <seg type='pāda' n='b'>brāhmī raudrī ca vaiṣṇavī</seg> </l>\n<l><seg type='pāda' n='c'>tridhā śaktiḥ sthitā yatra</seg> <seg type='pāda' n='d'>tat paraṃ jyotir om iti</seg> //</l>\n</lg>\n\n<lg xml:id='GorS_87'>\n<l><seg type='pāda' n='a'>ākārāś ca tatho-kāro</seg> <seg type='pāda' n='b'>ma-kāro bindu-saṃjñakaḥ</seg> </l>\n<l><seg type='pāda' n='c'>tisro mātrāḥ sthitā yatra</seg> <seg type='pāda' n='d'>tat paraṃ jyotir om iti</seg> //</l>\n</lg>\n\n<lg xml:id='GorS_88'>\n<l><seg type='pāda' n='a'>vacasā taj jayed bījaṃ</seg> <seg type='pāda' n='b'>vapuṣā tat samabhyaset</seg> </l>\n<l><seg type='pāda' n='c'>manasā tat smaren nityaṃ</seg> <seg type='pāda' n='d'>tat paraṃ jyotir om iti</seg> //</l>\n</lg>\n\n<lg xml:id='GorS_89'>\n<l><seg type='pāda' n='a'>śucir vāpy aśucir vāpi</seg> <seg type='pāda' n='b'>yo japet praṇavaṃ sadā</seg> </l>\n<l><seg type='pāda' n='c'>lipyate na sa pāpena</seg> <seg type='pāda' n='d'>padma-patram ivāmbhasā</seg> //</l>\n</lg>\n\n<lg xml:id='GorS_90'>\n<l><seg type='pāda' n='a'>cale vāte calo bindur</seg> <seg type='pāda' n='b'>niścale niścalo bhavet</seg> </l>\n<l><seg type='pāda' n='c'>yogī sthāṇutvam āpnoti</seg> <seg type='pāda' n='d'>tato vāyuṃ nirodhayet</seg> //</l>\n</lg>\n\n<lg xml:id='GorS_91' n='GorS_91 (=HYP 2.3)'>\n<l><seg type='pāda' n='a'>yāvad vāyuḥ sthito dehe</seg> <seg type='pāda' n='b'>tāvaj jīvanam ucyate</seg> </l>\n<l><seg type='pāda' n='c'>maraṇaṃ tasya niṣkrāntis</seg> <seg type='pāda' n='d'>tato vāyuṃ nirodhayet</seg> //</l>\n</lg>\n\n<lg xml:id='GorS_92' n='GorS_92 (=HYP 2.40)'>\n<l><seg type='pāda' n='a'>yāvad baddho marud dehe</seg> <seg type='pāda' n='b'>yāvac cittaṃ nirākulam</seg> </l>\n<l><seg type='pāda' n='c'>yāvad dṛṣṭir bhruvor madhye</seg> <seg type='pāda' n='d'>tāvat kāla-bhayaṃ kutaḥ</seg> //</l>\n</lg>\n\n<lg xml:id='GorS_93' n='GorS_93 (=1|40)'>\n<l><seg type='pāda' n='a'>ataḥ kāla-bhayād brahmā</seg> <seg type='pāda' n='b'>prāṇāyāma-parāyaṇaḥ</seg> </l>\n<l><seg type='pāda' n='c'>yogino munayaś caiva</seg> <seg type='pāda' n='d'>tato vāyuṃ nirodhayet</seg> //</l>\n</lg>\n\n<lg xml:id='GorS_94'>\n<l><seg type='pāda' n='a'>ṣaṭ-triṃśad-aṅgulo haṃsaḥ</seg> <seg type='pāda' n='b'>prayāṇaṃ kurute bahiḥ</seg> </l>\n<l><seg type='pāda' n='c'>vāma-dakṣiṇa-mārgeṇa</seg> <seg type='pāda' n='d'>tataḥ prāṇo'bhidhīyate</seg> //</l>\n</lg>\n\n<lg xml:id='GorS_95' n='GorS_95 (=1|43)'>\n<l><seg type='pāda' n='a'>śuddhim eti yadā sarvaṃ</seg> <seg type='pāda' n='b'>nāḍī-cakraṃ malākulam</seg> </l>\n<l><seg type='pāda' n='c'>tadaiva jāyate yogī</seg> <seg type='pāda' n='d'>prāṇa-saṃgrahaṇe kṣamaḥ</seg> //</l>\n</lg>\n\n<lg xml:id='GorS_96'>\n<l><seg type='pāda' n='a'>baddha-padmāsano yogī</seg> <seg type='pāda' n='b'>prāṇaṃ candreṇa pūrayet</seg> </l>\n<l><seg type='pāda' n='c'>dhārayitvā yathā-śakti</seg> <seg type='pāda' n='d'>bhūyaḥ sūryeṇa recayet</seg> //</l>\n</lg>\n\n<lg xml:id='GorS_97' n='GorS_97 (=1|44)'>\n<l><seg type='pāda' n='a'>amṛtaṃ dadhi-saṅkāśaṃ</seg> <seg type='pāda' n='b'>go-kṣīra-rajatopamam</seg> </l>\n<l><seg type='pāda' n='c'>dhyātvā candramaso bimbaṃ</seg> <seg type='pāda' n='d'>prāṇāyāmī sukhī bhavet</seg> //</l>\n</lg>\n\n<lg xml:id='GorS_98' n='GorS_98 (=1|45)'>\n<l><seg type='pāda' n='a'>dakṣiṇo śvāsam ākṛṣya</seg> <seg type='pāda' n='b'>pūrayed udaraṃ śanaiḥ</seg> </l>\n<l><seg type='pāda' n='c'>kumbhayitvā vidhānena</seg> <seg type='pāda' n='d'>puraś candreṇa recayet</seg> //</l>\n</lg>\n\n<lg xml:id='GorS_99' n='GorS_99 (=1|46)'>\n<l><seg type='pāda' n='a'>prajvalaj-jvalana-jvālā</seg><seg type='pāda' n='b'>puñjam āditya-maṇḍalam</seg> </l>\n<l><seg type='pāda' n='c'>dhyātvā nābhi-sthitaṃ yogī</seg> <seg type='pāda' n='d'>prāṇāyāme sukhī bhavet</seg> //</l>\n</lg>\n\n<lg xml:id='GorS_100' n='GorS_100 (=HYP 2.10)'>\n<l><seg type='pāda' n='a'>prāṇaṃ codiḍayā piben parimitaṃ bhūyo'nyayā recayet</seg> <seg type='pāda' n='b'>pītvā piṅgalayā samīraṇam atho baddhvā tyajed vāmayā</seg> </l>\n<l><seg type='pāda' n='c'>sūrya-candramasor anena vidhinā bimba-dvayaṃ dhyāyataḥ</seg> <seg type='pāda' n='d'>śuddhā nāḍi-gaṇā bhavanti yamino māsa-trayād ūrdhvataḥ</seg> //</l>\n</lg>\n\n<lg xml:id='GorS_101'>\n<l><seg type='pāda' n='a'>yatheṣṭhaṃ dhāraṇaṃ vāyor</seg> <seg type='pāda' n='b'>analasya pradīpanam</seg> </l>\n<l><seg type='pāda' n='c'>nādābhivyaktir ārogyaṃ</seg> <seg type='pāda' n='d'>jāyate nāḍi-śodhanāt</seg> //</l>\n</lg>\n\n<trailer>iti gorakṣa-śatakaṃ sampūrṇam</trailer>\n  </body>\n\n"
}