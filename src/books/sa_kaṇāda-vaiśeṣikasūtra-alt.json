{
  "title": "sa_kaṇāda-vaiśeṣikasūtra-alt",
  "body": "<body xmlns='http://www.tei-c.org/ns/1.0'>\n<div>\n<l>athāto dharmaṃ vyākhyāsyāmaḥ | KVs_1,1.1 |</l>\n\n<l>yato 'bhyudayaniḥśreyasasiddhiḥ sa dharmaḥ | KVs_1,1.2 |</l>\n\n<l>tadvacanādāmnāyasya prāmāṇyam | KVs_1,1.3 |</l>\n\n<l>dharmaviśeṣa prasūtāt dravyaguṇakarmasāmānya viśeṣasamavāyānāṃ padārthānāṃ sādharmyavaidharmyābhyāṃ tattvajñānānniḥśreyasam | KVs_1,1.4 |</l>\n\n<l>pṛthivyāpastejo vāyurākāśaṃ kālo digātmā mana iti dravyāṇi | KVs_1,1.5 |</l>\n\n<l>ruparasagandhasparśāḥ saṃkhyāḥ parimāṇāni pṛthaktvaṃ saṃyogavibhāgau paratvāparatve buddhayaḥ sukhaduḥkhe icchādveṣau prayatnāśca guṇāḥ | KVs_1,1.6 |</l>\n\n<l>utkṣepaṇamavakṣepaṇaṃ ākuñcanaṃ prasāraṇaṃ gamanamiti karmāṇi | KVs_1,1.7 |</l>\n\n<l>sadanityaṃ dravyavat kāryaṃ kāraṇaṃ sāmānyaviśeṣavaditi dravyaguṇakarmaṇāmaviśeṣaḥ | KVs_1,1.8 |</l>\n\n<l>dravyaguṇayoḥ sajātīyārambhakatvaṃ sādharmyam | KVs_1,1.9 |</l>\n\n<l>dravyāṇi dravyāntaramārabhante guṇāśca guṇāntaram | KVs_1,1.10 |</l>\n\n<l>karma karmasādhyaṃ na vidyate | KVs_1,1.11 |</l>\n\n<l>na dravyaṃ kāraṇaṃ ca bhavati | KVs_1,1.12 |</l>\n\n<l>ubhayathā guṇāḥ | KVs_1,1.13 |</l>\n\n<l>kāryavirodhi karma | KVs_1,1.14 |</l>\n\n<l>kriyāguṇavat samavāyikāraṇamiti dravyalakṣaṇam | KVs_1,1.15 |</l>\n\n<l>dravyāśrayyaguṇavān saṃyogavibhāgeṣvakāraṇamanapekṣa iti guṇalakṣaṇam | KVs_1,1.16 |</l>\n<l>ekadravyamaguṇaṃ saṃyogavibhāgeṣvanapekṣa kāraṇamiti karmalakṣaṇam | KVs_1,1.17 |</l>\n\n<l>dravyaguṇakarmaṇāṃ dravyaṃ kāraṇaṃ sāmānyam | KVs_1,1.18 |</l>\n\n<l>tathā guṇaḥ | KVs_1,1.19 |</l>\n\n<l>saṃyogavibhāgavegānāṃ karma samānam | KVs_1,1.20 |</l>\n\n<l>na dravyāṇāṃ karma | KVs_1,1.21 |</l>\n\n<l>vyatirekāt | KVs_1,1.22 |</l>\n\n<l>dravyāṇāṃ dravyaṃ kāryaṃ sāmānyam | KVs_1,1.23 |</l>\n\n<l>guṇavaidharmyānna karmaṇāṃ karma | KVs_1,1.24 |</l>\n\n<l>dvitvaprabhṛtayaḥ saṃkhyāḥ pṛthaktva saṃyoga vibhāgāśca | KVs_1,1.25 |</l>\n\n<l>asamavāyāt sāmānyakāryaṃ karma na vidyate | KVs_1,1.26 |</l>\n\n<l>saṃyogānāṃ dravyam | KVs_1,1.27 |</l>\n\n<l>rūpāṇāṃ rūpam | KVs_1,1.28 |</l>\n\n<l>gurutvaprayatnasaṃyogānāmutkṣepaṇam | KVs_1,1.29 |</l>\n\n<l>saṃyogavibhāgāśca karmaṇām | KVs_1,1.30 |</l>\n\n<l>kāraṇasāmānye dravyakarmaṇāṃ karmākāraṇamuktam | KVs_1,1.31 |</l>\n\n<l>kāraṇābhāvāt kāryābhāvaḥ | KVs_1,2.1 |</l>\n\n<l>na tu kāryābhāvāt kāraṇābhāvaḥ | KVs_1,2.2 |</l>\n\n<l>sāmānyaviśeṣa iti buddhyapekṣam | KVs_1,2.3 |</l>\n\n<l>bhāvo 'nuvṛttereva hetutvāt sāmānyameva | KVs_1,2.4 |</l>\n\n<l>dravyatvaṃ guṇatvaṃ karmatvaṃ ca sāmānyāni viśeṣāśca | KVs_1,2.5 |</l>\n\n<l>anyatrāntyebhyo viśeṣebhyaḥ | KVs_1,2.6 |</l>\n\n<l>saditi yato dravyaguṇakarmasu sā sattā | KVs_1,2.7 |</l>\n\n<l>dravyaguṇakarmabhyor'thāntaraṃ sattā | KVs_1,2.8 |</l>\n<l>guṇakarmasu ca bhāvānna karma na guṇaḥ | KVs_1,2.9 |</l>\n\n<l>sāmānyaviśeṣābhāvena ca | KVs_1,2.10 |</l>\n\n<l>anekadravyavattvena dravyatvamuktam | KVs_1,2.11 |</l>\n\n<l>sāmānyaviśeṣābhāvena ca | KVs_1,2.12 |</l>\n\n<l>tathā guṇeṣu bhāvādguṇatvamuktam | KVs_1,2.13 |</l>\n\n<l>sāmānyaviśeṣābhāvena ca | KVs_1,2.14 |</l>\n\n<l>karmasu bhāvātkarmatvamuktam | KVs_1,2.15 |</l>\n\n<l>sāmānyaviśeṣābhāvena ca | KVs_1,2.16 |</l>\n\n<l>saditi liṅgāviśeṣāt viśeṣaliṅgābhāvāccaiko bhāvaḥ | KVs_1,2.17 |</l>\n\n</div>\n<div>\n\n<l>rūparasagandhasparśavatī pṛthivī | KVs_2,1.1 |</l>\n\n<l>rūparasasparśavatya āpo dravāḥ snigdhāḥ | KVs_2,1.2 |</l>\n\n<l>tejo rūpasparśavat | KVs_2,1.3 |</l>\n\n<l>sparśavān vāyuḥ | KVs_2,1.4 |</l>\n\n<l>ta ākāśe na vidyante | KVs_2,1.5 |</l>\n\n<l>sarpirjatumadhūcchiṣṭānāṃ agnisaṃyogāddravatvamadbhiḥ sāmānyam | KVs_2,1.6 |</l>\n\n<l>trapusīsa loha rajata suvarṇānāmagnisaṃyogāddravatvamadbhiḥ sāmānyam | KVs_2,1.7 |</l>\n\n<l>viṣāṇī kakudmān prāntevāladhiḥ sāsnāvān iti gotve dṛṣṭaṃ liṅgam | KVs_2,1.8 |</l>\n\n<l>sparśaśca vāyoḥ | KVs_2,1.9 |</l>\n\n<l>na ca dṛṣṭānāṃ sparśa ityadṛṣṭaliṅgo vāyuḥ | KVs_2,1.10 |</l>\n\n<l>adravyavattvena dravyam | KVs_2,1.11 |</l>\n\n<l>kriyāvattvāt guṇavattvācca | KVs_2,1.12 |</l>\n\n<l>adravyatvena nityatvamuktam | KVs_2,1.13 |</l>\n\n<l>vāyorvāyusaṃmūrchanaṃ nānātvaliṅgam | KVs_2,1.14 |</l>\n<l>vāyusannikarṣe pratyakṣābhāvāt dṛṣṭaṃ liṅgaṃ na vidyate | KVs_2,1.15 |</l>\n\n<l>sāmānyato dṛṣṭāccāviśeṣaḥ | KVs_2,1.16 |</l>\n\n<l>tasmādāgamikam | KVs_2,1.17 |</l>\n\n<l>saṃjñākarma tvasmadviśiṣṭānāṃ liṅgam | KVs_2,1.18 |</l>\n\n<l>pratyakṣapravṛttatvāt saṃjñākarmaṇaḥ | KVs_2,1.19 |</l>\n\n<l>niṣkramaṇaṃ praveśanamityākāśasya liṅgam | KVs_2,1.20 |</l>\n\n<l>tadaliṅgamekadravyatvāt karmaṇaḥ | KVs_2,1.21 |</l>\n\n<l>kāraṇāntarānukipti vaidharmyācca | KVs_2,1.22 |</l>\n\n<l>saṃyogādabhāvaḥ karmaṇaḥ | KVs_2,1.23 |</l>\n\n<l>kāraṇaguṇapūrvakaḥ kāryaguṇo dṛṣṭaḥ | KVs_2,1.24 |</l>\n\n<l>kāryāntarāprādurbhāvācca śabdaḥ sparśavatāmaguṇaḥ | KVs_2,1.25 |</l>\n\n<l>paratra samavāyāt pratyakṣatvācca nātmaguṇo na manoguṇaḥ | KVs_2,1.26 |</l>\n\n<l>pariśeṣālliṅgamākāśasya | KVs_2,1.27 |</l>\n\n<l>dravyatvanityatve vāyunā vyākhyāte | KVs_2,1.28 |</l>\n\n<l>tattvambhāvena | KVs_2,1.29 |</l>\n\n<l>śabdāliṅgāviśeṣādviśeṣaliṅgābhāvācca | KVs_2,1.30 |</l>\n\n<l>tadanuvidhānādekapṛthaktvañceti | KVs_2,1.31 |</l>\n\n<l>puṣpavastrayoḥ sati sannikarṣe guṇāntarāprādurbhāvo vastre gandhābhāvaliṅgam | KVs_2,2.1 |</l>\n\n<l>vyavasthitaḥ pṛthivyāṃ gandhaḥ | KVs_2,2.2 |</l>\n\n<l>etenoṣṇatā vyākhyātā | KVs_2,2.3 |</l>\n\n<l>tejasa uṣṇatā | KVs_2,2.4 |</l>\n\n<l>apsu śītatā | KVs_2,2.5 |</l>\n\n<l>aparasminnaparaṃ yugapat ciraṃ kṣipramiti kālaliṅgāni | KVs_2,2.6 |</l>\n\n<l>dravyatva nityatve vāyunā vyākhyāte | KVs_2,2.7 |</l>\n\n<l>tattvambhāvena | KVs_2,2.8 |</l>\n\n<l>nityoṣvabhāvādanityeṣu bhāvāt kāraṇe kālākhyeti | KVs_2,2.9 |</l>\n\n<l>ita idamiti yatastaddiśyaṃ liṅgam | KVs_2,2.10 |</l>\n\n<l>dravyatva nityatve vāyunā vyākhyāte | KVs_2,2.11 |</l>\n\n<l>tattvambhāvena | KVs_2,2.12 |</l>\n\n<l>kāryaviśeṣeṇa nānātvam | KVs_2,2.13 |</l>\n\n<l>ādityasaṃyogāt bhūtapūrvāt bhaviṣyato bhūtācca prācī | KVs_2,2.14 |</l>\n\n<l>tathā dakṣiṇā pratīcī udīcī ca | KVs_2,2.15 |</l>\n\n<l>etena digantarālāni vyākhyātāni | KVs_2,2.16 |</l>\n\n<l>sāmānyapratyakṣādviśeṣasmṛteśca saṃśayaḥ | KVs_2,2.17 |</l>\n\n<l>dṛṣṭañca dṛṣṭavat | KVs_2,2.18 |</l>\n\n<l>yathādṛṣṭamayathādṛṣṭatvācca | KVs_2,2.19 |</l>\n\n<l>vidyāvidyātaśca saṃśayaḥ | KVs_2,2.20 |</l>\n\n<l>śrotragrahaṇo yor'thaḥ sa śabdaḥ | KVs_2,2.21 |</l>\n\n<l>tulyajātīyeṣvarthāntarabhūteṣu viśeṣasya ubhayathā dṛṣṭatvāt | KVs_2,2.22 |</l>\n\n<l>ekadravyatvānna dravyam | KVs_2,2.23 |</l>\n\n<l>nāpi karmācākṣuṣatvāt | KVs_2,2.24 |</l>\n\n<l>guṇasya sato 'pavargaḥ karmabhiḥ sādharmyam | KVs_2,2.25 |</l>\n\n<l>sato liṅgābhāvāt | KVs_2,2.26 |</l>\n\n<l>nityavaidharmyāt | KVs_2,2.27 |</l>\n\n<l>anityaścāyaṃ kāraṇataḥ | KVs_2,2.28 |</l>\n\n<l>ja cāsiddhaṃ vikārāt | KVs_2,2.29 |</l>\n\n<l>abhivyaktau doṣāt | KVs_2,2.30 |</l>\n\n<l>saṃyogādvibhāgācca śabdācca śabdaniṣpattiḥ | KVs_2,2.31 |</l>\n\n<l>liṅgāccānityaḥ śabdaḥ | KVs_2,2.32 |</l>\n\n<l>dvayostu pravṛttyorabhāvāt | KVs_2,2.33 |</l>\n\n<l>prathamāśabdāt | KVs_2,2.34 |</l>\n\n<l>sampratipattibhāvācca | KVs_2,2.35 |</l>\n\n<l>sandigdhāḥ sati bahutve | KVs_2,2.36 |</l>\n\n<l>saṃkhyābhāvaḥ sāmānyataḥ | KVs_2,2.37 |</l>\n\n</div>\n<div>\n\n<l>prasiddhā indriyārthāḥ | KVs_3,1.1 |</l>\n\n<l>indriyārthāprasiddhirindriyārthebhyor'thāntarasya hetuḥ | KVs_3,1.2 |</l>\n\n<l>so 'napadeśaḥ | KVs_3,1.3 |</l>\n\n<l>kāraṇājñānāt | KVs_3,1.4 |</l>\n\n<l>kāryeṣu jñānāt | KVs_3,1.5 |</l>\n\n<l>ajñānācca | KVs_3,1.6 |</l>\n\n<l>anyadeva heturityanapadeśaḥ | KVs_3,1.7 |</l>\n\n<l>arthāntaraṃ hyarthāntarasyānapadeśaḥ | KVs_3,1.8 |</l>\n\n<l>saṃyogi samavāyyekārthasamavāyi virodhi ca | KVs_3,1.9 |</l>\n\n<l>kāryaṃ kāryāntarasya | KVs_3,1.10 |</l>\n\n<l>virodhyabhūtaṃ bhūtasya | KVs_3,1.11 |</l>\n\n<l>bhūtamabhūtasya | KVs_3,1.12 |</l>\n\n<l>bhūto bhūtasya | KVs_3,1.13 |</l>\n\n<l>prasiddhipūrvakatvādapadeśasya | KVs_3,1.14 |</l>\n\n<l>aprasiddho 'napadeśo 'san sandigdhaścānapadeśaḥ | KVs_3,1.15 |</l>\n\n<l>yasmādviṣāṇī tasmādaśvaḥ | KVs_3,1.16 |</l>\n<l>yasmādviṣāṇī tasmādgauriticānaikāntikasyodāharaṇam | KVs_3,1.17 |</l>\n\n<l>ātmendriyārthasannikarṣādyanniṣpadyate tadanyat | KVs_3,1.18 |</l>\n\n<l>pravṛttinivṛttī ca pratyagātmani dṛṣṭe paratra liṅgam | KVs_3,1.19 |</l>\n\n<l>ātmendriyārthasannikarṣajñānasya bhāvo 'bhāvaśca manaso liṅgam | KVs_3,2.1 |</l>\n\n<l>tasya dravyatva nityatve vāyunā vyākhyāte | KVs_3,2.2 |</l>\n\n<l>prayatnāyaugapadyājjñānāyaugapadyāccaikam | KVs_3,2.3 |</l>\n\n<l>prāṇāpānanimeṣonmeṣajīvanamanogatīndriyāntara vikārāḥ sukhaduḥkhecchādveṣa prayatnāścātmano liṅgāni | KVs_3,2.4 |</l>\n\n<l>tasya dravyatvanityatve vāyunā vyākhyāte | KVs_3,2.5 |</l>\n\n<l>yajñadatta iti sannikarṣe pratyakṣābhāvāt dṛṣṭaṃ liṅgaṃ na vidyate | KVs_3,2.6 |</l>\n\n<l>sāmānyato dṛṣṭāccāviśeṣaḥ | KVs_3,2.7 |</l>\n\n<l>tasmādāgamikaḥ | KVs_3,2.8 |</l>\n\n<l>ahamiti śabdasya vyatirekānnāgamikam | KVs_3,2.9 |</l>\n\n<l>yadi dṛṣṭamanvakṣamahaṃ devadatto 'haṃ yajñadatta iti | KVs_3,2.10 |</l>\n\n<l>dṛṣṭyātmani liṅge eka eva dṛḍhatvāt pratyakṣavat pratyayaḥ | KVs_3,2.11 |</l>\n\n<l>devadatto gacchati yajñadatto gacchatītyupacārāccharīre pratyayaḥ | KVs_3,2.12 |</l>\n\n<l>sandigdhāstūpacārāḥ | KVs_3,2.13 |</l>\n\n<l>ahamiti pratyagātmani bhāvāt paratrābhāvādarthāntara pratyakṣaḥ | KVs_3,2.14 |</l>\n\n<l>devadatto gacchatītyupacārādabhimānāttāvaccharīrapratyakṣo 'haṅkāraḥ | KVs_3,2.15 |</l>\n\n<l>sandigdhastūpacāraḥ | KVs_3,2.16 |</l>\n\n<l>na tu śarīraviśeṣādyajñadatta viṣṇumitrayorjñānaviṣayaḥ | KVs_3,2.17 |</l>\n\n<l>ahamiti mukhyayogyābhyāṃ śabdavadvyatirekāvyabhicārādviśeṣa siddhernāgamikaḥ | KVs_3,2.18 |</l>\n\n<l>sukhaduḥkha jñānaniṣpattyaviśeṣādaikātmyam | KVs_3,2.19 |</l>\n\n<l>vyavasthāto nānā | KVs_3,2.20 |</l>\n<l>śāstrasāmarthyācca | KVs_3,2.21 |</l>\n\n</div>\n<div>\n\n<l>sadakāraṇavannityam | KVs_4,1.1 |</l>\n\n<l>tasya kāryaṃ liṅgam | KVs_4,1.2 |</l>\n\n<l>kāraṇabhāvāt kāryābhāvaḥ | KVs_4,1.3 |</l>\n\n<l>anitya iti viśeṣataḥ pratiṣedhabhāvaḥ | KVs_4,1.4 |</l>\n\n<l>avidyā | KVs_4,1.5 |</l>\n\n<l>mahatyanekadravyavattvāt rūpāccopalabdhiḥ | KVs_4,1.6 |</l>\n\n<l>satyapi dravyatve mahattve rūpasaṃskārābhāvādvāyoranupalabdhiḥ | KVs_4,1.7 |</l>\n\n<l>anekadravyasamavāyāt rūpaviśeṣācca rūpopalabdhiḥ | KVs_4,1.8 |</l>\n\n<l>tena rasagandhasparśeṣu jñānaṃ vyākhyātam | KVs_4,1.9 |</l>\n\n<l>tasyābhāvādavyabhicāraḥ | KVs_4,1.10 |</l>\n\n<l>saṃkhyāḥ parimāṇāni pṛthaktvaṃ saṃyoga vibhāgau paratvāparatve karma ca rūpadravyasamavāyāt cākṣuṣāṇi | KVs_4,1.11 |</l>\n\n<l>arūpiṣvacākṣuṣāṇi | KVs_4,1.12 |</l>\n\n<l>etena guṇatve bhāve ca sarvendriyaṃ jñānaṃ vyākhyātam | KVs_4,1.13 |</l>\n\n<l>tatpunaḥ pṛthivyādikāryadravyaṃ trividhaṃ śarīrendriyaviṣayasaṃjñakam | KVs_4,2.1 |</l>\n\n<l>pratyakṣāpratyakṣāṇāṃ saṃyogasyāpratyakṣatvāt pañcātmakaṃ na vidyate | KVs_4,2.2 |</l>\n\n<l>guṇāntarāprādurbhāvācca na tryātmakam | KVs_4,2.3 |</l>\n\n<l>aṇusaṃyogastvapratiṣiddhaḥ | KVs_4,2.4 |</l>\n\n<l>tatra śarīraṃ dvividhaṃ yonijamayonijaṃ ca | KVs_4,2.5 |</l>\n\n<l>aniyatadigdeśapūrvakatvāt | KVs_4,2.6 |</l>\n\n<l>dharmaviśeṣācca | KVs_4,2.7 |</l>\n\n<l>samākhyābhāvācca | KVs_4,2.8 |</l>\n\n<l>saṃjñāyā āditvāt | KVs_4,2.9 |</l>\n\n<l>santyayonijāḥ | KVs_4,2.10 |</l>\n\n<l>vedaliṅgācca | KVs_4,2.11 |</l>\n\n</div>\n<div>\n\n<l>ātmasaṃyoga prayatnābhyāṃ haste karma | KVs_5,1.1 |</l>\n\n<l>tathā hastasaṃyogācca musale karma | KVs_5,1.2 |</l>\n\n<l>abhighātaje musalādau karmaṇi vyatirekādakāraṇaṃ hastasaṃyogaḥ | KVs_5,1.3 |</l>\n\n<l>tathātmasaṃyogo hastakarmaṇi | KVs_5,1.4 |</l>\n\n<l>abhighātānmusalasaṃyogāddhaste karma | KVs_5,1.5 |</l>\n\n<l>ātmakarma hastasaṃyogācca | KVs_5,1.6 |</l>\n\n<l>saṃyogābhāve gurutvāt patanam | KVs_5,1.7 |</l>\n\n<l>nodanaviśeṣābhāvānnordhvaṃ na tiryaggamanam | KVs_5,1.8 |</l>\n\n<l>prayatnaviśeṣānnodana viśeṣaḥ | KVs_5,1.9 |</l>\n\n<l>nodanaviśeṣādudasanaviśeṣaḥ | KVs_5,1.10 |</l>\n\n<l>hastakarmaṇā dārakakarma vyākhyātam | KVs_5,1.11 |</l>\n\n<l>tathā dagdhasya visphoṭane | KVs_5,1.12 |</l>\n\n<l>yatnābhāve prasuptasya calanam | KVs_5,1.13 |</l>\n\n<l>tṛṇe karma vāyusaṃyogāt | KVs_5,1.14 |</l>\n\n<l>maṇigamanaṃ sūcyabhisarpaṇamadṛṣṭakāraṇam | KVs_5,1.15 |</l>\n\n<l>iṣāvayugapat saṃyogaviśeṣāḥ karmānyatve hetuḥ | KVs_5,1.16 |</l>\n\n<l>nodanādādyamiṣoḥ karma tatkarmakāritācca saṃskārāduttaraṃ tathottaramuttaraṃ ca | KVs_5,1.17 |</l>\n\n<l>saṃskārābhāve gurutvāt patanam | KVs_5,1.18 |</l>\n\n<l>nodanābhighātāt saṃyuktasaṃyogācca pṛthivyāṃ karma | KVs_5,2.1 |</l>\n\n<l>tadviśeṣeṇādṛṣṭakāritam | KVs_5,2.2 |</l>\n\n<l>apāṃ saṃyogābhāve gurutvāt patanam | KVs_5,2.3 |</l>\n\n<l>dravatvāt syandanam | KVs_5,2.4 |</l>\n\n<l>nāḍyā vāyusaṃyogādārohaṇam | KVs_5,2.5 |</l>\n\n<l>nodanāpīḍanāt saṃyuktasaṃyogācca | KVs_5,2.6 |</l>\n\n<l>vṛkṣābhisarpaṇamityadṛṣṭakāritam | KVs_5,2.7 |</l>\n\n<l>apāṃ saṅghāto vilayanaṃ ca tejaḥ saṃyogāt | KVs_5,2.8 |</l>\n\n<l>tatra visphūrjaturliṅgam | KVs_5,2.9 |</l>\n\n<l>vaidikaṃ ca | KVs_5,2.10 |</l>\n\n<l>apāṃ saṃyogādvibhāgācca stanayitnoḥ | KVs_5,2.11 |</l>\n\n<l>pṛthivīkarmaṇā tejaḥ karma vāyukarma ca vyākhyātam | KVs_5,2.12 |</l>\n\n<l>agnerūrdhvajvalanaṃ vāyostiryaggamanaṃ aṇūnāṃ manasaścādyaṃ karmādṛṣṭakāritam | KVs_5,2.13 |</l>\n\n<l>hastakarmaṇā manasaḥ karma vyākhyātam | KVs_5,2.14 |</l>\n\n<l>ātmendriyamanor'thasannikarṣāt sukha duḥkhe | KVs_5,2.15 |</l>\n\n<l>tadanārambha ātmasthe manasi śarīrasya duḥkhābhāvaḥ saṃyogaḥ | KVs_5,2.16 |</l>\n\n<l>apasarpaṇamupasarpaṇamaśita pītasaṃyogāḥ kāryāntara saṃyogāścetyadṛṣṭakāritāni | KVs_5,2.17 |</l>\n\n<l>tadabhāve saṃyogābhāvo 'prādurbhāvaśca mokṣaḥ | KVs_5,2.18 |</l>\n\n<l>dravyaguṇakarmaniṣpattivaidharmyādabhāvastamaḥ | KVs_5,2.19 |</l>\n\n<l>tejaso dravyāntareṇāvaraṇācca | KVs_5,2.20 |</l>\n\n<l>dikkālāvākāśaṃ ca kriyāvadvaidharmyānniṣkriyāṇi | KVs_5,2.21 |</l>\n\n<l>etena karmāṇi guṇāśca vyākhyātāḥ | KVs_5,2.22 |</l>\n\n<l>niṣkriyāṇāṃ samavāyaḥ karmabhyo niṣiddhaḥ | KVs_5,2.23 |</l>\n\n<l>kāraṇaṃ tvasamavāyino guṇāḥ | KVs_5,2.24 |</l>\n\n<l>guṇairdik vyākhyātā | KVs_5,2.25 |</l>\n\n<l>kāraṇena kālaḥ | KVs_5,2.26 |</l>\n\n</div>\n<div>\n\n<l>buddhipūrvā vākyakṛtirvede | KVs_6,1.1 |</l>\n\n<l>brāhmaṇe saṃjñākarma siddhiliṅgam | KVs_6,1.2 |</l>\n\n<l>buddhipūrvo dadātiḥ | KVs_6,1.3 |</l>\n\n<l>tathā pratigrahaḥ | KVs_6,1.4 |</l>\n\n<l>ātmāntaraguṇānāmātmāntare 'kāraṇatvāt | KVs_6,1.5 |</l>\n\n<l>tadduṣṭabhojane na vidyate | KVs_6,1.6 |</l>\n\n<l>duṣṭaṃ hiṃsāyām | KVs_6,1.7 |</l>\n\n<l>tasya samabhivyāhārato doṣaḥ | KVs_6,1.8 |</l>\n\n<l>tadaduṣṭe na vidyate | KVs_6,1.9 |</l>\n\n<l>punarviśiṣṭe pravṛttiḥ | KVs_6,1.10 |</l>\n\n<l>same hīne vā pravṛttiḥ | KVs_6,1.11 |</l>\n\n<l>etena hīnasamaviśiṣṭa dhārmikebhyaḥ parasvādānaṃ vyākhyātam | KVs_6,1.12 |</l>\n\n<l>tathā viruddhānāṃ tyāgaḥ | KVs_6,1.13 |</l>\n\n<l>hīne pare tyāgaḥ | KVs_6,1.14 |</l>\n\n<l>same ātmatyāgaḥ paratyāgo vā | KVs_6,1.15 |</l>\n\n<l>viśiṣṭe ātmatyāga iti | KVs_6,1.16 |</l>\n\n<l>dṛṣṭādṛṣṭa prayojanānāṃ dṛṣṭābhāve prayojanamabhyudayāya | KVs_6,2.1 |</l>\n\n<l>abhiṣecanopavāsa brahmacaryagurukulavāsavānaprastha yajñadāna prokṣaṇadiṅnakṣatramantrakālaniyamāścādṛṣṭāya | KVs_6,2.2 |</l>\n\n<l>cāturāśramyamupadhā anupadhāśca | KVs_6,2.3 |</l>\n\n<l>bhāvadoṣa upadhādoṣo 'nupadhā | KVs_6,2.4 |</l>\n<l>yadiṣṭarūparasagandhasparśaṃ prokṣitamabhyukṣitaṃ ca tacchuci | KVs_6,2.5 |</l>\n\n<l>aśucīti śucipratiṣedhaḥ | KVs_6,2.6 |</l>\n\n<l>arthāntaraṃ ca | KVs_6,2.7 |</l>\n\n<l>ayatasya śucibhojanādabhyudayo na vidyate niyamābhāvād vidyate vār'thāntaratvād yamasya | KVs_6,2.8 |</l>\n\n<l>asati cābhāvāt | KVs_6,2.9 |</l>\n\n<l>sukhādrāgaḥ | KVs_6,2.10 |</l>\n\n<l>tanmayatvācca | KVs_6,2.11 |</l>\n\n<l>adṛṣṭācca | KVs_6,2.12 |</l>\n\n<l>jātiviśeṣācca | KVs_6,2.13 |</l>\n\n<l>icchādveṣapūrvikā dharmādharma pravṛttiḥ | KVs_6,2.14 |</l>\n\n<l>tatsaṃyogo vibhāgaḥ | KVs_6,2.15 |</l>\n\n<l>ātmakarmasu mokṣo vyākhyātaḥ | KVs_6,2.16 |</l>\n\n</div>\n<div>\n\n<l>uktā guṇāḥ | KVs_7,1.1 |</l>\n\n<l>pṛthivyādi rūparasagandhasparśā dravyānityatvādanityāśca | KVs_7,1.2 |</l>\n\n<l>etena nityeṣu nityatvamuktam | KVs_7,1.3 |</l>\n\n<l>apsu tejasi vāyau ca nityā dravyanityavāt | KVs_7,1.4 |</l>\n\n<l>anityeṣvanityā dravyānityatvāt | KVs_7,1.5 |</l>\n\n<l>kāraṇaguṇapūrvakāḥ pṛthivyāṃ pākajāḥ | KVs_7,1.6 |</l>\n\n<l>ekadravyatvāt | KVs_7,1.7 |</l>\n\n<l>aṇormahataścopalabdhyanupalabdhī nitye vyākhyāte | KVs_7,1.8 |</l>\n\n<l>kāraṇa bahutvācca | KVs_7,1.9 |</l>\n\n<l>ato viparitamaṇu | KVs_7,1.10 |</l>\n\n<l>aṇu mahaditi tasmin viśeṣabhāvāt viśeṣābhāvācca | KVs_7,1.11 |</l>\n<l>ekakālatvāt | KVs_7,1.12 |</l>\n\n<l>dṛṣṭāntācca | KVs_7,1.13 |</l>\n\n<l>aṇutvamahattvayoraṇutvamahattvābhāvaḥ karmaguṇairvyākhyātaḥ | KVs_7,1.14 |</l>\n\n<l>karmabhiḥ karmāṇi guṇaiśca guṇā vyākhyātāḥ | KVs_7,1.15 |</l>\n\n<l>aṇutvamahattvābhyāṃ karmaguṇāśca vyākhyātāḥ | KVs_7,1.16 |</l>\n\n<l>etena dīrghatva hrasvatve vyākhyāte | KVs_7,1.17 |</l>\n\n<l>anitye 'nityam | KVs_7,1.18 |</l>\n\n<l>nitye nityam | KVs_7,1.19 |</l>\n\n<l>nityaṃ parimaṇḍalam | KVs_7,1.20 |</l>\n\n<l>avidyā ca vidyāliṅgam | KVs_7,1.21 |</l>\n\n<l>vibhavānmahānākāśaḥ tathā cātmā | KVs_7,1.22 |</l>\n\n<l>tadabhāvādaṇu manaḥ | KVs_7,1.23 |</l>\n\n<l>guṇairdigvyākhyātā | KVs_7,1.24 |</l>\n\n<l>kāraṇena kālaḥ | KVs_7,1.25 |</l>\n\n<l>ruparasagandhasparśavyatirekādarthāntaramekatvam | KVs_7,2.1 |</l>\n\n<l>tathā pṛthaktvam | KVs_7,2.2 |</l>\n\n<l>ekatvaikapṛthaktvayorekatvaikapṛthaktvābhāvo 'ṇutvamahattvābhyāṃ vyākhyātaḥ | KVs_7,2.3 |</l>\n\n<l>niḥ saṃkhyatvāt karmaguṇānāṃ sarvaikatvaṃ na vidyate | KVs_7,2.4 |</l>\n\n<l>bhrāntaṃ tat | KVs_7,2.5 |</l>\n\n<l>ekatvābhāvādbhaktistu na vidyate | KVs_7,2.6 |</l>\n\n<l>kāryakāraṇayorekatvaikapṛthaktvābhāvādekatvaikapṛthaktvaṃ na vidyate | KVs_7,2.7 |</l>\n\n<l>etadanityayorvyākhyātam | KVs_7,2.8 |</l>\n\n<l>anyatarakarmaja ubhakarmajaḥ saṃyogajaśca saṃyogaḥ | KVs_7,2.9 |</l>\n<l>etena vibhāgo vyākhyātaḥ | KVs_7,2.10 |</l>\n\n<l>saṃyogavibhāgayoḥ saṃyogavibhāgābhāvaḥ aṇutvamahattvābhyāṃ vyākhyātaḥ | KVs_7,2.11 |</l>\n\n<l>karmabhiḥ karmāṇi guṇairguṇā aṇutva mahattvābhyāmiti | KVs_7,2.12 |</l>\n\n<l>yutasiddhyabhāvāt kāryakāraṇayoḥ saṃyogavibhāgau na vidyete | KVs_7,2.13 |</l>\n\n<l>guṇatvāt | KVs_7,2.14 |</l>\n\n<l>guṇo 'pi vibhāvyate | KVs_7,2.15 |</l>\n\n<l>niṣkriyatvāt | KVs_7,2.16 |</l>\n\n<l>asati nāstīti ca prayogāt | KVs_7,2.17 |</l>\n\n<l>śabdārthāvasambandhau | KVs_7,2.18 |</l>\n\n<l>saṃyogino daṇḍāt samavāyino viśeṣācca | KVs_7,2.19 |</l>\n\n<l>sāmayikaḥ śabdādarthapratyayaḥ | KVs_7,2.20 |</l>\n\n<l>ekadikkābhyāmekakālābhyāṃ sannikṛṣṭaviprakṛṣṭābhyāṃ paramaparañca | KVs_7,2.21 |</l>\n\n<l>kāraṇaparatvāt kāraṇāparatvācca | KVs_7,2.22 |</l>\n\n<l>paratvāparatvayoḥ paratvāparatvābhāvo 'ṇutvamahattvābhyāṃ vyākhyātaḥ | KVs_7,2.23 |</l>\n\n<l>karmabhiḥ karmāṇi | KVs_7,2.24 |</l>\n\n<l>guṇairguṇāḥ | KVs_7,2.25 |</l>\n\n<l>ihedamiti yataḥ kāryakāraṇayoḥ sa samavāyaḥ | KVs_7,2.26 |</l>\n\n<l>tattvambhāvena | KVs_7,2.27 |</l>\n\n</div>\n<div>\n\n<l>dravyeṣu jñānaṃ vyākhyātam | KVs_8,1.1 |</l>\n\n<l>tatrātmā manaścāpratyakṣe | KVs_8,1.2 |</l>\n\n<l>jñānanirdeśe jñānaniṣpattividhiruktaḥ | KVs_8,1.3 |</l>\n\n<l>guṇakarmasu sannikṛṣṭeṣu jñānaniṣpatteḥ dravyaṃ kāraṇam | KVs_8,1.4 |</l>\n\n<l>sāmānyaviśeṣeṣu sāmānyaviśeṣābhāvāt tadeva jñānam | KVs_8,1.5 |</l>\n<l>sāmānyaviśeṣāpekṣaṃ dravyaguṇakarmasu | KVs_8,1.6 |</l>\n\n<l>dravye dravyaguṇakarmāpekṣam | KVs_8,1.7 |</l>\n\n<l>guṇakarmasu guṇakarmābhāvāt guṇakarmāpekṣaṃ na vidyate | KVs_8,1.8 |</l>\n\n<l>samavāyinaḥ śvaityācchvaitya buddheśca śvete budviste ete kāryakāraṇabhūte | KVs_8,1.9 |</l>\n\n<l>dravyeṣvanitaretarakāraṇāḥ | KVs_8,1.10 |</l>\n\n<l>kāraṇāyaugapadyāt kāraṇakramācca ghaṭapaṭādibuddhīnāṃ kramo na hetuphalabhāvāt | KVs_8,1.11 |</l>\n\n<l>ayameṣa tvayā kṛtaṃ bhojayainaṃ iti buddhyapekṣam | KVs_8,2.1 |</l>\n\n<l>dṛṣṭeṣu bhāvādadṛṣṭeṣvabhāvāt | KVs_8,2.2 |</l>\n\n<l>artha iti dravyaguṇakarmasu | KVs_8,2.3 |</l>\n\n<l>dravyeṣu pañcātmakatvaṃ pratiṣiddham | KVs_8,2.4 |</l>\n\n<l>bhūyastvāt gandhavattvācca pṛthivī gandhajñāne prakṛtiḥ | KVs_8,2.5 |</l>\n\n<l>tathāpastejo vāyuśca rasarūpasparśāviśeṣāt | KVs_8,2.6 |</l>\n\n</div>\n<div>\n\n<l>kriyāguṇavyapadeśābhāvāt prāgasat | KVs_9,1.1 |</l>\n\n<l>sadasat | KVs_9,1.2 |</l>\n\n<l>asataḥ kriyāguṇavyapadeśābhāvādarthāntaram | KVs_9,1.3 |</l>\n\n<l>saccāsat | KVs_9,1.4 |</l>\n\n<l>yaccānyadasadatastadasat | KVs_9,1.5 |</l>\n\n<l>asaditi bhūtapratyakṣābhāvāt bhūtasmṛtervirodhipratyakṣavat | KVs_9,1.6 |</l>\n\n<l>tathābhāve bhāvapratyakṣācca | KVs_9,1.7 |</l>\n\n<l>etenāghaṭo 'gauradharmaśca vyākhyātāḥ | KVs_9,1.8 |</l>\n\n<l>abhūtaṃ nāstītyanarthāntaram | KVs_9,1.9 |</l>\n\n<l>nāsti ghaṭo gehe iti sato ghaṭasya gehasaṃsargapratiṣedhaḥ | KVs_9,1.10 |</l>\n\n<l>ātmanyātmamanasoḥ saṃyogādātmapratyakṣam | KVs_9,1.11 |</l>\n\n<l>tathā dravyāntareṣu pratyakṣam | KVs_9,1.12 |</l>\n\n<l>asamāhitāntaḥ karaṇā upasaṃhṛtasamādhayasteṣāñca | KVs_9,1.13 |</l>\n\n<l>tatsamavāyātkarmaguṇeṣu | KVs_9,1.14 |</l>\n\n<l>ātmasamavāyādātmaguṇeṣu | KVs_9,1.15 |</l>\n\n<l>asyedaṃ kāryaṃ kāraṇaṃ saṃyogi virodhi samavāyi ceti laiṅgikam | KVs_9,2.1 |</l>\n\n<l>asyedaṃ kārya kāraṇasambandhaścāvayavādbhavati | KVs_9,2.2 |</l>\n\n<l>etena śābdaṃ vyākhyātam | KVs_9,2.3 |</l>\n\n<l>heturapadeśo liṅgaṃ pramāṇaṃ karaṇamityanarthāntaram | KVs_9,2.4 |</l>\n\n<l>asyedamiti buddhyapekṣitatvāt | KVs_9,2.5 |</l>\n\n<l>ātmanaḥ saṃyogaviśeṣāt saṃskārācca smṛtiḥ | KVs_9,2.6 |</l>\n\n<l>tathā svapnaḥ | KVs_9,2.7 |</l>\n\n<l>svapnāntikam | KVs_9,2.8 |</l>\n\n<l>dharmācca | KVs_9,2.9 |</l>\n\n<l>indriyadoṣātsaṃskāradoṣāccāvidyā | KVs_9,2.10 |</l>\n\n<l>tadduṣṭajñānam | KVs_9,2.11 |</l>\n\n<l>aduṣṭaṃ vidyā | KVs_9,2.12 |</l>\n\n<l>ārṣaṃ siddhadarśanaṃ ca dharmebhyaḥ | KVs_9,2.13 |</l>\n\n</div>\n<div>\n\n<l>iṣṭāniṣṭakāraṇaviśeṣādvirodhācca mithaḥ sukhaduḥkhayorthāntarabhāvaḥ | KVs_10,1.1 |</l>\n\n<l>saṃśayanirṇayāntarābhāvaśca jñānāntaratve hetuḥ | KVs_10,1.2 |</l>\n\n<l>tayorniṣpattiḥ pratyakṣalaiṅgikābhyām | KVs_10,1.3 |</l>\n<l>abhūdityapi | KVs_10,1.4 |</l>\n\n<l>sati ca kāryādarśanāt | KVs_10,1.5 |</l>\n\n<l>ekārthasamavāyi kāraṇāntareṣu dṛṣṭatvāt | KVs_10,1.6 |</l>\n\n<l>ekadeśe ityekasmin śiraḥ pṛṣṭhamudaraṃ marmāṇi tadviśeṣastadviśeṣebhyaḥ | KVs_10,1.7 |</l>\n\n<l>kāraṇamiti dravye kāryasamavāyāt | KVs_10,2.1 |</l>\n\n<l>saṃyogādvā | KVs_10,2.2 |</l>\n\n<l>kāraṇe samavāyāt karmāṇi | KVs_10,2.3 |</l>\n\n<l>tathā rūpe kāraṇaikārthasamavāyācca | KVs_10,2.4 |</l>\n\n<l>kāraṇasamavāyāt saṃyogaḥ paṭasya | KVs_10,2.5 |</l>\n\n<l>kāraṇākāraṇasamavāyācca | KVs_10,2.6 |</l>\n\n<l>saṃyuktasamavāyādagnervaiśeṣikam | KVs_10,2.7 |</l>\n\n<l>dṛṣṭānāṃ dṛṣṭaprayojanānāṃ dṛṣṭābhāve prayogo 'bhyudayāya | KVs_10,2.8 |</l>\n\n<l>tadvacanādāmnāyasya pramāṇyamiti | KVs_10,2.9 |</l>\n\n  </div>\n</body>\n\n"
}