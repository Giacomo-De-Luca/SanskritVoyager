{
  "title": "sa_ālambanaparīkṣā-comm",
  "body": "<body xmlns='http://www.tei-c.org/ns/1.0'>\n\n<p>Ālambanaparīkṣāvṛttiḥ (Āpv)\nācāryadiṅnāgakṛtā</p>\n\n<p>namaḥ sarvabuddhabodhisattvebhyaḥ</p>\n\n<p>ye cakṣurādijñānasyālambanaṃ bāhyārtho 'stītīcchanti / nanu te kalpayanti paramāṇun; tatkāraṇātvāt[jñānasya] / saṃghātaṃ vā tadābhajñānasya jāyamānatvāt / tatra tāvat</p>\n\n<lg>\n<l>yadyapīndriyavijñaptergrāhyāṃśaḥ(=aṇavaḥ) kāraṇaṃ bhavet /</l>\n<l>atadābhatayā tasyā nākṣavadviṣayaḥ sa tu(aṇavaḥ) // Āv_1 //</l>\n</lg>\n\n<p>viṣaya iti / jñānena svarūpa meva nirdhāryate / tadākāratayā jāyamānatvāt / yadyapyaṇavaḥ tatkāraṇam / tathāpi na tādṛśāḥ akṣavat / evañca nāṇavastāvadālambanam / saṃghātastu tadābhatve 'pi[jñānamya nālambanam / yataḥ]</p>\n\n<p>yadābhāsā na tasmātsā</p>\n\n<p>yo 'rthaḥ svāvabhāsivijñaptimutpādayati sahyālambanaṃ yujyate / yataḥ sa eva hyutpattipratyaya ucyate / saṃghātastu naivam /</p>\n\n<p>dravyābhāvād dvicandravat /</p>\n\n<p>indriyavaikalyāt dvicandradarśanasya tadābhatve 'pi na tasya viṣayo 'sti / tadvat saṃghātaḥ dravyato 'sattvena akāraṇātvāt nālambanam /</p>\n\n<l>evaṃ bāhyadūyañcaiva na yuktaṃ matigocaraḥ // Āv_2 //</l>\n\n<p>aṇuḥ kalāpaśceti bāhyo 'rthaḥ nālambanam, ekāṅgavaikalyāt // tatra sādhanaṃ sañcitākāramicchanti kila kecana /</p>\n\n<p>sarvo 'rtho bahvākāraḥ ataḥ tatra kenacidākāreṇa pratyakṣa ipyate /\nparamāṇuṣvapyasti sañcitābhajñānotpattikāraṇabhāvaḥ /</p>\n\n<l>aṇvākāro na vijñapterarthaḥ kaṭhinatādivat // Āv_3 //</l>\n\n<p>yathā kaṭhinatādi vidyamānamapi na cākṣuṣabuddhiviṣayaḥ / evamanutvamapi //</p>\n\n<p>bhaveddhaṭaśarāvādestathā sati samā matiḥ /</p>\n\n<p>ghaṭaśarāvādiparamāṇuṣu bahuṣvapi na ko 'pi viśeṣo 'sti /</p>\n\n<p>ākārabhedādbhedaśceta</p>\n\n<p>yadi manyase grīvādyākāraḥ viśeṣakriyā yena buddherviśeṣaṇamupādhirbhavet / iti / ayamupādhirdhaṭādāvasti /</p>\n\n<l>nāsti tu dravyasatyaṇau // Āv_4 //</l>\n\n<p>pramāṇabhedābhāvāt saḥ</p>\n\n<p>paramāṇuṣu dravyāntareṣvapi pārimaṇḍalye bhedo nāsti /</p>\n\n<p>adravye 'sti tataḥ sa hi /</p>\n\n<p>ākārabhedaḥ saṃvṛtisatsvevāsti na tu paramāṇuṣu / ghaṭādayaśca saṃvṛtisanta eva //</p>\n\n<l>aṇunāṃ parihāre hi tadābhajñānaviplavāt // Āv_5 //</l>\n\n<p>dravyasatsu apanītasambandhiṣvapi[nīla-] varṇādivat svabuddhirna tyajyate / tathā sati indriyabuddhīnāṃ viṣayo bahirnāstītyupapadyate //</p>\n\n<p>yadantarheyarūpaṃ tu bahirvadavabhāsate /</p>\n\n<p>so 'rthaḥ</p>\n\n<p>vāhyārthe 'vidyamāne antassadeva vahirvadavabhāsanamālambanapratyayaḥ /</p>\n\n<l>vijñānarūpatvāttatpratyayatayāpi ca // Āv_6 //</l>\n\n<p>antarvijñāna marthatayāvabhāsate tato utpadyate ceti dharmatādvayaviśiṣṭamityataḥ antassadevālambanapratyayaḥ //</p>\n\n<p>yadi tāvadevamavabhāsa eva vedyate / kathaṃ tadekadeśaḥ sahajātaḥ pratyayaḥ /</p>\n\n<p>ekāṃśaḥ pratyayo 'vītāt,</p>\n\n<p>sahabhūto 'pi avyabhicārāt anyajātasya pratyayo bhavatī // naiyāyikāstu evamāhuḥ / krameṇa jāyamānayorhetuhetumatoḥ bhavābhāvatadvattā lakṣaṇa miti // athavā</p>\n\n<p>śaktyarpaṇāt krameṇa [vā] /</p>\n\n<p>krameṇāpi so 'rthāvabhāsaḥ svānurūpakāryotpattaye śaktiṃ vijñānadhārāṃ karotītyavirodhaḥ // yadi tarhi svarūpamevālambanapratyayaḥ / kathaṃ tat[rūpaṃ] cakṣuścopādāya cakṣurvijñānamutpadyate // [iti] /</p>\n\n<l>sahakārivaśādyaddhi śaktirūpaṃ [tat] indriyam // Āv_7 //</l>\n\n<p>indriyaṃ svakāryāt śaktirūpamevānumīyate na tu bhautikam /</p>\n\n<p>sā cāviruddhā vijñapteḥ</p>\n\n<p>śaktistu vijñāne vāstu / anirdeśye svasya rūpe vāstu kāryotpattau na viśeṣaḥ /</p>\n\n<p>evaṃ viṣayarūpakam /</p>\n\n<l>pravartete 'nādikālaṃ śaktiścānyonyahetuke // Āv_8 //</l>\n\n<p>cakṣurākhyāṃ śaktimantaḥ rūpañcopādāya vijñānamarthāvabhāsi ālambanādavibhaktamutpadyate / idaṃ dvayamapi anādikālamanyonyahetukam / kadācit vijñānasya śaktiparipākāt viṣayākāratā bhavati / kadācicca tadākāraśaktiḥ / vijñānaṃ sā ca ubhayamanyatvenānanyatvena ca yatheṣṭamucyatām / evamantarālambanaṃ dharmatādvayaviśiṣṭatvāt viṣayatayā upapadyate //</p>\n\n<p>ityācāryadiṅnāgakṛtā ālambanaparīkṣāvṛttiḥ samāptā</p>\n\n  </body>\n\n"
}