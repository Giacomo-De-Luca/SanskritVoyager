{
  "title": "sa_samyaksaṃbuddhabhāṣitaṃ-pratimālakṣaṇam",
  "body": "<body xmlns='http://www.tei-c.org/ns/1.0'>\n\n<p>Samyaksambuddhabhāṣitaṃ pratimālakṣaṇam</p>\n\n<p>namo buddhāya /</p>\n\n<note><hi rend='bold'>p. 126</hi></note>\n<p>evaṃ mayā śrutamekasmin samaye buddho bhagavān jetavane viharati sma / tuṣitavarabhavanāt māturdharmadeśanāgamanakālasamaye śāriputro bhagavantametadavocat / bhagavan bhagavatā gate parinirvṛte vā śrāddhaiḥ kulaputraiḥkuladuhitṛbhiśca kathaṃ pratipattavyam / bhagavānāha - śāriputra! mayi gate parinirvṛte vā nyagrodhaparimaṇḍalaṃ kāyaṃ kartavyam / yāvatkāyaṃ tāvadvyāmaṃ yāvadvyāmaṃ tāvatkāyaṃ pūjāsatkārārthaṃ pratimā kartavyā / sarvāṅgopāṅgāvayavasthaulyalāvaṇyalālityasalīlatvaṃ chatrākāraṃ śiraḥskandhāṃ(dhasu)saṃsthitoṣṇīṣatvādisusaṃsthānāt / tatrāyāmavistāroccheda(tsedha)sandhibandhanirgamaiḥ pramāṇaṃ bodhisattvānāṃ sugatānāñca pravakṣyāmi tacchṛṇu / tatra tāvat pramāṇaṃ bodhisattvānāṃ svenāṅgulīpramāṇenaśataṃ viṃśatyuttaram, buddhānāṃ pañcaviṃśatyuttaram /</p>\n\n<lg>\n<l>caturaṅgulamuṣṇīṣaṃ keśasthānaṃ tathaiva ca /</l>\n<l>sārddhatrayodasī(śī) mātrā mukhabhāgañca tattrayam // 1 //</l>\n</lg>\n\n<lg>\n<l>lalāṭaṃ nāsikāñcādhaścibukāntaṃ tṛtīyakam /</l>\n<l>caturaṅgulaṃ lalāṭaṃ ca tulyaṃ nāsikayā bhavet // 2 //</l>\n</lg>\n\n<lg>\n<l>sādhikaṃ cibukāntaṃ tu cibukaṃ dvayaṅgulaṃ bhavet /</l>\n<l>āyāmaṃ nirgamāccaiva caturaṅgulamiṣyate // 3 //</l>\n</lg>\n\n<lg>\n<l>caturaṅgulau kapolau tu karṇamūlādviniḥśri(sṛ)tau /</l>\n<l>hanuḥ syāttryaṅgulocchedo(tsedho)vistāre dvayaṅgulaśca saḥ // 4 //</l>\n</lg>\n\n<lg>\n<l>sā 'dhikaḥ paripūrṇṇaḥ syānmahāsiṃhahanuryathā /</l>\n<l>adharo dvayaṅgulāyāmo nirgamoccheda(tsedha)mātrikaḥ // 5 //</l>\n</lg>\n\n<note><hi rend='bold'>p. 127</hi></note>\n\n<lg>\n<l>madhye syācchobhanā rekhā sṛkkaṇī mātṛke smṛtau /</l>\n<l>caturaṅgulamāyāmaṃ vaktraṃ kuryādvicakṣaṇaḥ // 6 //</l>\n</lg>\n\n<lg>\n<l>yathopapannasthānāścatvāriṃśaddaśanāḥ smṛtāḥ /</l>\n<l>uttaroṣṭho 'ṅgulārddhaḥ syāttathaiboccheda(tsedha)nirgamaḥ // 7 //</l>\n</lg>\n\n<lg>\n<l>tribhāgāṅgulikā kāryā godhistasyaiva ca sthitā /</l>\n<l>nāsā dvayaṅgulavistārā sārddhamaṅgulamunnatā // 8 //</l>\n</lg>\n\n<lg>\n<l>arddhāṅgule same vṛtte nāsāyāḥ śrotasī smṛtau(te) /</l>\n<l>nāsāvaṃśaḥ samo madhye vistāreṇārddhamātrikaḥ // 9 //</l>\n</lg>\n\n<lg>\n<l>netrāntaro 'ṅgule jñeyo netre ca caturaṅgule /</l>\n<l>vistārāddvayaṅgulau madhye tayostārā tribhāgikī // 10 //</l>\n</lg>\n\n<lg>\n<l>dṛṣṭiḥ syātpañcabhāgena dvayaṅgulaṃ tryaṅgulaṃ tayoḥ /</l>\n<l>aṅgulasya caturthāṃśo visṛ(stṛ)to 'kṣiḥ samudgakaḥ // 11 //</l>\n</lg>\n\n<lg>\n<l>padmapatrākṛtiḥ kāryo netrakośo 'ṅgulitrayam /</l>\n<l>karavīrasamaṃ sūtraṃ netrayoḥ nāsikāpuṭe // 12 //</l>\n</lg>\n\n<lg>\n<l>tārā same ca cibuke sṛkkaṇī pariyojayet /</l>\n<l>antarastu bhruvaḥ kāryaṃ vistṛtaṃ sārddhamaṅgulam // 13 //</l>\n</lg>\n\n<lg>\n<l>madhye corṇātra vijñeyā śubhā pūrṇendusannibhā /</l>\n<l>nāsikāvatsa(vaṃśa)sūtrorṇā tathā mūrdhva(rdha)jasaṃsthitam // 14 //</l>\n</lg>\n\n<lg>\n<l>śiromaṇīḥ sa vijñeyaḥ suprabho vimalastathā /</l>\n<l>caturaṅgulamucchedāllalāṭopari mastakam // 15 //</l>\n</lg>\n\n<note><hi rend='bold'>p. 128</hi></note>\n\n<lg>\n<l>chatrākāraṃ śubhannīlaṃ dakṣiṇāvarttastūrdhvajam /</l>\n<l>bhrurekhā syāccaturmātrā karṇāgraṃ cāpi tatsamam // 16 //</l>\n</lg>\n\n<lg>\n<l>niḥsṛtau dvayaṅgulau karṇau tayoḥ patrārddhamātrikaḥ /</l>\n<l>ucchedo(tsedho)mātriko jñeyaḥ śliṣṭaśrotrārddhamātrikāḥ // 17 //</l>\n</lg>\n\n<lg>\n<l>aṅgulasya caturthāṃsaḥ(śaḥ) karṇāvarttastu vistaraiḥ /</l>\n<l>sārddhamātre 'ṅgule dve syāt karṇastvantarabhāgataḥ // 18 //</l>\n</lg>\n\n<lg>\n<l>pārśvau syātāṃ yathāśobhaṃ keśāścāpi tathaiva ca /</l>\n<l>arddhapañcamamātrañca karṇapatramapāṅgataḥ // 19 //</l>\n</lg>\n\n<lg>\n<l>karṇātkarṇāntavijñeyo mastako 'ṣṭādaśāṅgulaḥ /</l>\n<l>caturdaśāṅgulaṃ pṛṣṭhaṃ tayorantaramiṣyate // 20 //</l>\n</lg>\n\n<lg>\n<l>catvāriṃśanmātrañca śiraḥ syātpariṇāhataḥ /</l>\n<l>grīvocchedā(tsedhā)ccaturmātrā vistārādaṣṭamātṛkā // 21 //</l>\n</lg>\n\n<lg>\n<l>pariṇāhācca kartavyā caturviśatimātṛkā /</l>\n<l>grīvāntānyaṅgulānyaṣṭau skandhāṃso(śo) dvādaśāṅgulaḥ // 22 //</l>\n</lg>\n\n<lg>\n<l>vināntarāṃśo vṛttaśca skandhaḥ syāllakṣaṇānvitaḥ /</l>\n<l>catvāriṃśatamātrāṇi bāhau cāyāmamiṣyate // 23 //</l>\n</lg>\n\n<lg>\n<l>bāhurviśatimātrastu prabāhuḥ ṣoḍaśastathā /</l>\n<l>dvādaśāṅgulahastāgraṃ maṇibandhātprakīrtitaḥ // 24 //</l>\n</lg>\n\n<lg>\n<l>kukuṇīmaṇibandhābhyāmaṅgulañcāṅgulaṃ smṛtam /</l>\n<l>bāhau madhyaparikṣepa iṣṭo viṃśatimātṛkaḥ // 25 //</l>\n</lg>\n\n<lg>\n<l>prabāhuḥ ṣoḍaśaḥśca syāddviṣaṭko maṇibandhane /</l>\n<l>āyāmaṃ saptakaṃ pāṇau talavistārapañcakam // 26 //</l>\n</lg>\n\n<note><hi rend='bold'>p. 129</hi></note>\n\n<lg>\n<l>śaṅkhañcakraṃ tale nyastaṃ padma cākuliśāṅkuśam /</l>\n<l>sarvalakṣaṇarūpiṇyo le(re)khāḥ kāryyāḥ pṛthagvidhāḥ // 27 //</l>\n</lg>\n\n<lg>\n<l>pañcāṅgulāyatā madhyā parvārddhonā pradeśinī /</l>\n<l>aṅgulārddhavihīnā tu kartavyā syādanāmikā // 28 //</l>\n</lg>\n\n<lg>\n<l>anāmikātaḥ parvonā kartavyā tu kanīyasī /</l>\n<l>triparvāṅgulayaḥ sarvāḥ parvārddhena nakhāḥśubhāḥ // 29 //</l>\n</lg>\n\n<lg>\n<l>maṇibandhopariṣṭāttu so 'ṅguṣṭhaścaturaṅgulaḥ /</l>\n<l>tāvāneva parikṣepaḥ parvārddhena nakhaśca saḥ // 30 //</l>\n</lg>\n\n<lg>\n<l>aṅguṣṭhāttu pradeśinyā antaraṃ tryaṅgulaṃ smṛtam /</l>\n<l>kanīyasī maṇibandhādbhavetpañcāṅgulāyataḥ // 31 //</l>\n</lg>\n\n<lg>\n<l>agrahastaparikṣepo vijñeyo dvādaśāṅgulaḥ /</l>\n<l>dairghyāttṛtīyabhāgaḥ syāt svāṅgulīnāṃ parigrahaḥ // 32 //</l>\n</lg>\n\n<lg>\n<l>grīvāhṛdayayormadhye sārddhadvādaśamātrikaḥ /</l>\n<l>hṛnnābhyośca catuścaiva stanayorapi cāntaram // 33 //</l>\n</lg>\n\n<lg>\n<l>stanayorupariṣṭācca kakṣe kārye ṣaḍaṅgule /</l>\n<l>tadūrdhvaṃ punarāskandhānnavamātrā prakīrtitā // 34 //</l>\n</lg>\n\n<lg>\n<l>uraso 'pi ca vistāraḥ pañcaviṃśatimātrikaḥ /</l>\n<l>pariṇāhāduraḥ kāryo vistārāttriguṇaṃ śubham // 35 //</l>\n</lg>\n\n<lg>\n<l>stananābhyantare(raṃ) caiva ṣoḍaśāṅgulamiṣyate /</l>\n<l>avedhaḥ sandhirandhrābhyāṃ nābhimaṇḍalamaṅgulam // 36 //</l>\n</lg>\n\n<lg>\n<l>nābhimadhyāt parikṣepaḥ ṣaṭcatvāriṃśadaṅgulaḥ /</l>\n<l>aṣṭādaśāṅgulaṃ caiva vistāreṇa kaṭirbhavet // 37 //</l>\n</lg>\n\n<note><hi rend='bold'>p. 130</hi></note>\n\n<lg>\n<l>nābhimeḍhrontarañca syāt sārddhadvādaśamātrikaḥ /</l>\n<l>tadarddhena tu meḍhraḥ syādapānapariṇāhataḥ // 38 //</l>\n</lg>\n\n<lg>\n<l>pañcamātrāyatau lambau vṛṣaṇau caturaṅgulau /</l>\n<l>pañcamātrāṇi catvāri vistārāyāmatastayoḥ // 39 //</l>\n</lg>\n\n<lg>\n<l>ūrū samāhitau kāryau pañcaviṃśatimātrikau /</l>\n<l>suvistāraṃ tayormadhyaṃ māpayeddvādaśāṅgulam // 40 //</l>\n</lg>\n\n<lg>\n<l>pariṇāhe 'pi kartavyaṃ śubhaṃ ṣaṭtriṃśadaṅgulam /</l>\n<l>madhye................caturaṅgulaṃ tu jānutaḥ // 41 //</l>\n</lg>\n\n<p>sandhibandhaścaturmātrā tridvikaṃ jānugulphakam /</p>\n\n<l>guḍhagulphaṃ sirāsthitvaṃ sukumārau stayau(?) śubhau // 42 //</l>\n\n<lg>\n<l>ṛjuvṛttāyate jaṃghā(ghe) pañcaviṃśatimātrike /</l>\n<l>tayormadhye pariṇāha ekaviṃśatimātrikaḥ // 43 //</l>\n</lg>\n\n<lg>\n<l>caturdaśāṅgulā 'yatā gulphāntāścaturaṅgulam /</l>\n<l>gulpho dvādaśakāyāmaḥ pādaḥ pādārddhavistaraḥ // 44 //</l>\n</lg>\n\n<lg>\n<l>pārśvau dvayaṅgulavistārau pārṣṇī ca caturaṅgule /</l>\n<l>ṣaḍaṅgulaṃ tva(su)vistāraṃ triguṇaṃ pariṇāhataḥ // 45 //</l>\n</lg>\n\n<lg>\n<l>pañcāṅgulyo dviparvāṇi parvārddhena nakhāḥ smṛtāḥ /</l>\n<l>pañcāṅgulaṃ parikṣepādaṅguṣṭhastryaṅgulāyataḥ // 46 //</l>\n</lg>\n\n<lg>\n<l>aṅguṣṭhakasamā caiva āyāmena pradeśinī /</l>\n<l>ṣoḍaśāṣṭāṣṭabhāgena śeṣā hīnāḥ parasparam // 47 //</l>\n</lg>\n\n<lg>\n<l>aṅgulyo mātrikocchre(tse)dhādaṅguṣṭhaḥ sārddhamātrikaḥ /</l>\n<l>tatra tāmranakhāḥ sārddhāṃ aṅgulāḥ komalāyatāḥ // 48 //</l>\n</lg>\n\n<note><hi rend='bold'>p. 131</hi></note>\n\n<lg>\n<l>kūrmapṛṣṭhasamau pūrṇau pādau bahiralaṃkṛtau /</l>\n<l>samaśliṣṭānatācchidrau supratiṣṭhataḥ(ṣṭhita) lakṣaṇaiḥ // 49 //</l>\n</lg>\n\n<lg>\n<l>tayostalaṃ sucakrādicitrākāraṃ tu kārayet /</l>\n<l>pādāvatra praśaṃsanti sarvajñā hatakilviṣāḥ // 50 //</l>\n</lg>\n\n<lg>\n<l>kukkuṭāṇḍaṃ tilākāraṃ caturasraṃ suvartulam /</l>\n<l>sarvasāmānyaliṅgānāṃ mukhametaccaturvidham // 51 //</l>\n</lg>\n\n<lg>\n<l>mahānarasurastrīṇāṃ kukkuṭāṇḍaṃ tilākṛtiḥ /</l>\n<l>lāvaṇyaṃ darśanīyaṃ tat kārayet mukhadvayam // 52 //</l>\n</lg>\n\n<lg>\n<l>pretabhūtapiśācānāṃ rakṣasāṃ vikṛtākṛtiḥ /</l>\n<l>maṇḍalaṃ caturasraṃ ca kārayettu mukhadvayam // 53 //</l>\n</lg>\n\n<lg>\n<l>samā dṛṣṭiḥ prasannā ca buddhānāmavalokane /</l>\n<l>nādho nordhvaṃ na dainyena saṃyuktaṃ sarvadarśinām // 54 //</l>\n</lg>\n\n<p>// iti samyaksambuddhabhāṣitaṃ pratimālakṣaṇaṃ samāptam //</p>\n\n  </body>\n\n"
}