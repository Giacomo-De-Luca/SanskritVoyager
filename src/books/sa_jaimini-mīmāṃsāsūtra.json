{
  "title": "sa_jaimini-mīmāṃsāsūtra",
  "body": "<body xmlns='http://www.tei-c.org/ns/1.0'>\n<div>\n<l>athāto dharmajijñāsā / Jaim_1,1.1 /</l>\n\n<l>codanālakṣaṇo 'rtho dharmaḥ / Jaim_1,1.2 /</l>\n\n<l>tasya nimittaparīṣṭiḥ / Jaim_1,1.3 /</l>\n\n<l>satsaṃprayoge puruṣasyendriyāṇāṃ buddhijanma tatpratyakṣam animittaṃ vidyamānopalambhanatvāt / Jaim_1,1.4 /</l>\n\n<l>autpattikas tu śabdasyārthena saṃbandhas tasya jñānam upadeśo 'vyatirekaś cārthe 'nupalabdhe tatpramāṇaṃ bādarāyaṇasyānapekṣatvāt / Jaim_1,1.5 /</l>\n\n<l>karmaike tatra darśanāt / Jaim_1,1.6 /</l>\n\n<l>asthānāt / Jaim_1,1.7 /</l>\n\n<l>karoti śabdāt / Jaim_1,1.8 /</l>\n\n<l>sattvāntare ca yaugapadyāt / Jaim_1,1.9 /</l>\n\n<l>prakṛti vikṛtyoś ca / Jaim_1,1.10 /</l>\n\n<l>vṛddhiś ca kartṛbhūmnāsya / Jaim_1,1.11 /</l>\n\n<l>samaṃ tu tatra darśanam / Jaim_1,1.12 /</l>\n\n<l>sataḥ paramadarśanaṃ viṣayānāgamāt / Jaim_1,1.13 /</l>\n\n<l>prayogasya param / Jaim_1,1.14 /</l>\n\n<l>ādittyavadyaugapadyam / Jaim_1,1.15 /</l>\n\n<l>varṇāntaram avikāraḥ / Jaim_1,1.16 /</l>\n\n<l>nādavṛddhiparā / Jaim_1,1.17 /</l>\n\n<l>nityas tu syād darśanasya parārthatvāt / Jaim_1,1.18 /</l>\n\n<l>sarvatra yaugapadyāt / Jaim_1,1.19 /</l>\n\n<l>saṃkhyābhāvāt / Jaim_1,1.20 /</l>\n\n<l>anapekṣatvāt / Jaim_1,1.21 /</l>\n\n<l>prakhyābhāvāc ca yogasya / Jaim_1,1.22 /</l>\n\n<l>liṅgadarśanāc ca / Jaim_1,1.23 /</l>\n\n<l>uttpattau vāvacanāḥ syur arthasyātan nimittatvāt / Jaim_1,1.24 /</l>\n\n<l>tadbhūtānāṃ kriyārthena sāmāmnāyo 'rthasya tannimittattvāt / Jaim_1,1.25 /</l>\n\n<l>loke sanniyamāt prayogasannikarṣaḥ syāt / Jaim_1,1.26 /</l>\n\n<l>vedāṃś caike sannikarṣaṃ puruṣākhyāḥ / Jaim_1,1.27 /</l>\n\n<l>anityadarśanāc ca / Jaim_1,1.28 /</l>\n\n<l>uktaṃ tu śabdapūrvatvam / Jaim_1,1.29 /</l>\n\n<l>ākhyā pravacanāt / Jaim_1,1.30 /</l>\n\n<l>parantu śrutisāmānyamātram / Jaim_1,1.31 /</l>\n\n<l>kṛte vā viniyogaḥ syāt karmaṇaḥ saṃbandhāt / Jaim_1,1.32 /</l>\n\n</div>\n<div>\n\n<l>āmnāyasya kriyārthatvād ānarthakyam atadarthānāṃ tasmād anityam ucyate / Jaim_1,2.1 /</l>\n\n<l>śāstradṛṣṭāvirodhāc ca / Jaim_1,2.2 /</l>\n\n<l>tathāphalābhāvāt / Jaim_1,2.3 /</l>\n\n<l>anyānarthakyāt / Jaim_1,2.4 /</l>\n\n<l>abhāgipratiṣedhāc ca / Jaim_1,2.5 /</l>\n\n<l>anityasaṃyogāt / Jaim_1,2.6 /</l>\n\n<l>vidhinā tv ekavākyatvāt stutyarthena vidhīnāṃ syuḥ / Jaim_1,2.7 /</l>\n\n<l>tulyaṃ ca sāmpradāyikam / Jaim_1,2.8 /</l>\n\n<l>āptā cānupapattiḥ prayoge hi virodhaḥ syāc chabdārthas tv aprayogabhūtas tasmād upapadyeta / Jaim_1,2.9 /</l>\n\n<l>guṇavādas tu / Jaim_1,2.10 /</l>\n\n<l>rūpāt prāyāt / Jaim_1,2.11 /</l>\n\n<l>dūrabhūyastvāt / Jaim_1,2.12 /</l>\n\n<l>aparādhāt kartuś ca putradarśanam / Jaim_1,2.13 /</l>\n\n<l>ākālikepsā / Jaim_1,2.14 /</l>\n\n<l>vidyāpraśaṃsā / Jaim_1,2.15 /</l>\n\n<l>sarvatvam ādhikārikam / Jaim_1,2.16 /</l>\n\n<l>phalasya karmaniṣpattes teṣāṃ lokavatparimāṇataḥ phalaviśeṣaḥ syāt / Jaim_1,2.17 /</l>\n\n<l>antyayor yathoktam / Jaim_1,2.18 /</l>\n\n<l>vidhir vā syād apūrvatvād vādamātrama hy anarthakam / Jaim_1,2.19 /</l>\n\n<l>lokavad iti cet / Jaim_1,2.20 /</l>\n\n<l>na pūrvatvāt / Jaim_1,2.21 /</l>\n\n<l>uktaṃ tu vākyaśeṣatvam / Jaim_1,2.22 /</l>\n\n<l>vidhiś cānarthakaḥ kvacit tasmāt stutiḥ pratīyeta tatsāmānyād itareṣu tathātvam / Jaim_1,2.23 /</l>\n\n<l>prakaraṇe sambhavannapakarṣo na kalpyeta vidhyānarthakyaṃ hi taṃ prati / Jaim_1,2.24 /</l>\n\n<l>vidhau ca vākyabhedaḥ syāt / Jaim_1,2.25 /</l>\n\n<l>hetur vā syād arthavatvopapattibhyām / Jaim_1,2.26 /</l>\n\n<l>sthitis tu śabdapūrvatvādacodanāca tasya / Jaim_1,2.27 /</l>\n\n<l>vyarthe stutir anyāyyeti cet / Jaim_1,2.28 /</l>\n\n<l>arthas tu vidhiśeṣatvād yathā loke / Jaim_1,2.29 /</l>\n\n<l>yadi ca hetur avatiṣṭheta nirdeśāt sāmānyād iti ced avasthā vidhīnāṃ syāt / Jaim_1,2.30 /</l>\n\n<l>tadarthaśāstrāt / Jaim_1,2.31 /</l>\n\n<l>vākyaniyamāt / Jaim_1,2.32 /</l>\n\n<l>buddhiśāstrāt / Jaim_1,2.33 /</l>\n\n<l>avidyamānavacanāt / Jaim_1,2.34 /</l>\n\n<l>acetane 'rthabandhanāt / Jaim_1,2.35 /</l>\n\n<l>arthavipratiṣedhāt / Jaim_1,2.36 /</l>\n\n<l>svādhyāyavadvacanāt / Jaim_1,2.37 /</l>\n\n<l>avijñeyāt / Jaim_1,2.38 /</l>\n\n<l>anityasaṃyogān mantrārthānarthakyam / Jaim_1,2.39 /</l>\n\n<l>aviśiṣṭas tu vākyārthaḥ / Jaim_1,2.40 /</l>\n\n<l>guṇārthena punaḥ śrutiḥ / Jaim_1,2.41 /</l>\n\n<l>parisaṃkhyā / Jaim_1,2.42 /</l>\n\n<l>arthavādo vā / Jaim_1,2.43 /</l>\n\n<l>aviruddhaṃ param / Jaim_1,2.44 /</l>\n\n<l>saṃpraiṣe karmagarhānupālambhaḥ saṃskārattvāt / Jaim_1,2.45 /</l>\n\n<l>abhidhāne 'rthavādaḥ / Jaim_1,2.46 /</l>\n\n<l>guṇād apratiṣedhaḥ syāt / Jaim_1,2.47 /</l>\n\n<l>vidyāvacanam asaṃyogāt / Jaim_1,2.48 /</l>\n\n<l>sataḥ paramavijñānam / Jaim_1,2.49 /</l>\n\n<l>uktaś cānityasaṃyogaḥ / Jaim_1,2.50 /</l>\n\n<l>liṅgopadeśaś ca tadarthavat / Jaim_1,2.51 /</l>\n\n<l>ūhaḥ / Jaim_1,2.52 /</l>\n\n<l>vidhiśabdāś ca / Jaim_1,2.53 /</l>\n\n</div>\n<div>\n\n<l>dharmasya śabdamūlatvād aśabdam anapekṣaṃ syāt / Jaim_1,3.1 /</l>\n\n<l>api vā kartṛsāmānyāt pramāṇam anumānaṃ syāt / Jaim_1,3.2 /</l>\n\n<l>virodhe tv anapekṣyaṃ syād asati hy anumānam / Jaim_1,3.3 /</l>\n\n<l>hetudarśanāc ca / Jaim_1,3.4 /</l>\n\n<l>śiṣṭākope 'viruddham iti cet / Jaim_1,3.5 /</l>\n\n<l>na śāstraparimāṇatvāt / Jaim_1,3.6 /</l>\n\n<l>api vā kāraṇagrahaṇe prayuktāni pratīyeran / Jaim_1,3.7 /</l>\n\n<l>teṣv adarśanād virodhasya samā vipratipattiḥ syāt / Jaim_1,3.8 /</l>\n\n<l>śāstrasthā vā tannimittatvāt / Jaim_1,3.9 /</l>\n\n<l>coditaṃ tu pratīyetāvirodhāt pramāṇena / Jaim_1,3.10 /</l>\n\n<l>prayogaśāstram iti cet / Jaim_1,3.11 /</l>\n\n<l>nāsanniyamāt / Jaim_1,3.12 /</l>\n\n<l>avākyaśeṣāc ca / Jaim_1,3.13 /</l>\n\n<l>sarvatra ca prayogāt sannidhānaśāstrāc ca / Jaim_1,3.14 /</l>\n\n<l>anumānavyavasthānāt tatsaṃyuktaṃ pramāṇaṃ syāt / Jaim_1,3.15 /</l>\n\n<l>api vā sarva dharmaḥ syāt tannyāyatvād vidhānasya / Jaim_1,3.16 /</l>\n\n<l>darśanād viniyogaḥ syāt / Jaim_1,3.17 /</l>\n\n<l>liṅgābhāvāc ca nityasya / Jaim_1,3.18 /</l>\n\n<l>ākhyā hi deśasaṃyogāt / Jaim_1,3.19 /</l>\n\n<l>na syād deśāntareṣv iti cet / Jaim_1,3.20 /</l>\n\n<l>syādyogākhyā hi māthuravat / Jaim_1,3.21 /</l>\n\n<l>karmadharmo vā pravaṇavat / Jaim_1,3.22 /</l>\n\n<l>tulyaṃ tu kartṛdharmeṇa / Jaim_1,3.23 /</l>\n\n<l>prayogotpatyaśāstratvāc chabdeṣu na vyavasthā syāt / Jaim_1,3.24 /</l>\n\n<l>śabde prayatnaniṣpatter aparādhasya bhāgitvam / Jaim_1,3.25 /</l>\n\n<l>anyāyaś cānekaśabdattvam / Jaim_1,3.26 /</l>\n\n<l>tatra tattvam abhiyogaviśeṣāt syāt / Jaim_1,3.27 /</l>\n\n<l>tadaśaktiś cānurūpatvāt / Jaim_1,3.28 /</l>\n\n<l>eka deśatvāc ca vibhāktivyatyaye syāt / Jaim_1,3.29 /</l>\n\n<l>prayogacodanābhāvād arthaikatvam avibhāgāt / Jaim_1,3.30 /</l>\n\n<l>adravyaśabdatvāt / Jaim_1,3.31 /</l>\n\n<l>anyadarśanāc ca / Jaim_1,3.32 /</l>\n\n<l>ākṛtis tu kriyārthatvāt / Jaim_1,3.33 /</l>\n\n<l>na kriyā syād iti cedarthāntare vidhānaṃ na dravyam iti cet / Jaim_1,3.34 /</l>\n\n<l>tadarthatvāt prayogasyāvibhāgaḥ / Jaim_1,3.35 /</l>\n\n</div>\n<div>\n\n<l>uktaṃ samāmnāyaidam arthyaṃ tasmāt sarvaṃ tadarthaṃ syāt / Jaim_1,4.1 /</l>\n\n<l>api vā nāmadheyaṃ syād yadutpattāvapūrvam avidhāyakatvāt / Jaim_1,4.2 /</l>\n\n<l>yasmin guṇopadeśaḥ pradhānato 'bhisambandhaḥ / Jaim_1,4.3 /</l>\n\n<l>tatprakhyañ cānyaśāstram / Jaim_1,4.4 /</l>\n\n<l>tadvyapadeśaṃ ca / Jaim_1,4.5 /</l>\n\n<l>nāmadheye guṇaśruteḥ syād vidhānam iti cet / Jaim_1,4.6 /</l>\n\n<l>tulyatvāt kriyayor na / Jaim_1,4.7 /</l>\n\n<l>aikaśabdye parārthavat / Jaim_1,4.8 /</l>\n\n<l>tadguṇās tu vidhāyer annavibhāgād vidhānārthe na ced anyena śiṣṭāḥ / Jaim_1,4.9 /</l>\n\n<l>barhirājyayor asaṃskāre śabdalābhād atacchabdaḥ / Jaim_1,4.10 /</l>\n\n<l>prokṣaṇīṣv arthasaṃyogāt / Jaim_1,4.11 /</l>\n\n<l>tathānirmanthye / Jaim_1,4.12 /</l>\n\n<l>vaiśvadeve vikalpa iti cet / Jaim_1,4.13 /</l>\n\n<l>na vā prakaraṇāt pratyakṣavidhānāc ca na hi prakaraṇaṃ dravyasya / Jaim_1,4.14 /</l>\n\n<l>mithaś cānarthasambandhaḥ / Jaim_1,4.15 /</l>\n\n<l>parārthatvād guṇānām / Jaim_1,4.16 /</l>\n\n<l>pūrvavanto 'vidhānārthās tatsāmarthyaṃ samāmnāye / Jaim_1,4.17 /</l>\n\n<l>guṇasya tu vidhānārthe tadguṇāḥ prayoge syur anarthakā na hi taṃ pratyarthavattāsti / Jaim_1,4.18 /</l>\n\n<l>taccheṣo nopapadyate / Jaim_1,4.19 /</l>\n\n<l>avibhāgād vidhānārthe stutyarthenopapadyeran / Jaim_1,4.20 /</l>\n\n<l>kāraṇaṃ syād iti cet / Jaim_1,4.21 /</l>\n\n<l>ānarthakyād akāraṇaṃ kartur hi kāraṇāni guṇārtho hi vidhīyate / Jaim_1,4.22 /</l>\n\n<l>tatsiddhiḥ / Jaim_1,4.23 /</l>\n\n<l>jātiḥ / Jaim_1,4.24 /</l>\n\n<l>sārūpyāt / Jaim_1,4.25 /</l>\n\n<l>praśaṃsā / Jaim_1,4.26 /</l>\n\n<l>bhūmā / Jaim_1,4.27 /</l>\n\n<l>liṅgasamavāyāt / Jaim_1,4.28 /</l>\n\n<l>sandigdheṣu vākyaśeṣāt / Jaim_1,4.29 /</l>\n\n<l>arthād vā kalpanaikadeśatvāt / Jaim_1,4.30 /</l>\n\n</div>\n<div>\n\n<l>bhāvārthāḥ karmaśabdās tebhyaḥ kriyā pratīyetaiṣa hy artho vidhīyate / Jaim_2,1.1 /</l>\n\n<l>sarveṣāṃ bhāvo 'rtha iti cet / Jaim_2,1.2 /</l>\n\n<l>yeṣām utpattau sve prayoge rūpopalabdhis tāni nāmāni tasmāt tebhyaḥ parākāṅkṣā bhūtatvāt sve prayogai / Jaim_2,1.3 /</l>\n\n<l>yeṣāṃ tūtpattāv arthe sve prayogo na vidyate tāny ākhyātāni tasmāt tebhyaḥ pratīyetāśritatvāt prayogasya / Jaim_2,1.4 /</l>\n\n<l>codanā punar ārambhaḥ / Jaim_2,1.5 /</l>\n\n<l>tāni dvaidhaṃ guṇapradhānabhūtāni / Jaim_2,1.6 /</l>\n\n<l>yair dravyaṃ na cikīrṣyate tāni pradhānabhūtāni dravyasya guṇabhūtatvāt / Jaim_2,1.7 /</l>\n\n<l>yais tu dravyaṃ cikīrṣyate guṇas tatra pratīyeta tasya dravyapradhānatvāt / Jaim_2,1.8 /</l>\n\n<l>dharmamātre tu karma syād anirvṛtteḥ prayājavat / Jaim_2,1.9 /</l>\n\n<l>tulyaśrutitvād vetaraiḥ sadharmaḥ syāt / Jaim_2,1.10 /</l>\n\n<l>dravyopadeśa iti cet / Jaim_2,1.11 /</l>\n\n<l>na tadarthatvāl lokavat tasya ca śeṣabhūtatvāt / Jaim_2,1.12 /</l>\n\n<l>stutaśastrayos tu saṃskāro yājyāvad devatābhidhānatvāt / Jaim_2,1.13 /</l>\n\n<l>arthena tv apakṛṣyeta devatānām acodanārthasya guṇabhūtatvāt / Jaim_2,1.14 /</l>\n\n<l>vaśāvad vā guṇārthaṃ syāt / Jaim_2,1.15 /</l>\n\n<l>na śrutisamavāyitvāt / Jaim_2,1.16 /</l>\n\n<l>vyapadeśabhedāc ca / Jaim_2,1.17 /</l>\n\n<l>guṇaś cānarthakaḥ syāt / Jaim_2,1.18 /</l>\n\n<l>tathā yājyāpurorucoḥ / Jaim_2,1.19 /</l>\n\n<l>vaśāyām arthasamavāyāt / Jaim_2,1.20 /</l>\n\n<l>yac ceti vārthavattvāt syāt / Jaim_2,1.21 /</l>\n\n<l>na tvāmnāteṣu / Jaim_2,1.22 /</l>\n\n<l>dṛśyate / Jaim_2,1.23 /</l>\n\n<l>api vā śrutisaṃyogāt prakaraṇe stautiśaṃsatī kriyotpāttiṃ vidadhyātām / Jaim_2,1.24 /</l>\n\n<l>śabdapṛthaktvāc ca / Jaim_2,1.25 /</l>\n\n<l>anarthakaṃ ca tadvacanam / Jaim_2,1.26 /</l>\n\n<l>anyaś cārthaḥ pratīyate / Jaim_2,1.27 /</l>\n\n<l>abhidhānaṃ ca karmavat / Jaim_2,1.28 /</l>\n\n<l>phalanirvṛttiś ca / Jaim_2,1.29 /</l>\n\n<l>vidhimantrayor aikārthyam aikaśabdyāt / Jaim_2,1.30 /</l>\n\n<l>api vā prayogasāmarthyān mantro 'bhidhānavācī syāt / Jaim_2,1.31 /</l>\n\n<l>taccodakeṣu mantrākhyā / Jaim_2,1.32 /</l>\n\n<l>śeṣe brāhmaṇaśabdaḥ / Jaim_2,1.33 /</l>\n\n<l>anāmnāteṣv amantratvamāmnāteṣu hi vibhāgaḥ / Jaim_2,1.34 /</l>\n\n<l>teṣām ṛgyatrārthavaśena pādavyavasthā / Jaim_2,1.35 /</l>\n\n<l>gītiṣu sa mākhyā / Jaim_2,1.36 /</l>\n\n<l>śeṣe yajuḥ śabdāḥ / Jaim_2,1.37 /</l>\n\n<l>nigado vā caturthaṃ syād dharmaviśeṣāt / Jaim_2,1.38 /</l>\n\n<l>vyapadeśāc ca / Jaim_2,1.39 /</l>\n\n<l>yajūṃṣi vā tadrūpatvāt / Jaim_2,1.40 /</l>\n\n<l>vacanād dharmaviśeṣaḥ / Jaim_2,1.41 /</l>\n\n<l>arthāc ca / Jaim_2,1.42 /</l>\n\n<l>guṇārtho vyapadeśaḥ / Jaim_2,1.43 /</l>\n\n<l>sarveṣām iti cet / Jaim_2,1.44 /</l>\n\n<l>na, ṛgvyapadeśāt / Jaim_2,1.45 /</l>\n\n<l>arthaikatvād ekaṃ vākyaṃ sākāṅkṣaṃ ced vibhāge syāt / Jaim_2,1.46 /</l>\n\n<l>sameṣu vākyabhedaḥ syāt / Jaim_2,1.47 /</l>\n\n<l>anuṣaṅgo vākyasamāptiḥ sarveṣu tulyayogitvāt / Jaim_2,1.48 /</l>\n\n<l>vyavāyān nānuṣajyeta / Jaim_2,1.49 /</l>\n\n</div>\n<div>\n\n<l>śabdāntare karmabhedaḥ kṛtānubandhatvāt / Jaim_2,2.1 /</l>\n\n<l>ekasyaivaṃ punaḥ śrutir aviśeṣād anarthakaṃ hi syāt / Jaim_2,2.2 /</l>\n\n<l>prakaraṇaṃ tu paurṇamāsyāṃ rūpāvacanāt / Jaim_2,2.3 /</l>\n\n<l>viśeṣadarśanāc ca sarveṣāṃ sameṣu hy apravṛttiḥ syāt / Jaim_2,2.4 /</l>\n\n<l>guṇas tu śrutisaṃyogāt / Jaim_2,2.5 /</l>\n\n<l>codanā vā guṇānāṃ yugapacchāstrāc codite hi tadarthatvāt tasyatasyopadiśyeta / Jaim_2,2.6 /</l>\n\n<l>vyapadeśaś ca tadvat / Jaim_2,2.7 /</l>\n\n<l>liṅgadarśanāc ca / Jaim_2,2.8 /</l>\n\n<l>paurṇamāsīvad upāṃśuyājaḥ syāt / Jaim_2,2.9 /</l>\n\n<l>codanā vāprakṛtatvāt / Jaim_2,2.10 /</l>\n\n<l>guṇopabandhāt / Jaim_2,2.11 /</l>\n\n<l>prāye vacanāc ca / Jaim_2,2.12 /</l>\n\n<l>āghārāgnihotram arūpatvāt / Jaim_2,2.13 /</l>\n\n<l>saṃjñopabandhāt / Jaim_2,2.14 /</l>\n\n<l>aprakṛtatvāc ca / Jaim_2,2.15 /</l>\n\n<l>codanā vā śabdārthasya prayogabhūtatvāt tatsannidher guṇārthena punaḥ śrutiḥ / Jaim_2,2.16 /</l>\n\n<l>dravyasaṃyogāc codanā paśusomayoḥ prakaraṇe hy anarthako dravyasaṃyogo na hi tasya guṇārthena / Jaim_2,2.17 /</l>\n\n<l>acodakāś ca saṃskārāḥ / Jaim_2,2.18 /</l>\n\n<l>tadbhedāt karmaṇo 'bhyāso dravyapṛthaktvād anarthakaṃ hi syād bhedo dravyaguṇībhāvāt / Jaim_2,2.19 /</l>\n\n<l>saṃskāras tu na bhidyeta parārthatvād dravyasya guṇabhūtatvāt / Jaim_2,2.20 /</l>\n\n<l>pṛthakttvaniveśāt saṃkhyayā karmabhedaḥ syāt / Jaim_2,2.21 /</l>\n\n<l>saṃjñā cotpattisaṃyogāt / Jaim_2,2.22 /</l>\n\n<l>guṇāś cāpūrvasaṃyoge vākyoḥ samattvāt / Jaim_2,2.23 /</l>\n\n<l>aguṇe tu karmaśabde guṇas tatra pratīyeta / Jaim_2,2.24 /</l>\n\n<l>phalaśrutes tu karma syāt phalasya karmayogitvāt / Jaim_2,2.25 /</l>\n\n<l>atulyatvāt tu vākyayor guṇe tasya pratīyeta / Jaim_2,2.26 /</l>\n\n<l>sameṣu karmayuktaṃ syāt / Jaim_2,2.27 /</l>\n\n<l>saubhare puruṣaśruter nidhanaṃ kāmasaṃyogaḥ / Jaim_2,2.28 /</l>\n\n<l>sarvasya voktakāmatvāt tasmin kāmaśrutiḥ syān nidhanārthā punaḥ śrutiḥ / Jaim_2,2.29 /</l>\n\n</div>\n<div>\n\n<l>guṇas tu kratusaṃyogāt karmāntaraṃ prayojayet saṃyogasyāśeṣabhūtvāt / Jaim_2,3.1 /</l>\n\n<l>ekasya tu liṅgabhedāt prayojanārtham ucyetaikatvaṃ guṇavākyatvāt / Jaim_2,3.2 /</l>\n\n<l>aveṣṭau yajñasaṃyogātkratupradhānamucyate / Jaim_2,3.3 /</l>\n\n<l>ādhāne sarvaśeṣatvāt / Jaim_2,3.4 /</l>\n\n<l>ayaneṣu codanāntaraṃ saṃjñopabandhāt / Jaim_2,3.5 /</l>\n\n<l>aguṇāc ca karmacodanā / Jaim_2,3.6 /</l>\n\n<l>samāptaṃ ca phale vākyam / Jaim_2,3.7 /</l>\n\n<l>vikāro vā prakaraṇāt / Jaim_2,3.8 /</l>\n\n<l>liṅgadarśanāc ca / Jaim_2,3.9 /</l>\n\n<l>guṇāt saṃjñopabandhaḥ / Jaim_2,3.10 /</l>\n\n<l>samāptir aviśiṣṭā / Jaim_2,3.11 /</l>\n\n<l>saṃskāraś cāprakaraṇe 'karmaśabdatvāt / Jaim_2,3.12 /</l>\n\n<l>yāvad uktaṃ vā karmaṇaḥ śrutimūlatvāt / Jaim_2,3.13 /</l>\n\n<l>yajatis tu dravyaphalabhoktṛsaṃyogād eteṣāṃ karmasambandhāt / Jaim_2,3.14 /</l>\n\n<l>liṅgadarśanāc ca / Jaim_2,3.15 /</l>\n\n<l>viṣaye prāyadarśanāt / Jaim_2,3.16 /</l>\n\n<l>arthavādopapatteś ca / Jaim_2,3.17 /</l>\n\n<l>saṃyuktas tv arthaśabdena tadarthaḥ śrutisaṃyogāt / Jaim_2,3.18 /</l>\n\n<l>pātnīvate tu pūrvatvād avacchedaḥ / Jaim_2,3.19 /</l>\n\n<l>adravyatvāt kavele karmaśeṣaḥ syāt / Jaim_2,3.20 /</l>\n\n<l>agnis tu liṅgadarśanāt kratuśabdaḥ pratīyeta / Jaim_2,3.21 /</l>\n\n<l>dravyaṃ vā syāc codanāyās tadarthatvāt / Jaim_2,3.22 /</l>\n\n<l>tatsaṃyogāt kratus tadākhyaḥ syāt tena dharmavidhānāni / Jaim_2,3.23 /</l>\n\n<l>prakaraṇāntare prayojanānyatvam / Jaim_2,3.24 /</l>\n\n<l>phalaṃ cākarmasaṃnidhau / Jaim_2,3.25 /</l>\n\n<l>saṃnidhau tv avibhāgāt phalārthena punaḥ śrutiḥ / Jaim_2,3.26 /</l>\n\n<l>āgneyasūktahetutvād abhyāsena pratīyeta / Jaim_2,3.27 /</l>\n\n<l>avibhāgāt tu karmaṇāṃ dvirukter na vidhīyate / Jaim_2,3.28 /</l>\n\n<l>anyārthā vā punaḥ śrutiḥ / Jaim_2,3.29 /</l>\n\n</div>\n<div>\n\n<l>yāvajjīviko 'bhyāsaḥ karmadharmaḥ prakaraṇāt / Jaim_2,4.1 /</l>\n\n<l>kartur vā śrutisaṃyogāt / Jaim_2,4.2 /</l>\n\n<l>liṅgadarśanāc ca karmadharme hi prakrameṇa niyamyeta tatrānarthakam anyat syāt / Jaim_2,4.3 /</l>\n\n<l>vyapavargaṃ ca darśayati kālaś cet karmabhedaḥ syāt / Jaim_2,4.4 /</l>\n\n<l>anityatvāt tu naivaṃ syāt / Jaim_2,4.5 /</l>\n\n<l>virodhaś cāpi pūrvavat / Jaim_2,4.6 /</l>\n\n<l>kartus tu dharmaniyamāt kālaśāstraṃ nimittaṃ syāt / Jaim_2,4.7 /</l>\n\n<l>nāmarūpadharmaviśeṣapunaruktinindāśāktisamāptivacanaprāyaścittānyārthadarśanāc chākhāntareṣu karmabhedaḥ syāt / Jaim_2,4.8 /</l>\n\n<l>ekaṃ vā saṃyogarūpacodanākhyāviśeṣāt / Jaim_2,4.9 /</l>\n\n<l>na nāmnā syād acodanābhidhānatvāt / Jaim_2,4.10 /</l>\n\n<l>sarveṣāṃ caikakarmyaṃ syāt / Jaim_2,4.11 /</l>\n\n<l>kṛtakaṃ cābhidhānam / Jaim_2,4.12 /</l>\n\n<l>ekatve 'pi param / Jaim_2,4.13 /</l>\n\n<l>vidyāyāṃ dharmaśāstram / Jaim_2,4.14 /</l>\n\n<l>agneyavatpunarvacanam / Jaim_2,4.15 /</l>\n\n<l>advirvacanaṃ vā śrutisaṃyogāviśeṣāt / Jaim_2,4.16 /</l>\n\n<l>arthāsannidheś ca / Jaim_2,4.17 /</l>\n\n<l>na caikaṃ pratiśiṣyate / Jaim_2,4.18 /</l>\n\n<l>samāptivac ca saṃprekṣā / Jaim_2,4.19 /</l>\n\n<l>ekatve 'pi parāṇi nindāśaktisamāptivacanāni / Jaim_2,4.20 /</l>\n\n<l>prāyaścittaṃ nimittena / Jaim_2,4.21 /</l>\n\n<l>prakramād vā niyogena / Jaim_2,4.22 /</l>\n\n<l>samāptiḥ pūrvavattvādyathājñāte pratīyeta / Jaim_2,4.23 /</l>\n\n<l>liṅgamaviśiṣṭaṃ sarvaśeṣatvān na hi tatra karmacodanā tasmāt dvādaśāhasyāhāravyapadeśaḥ syāt / Jaim_2,4.24 /</l>\n\n<l>dravye cācoditatvād vidhīnām avyavasthā syān nirdeśād vyatiṣṭheta tasmān nityānuvādaḥ syāt / Jaim_2,4.25 /</l>\n\n<l>vihitapratiṣedhāt pakṣe 'tirekaḥ syāt / Jaim_2,4.26 /</l>\n\n<l>sārasvate vipratiṣedhādyadeti syāt / Jaim_2,4.27 /</l>\n\n<l>upahavye 'pratiprasavaḥ / Jaim_2,4.28 /</l>\n\n<l>guṇārthā vā punaḥ śrutiḥ / Jaim_2,4.29 /</l>\n\n<l>pratyayaṃ cāpi darśayati / Jaim_2,4.30 /</l>\n\n<l>api vā kramasaṃyogād vidhipṛthaktvam ekasyāṃ vyavatiṣṭheta / Jaim_2,4.31 /</l>\n\n<l>virodhinā tv asaṃyogād aikakarmye tatsaṃyogād vidhīnāṃ sarvakarmapratyayaḥ syāt / Jaim_2,4.32 /</l>\n\n</div>\n<div>\n\n<l>athātaḥ śeṣalakṣaṇam / Jaim_3,1.1 /</l>\n\n<l>śeṣaḥ parārthatvāt / Jaim_3,1.2 /</l>\n\n<l>dravyaguṇasaṃskāreṣu bādariḥ / Jaim_3,1.3 /</l>\n\n<l>karmāṇyapi jaiminiḥ phalārthatvāt / Jaim_3,1.4 /</l>\n\n<l>phalaṃ ca puruṣārthatvāt / Jaim_3,1.5 /</l>\n\n<l>puruṣaś ca karmārthatvāt / Jaim_3,1.6 /</l>\n\n<l>teṣām arthena sabandhaḥ / Jaim_3,1.7 /</l>\n\n<l>vihitas tu sarvadharmaḥ syāt saṃyogato 'viśeṣāt prakaraṇāviśeṣāc ca / Jaim_3,1.8 /</l>\n\n<l>arthalopād akarme syāt / Jaim_3,1.9 /</l>\n\n<l>phalaṃ tu saha ceṣṭayā śabdārtho 'bhāvād viprayoge syāt / Jaim_3,1.10 /</l>\n\n<l>dravyaṃ cotpattisaṃyogāt tad artham eva codyeta / Jaim_3,1.11 /</l>\n\n<l>arthaikatve dravyaguṇayor aikakarmyān niyamaḥ syāt / Jaim_3,1.12 /</l>\n\n<l>ekatvayuktam ekasya śrutisaṃyogāt / Jaim_3,1.13 /</l>\n\n<l>sarveṣāṃ vā lakṣaṇatvād aviśiṣṭaṃ hi lakṣaṇam / Jaim_3,1.14 /</l>\n\n<l>coditetuparārthatvād yathāśruti pratīyetā / Jaim_3,1.15 /</l>\n\n<l>saṃskārād vāguṇānām avyavasthā syāt / Jaim_3,1.16 /</l>\n\n<l>vyavasthāvārthasya śrutisaṃyogāt tasya śabda pramāṇatvāt / Jaim_3,1.17 /</l>\n\n<l>ānarthakyāttadaṅgeṣu / Jaim_3,1.18 /</l>\n\n<l>kartṛguṇe tu karmāsamavāyād vākyabhedaḥ syāt / Jaim_3,1.19 /</l>\n\n<l>sākāṅkṣaṃ tv ekavākyaṃ syād asamāptaṃ hi pūrveṇa / Jaim_3,1.20 /</l>\n\n<l>sandigdhe tubyavāyād vākyabhedaḥ syāt / Jaim_3,1.21 /</l>\n\n<l>guṇānāṃ ca parārthattvād asambandhaḥ samatvāt syāt / Jaim_3,1.22 /</l>\n\n<l>mithaś cānarthasamvandhāt / Jaim_3,1.23 /</l>\n\n<l>ānantaryam acodanā / Jaim_3,1.24 /</l>\n\n<l>bākyānāṃ ca samāptatvāt / Jaim_3,1.25 /</l>\n\n<l>śeṣas tu guṇasaṃyuktaḥ sādhāraṇaḥ pratīyeta mithas teṣām asambandhāt / Jaim_3,1.26 /</l>\n\n<l>vyavasthā vārthasaṃyogāl liṅgasyārthena sambandhāllakṣaṇārthā guṇaśrutiḥ / Jaim_3,1.27 /</l>\n\n</div>\n<div>\n\n<l>arthābhidhānasāmarthyān mantreṣu śeṣabhāvaḥ syāt tasmād utpattisambandho 'rthena nityasaṃyogāt / Jaim_3,2.1 /</l>\n\n<l>saṃskārakatvād acoditena syāt / Jaim_3,2.2 /</l>\n\n<l>vacanāt tv ayathārtham aindrī syāt / Jaim_3,2.3 /</l>\n\n<l>guṇād vāpy abhidhānaṃ syāt sambandhasyāśāstrahetutvāt / Jaim_3,2.4 /</l>\n\n<l>tathāhavānam apīti cet / Jaim_3,2.5 /</l>\n\n<l>nakālavidhiś coditatvāt / Jaim_3,2.6 /</l>\n\n<l>guṇābhāvāt / Jaim_3,2.7 /</l>\n\n<l>liṅgāc ca / Jaim_3,2.8 /</l>\n\n<l>vidhikopaś copadeśe syāt / Jaim_3,2.9 /</l>\n\n<l>tathotthānavisarjane / Jaim_3,2.10 /</l>\n\n<l>sūktavāke ca kālavidhiḥ parārthatvāt / Jaim_3,2.11 /</l>\n\n<l>upadeśo vā yājyāśabdo hi nākasmāt / Jaim_3,2.12 /</l>\n\n<l>sadevatārthas tatsaṃyogāt / Jaim_3,2.13 /</l>\n\n<l>pratipattir iti cet sviṣṭakṛdvadubhayasaṃskāraḥ syāt / Jaim_3,2.14 /</l>\n\n<l>kṛtsnopadeśād ubhayatra sarvavacanam / Jaim_3,2.15 /</l>\n\n<l>yathārthaṃ vā śeṣabhūtasaṃskārāt / Jaim_3,2.16 /</l>\n\n<l>vacanād iti cet / Jaim_3,2.17 /</l>\n\n<l>prakaraṇāvibhāgād ubhe prati kṛtsnaśabdaḥ / Jaim_3,2.18 /</l>\n\n<l>liṅgakramasamākhyānāt kāmyayuktaṃ samāmanānam / Jaim_3,2.19 /</l>\n\n<l>adhikāre ca mantravidhir atadākhyeṣu śiṣṭatvāt / Jaim_3,2.20 /</l>\n\n<l>tadākhyo vā prakaraṇopapattibhyām / Jaim_3,2.21 /</l>\n\n<l>anarthakaś copadeśaḥ syād asambandhāt phalavatā na hy upasthānaṃ phalavat / Jaim_3,2.22 /</l>\n\n<l>sarveṣāṃ copadiṣṭatvāt / Jaim_3,2.23 /</l>\n\n<l>liṅgasamākhyānābhyāṃ bhakṣārthatānuvākasya / Jaim_3,2.24 /</l>\n\n<l>tasya rūpopadeśābhyām apakarṣo 'rthasya coditatvāt / Jaim_3,2.25 /</l>\n\n<l>guṇābhidhānān mandrādir ekamantraḥ syāt tayor ekārthasaṃyogāt / Jaim_3,2.26 /</l>\n\n<l>liṅgaviśeṣanirdeśāt samānavidhāneṣv anaindrāṇām amantratvam / Jaim_3,2.27 /</l>\n\n<l>yathādevataṃ vā tatprakṛtitvaṃ hi darśayati / Jaim_3,2.28 /</l>\n\n<l>punarabhyunnīteṣu sarveṣām upalakṣaṇaṃ dviśeṣatvāt / Jaim_3,2.29 /</l>\n\n<l>anayād vā pūrvasyānupalakṣaṇam / Jaim_3,2.30 /</l>\n\n<l>grahaṇād vāpanayaḥ syāt / Jaim_3,2.31 /</l>\n\n<l>pātnīvate tu pūrvavat / Jaim_3,2.32 /</l>\n\n<l>grahaṇād vāpanītaṃ syāt / Jaim_3,2.33 /</l>\n\n<l>tvaṣṭāraṃ tūpalakṣayet pānāt / Jaim_3,2.34 /</l>\n\n<l>atulyatvāt tu naivaṃ syāt / Jaim_3,2.35 /</l>\n\n<l>triṃśac ca parārthatvāt / Jaim_3,2.36 /</l>\n\n<l>vaṣaṭkāraś ca kartṛvat / Jaim_3,2.37 /</l>\n\n<l>chandaḥ pratiṣedhas tu sarvagāmitvāt / Jaim_3,2.38 /</l>\n\n<l>aindrāgne tu liṅgabhābāt syāt / Jaim_3,2.39 /</l>\n\n<l>ekasmin vā devatāntarād vibhāgavat / Jaim_3,2.40 /</l>\n\n<l>chandaś ca devatāvat / Jaim_3,2.41 /</l>\n\n<l>sarveṣu vābhāvād ekacchandasaḥ / Jaim_3,2.42 /</l>\n\n<l>sarveṣāṃ vaikamantryam aitiśāyanasya bhaktipānatvāt savanādhikāro hi / Jaim_3,2.43 /</l>\n\n</div>\n<div>\n\n<l>śruter jātādhikāraḥ syāt / Jaim_3,3.1 /</l>\n\n<l>vedo vā prāyadarśanāt / Jaim_3,3.2 /</l>\n\n<l>liṅgāc ca / Jaim_3,3.3 /</l>\n\n<l>dharmopadeśāc ca na hi dravyeṇa sambandhaḥ / Jaim_3,3.4 /</l>\n\n<l>trayīvidyākhyā ca tadvid dhi / Jaim_3,3.5 /</l>\n\n<l>vyaktikrame yathāśrutīti cet / Jaim_3,3.6 /</l>\n\n<l>na sarvasmin niveśāt / Jaim_3,3.7 /</l>\n\n<l>vedasaṃyogān na prakaraṇena bādhyate / Jaim_3,3.8 /</l>\n\n<l>guṇamukhyavyatikrame tadarthatvān mukhyena vedasaṃyogaḥ / Jaim_3,3.9 /</l>\n\n<l>bhūyastvenobhayaśruti / Jaim_3,3.10 /</l>\n\n<l>asaṃyuktaṃ prakaraṇād iti kartavyatārthitvāt / Jaim_3,3.11 /</l>\n\n<l>kramaś ca deśasāmānyāt / Jaim_3,3.12 /</l>\n\n<l>ākhyā caivama tadarthatvāt / Jaim_3,3.13 /</l>\n\n<l>śruti-liṅga-vākya-prakaraṇa-sthāna-samākhyānāṃ samavāye pāradaurbalyam arthaviprakarṣāt / Jaim_3,3.14 /</l>\n\n<l>ahīno vā prakaraṇād gauṇaḥ / Jaim_3,3.15 /</l>\n\n<l>asaṃyogāt tu mukhyasya tasmād apakṛṣyeta / Jaim_3,3.16 /</l>\n\n<l>dvitvabahutvayuktaṃ vā codanāt tasya / Jaim_3,3.17 /</l>\n\n<l>pakṣeṇārthakṛtasyeti cet / Jaim_3,3.18 /</l>\n\n<l>nakṛter ekasaṃyogāt / Jaim_3,3.19 /</l>\n\n<l>jāghanī caikadeśatvāt / Jaim_3,3.20 /</l>\n\n<l>codanā vāpūrvatvāt / Jaim_3,3.21 /</l>\n\n<l>ekadeśa iti cet / Jaim_3,3.22 /</l>\n\n<l>na prakṛter aśāstraniṣpatteḥ / Jaim_3,3.23 /</l>\n\n<l>santardanaṃ prakṛtau krayaṇavadanarthalopāt syāt / Jaim_3,3.24 /</l>\n\n<l>utkarṣo vā grahaṇād viśeṣasya / Jaim_3,3.25 /</l>\n\n<l>kartṛto vā viśeṣasya tannimittatvāt / Jaim_3,3.26 /</l>\n\n<l>kratuto vārthavādān upapatteḥ syāt / Jaim_3,3.27 /</l>\n\n<l>saṃsthāś ca kartṛvad dhāraṇārthāviśeṣāt / Jaim_3,3.28 /</l>\n\n<l>ukthyādiṣu vārthasya vidyamānatvāt / Jaim_3,3.29 /</l>\n\n<l>aviśeṣāt stutir vyartheti cet / Jaim_3,3.30 /</l>\n\n<l>syād anityatvāt / Jaim_3,3.31 /</l>\n\n<l>saṅkhyāyuktaṃ kratoḥ prakaraṇāt syāt / Jaim_3,3.32 /</l>\n\n<l>naimittikaṃ vā kartṛsaṃyogāl liṅgasya tannimittatvāt / Jaim_3,3.33 /</l>\n\n<l>pauṣṇaṃ paiṣaṇaṃ vikṛtau pratīyetācodanāt prakṛtau / Jaim_3,3.34 /</l>\n\n<l>tatsarvārtham aviśeṣāt / Jaim_3,3.35 /</l>\n\n<l>carauvārthoktaṃ puroḍāśe 'rthavipratiṣedhāt paśau na syāt / Jaim_3,3.36 /</l>\n\n<l>carāv apīti cet / Jaim_3,3.37 /</l>\n\n<l>na paktināmatvāt / Jaim_3,3.38 /</l>\n\n<l>ekasminn ekasaṃyogāt / Jaim_3,3.39 /</l>\n\n<l>dharmāvipratiṣedhāc ca / Jaim_3,3.40 /</l>\n\n<l>api vā sadvitīye syād devatānimittatvāta / Jaim_3,3.41 /</l>\n\n<l>liṅgadarśanāc ca / Jaim_3,3.42 /</l>\n\n<l>vacanāt sarvapeṣaṇaṃ taṃ prati śāstravatvād arthābhāvād vicarāv apeṣaṇaṃ bhavati / Jaim_3,3.43 /</l>\n\n<l>ekasmin vārthadharmatvād aindrāgnav adubhayor na syād acoditatvāt / Jaim_3,3.44 /</l>\n\n<l>hetumātram adantatvam / Jaim_3,3.45 /</l>\n\n<l>vacanaṃ param / Jaim_3,3.46 /</l>\n\n</div>\n<div>\n\n<l>nivītām iti manuṣyadharmaḥ śabdasya tatpradhānatvāt / Jaim_3,4.1 /</l>\n\n<l>apadeśo vārthasya vidyamānatattvāt / Jaim_3,4.2 /</l>\n\n<l>vidhistavarpūrvatvāt syāt / Jaim_3,4.3 /</l>\n\n<l>sa prāyāt karmadharmaḥ syāt / Jaim_3,4.4 /</l>\n\n<l>vākyaśeṣatvāt / Jaim_3,4.5 /</l>\n\n<l>tatprakaraṇe yat tat saṃyuktam avipratiṣedhāt / Jaim_3,4.6 /</l>\n\n<l>tatpradhāne vā tulyavat prasaṃkhyānād itarasya tadarthatvāt / Jaim_3,4.7 /</l>\n\n<l>arthavādo vā prakaraṇāt / Jaim_3,4.8 /</l>\n\n<l>vidhinā caikavākyatvāt / Jaim_3,4.9 /</l>\n\n<l>digvibhāgaś ca tadvat sambandhasyārthahetutvāt / Jaim_3,4.10 /</l>\n\n<l>paruṣi ditapūrṇaghṛtavidagdhaṃ ca tadvat / Jaim_3,4.11 /</l>\n\n<l>akarma kratusaṃyuktaṃ saṃyogān nityānuvādaḥ syāt / Jaim_3,4.12 /</l>\n\n<l>vidhir vā saṃyogāntarāt / Jaim_3,4.13 /</l>\n\n<l>ahīnavat puruṣas tadarthatvāt / Jaim_3,4.14 /</l>\n\n<l>prakaraṇaviśeṣād vā tadyuktasya saṃskāro dravyavat / Jaim_3,4.15 /</l>\n\n<l>vyapadeśād apakṛṣyeta / Jaim_3,4.16 /</l>\n\n<l>śaṃyau ca sarvaparidānāt / Jaim_3,4.17 /</l>\n\n<l>prāgaparodhān malavad vāsasaḥ / Jaim_3,4.18 /</l>\n\n<l>annapratiṣedhāc ca / Jaim_3,4.19 /</l>\n\n<l>aprakaraṇe tu tadvarmas tato viśeṣāt / Jaim_3,4.20 /</l>\n\n<l>adravyatvāt tu śeṣaḥ syāt / Jaim_3,4.21 /</l>\n\n<l>vedasaṃyogāt / Jaim_3,4.22 /</l>\n\n<l>dravyasaṃyogāc ca / Jaim_3,4.23 /</l>\n\n<l>syād vāsya saṃyogavat phalena sambandhas tasmāt karmaitiśāyanaḥ / Jaim_3,4.24 /</l>\n\n<l>śeṣāḥ prakaraṇe 'viśeṣāt sarvakarmaṇām / Jaim_3,4.25 /</l>\n\n<l>homās tu vyavatiṣṭher annāhavanīyasaṃyogāt / Jaim_3,4.26 /</l>\n\n<l>śeṣaś ca samākhyānāt / Jaim_3,4.27 /</l>\n\n<l>doṣāt tv iṣṭir laukike syāc chāstrād dhi vaidika na doṣaḥ syāt / Jaim_3,4.28 /</l>\n\n<l>arthavādo vānupapātat tasmād yajñe pratīyeta / Jaim_3,4.29 /</l>\n\n<l>acodita ca karmabhedāt / Jaim_3,4.30 /</l>\n\n<l>liṅgād ārtvije syāt / Jaim_3,4.31 /</l>\n\n<l>pānavyāpac ca tadvat / Jaim_3,4.32 /</l>\n\n<l>doṣāt tu vaidike syād arthād dhi laukike na doṣaḥ syāt / Jaim_3,4.33 /</l>\n\n<l>tatsarvatrāviśeṣāt / Jaim_3,4.34 /</l>\n\n<l>svāmino vā tadarthatvāt / Jaim_3,4.35 /</l>\n\n<l>liṅgadarśanāc ca / Jaim_3,4.36 /</l>\n\n<l>sarvapradānaṃ haviṣas tadarthatvāt / Jaim_3,4.37 /</l>\n\n<l>niravadānāt tu śeṣaḥ syāt / Jaim_3,4.38 /</l>\n\n<l>upāyo vā tadarthatvāt / Jaim_3,4.39 /</l>\n\n<l>kṛtatvāt tu karmaṇaḥ sakṛt syād dravyasya guṇabhūtatvāt / Jaim_3,4.40 /</l>\n\n<l>śeṣadarśanāc ca / Jaim_3,4.41 /</l>\n\n<l>aprayojakatvād ekasmāt kriyerañ cheṣasya guṇabhūtatvāt / Jaim_3,4.42 /</l>\n\n<l>saṃskṛtatvāc ca / Jaim_3,4.43 /</l>\n\n<l>sarvebhyo vā kāraṇāviśeṣāt saṃskārasya tadarthatvāt / Jaim_3,4.44 /</l>\n\n<l>liṅgadarśanāc ca / Jaim_3,4.45 /</l>\n\n<l>ekasmāc ced yathākāmyam aviśeṣāt / Jaim_3,4.46 /</l>\n\n<l>mukhyād vā pūrvakālatvāt / Jaim_3,4.47 /</l>\n\n<l>bhakṣāśravaṇād dānaśabdaḥ parikraye / Jaim_3,4.48 /</l>\n\n<l>tatsaṃstavāc ca / Jaim_3,4.49 /</l>\n\n<l>bhakṣārtho vā dravye samatvāt / Jaim_3,4.50 /</l>\n\n<l>vyādeśād dānasaṃstutiḥ / Jaim_3,4.51 /</l>\n\n</div>\n<div>\n\n<l>ājyāc ca sarvasaṃyogāt / Jaim_3,5.1 /</l>\n\n<l>kāraṇāc ca / Jaim_3,5.2 /</l>\n\n<l>ekasmint samavattaśabdāt / Jaim_3,5.3 /</l>\n\n<l>ājye ca darśanātsviṣṭakṛdarthavadasya / Jaim_3,5.4 /</l>\n\n<l>aśeṣatvāt tu naivaṃ syāt sarvādānād aśeṣatā / Jaim_3,5.5 /</l>\n\n<l>sādhāraṇyān na dhruvāyāṃ syāt / Jaim_3,5.6 /</l>\n\n<l>avattatvāc ca juhvāṃ tasya ca homasaṃyogāt / Jaim_3,5.7 /</l>\n\n<l>camasavad iti cet / Jaim_3,5.8 /</l>\n\n<l>na codanāvirodhād dhaviḥ prakalpanātvāc ca / Jaim_3,5.9 /</l>\n\n<l>utpannādhikārāt sati sarvavacanam / Jaim_3,5.10 /</l>\n\n<l>jātiviśeṣāt param / Jaim_3,5.11 /</l>\n\n<l>antyam arekārthe / Jaim_3,5.12 /</l>\n\n<l>sākamprasthāyye sviṣṭakṛd iḍaṃ ca tadvat / Jaim_3,5.13 /</l>\n\n<l>sautrāmaṇyāṃ ca graheṣu / Jaim_3,5.14 /</l>\n\n<l>tadvac ca śeṣavacanam / Jaim_3,5.15 /</l>\n\n<l>dravyaikatve karmabhedāt pratikarma kriyeran / Jaim_3,5.16 /</l>\n\n<l>avibhāgāc ca śeṣasya sarvān pratyaviśiṣṭhatvāt / Jaim_3,5.17 /</l>\n\n<l>aindravāyave tu vacanāt pratikarma bhakṣaḥ syāt / Jaim_3,5.18 /</l>\n\n<l>some 'vacanād bhakṣo na vidyate / Jaim_3,5.19 /</l>\n\n<l>syād vānyārthadarśanāt / Jaim_3,5.20 /</l>\n\n<l>vacanāni tv apūrvatvāt tasmād yathopadeśaṃ syuḥ / Jaim_3,5.21 /</l>\n\n<l>camaseṣu samākhyānāt saṃyogasya tannimittattvāt / Jaim_3,5.22 /</l>\n\n<l>udgātṛcamasamekaḥ śrutisaṃyogāt / Jaim_3,5.23 /</l>\n\n<l>sarve vā sarvasaṃyogāt / Jaim_3,5.24 /</l>\n\n<l>stotrakāriṇāṃ vā tatsaṃyogād bahuśruteḥ / Jaim_3,5.25 /</l>\n\n<l>sarve tu vedasaṃyogāt kāraṇād ekadeśe syāt / Jaim_3,5.26 /</l>\n\n<l>grāvastuto bhakṣo na vidyate 'nāmnānāt / Jaim_3,5.27 /</l>\n\n<l>hāriyojane vā sarvasaṃyogāt / Jaim_3,5.28 /</l>\n\n<l>camasināṃ vā sannidhānāt / Jaim_3,5.29 /</l>\n\n<l>sarveṣāṃ tu vidhitvāt tadarthā camasiśrutiḥ / Jaim_3,5.30 /</l>\n\n<l>vaṣaṭkārāc ca bhakṣayet / Jaim_3,5.31 /</l>\n\n<l>homābhiṣabābhyāṃ ca / Jaim_3,5.32 /</l>\n\n<l>pratyakṣopadeśāc camasānām avyaktaḥ śeṣe / Jaim_3,5.33 /</l>\n\n<l>syād vā kāraṇabhāvād anirdeśaś camasānāṃ kartus tadvacanatvāt / Jaim_3,5.34 /</l>\n\n<l>camase cānyadarśanāt / Jaim_3,5.35 /</l>\n\n<l>ekapātre kramād adhvaryuḥ pūrvo bhakṣayet / Jaim_3,5.36 /</l>\n\n<l>hotā vā mantravarṇāt / Jaim_3,5.37 /</l>\n\n<l>vacanāc ca / Jaim_3,5.38 /</l>\n\n<l>kāraṇānupūrvyāc ca / Jaim_3,5.39 /</l>\n\n<l>vacanād anujñātabhakṣaṇam / Jaim_3,5.40 /</l>\n\n<l>tadupahūta upahvayasvety anenānujñāpayeliṅgāt / Jaim_3,5.41 /</l>\n\n<l>tatrārthāt prativacanam / Jaim_3,5.42 /</l>\n\n<l>tadekatrāṇāṃ samavāyāt / Jaim_3,5.43 /</l>\n\n<l>yājyāpanayenāpanīto bhakṣaḥ pravaravat / Jaim_3,5.44 /</l>\n\n<l>yaṣṭur vā kāraṇāgamāt / Jaim_3,5.45 /</l>\n\n<l>pravṛttatvāt pravarasyānapāyaḥ / Jaim_3,5.46 /</l>\n\n<l>phalacamaso naimittiko bhakṣavikāraḥ śrutisaṃyogāt / Jaim_3,5.47 /</l>\n\n<l>ijyābikāro vā saṃskārasya tadarthatvāt / Jaim_3,5.48 /</l>\n\n<l>homāt / Jaim_3,5.49 /</l>\n\n<l>camasaiś ca tulyakālatvāt / Jaim_3,5.50 /</l>\n\n<l>liṅgadarśanāc ca / Jaim_3,5.51 /</l>\n\n<l>anuprasarpiṣu sāmānyāt / Jaim_3,5.52 /</l>\n\n<l>brahmaṇā vā tulyaśabdatvāt / Jaim_3,5.53 /</l>\n\n</div>\n<div>\n\n<l>tat sarvārtham aprakaraṇāt / Jaim_3,6.1 /</l>\n\n<l>prakṛtau vādviruktatvāt / Jaim_3,6.2 /</l>\n\n<l>tadvarjaṃ tu vacanaprāpte / Jaim_3,6.3 /</l>\n\n<l>darśanād iti cet / Jaim_3,6.4 /</l>\n\n<l>na codanaikārthyāt / Jaim_3,6.5 /</l>\n\n<l>utpattir iti cet / Jaim_3,6.6 /</l>\n\n<l>na tulyatvāt / Jaim_3,6.7 /</l>\n\n<l>codanārthakārtsnyāt tu mukhyavipratiṣedhāt prakṛtyarthaḥ / Jaim_3,6.8 /</l>\n\n<l>prakaraṇaviśeṣāt tu vikṛtau virodhi syāt / Jaim_3,6.9 /</l>\n\n<l>naimittikaṃ tu prakṛtau tadvikāraḥ saṃyogaviśeṣāt / Jaim_3,6.10 /</l>\n\n<l>iṣṭayarthamagnyādheyaṃ prakaraṇāt / Jaim_3,6.11 /</l>\n\n<l>na vā tāsāṃ tadarthatvāt / Jaim_3,6.12 /</l>\n\n<l>liṅgadarśanāc ca / Jaim_3,6.13 /</l>\n\n<l>tatprakṛtyarthaṃ yathānye 'nārabhyavādāḥ / Jaim_3,6.14 /</l>\n\n<l>sarvārtha vāgnyadhānasya svakālatvāt / Jaim_3,6.15 /</l>\n\n<l>tāsām agniḥ prakṛtitaḥ prayājavat syāt / Jaim_3,6.16 /</l>\n\n<l>na vā tāsāṃ tadarthatvāt / Jaim_3,6.17 /</l>\n\n<l>tulyaḥ sarveṣāṃ paśuvidhiḥ prakaraṇāviśeṣāt / Jaim_3,6.18 /</l>\n\n<l>sthānāc ca pūrvasya / Jaim_3,6.19 /</l>\n\n<l>śvas tv ekeṣāṃ tatra prākśrutir guṇārthā / Jaim_3,6.20 /</l>\n\n<l>tenotkṛṣṭasya kālavidhir iti cet / Jaim_3,6.21 /</l>\n\n<l>naikadeśatvāt / Jaim_3,6.22 /</l>\n\n<l>artheneti cet / Jaim_3,6.23 /</l>\n\n<l>na śrutivipratiṣedhāt / Jaim_3,6.24 /</l>\n\n<l>sthānāt tu pūrvasya saṃskārasya tadarthatvāt / Jaim_3,6.25 /</l>\n\n<l>liṅgadarśanāc ca / Jaim_3,6.26 /</l>\n\n<l>acodanā guṇārthena / Jaim_3,6.27 /</l>\n\n<l>dohayoḥ kālabhedād asaṃyuktaṃ śṛtaṃ syāt / Jaim_3,6.28 /</l>\n\n<l>prakaraṇavibhāgād vā tatsaṃyuktasya kālaśāstram / Jaim_3,6.29 /</l>\n\n<l>tadvat savanāntare grahāmnānam / Jaim_3,6.30 /</l>\n\n<l>raśanā ca liṅgadarśanāt / Jaim_3,6.31 /</l>\n\n<l>ārāc chiṣṭam asaṃyuktam itaraiḥ sannidhānāt / Jaim_3,6.32 /</l>\n\n<l>saṃyuktaṃ vā tadarthatvāc cheṣasya tannimittatvāt / Jaim_3,6.33 /</l>\n\n<l>nirdeśād vyavatiṣṭheta / Jaim_3,6.34 /</l>\n\n<l>agnyaṅgam aprakaraṇe tadvat / Jaim_3,6.35 /</l>\n\n<l>naimittikam atulyatvād asamānavithānāṃ syāt / Jaim_3,6.36 /</l>\n\n<p>pratinidhiś ca Jaim_3,6.37 /</p>\n\n<l>tadvatprayojanaikatvāt / Jaim_3,6.38 /</l>\n\n<l>aśāstralakṣaṇatvāc ca / Jaim_3,6.39 /</l>\n\n<l>niyamārthā guṇaśrutiḥ / Jaim_3,6.40 /</l>\n\n<l>saṃsthās tu samānavidhānāḥ prakaraṇāviśeṣāt / Jaim_3,6.41 /</l>\n\n<l>vyapadeśaś ca tulyavat / Jaim_3,6.42 /</l>\n\n<l>vikāsas tu kāmasaṃyoge nityasya samatvāt / Jaim_3,6.43 /</l>\n\n<l>api vā dviruktatvāt prakṛter bhaviṣyantīti / Jaim_3,6.44 /</l>\n\n<l>bacanāt tu samuccayaḥ / Jaim_3,6.45 /</l>\n\n<l>pratiṣedhāc ca pūrvaliṅganām / Jaim_3,6.46 /</l>\n\n<l>guṇaviśeṣād ekasya vyapadeśaḥ / Jaim_3,6.47 /</l>\n\n</div>\n<div>\n\n<l>prakaraṇaviśeṣād asaṃyuktaṃ pradhānasya / Jaim_3,7.1 /</l>\n\n<l>sarveṣāṃ vā śeṣatvasyātatprayuktatvāt / Jaim_3,7.2 /</l>\n\n<l>ārādapīti cet / Jaim_3,7.3 /</l>\n\n<l>na tadvākyaṃ hi tadarthatvāt / Jaim_3,7.4 /</l>\n\n<l>liṅgadarśanāc ca / Jaim_3,7.5 /</l>\n\n<l>phalasaṃyogāt tu svāmiyuktaṃ pradhānasya / Jaim_3,7.6 /</l>\n\n<l>cikīrṣayo ca saṃyogāt / Jaim_3,7.7 /</l>\n\n<l>tathābhidhānena / Jaim_3,7.8 /</l>\n\n<l>tadyukte tu phalaśrutis tasmāt sarvacikīrṣā syāt / Jaim_3,7.9 /</l>\n\n<l>guṇābhidhānāt sarvārtham abhidhānam / Jaim_3,7.10 /</l>\n\n<l>dīkṣādakṣiṇaṃ tu vacanāt pradhānasya / Jaim_3,7.11 /</l>\n\n<l>nivṛttidarśanāc ca / Jaim_3,7.12 /</l>\n\n<l>tathā yūpasya vedi / Jaim_3,7.13 /</l>\n\n<l>deśamātraṃ vā śiṣṭenaikavākyatvāt / Jaim_3,7.14 /</l>\n\n<l>sāmadhenīs tad anvāhur iti havir ddhānayor vacanāt sāmadhenīnām / Jaim_3,7.15 /</l>\n\n<l>deśamātraṃ vā pratyakṣaṃ hy arthakarma somasya / Jaim_3,7.16 /</l>\n\n<l>samākhyānaṃ ca tadvat / Jaim_3,7.17 /</l>\n\n<l>śāstraphalaṃ prayoktari tallakṣaṇatvāt tasmāt svayaṃ prayoge syāt / Jaim_3,7.18 /</l>\n\n<l>utsarge tu pradhānatvāc cheṣakārī pradhānasya tasmād anyaḥ svayaṃ vā syāt / Jaim_3,7.19 /</l>\n\n<l>anyo vā syāt parikrayāmnānād vipratiṣedhāt pratyag ātmani / Jaim_3,7.20 /</l>\n\n<l>tatrārthāt kartṛparimāṇaṃ syād aniyamo 'viśeṣāt / Jaim_3,7.21 /</l>\n\n<l>api vā śruti bhedāt pratināmadheyaṃ syuḥ / Jaim_3,7.22 /</l>\n\n<l>ekasya karmabhedād iti cet / Jaim_3,7.23 /</l>\n\n<l>notpattau hi / Jaim_3,7.24 /</l>\n\n<l>camasādhvaryavaś ca tair vyapadeśāt / Jaim_3,7.25 /</l>\n\n<l>utpattau tu bahuśruteḥ / Jaim_3,7.26 /</l>\n\n<l>daśatvaṃ liṅgadarśanāt / Jaim_3,7.27 /</l>\n\n<l>śamitā ca śabdabhedāt / Jaim_3,7.28 /</l>\n\n<l>prakaraṇād votpattyasaṃyogāt / Jaim_3,7.29 /</l>\n\n<l>upagāś ca liṅgadarśanāt / Jaim_3,7.30 /</l>\n\n<l>vikrayī tvanyaḥ karmaṇo 'coditvāt / Jaim_3,7.31 /</l>\n\n<l>karmakāryāt sarveṣām ṛtviktvam aviśeṣāt / Jaim_3,7.32 /</l>\n\n<l>na vā parisaṃkhyānāt / Jaim_3,7.33 /</l>\n\n<l>pakṣeṇeti cet / Jaim_3,7.34 /</l>\n\n<l>na sarveṣām adhikāraḥ / Jaim_3,7.35 /</l>\n\n<l>niyamas tu dakṣiṇābhiḥ śrutisaṃyogāt / Jaim_3,7.36 /</l>\n\n<l>uktvā ca yajamānatvaṃ teṣāṃ dīkṣābidhānāt / Jaim_3,7.37 /</l>\n\n<l>svāmisaptadaśāḥ karmasāmānyāt / Jaim_3,7.38 /</l>\n\n<l>te sarvārthāḥ prayuktatvād agnayaś ca svakālatvāt / Jaim_3,7.39 /</l>\n\n<l>tatsayogāt karmaṇo vyavasthā syāt saṃyogāsyārthavatvāt / Jaim_3,7.40 /</l>\n\n<l>tasyopadeśasamākhyānena nirdeśaḥ / Jaim_3,7.41 /</l>\n\n<l>tadvac ca liṅgadarśam / Jaim_3,7.42 /</l>\n\n<l>praiṣānuvacanaṃ maitrāvaruṇasyopadeśāt / Jaim_3,7.43 /</l>\n\n<l>puro 'nuvākyādhikāro vā praiṣasannidhānāt / Jaim_3,7.44 /</l>\n\n<l>prātar anuvāke ca hotṛdarśanāt / Jaim_3,7.45 /</l>\n\n<l>camasāṃścamasādhvaryavaḥ sāmākhyānāt / Jaim_3,7.46 /</l>\n\n<l>adhvaryurvā tannyāyatvāt / Jaim_3,7.47 /</l>\n\n<l>camase cānyadarśanāt / Jaim_3,7.48 /</l>\n\n<l>aśaktau te pratīyeran / Jaim_3,7.49 /</l>\n\n<l>vedopadeśāt pūrvavadvedānyatve yathopadeśaṃ syuḥ / Jaim_3,7.50 /</l>\n\n<l>tadguṇād vā svadharmaḥ syād adhikārasāmathyāt sahāṅgair avyaktaḥ śeṣe / Jaim_3,7.51 /</l>\n\n</div>\n<div>\n\n<l>svāmikarmaparikrayaḥ karmaṇas tadarthatvāt / Jaim_3,8.1 /</l>\n\n<l>vacanād itareṣāṃ syāt / Jaim_3,8.2 /</l>\n\n<l>saṃskārās tu puruṣasāmarthye yathāvedaṃ karmavadvyavatiṣṭheran / Jaim_3,8.3 /</l>\n\n<l>yājamānās tu tatpradhānatvāt karmavat / Jaim_3,8.4 /</l>\n\n<l>vyapadeśāc ca / Jaim_3,8.5 /</l>\n\n<l>guṇattve tasya nirdeśaḥ / Jaim_3,8.6 /</l>\n\n<l>codanā prati bhāvāc ca / Jaim_3,8.7 /</l>\n\n<l>atulyatvād asamānavidhānāḥ syuḥ / Jaim_3,8.8 /</l>\n\n<l>tapaś ca phalasiddhitvāl lokavat / Jaim_3,8.9 /</l>\n\n<l>vākyaśeṣaś ca tadvat / Jaim_3,8.10 /</l>\n\n<l>vacanād itareṣāṃ syāt / Jaim_3,8.11 /</l>\n\n<l>guṇatvāc ca vedena na vyavasthā syāt / Jaim_3,8.12 /</l>\n\n<l>tathā kāmo 'rthasaṃyogāt / Jaim_3,8.13 /</l>\n\n<l>vyapadeśād itareṣāṃ syāt / Jaim_3,8.14 /</l>\n\n<l>mantrāś cākarmakaraṇās tadvat / Jaim_3,8.15 /</l>\n\n<l>viprayoge ca darśanāt / Jaim_3,8.16 /</l>\n\n<l>dvyāmnāteṣūbhau dvyāmnānasyārthavattvāt / Jaim_3,8.17 /</l>\n\n<l>jñāte ca vācanaṃ na hy avidvān vihito 'sti / Jaim_3,8.18 /</l>\n\n<l>yājamāne samākhyānāt karmāṇi yājamānaṃ syuḥ / Jaim_3,8.19 /</l>\n\n<l>adhvaryur vā tadartho hi nyāyapūrve samākhyānam / Jaim_3,8.20 /</l>\n\n<l>vipratiṣedhe karaṇaḥ samāvāyaviśeṣād itaram anyas teṣāṃ yato viśeṣaḥ syāt / Jaim_3,8.21 /</l>\n\n<l>praiṣeṇu ca parādhikārāt / Jaim_3,8.22 /</l>\n\n<l>adhvaryus tu darśanāt / Jaim_3,8.23 /</l>\n\n<l>gauṇo vā karmasāmānyāt / Jaim_3,8.24 /</l>\n\n<l>ṛtvik phalaṃ karaṇeṣv arthattvāt / Jaim_3,8.25 /</l>\n\n<l>svāmino vā tadarthatvāt / Jaim_3,8.26 /</l>\n\n<l>liṅgadarśanāc ca / Jaim_3,8.27 /</l>\n<l>karmārtha phalaṃ teṣāṃ svāminaṃ pratyarthavattvāt / Jaim_3,8.28 /</l>\n\n<l>vyapadeśāc ca / Jaim_3,8.29 /</l>\n\n<l>dravyasaṃskāraḥ prakāraṇāviśeṣāt sarvakarmaṇām / Jaim_3,8.30 /</l>\n\n<l>nirdeśāt tu vikṛtāv apūrvasyānadhikāraḥ / Jaim_3,8.31 /</l>\n\n<l>virodhe ca śrutiviśeṣād avyaktaḥ śeṣe / Jaim_3,8.32 /</l>\n\n<l>apanayas tv ekadeśasya vidyamānasaṃyogāt / Jaim_3,8.33 /</l>\n\n<l>vikṛtau sarvārthaḥ śeṣaḥ prakṛtivat / Jaim_3,8.34 /</l>\n\n<l>mukhyārtho vāṅgasyācoditatvāt / Jaim_3,8.35 /</l>\n\n<l>sannidhānāviśeṣād asambhaved atadaṅgānām / Jaim_3,8.36 /</l>\n\n<l>ādhāne 'pi tatheti cet / Jaim_3,8.37 /</l>\n\n<l>nāprakaraṇatvād aṅgasyātannimittatvāt / Jaim_3,8.38 /</l>\n\n<l>tatkāle vā liṅgadarśanāt / Jaim_3,8.39 /</l>\n\n<l>sarveṣāṃ vāviśeṣāt / Jaim_3,8.40 /</l>\n\n<l>nyāyokte liṅgadarśanam / Jaim_3,8.41 /</l>\n\n<l>māṃsaṃ tu savanīyānāṃ codanāviśeṣāt / Jaim_3,8.42 /</l>\n\n<l>bhaktir asannidhāvanyāyyeti cet / Jaim_3,8.43 /</l>\n\n<l>syāt prakṛtiliṅgād vairājavat / Jaim_3,8.44 /</l>\n\n</div>\n<div>\n\n<l>athātaḥ kratvarthapuruṣārthayor jijñāsā / Jaim_4,1.1 /</l>\n\n<l>yasmin prītiḥ puruṣasya tasya lipsārthalakṣaṇāvibhaktatvāt / Jaim_4,1.2 /</l>\n\n<l>tadutsarge karmāṇi puruṣārthāya śāstrasyānatiśaṅkyatvān na ca dravyaṃ cikīrṣyate tenārthenābhisambandhāt kriyāyāṃ puruṣaśrutiḥ / Jaim_4,1.3 /</l>\n\n<l>aviśeṣāt tu śāstrasya yathāśruti phalāni syuḥ / Jaim_4,1.4 /</l>\n\n<l>api vā kāraṇāgrahaṇe tadartham arthasyānabhisambandhāt / Jaim_4,1.5 /</l>\n\n<l>tathā ca lokabhūteṣu / Jaim_4,1.6 /</l>\n\n<l>dravyāṇi tv aviśeṣeṇānarthakyāt pradīyeran / Jaim_4,1.7 /</l>\n\n<l>svena tvarthe na sambandho dravyāṇāṃ pṛthagarthatvāt tasmād yathāśruti syuḥ / Jaim_4,1.8 /</l>\n\n<l>codyante cārthakarmasu / Jaim_4,1.9 /</l>\n\n<l>liṅgadarśanāc ca / Jaim_4,1.10 /</l>\n\n<l>tatraikatvamayajñāṅgam arthasya guṇabhūtatvāt / Jaim_4,1.11 /</l>\n\n<l>ekaśrutitvāc ca / Jaim_4,1.12 /</l>\n\n<l>pratīyate iti cet / Jaim_4,1.13 /</l>\n\n<l>nāśabdaṃ tatpramāṇatvāt pūrvavat / Jaim_4,1.14 /</l>\n\n<l>śabdavat tūpalabhyate tadāgame hi taddṛśyate tasya jñānaṃ hi yathānyeṣām / Jaim_4,1.15 /</l>\n\n<l>tadvac ca liṅgadarśanam / Jaim_4,1.16 /</l>\n\n<l>tathā ca liṅgam / Jaim_4,1.17 /</l>\n\n<l>āśrayiṣv aviśeṣeṇa bhāvo 'rthaḥ pratīyeta / Jaim_4,1.18 /</l>\n\n<l>codanāyāṃ tv anārambho 'vibhaktatvān na hy anyena vidhīyate / Jaim_4,1.19 /</l>\n\n<l>syād vā dravyacikīrṣāyāṃ bhāvo 'rthe ca guṇabhūtatāśrayād dhi guṇībhāvaḥ / Jaim_4,1.20 /</l>\n\n<l>arthe samavaiṣamyato dravyakarmaṇām / Jaim_4,1.21 /</l>\n\n<l>ekaniṣpatteḥ sarve samaṃ syāt / Jaim_4,1.22 /</l>\n\n<l>saṃsargarasaniśpatterāmikṣā vā pradhānaṃ syāt / Jaim_4,1.23 /</l>\n\n<l>mukhyaśabdābhisaṃstavāc ca / Jaim_4,1.24 /</l>\n\n<l>padakarmāprayojakaṃ nayanasya parārthatvāt / Jaim_4,1.25 /</l>\n\n<l>arthābhidhānakarma ca bhaviṣyatā saṃyogasya tannimittatvāt tadartho hi vidhīyate / Jaim_4,1.26 /</l>\n\n<l>paśāv anālambhāl lohitaśakṛtor akarmatvam / Jaim_4,1.27 /</l>\n\n<l>ekadeśadravyaś cotpattau vadyamānasaṃyogāt / Jaim_4,1.28 /</l>\n\n<l>nirdeśāt tasyānyad arthād iti cet / Jaim_4,1.29 /</l>\n\n<l>na śeṣasannidhānāt / Jaim_4,1.30 /</l>\n\n<l>karmakāryāt / Jaim_4,1.31 /</l>\n\n<l>liṅgadarśanāc ca / Jaim_4,1.32 /</l>\n\n<l>abhighāraṇe viprakarṣād anūyājavat pātrabhedaḥ syāt / Jaim_4,1.33 /</l>\n\n<l>na vā pātratvād apātratvaṃ tv ekadeśatvāt / Jaim_4,1.34 /</l>\n\n<l>hetutvāc ca sahaprayogasya / Jaim_4,1.35 /</l>\n\n<l>abhāvadarśanāc ca / Jaim_4,1.36 /</l>\n\n<l>sati savyavacanam / Jaim_4,1.37 /</l>\n\n<l>na tasyeti cet / Jaim_4,1.38 /</l>\n\n<l>syāt tasya mukhyatvāt / Jaim_4,1.39 /</l>\n\n<l>samānayanaṃ tu mukhyaṃ syāl liṅgadarśanāt / Jaim_4,1.40 /</l>\n\n<l>vacane hi hetvasāmarthyam / Jaim_4,1.41 /</l>\n\n<l>tatrotpattir avibhaktā syāt / Jaim_4,1.42 /</l>\n\n<l>tatra jauhavam anūyājapratiṣedhārtham / Jaim_4,1.43 /</l>\n\n<l>aupabhṛtaṃ tatheti cet / Jaim_4,1.44 /</l>\n\n<l>syāj juhūpratiṣedhān nityānuvādaḥ / Jaim_4,1.45 /</l>\n\n<l>tadaṣṭasaṅkhyaṃ śravaṇāt / Jaim_4,1.46 /</l>\n\n<l>anugrahāc ca jauhavasya / Jaim_4,1.47 /</l>\n\n<l>dvayos tu hetusāmarthayaṃ śravaṇaṃ ca samānayane / Jaim_4,1.48 /</l>\n\n</div>\n<div>\n\n<l>svarus tv anekaniṣpattiḥ svakarmaśabdatvāt / Jaim_4,2.1 /</l>\n\n<l>jātyantarāc ca śaṅkate / Jaim_4,2.2 /</l>\n\n<l>tadekadeśo vā svarutvasya tannimittatvāt / Jaim_4,2.3 /</l>\n\n<l>śakalaśruteś ca / Jaim_4,2.4 /</l>\n\n<l>pratiyūpaṃ ca darśanāt / Jaim_4,2.5 /</l>\n\n<l>ādāne karotiśabdaḥ / Jaim_4,2.6 /</l>\n\n<l>śākhāyāṃ tatpradhānatvāt / Jaim_4,2.7 /</l>\n\n<l>śākhāyāṃ tatpradhānatvād upaveṣeṇa vibhāgaḥ syād vaiṣamyaṃ tat / Jaim_4,2.8 /</l>\n\n<l>śrutyapāyāc ca / Jaim_4,2.9 /</l>\n\n<l>haraṇe tu juhotir yogasāmānyād dravyāṇāṃ cārthaśeṣatvāt / Jaim_4,2.10 /</l>\n\n<l>pratipattir vā śabdasya tatpradhānatvāt / Jaim_4,2.11 /</l>\n\n<l>arthe 'pi cet / Jaim_4,2.12 /</l>\n\n<l>na tasyānadhikārād arthasya ca kṛtatvāt / Jaim_4,2.13 /</l>\n\n<l>utpattyasaṃyogāt praṇītānām ājyavad vibhāgaḥ syāt / Jaim_4,2.14 /</l>\n\n<l>saṃyavanārthānāṃ vā pratipattir itarāsāṃ tatpradhānatvāt / Jaim_4,2.15 /</l>\n\n<l>prāsanavan maitrāvaruṇasya daṇḍapradānaṃ kṛtārthatvāt / Jaim_4,2.16 /</l>\n\n<l>arthakarma vā kartṛsaṃyogāt sragvat / Jaim_4,2.17 /</l>\n\n<l>karmayukte ca darśanāt / Jaim_4,2.18 /</l>\n\n<l>utpattau yena saṃyuktaṃ tadarthaṃ tacchrutihetutvāt tasyārthāntaragamane śeṣatvāt pratipattiḥ syāt / Jaim_4,2.19 /</l>\n\n<l>saumike ca kṛtārthatvāt / Jaim_4,2.20 /</l>\n\n<l>arthakarma vābhidhānasaṃyogāt / Jaim_4,2.21 /</l>\n\n<l>pratipattir vā tannyāyatvād deśārthāvabhṛthaśrutiḥ / Jaim_4,2.22 /</l>\n\n<l>kartṛdeśakālānām acodanaṃ prayoge nityasamavāyāt / Jaim_4,2.23 /</l>\n\n<l>niyamārthā vā śrutiḥ / Jaim_4,2.24 /</l>\n\n<l>tathā dravyeṣu guṇaśrutir utpattisaṃyogāt / Jaim_4,2.25 /</l>\n\n<l>saṃskāre ca tatpradhānatvāt / Jaim_4,2.26 /</l>\n\n<l>yajati codanādravyadevatākriyaṃ samudāye kṛtārthatvāt / Jaim_4,2.27 /</l>\n\n<l>tadukte śravaṇāj juhotir āsecanādhikaḥ syāt / Jaim_4,2.28 /</l>\n\n<l>vidheḥ karmāpavargitvād arthāntare vidhipradeśaḥ syāt / Jaim_4,2.29 /</l>\n\n<l>api votpattisaṃyogād arthasambandho 'viśiṣṭānāṃ prayogaikatvahetuḥ syāt / Jaim_4,2.30 /</l>\n\n<l>dravyasaṃskārakarmasu parārthatvāt phalaśrutir arthavādaḥ syāt / Jaim_4,3.1 /</l>\n\n<l>utpatteś cātatpradhānatvāt / Jaim_4,3.2 /</l>\n\n<l>phalaṃ tu tatpradhānāyām / Jaim_4,3.3 /</l>\n\n<l>naimittike vikāratvāt kratupradhānam anyat syāt / Jaim_4,3.4 /</l>\n\n<l>ekasya tūbhayatve saṃyogapṛthaktvam / Jaim_4,3.5 /</l>\n\n<l>śeṣa iti cet / Jaim_4,3.6 /</l>\n\n<l>nārthapṛthaktvāt / Jaim_4,3.7 /</l>\n\n<l>dravyāṇāntu kriyārthānāṃ saṃskāraḥ kratudharmasyāt / Jaim_4,3.8 /</l>\n\n<l>pṛthaktvādvyavatiṣṭheta / Jaim_4,3.9 /</l>\n\n<l>codanāyāṃ phalāśruteḥ karmamātraṃ vidhīyeta na hy aśabdaṃ pratīyate / Jaim_4,3.10 /</l>\n\n<l>api vāmnānasāmatharthyāc codanārthena gamyetārthānāṃ hy arthatvena vacanāni pratīyante 'rthatopy asamarthānām ānantarye 'py asambandhas tasmāc chrutyekadeśaḥ saḥ / Jaim_4,3.11 /</l>\n\n<l>vākyārthaś ca guṇārthavat / Jaim_4,3.12 /</l>\n\n<l>tatsarvārtham anādeśāt / Jaim_4,3.13 /</l>\n\n<l>ekaṃ vā codanaikatvāt / Jaim_4,3.14 /</l>\n\n<l>sa svargaḥ syāt sarvān pratyaviśiṣṭatvāt / Jaim_4,3.15 /</l>\n\n<l>pratyayāc ca / Jaim_4,3.16 /</l>\n\n<l>kratau phalārthavādamaṅgavat kārṣṇājiniḥ / Jaim_4,3.17 /</l>\n\n<l>phalamātreyo nirdeśād aśrutau hy anumānaṃ syāt / Jaim_4,3.18 /</l>\n\n<l>aṅgeṣu stutiḥ parārthatvāt / Jaim_4,3.19 /</l>\n\n<l>kāmye karmaṇi nityaḥ svarge yathā yajñāṅge kratvarthaḥ / Jaim_4,3.20 /</l>\n\n<l>vīte ca kāraṇe niyamāt / Jaim_4,3.21 /</l>\n\n<l>kāmo vā tatsaṃyogena codyate / Jaim_4,3.22 /</l>\n\n<l>aṅgeṣu stutiḥ parārthatvāt / Jaim_4,3.23 /</l>\n\n<l>vīte ca niyamas tadartham / Jaim_4,3.24 /</l>\n\n<l>sarvakāmyam aṅgakāmaiḥ prakaraṇāt / Jaim_4,3.25 /</l>\n\n<l>phalopadeśo vā pradhānaśabdasaṃyogāt / Jaim_4,3.26 /</l>\n\n<l>tatra sarve 'viśeṣāt / Jaim_4,3.27 /</l>\n\n<l>yogasiddhir vārthasyotpatyasaṃyogitvāt / Jaim_4,3.28 /</l>\n\n<l>samavāye codanāsaṃyogasyārthavatvāt / Jaim_4,3.29 /</l>\n\n<l>kālaśrutau kāla iti cet / Jaim_4,3.30 /</l>\n\n<l>nāsamavāyātprayojanena / Jaim_4,3.31 /</l>\n\n<l>ubhayārthām iti cet / Jaim_4,3.32 /</l>\n\n<l>na śabdaikatvāt / Jaim_4,3.33 /</l>\n\n<l>prakaraṇād iti cet / Jaim_4,3.34 /</l>\n\n<l>notpattisaṃyogāt / Jaim_4,3.35 /</l>\n<l>anutpattau tu kālaḥ syāt prayojanena sambandhāt / Jaim_4,3.36 /</l>\n\n<l>utapattikālaviśaye kālaḥ syād vākyasya tatpradhānatvāt / Jaim_4,3.37 /</l>\n\n<l>phalasaṃyogas tv acodite na syād aśeṣabhūtatvāt / Jaim_4,3.38 /</l>\n\n<l>aṅgānāṃ tūpaghātasaṃyogo nimittārthaḥ / Jaim_4,3.39 /</l>\n\n<l>pradhānenābhisaṃyogād aṅgānāṃ mukhyakālatvam / Jaim_4,3.40 /</l>\n\n<l>apavṛtte tu codanā tatsāmānyāt svakāle syāt / Jaim_4,3.41 /</l>\n\n</div>\n<div>\n\n<l>prakaraṇāvibhāge ca vipratiṣiddhaṃ hy ubhayam / Jaim_4,4.1 /</l>\n\n<l>api vāṅgamanijyāḥ syus tato viśiṣṭatvāt / Jaim_4,4.2 /</l>\n\n<l>madhyasthaṃ yasya tanmadhye / Jaim_4,4.3 /</l>\n\n<l>sarvāsāṃ vā samatvāc codanātaḥ syān na hi tasya prakaraṇaṃ deśārtham ucyate madhye / Jaim_4,4.4 /</l>\n\n<l>prakaraṇāvibhāge ca vipratiṣiddhaṃ hy ubhayam / Jaim_4,4.5 /</l>\n\n<l>api vā kālamātraṃ syād adarśanād viśeśasya / Jaim_4,4.6 /</l>\n\n<l>phalavad voktahetutvād itarasya pradhānaṃ syāt / Jaim_4,4.7 /</l>\n\n<l>dadhigraho naimittikaḥ śrutisaṃyogāt / Jaim_4,4.8 /</l>\n\n<l>nityaś ca jyeṣṭhaśabdāt / Jaim_4,4.9 /</l>\n\n<l>sārvarūpyāc ca / Jaim_4,4.10 /</l>\n\n<l>nityo vā syād arthavādastayoḥ karmaṇy asambandhād bhaṅgitvāc cāntarāyasya / Jaim_4,4.11 /</l>\n\n<l>vaiśvānaraś ca nityaḥ syān nityaiḥ samānasaṅkhyatvāt / Jaim_4,4.12 /</l>\n\n<l>pakṣe votpannasaṃyogāt / Jaim_4,4.13 /</l>\n\n<l>ṣaṭcitiḥ pūrvavattvāt / Jaim_4,4.14 /</l>\n\n<l>tābhiś ca tulyasaṃkhyānāt / Jaim_4,4.15 /</l>\n\n<l>arthavādopapatteś ca / Jaim_4,4.16 /</l>\n\n<l>ekacitir vā syād apavṛkte hi codyate nimittena / Jaim_4,4.17 /</l>\n\n<l>vipratiṣedhāt tābhiḥ samānasaṅkhyatvam / Jaim_4,4.18 /</l>\n\n<l>pitṛyajñaḥ svakālatvād anaṅgaṃ syāt / Jaim_4,4.19 /</l>\n\n<l>tulyavac ca prasaṅkhyānāt / Jaim_4,4.20 /</l>\n\n<l>pratiṣiddhe ca darśanāt / Jaim_4,4.21 /</l>\n\n<l>paśvaṅga raśamā syāt tadāgame vidhānāt / Jaim_4,4.22 /</l>\n\n<l>yūpāṅgaṃ vā tatsaṃskārāt / Jaim_4,4.23 /</l>\n\n<l>arthavādaś ca tadarthavat / Jaim_4,4.24 /</l>\n\n<l>svaruścāpy ekadeśatvāt / Jaim_4,4.25 /</l>\n\n<l>niṣkrayaś ca tadaṅgavat / Jaim_4,4.26 /</l>\n\n<l>paśvaṅgaṃ vārthakarmatvāt / Jaim_4,4.27 /</l>\n\n<l>bhaktyā niṣkrayavādaḥ syāt / Jaim_4,4.28 /</l>\n\n<l>darśapūrṇamāsayor ijyāḥ pradhānāny aviśeṣāt / Jaim_4,4.29 /</l>\n\n<l>api vāṅgāni kāni cidyeśvaṅgatvena saṃstutiḥ sāmānyo hy abhisaṃstavaḥ / Jaim_4,4.30 /</l>\n\n<l>tathā cānyārthadarśanam / Jaim_4,4.31 /</l>\n\n<l>avaśiṣṭaṃ tu kāraṇaṃ pradhāneṣu guṇasya vidyamānatvāt / Jaim_4,4.32 /</l>\n\n<l>nānukte 'nyārthadarśanaṃ parārthatvāt / Jaim_4,4.33 /</l>\n\n<l>pṛthavatve tv abhidhānayor niveśaḥ śrutito vyapadeśāc ca tatpunarmukhyalakṣaṇaṃ yatphalavatvaṃ tatsannidhāv asaṃyuktaṃ tadaṅgaṃsyādbhāgitvāt kāraṇasyāśrutaś cānyasambandhaḥ / Jaim_4,4.34 /</l>\n\n<l>guṇāś ca nāmasaṃyuktā vidhīyante nāṅgeṣūṣapadyante / Jaim_4,4.35 /</l>\n\n<l>tulyā ca kāraṇaśrutir anyair aṅgāṅgisambandhaḥ / Jaim_4,4.36 /</l>\n\n<l>utpattāv abhisambandhas tasmād aṅgopadeśaḥ syāt / Jaim_4,4.37 /</l>\n\n<l>tathā cānyārthadarśanam / Jaim_4,4.38 /</l>\n\n<l>jyotiṣṭome tulyāny aviśiṣṭaṃ hi kāraṇam / Jaim_4,4.39 /</l>\n\n<l>guṇānāṃ tūtpattivākyena sambandhāt kāraṇaśrutis tasmāt somaḥ pradhānaṃ syāt / Jaim_4,4.40 /</l>\n\n<l>tathā cānyārthadarśanam / Jaim_4,4.41 /</l>\n\n</div>\n<div>\n\n<l>śrutilakṣaṇam ānupūrvyaṃ tatpramāṇatvāt / Jaim_5,1.1 /</l>\n\n<l>arthāc ca / Jaim_5,1.2 /</l>\n\n<l>aniyamo 'nyatra / Jaim_5,1.3 /</l>\n\n<l>krameṇa vā niyamyeta kratvekatve tadguṇatvāt / Jaim_5,1.4 /</l>\n\n<l>aśābda iti cet syād vākyaśabdatvāt / Jaim_5,1.5 /</l>\n\n<l>arthakṛte vānumānaṃ syāt kratvekatve parārthatvāt svena tv arthena sambandhas tasmāt svaśabdam ucyeta / Jaim_5,1.6 /</l>\n\n<l>tathā cānyārthadarśanam / Jaim_5,1.7 /</l>\n\n<l>pravṛtyā tulyakālānāṃ guṇānāṃ tadupakramāt / Jaim_5,1.8 /</l>\n\n<l>sarvam iti cet / Jaim_5,1.9 /</l>\n\n<l>nākṛtatvāt / Jaim_5,1.10 /</l>\n\n<l>kratvantaravad iti cet / Jaim_5,1.11 /</l>\n\n<l>nāsamavāyāt / Jaim_5,1.12 /</l>\n\n<l>sthānāc cotpattisaṃyogāt / Jaim_5,1.13 /</l>\n\n<l>mukhyakrameṇa vāṅgānāṃ tadarthatvāt / Jaim_5,1.14 /</l>\n\n<l>prakṛtau tu svaśabdatvādyākramaṃ pratīyeta / Jaim_5,1.15 /</l>\n\n<l>mantratas tu virodhe syāt prayogarūpasāmarthyāt tasmād utpattideśaḥ saḥ / Jaim_5,1.16 /</l>\n\n<l>tadvacanād vikṛtau yathā pradhānaṃ syāt / Jaim_5,1.17 /</l>\n\n<l>vipratipattau vā prakṛtyanvayād yathāprakṛti / Jaim_5,1.18 /</l>\n\n<l>vikṛtiḥ prakṛtidharmatvāt tatkālā syād yathā śiṣṭam / Jaim_5,1.19 /</l>\n\n<l>api vā kramakālasaṃyuktā sadyaḥ kriyeta tatra vidher anumānāt prakṛtidharmalopaḥ syāt / Jaim_5,1.20 /</l>\n\n<l>kālotkarṣa iti cet / Jaim_5,1.21 /</l>\n\n<l>na tatsambandhāt / Jaim_5,1.22 /</l>\n\n<l>aṅgānāṃ mukhyakālatvād yathoktam utkarṣe syāt / Jaim_5,1.23 /</l>\n\n<l>tadādi vābhisambandhāt tadantam apakarṣe syāt / Jaim_5,1.24 /</l>\n\n<l>pravṛtyā kṛtakālānām / Jaim_5,1.25 /</l>\n\n<l>śabdavipratiṣedhāc ca / Jaim_5,1.26 /</l>\n\n<p>asaṃyogāt tu vaikṛtaṃ tad eva pratikṛṣyeta. Jaim_5,1.27 /</p>\n\n<l>prāsaṅgikaṃ ca notkarṣed asaṃyogāt / Jaim_5,1.28 /</l>\n\n<l>tathāpūrvam / Jaim_5,1.29 /</l>\n\n<l>sāntapanīyā tūtkarṣed agnihotraṃ savanavad vaiguṇyāt / Jaim_5,1.30 /</l>\n\n<p>añyavāyāc ca Jaim_5,1.31 /</p>\n\n<l>asambandhāt tu notkarṣet / Jaim_5,1.32 /</l>\n\n<l>prāpaṇāc ca nimittasya / Jaim_5,1.33 /</l>\n\n<l>sambandhāt savanotkarmaḥ / Jaim_5,1.34 /</l>\n\n<l>ṣoḍaśī cokthyasaṃyogāt / Jaim_5,1.35 /</l>\n\n</div>\n<div>\n\n<l>sannipāte prādhānānām ekaikasya guṇānāṃ sarvakarma syāt / Jaim_5,2.1 /</l>\n\n<l>sarveṣāṃ vaikajātīyaṃ kṛtānupūrvyatvāt / Jaim_5,2.2 /</l>\n\n<l>kāraṇād abhyāvṛttiḥ / Jaim_5,2.3 /</l>\n\n<l>muṣṭikapālāvadānāñjanābhyañjanavapanapāvaneṣu caikena / Jaim_5,2.4 /</l>\n\n<l>sarvāṇi tv ekakāryatvādeṣāṃ tadguṇatvāt / Jaim_5,2.5 /</l>\n\n<l>saṃyukte tu prakramāt tadaṅgaṃ syād itarasya tadarthatvāt / Jaim_5,2.6 /</l>\n\n<l>vacanāt tu parivyāṇāntam añjanādiḥ syāt / Jaim_5,2.7 /</l>\n\n<l>kāraṇādvā(na) vasargaḥ syād yathā pātravṛddhiḥ / Jaim_5,2.8 /</l>\n\n<l>na vā śabdakṛtatvān nyāyamātramitaradarthāt pātravivṛddhiḥ / Jaim_5,2.9 /</l>\n\n<l>paśugaṇe tasyatasyāpavarjayet paśvaikatvāt / Jaim_5,2.10 /</l>\n\n<l>daivatair vaikakarmyāt / Jaim_5,2.11 /</l>\n\n<l>mantrasya cārthavattvāt / Jaim_5,2.12 /</l>\n\n<l>nānābījeṣvekamulūkhalaṃ vibhavāt / Jaim_5,2.13 /</l>\n\n<l>vivṛddhir vā niyāmādānupūrvyasya tadarthatvāt / Jaim_5,2.14 /</l>\n\n<l>ekaṃ vā taṇḍulabhāvād dhantes tadarthatvāt / Jaim_5,2.15 /</l>\n\n<l>vikāre tv anūyājānāṃ pātrabhedo 'rthabhedāt syāt / Jaim_5,2.16 /</l>\n\n<l>prakṛteḥ pūrvoktatvād apūrvam ante syān na hy acoditasya śeṣāmnānam / Jaim_5,2.17 /</l>\n\n<l>mukhyānantaryamātreyas tena tulyaśrutitvād aśabdatvāt prākṛtānāṃ vyavāyaḥ syāt / Jaim_5,2.18 /</l>\n\n<l>ante tu bādarāyaṇas teṣāṃ pradhānaśabdatvāt / Jaim_5,2.19 /</l>\n\n<l>tathā cānyārthadarśanam / Jaim_5,2.20 /</l>\n\n<l>kṛtadeśāt tu pūrveṣāṃ sa deśaḥ syāt tena pratyakṣasaṃyogān nayāyamātramitarat / Jaim_5,2.21 /</l>\n\n<l>prakṛtāc ca purastād yat / Jaim_5,2.22 /</l>\n\n<l>sannipātaś ced yathoktamante syāt / Jaim_5,2.23 /</l>\n\n</div>\n<div>\n\n<l>vivṛddhiḥ karmabhedāt pṛṣadājyavat tasyatasyopadiśyeta / Jaim_5,3.1 /</l>\n\n<l>api vā sarvasaṅkhyatvād vikāraḥ pratīyeta / Jaim_5,3.2 /</l>\n\n<l>svasthānāt tu vivṛdhyeran kṛtānupūrvyatvāt / Jaim_5,3.3 /</l>\n\n<l>samidhyamānavatīṃ samiddhavatīṃ cāntareṇa dhāyyāḥ syur dyāvāpṛthiñyorantarālaṃ samarhaṇāt / Jaim_5,3.4 /</l>\n\n<l>tacchabdo vā / Jaim_5,3.5 /</l>\n\n<l>uṣṇikkakubhorante darśanāt / Jaim_5,3.6 /</l>\n\n<l>stomavivṛddhau vahiṣpavamāne purastāt paryāsād āgantavaḥ syus tathā hi dṛṣṭaṃ dvādaśāhe / Jaim_5,3.7 /</l>\n\n<l>paryāsa iti cāntākhyā / Jaim_5,3.8 /</l>\n\n<l>ante vā taduktam / Jaim_5,3.9 /</l>\n\n<l>vacanāt tu dvādaśāhe / Jaim_5,3.10 /</l>\n\n<l>atadvikāraś ca / Jaim_5,3.11 /</l>\n\n<l>tadvikāre 'py apūrvatvāt / Jaim_5,3.12 /</l>\n\n<l>ante tūttarayor dadhyāt / Jaim_5,3.13 /</l>\n\n<l>api vā gāyatrībṛhatyanuṣṭupsu vacanāt / Jaim_5,3.14 /</l>\n\n<l>graheṣṭakam aupānuvākyaṃ savanacitiśeṣaḥ syāt / Jaim_5,3.15 /</l>\n\n<l>kratvagniśeṣā vā coditatvād acodanānupūrvasya / Jaim_5,3.16 /</l>\n\n<l>ante syur avyavāyāt / Jaim_5,3.17 /</l>\n\n<l>liṅgadarśanāc ca / Jaim_5,3.18 /</l>\n\n<l>madhyamāyāṃ tu vacanād brāhmaṇavatyaḥ / Jaim_5,3.19 /</l>\n\n<l>prāglokampṛṇāyās tasyāḥ sampūraṇārthatvāt / Jaim_5,3.20 /</l>\n\n<l>saṃskṛte karma saṃskārāṇāṃ tadarthatvāt / Jaim_5,3.21 /</l>\n\n<l>anantaraṃ vrataṃ tadbhūtatvāt / Jaim_5,3.22 /</l>\n<l>pūrvaṃ ca liṅgadarśanāt / Jaim_5,3.23 /</l>\n\n<l>arthavādo vārthasya vidyamānatvāt / Jaim_5,3.24 /</l>\n\n<l>nyāyavipratiṣedhāc ca / Jaim_5,3.25 /</l>\n\n<l>sañcite tv agnicid yuktaṃ prāpaṇān nimittasya / Jaim_5,3.26 /</l>\n\n<l>kratvante vā prayogavacanābhāvāt / Jaim_5,3.27 /</l>\n\n<l>agneḥ karmatvanirdeśāt / Jaim_5,3.28 /</l>\n\n<l>pareṇāvedanād dīkṣitaḥ syāt sarvair dīkṣābhisambandhāt / Jaim_5,3.29 /</l>\n\n<l>iṣṭyante vā tadarthā hy aviśeṣārthasanvandhāt / Jaim_5,3.30 /</l>\n\n<l>samākhyānaṃ ca tadvat / Jaim_5,3.31 /</l>\n\n<l>aṅgavat kratūnām ānupūrvyam / Jaim_5,3.32 /</l>\n\n<l>na vāsambandhāt / Jaim_5,3.33 /</l>\n\n<l>kāmyatvāc ca / Jaim_5,3.34 /</l>\n\n<l>ānarthakyān neti cet / Jaim_5,3.35 /</l>\n\n<l>syād vidyārthatvād yathā pareṣu sarvasvārāt / Jaim_5,3.36 /</l>\n\n<l>ya etenety agniṣṭomaḥ prakaraṇāt / Jaim_5,3.37 /</l>\n\n<l>liṅgāc ca / Jaim_5,3.38 /</l>\n\n<l>athānyeneti saṃsthānāṃ sannidhānāt / Jaim_5,3.39 /</l>\n\n<l>tatprakṛter vāpattivihārau na tulyeṣūpapadyate / Jaim_5,3.40 /</l>\n\n<l>praśasā ca viharaṇābhāvāt / Jaim_5,3.41 /</l>\n\n<l>vidhipratyayād vā na hy akasmāt praśaṃsā syāt / Jaim_5,3.42 /</l>\n\n<l>ekastome vā kratusaṃyogāt / Jaim_5,3.43 /</l>\n\n<l>sarveṣāṃ vā codanāviśeṣāt praśaṃsā stomānām / Jaim_5,3.44 /</l>\n\n</div>\n<div>\n\n<l>kramakoyo 'rthaśabdābhyāṃ śrutiviśeṣād arthaparatvāc ca / Jaim_5,4.1 /</l>\n\n<l>avadānābhighāraṇāsādaneṣv ānupūrvyaṃ pravṛtyā syāt / Jaim_5,4.2 /</l>\n\n<l>yathārapradānaṃ vā tadarthatvāt / Jaim_5,4.3 /</l>\n\n<l>liṅgadarśanāc ca / Jaim_5,4.4 /</l>\n\n<l>vacanād iṣṭipūrvatvam / Jaim_5,4.5 /</l>\n\n<l>somaś caikeṣām agnayādheyasyartunakṣatrātikramavacanāt tadantenānarthakaṃ hi syāt / Jaim_5,4.6 /</l>\n\n<l>tadarthavacanāc ca nāviśeṣāt tadarthatvaṃ / Jaim_5,4.7 /</l>\n\n<l>ayakṣyamāṇasya ca pavamānahaviṣāṃ kālanirdeśād ānantaryād viśaṅkā syāt / Jaim_5,4.8 /</l>\n\n<l>iṣṭir ayakṣyamāṇasya tadarthye na somapūrvatvam / Jaim_5,4.9 /</l>\n\n<l>utkarṣād brāhmaṇasya somaḥ syāt / Jaim_5,4.10 /</l>\n\n<l>paurṇamāsī vā śrutisaṃyogāt / Jaim_5,4.11 /</l>\n\n<l>sarvasya vaikakarmyāt / Jaim_5,4.12 /</l>\n\n<l>syād vā vidhis tadarthena / Jaim_5,4.13 /</l>\n\n<l>prakaraṇāt tu kālaḥ syāt / Jaim_5,4.14 /</l>\n\n<l>svakāle syād avipratiṣedhāt / Jaim_5,4.15 /</l>\n\n<l>apanayo vādhānasya sarvakālatvāt / Jaim_5,4.16 /</l>\n\n<l>paurṇamāsy ūrdhvaṃ somād brāhmaṇasya vacanāt / Jaim_5,4.17 /</l>\n\n<l>ekaṃ vā śabdasāmarthyāt prāk kṛtsnavidhānam / Jaim_5,4.18 /</l>\n\n<l>puroḍāśas tv anirdeśe tadyukte devatābhāvāt / Jaim_5,4.19 /</l>\n\n<l>ājyamapīti cet / Jaim_5,4.20 /</l>\n\n<l>na miśradevatatvād aindrāgnavat / Jaim_5,4.21 /</l>\n\n<l>vikṛteḥ prakṛtikālatvāt sadyaskālottarā vikṛtis tayoḥ pratyakṣaśiṣṭatvāt / Jaim_5,4.22 /</l>\n\n<l>dvaiyahakālye tu yathānyāyam / Jaim_5,4.23 /</l>\n\n<l>vacanād vaikakālyaṃ syāt / Jaim_5,4.24 /</l>\n\n<l>sannāyyāgnīṣomīyavikārā ūrdhvaṃ somātprakṛtivat / Jaim_5,4.25 /</l>\n\n<l>tathā somavikārā darśapūrṇamāsābhyām / Jaim_5,4.26 /</l>\n\n</div>\n<div>\n\n<l>dravyāṇāṃ karmasaṃyoge guṇatvenābhisambandhaḥ / Jaim_6,1.1 /</l>\n\n<l>asādhakaṃ tu tādarthyāt / Jaim_6,1.2 /</l>\n\n<l>pratyarthaṃ cābhisaṃyogātkarmato hy abhisambandhas tasmāt karmopadeśaḥ syāt / Jaim_6,1.3 /</l>\n\n<l>phalārthatvāt karmaṇaḥ śāstraṃ sarvādhikāraṃ syāt / Jaim_6,1.4 /</l>\n\n<l>kartur vā śrutisaṃyogād vidhiḥ kārtsnyena gamyate / Jaim_6,1.5 /</l>\n\n<l>liṅgaviśeṣanirdeśāt puṃyuktam aitiśāyanaḥ / Jaim_6,1.6 /</l>\n\n<l>taduktitvāc ca doṣaśrutir avijñāte / Jaim_6,1.7 /</l>\n\n<l>jātiṃ tu bādarāyaṇo 'viśeṣāt tasmāt stry api pratīyeta jātyarthasyāviśiṣṭatvāt / Jaim_6,1.8 /</l>\n\n<l>coditatvād yathāśruti / Jaim_6,1.9 /</l>\n\n<l>dravyavattvāt tu puṃsāṃ syād dravyasaṃyuktaṃ krayavikrayābhyām adravyatvaṃ strīṇāṃ dravyaiḥ samānayogitvāt / Jaim_6,1.10 /</l>\n\n<l>tathā cānyārthadarśanam / Jaim_6,1.11 /</l>\n\n<l>tādarthyāt karma tādarthyam / Jaim_6,1.12 /</l>\n\n<l>phalotsāhāviśeṣāt tu / Jaim_6,1.13 /</l>\n\n<l>arthena ca samavetatvāt / Jaim_6,1.14 /</l>\n\n<l>krayasya tharmamātratvam / Jaim_6,1.15 /</l>\n\n<l>svavattām api darśayati / Jaim_6,1.16 /</l>\n\n<l>svavatos tu vacanād aikakarmyaṃ syāt / Jaim_6,1.17 /</l>\n\n<l>liṅgadarśanāc ca / Jaim_6,1.18 /</l>\n\n<l>krītatvāt tu bhaktyā svāmitvam ucyate / Jaim_6,1.19 /</l>\n\n<l>phalārthitvāt tu svāmitvenābhisambandhaḥ / Jaim_6,1.20 /</l>\n\n<l>phalavattāṃ ca darśayati / Jaim_6,1.21 /</l>\n\n<l>dvyādhānaṃ ca dviyajñavat / Jaim_6,1.22 /</l>\n\n<l>guṇasya tu vidhānatvāt patnyā dvitīyaśabdaḥ syāt / Jaim_6,1.23 /</l>\n\n<l>tasyā yāvaduktam āśīr brahmacaryam atulyatvāt / Jaim_6,1.24 /</l>\n\n<l>cāturvarṇyam aviśeṣāt / Jaim_6,1.25 /</l>\n\n<l>nirdeśād vā trayāṇāṃ syād agnyādheye 'sambandhaḥ kratuṣu brāhmaṇaśruter ity ātreyaḥ / Jaim_6,1.26 /</l>\n\n<l>nimittārthe na bādaris tasmāt sarvādhikāraṃ syāt / Jaim_6,1.27 /</l>\n\n<l>api vānyārthadarśanād yathāśruti pratīyeta / Jaim_6,1.28 /</l>\n\n<l>nirdeśāt tu pakṣe syāt / Jaim_6,1.29 /</l>\n\n<l>vaiguṇyān neti cet / Jaim_6,1.30 /</l>\n\n<l>na kāmyatvāt / Jaim_6,1.31 /</l>\n\n<l>saṃskāre ca tatpradhānatvāt / Jaim_6,1.32 /</l>\n\n<l>api vā vedanirdeśād apaśūdrāṇāṃ pratīyeta / Jaim_6,1.33 /</l>\n\n<l>guṇārthitvān neti cet / Jaim_6,1.34 /</l>\n\n<l>saṃskārasya tadarthatvād vidyāyāṃ puruṣaśrutiḥ / Jaim_6,1.35 /</l>\n\n<l>vidyānirdeśān neti cet / Jaim_6,1.36 /</l>\n\n<l>abaidyatvād abhāvaḥ karmaṇi syāt / Jaim_6,1.37 /</l>\n\n<l>tathā cānyārthadarśanam / Jaim_6,1.38 /</l>\n\n<l>trayāṇāṃ dravyasampannaḥ karmaṇī dravyasiddhatvāt / Jaim_6,1.39 /</l>\n\n<l>anityatvāt tu naivaṃ syād arthād dhi dravyasaṃyogaḥ / Jaim_6,1.40 /</l>\n\n<l>aṅgahīnaś ca taddharmā / Jaim_6,1.41 /</l>\n\n<l>utpattau nityasaṃyogāt / Jaim_6,1.42 /</l>\n\n<l>atryārṣeyasya hānaṃ syāt / Jaim_6,1.43 /</l>\n\n<l>vacanād rathakārasyādhāne 'sya sarvaśeṣatvāt / Jaim_6,1.44 /</l>\n\n<l>nyāyyo vā karmasaṃyogāc chūdrasya pratiṣiddhatatvāt / Jaim_6,1.45 /</l>\n\n<l>akarmatvāt tu naivaṃ syāt / Jaim_6,1.46 /</l>\n\n<l>ānarthakyaṃ ca saṃyogāt / Jaim_6,1.47 /</l>\n\n<l>guṇārtheneti cet / Jaim_6,1.48 /</l>\n\n<l>uktam animittatvam / Jaim_6,1.49 /</l>\n\n<l>saudhanvanās tu hīnatvān mantravarṇāt pratīyeran / Jaim_6,1.50 /</l>\n\n<l>rathapatir niṣādaḥ syāc chabdasāmarthyāt / Jaim_6,1.51 /</l>\n\n<l>liṅgadarśanāc ca / Jaim_6,1.52 /</l>\n\n</div>\n<div>\n\n<l>puruṣārthaikasiddhitvāt tasya tasyādhikāraḥ syāt / Jaim_6,2.1 /</l>\n\n<l>api cotpattisaṃyogo yathā syāt satvadaryaśanaṃ tathābhāvo vibhāge syāt / Jaim_6,2.2 /</l>\n\n<l>prayoge puruṣaśruter yathākāmī prayoge syāt / Jaim_6,2.3 /</l>\n\n<l>pratyarthaṃ śrutibhāva iti cet / Jaim_6,2.4 /</l>\n\n<l>tādarthye na guṇārthatānukte 'rthāntaratvāt kartuḥ pradhānabhūtatvāt / Jaim_6,2.5 /</l>\n\n<l>api vā kāmasaṃyoge sambandhāt prayogāyopadiśyeta pratyarthaṃ hi vidhiśrutir viṣāṇāvat / Jaim_6,2.6 /</l>\n\n<l>anyasya syād iti cet / Jaim_6,2.7 /</l>\n\n<l>anyārthenābhisambandhaḥ / Jaim_6,2.8 /</l>\n\n<l>phalakāmo nimittam iti cet / Jaim_6,2.9 /</l>\n\n<l>na nityatvāt / Jaim_6,2.10 /</l>\n\n<l>karma tatheti cet / Jaim_6,2.11 /</l>\n\n<l>na samavāyāt / Jaim_6,2.12 /</l>\n\n<l>prakamāt tu niyamyetārambhasya kriyānimittatvāt / Jaim_6,2.13 /</l>\n\n<l>phalārthitvād vāniyamo yathānupakrānte / Jaim_6,2.14 /</l>\n\n<l>niyamo vā tannimittatvāt kartus tatkāraṇaṃ syāt / Jaim_6,2.15 /</l>\n\n<l>loke karmāṇi vedavat tato 'dhipuruṣajñānam / Jaim_6,2.16 /</l>\n\n<l>aparādhe 'pi ca taiḥ śāstram / Jaim_6,2.17 /</l>\n\n<l>aśāstrāt tūpasamprāptiḥ śāstraṃ syān na prakalpakaṃ tasmād arthena gamyetāprāpte śāstram arthavat / Jaim_6,2.18 /</l>\n\n<l>pratiṣedheṣv akarmatvāt kriyā syāt pratiṣiddhānāṃ vibhaktatvād akarmaṇām / Jaim_6,2.19 /</l>\n\n<p>śāstrāṇāṃ tv arthavatvena puruṣārtho vidhīyate tayor\n<l>asamavāyitvāt tādarthye vidhyatikramaḥ / Jaim_6,2.20 /</l></p>\n\n<l>tasmiṃs tu śiṣyamāṇāni jananena pravarteran / Jaim_6,2.21 /</l>\n\n<l>api vā vedatulyatvād upāyena pravarteran / Jaim_6,2.22 /</l>\n\n<l>abhyāso 'karmaśeṣatvāt puruṣārtho vidhīyate / Jaim_6,2.23 /</l>\n\n<l>tasminn asambhavann arthāt / Jaim_6,2.24 /</l>\n\n<l>na kālebhya upadiśyante / Jaim_6,2.25 /</l>\n\n<l>darśanāt kālaliṅgānāṃ kālavidhānam / Jaim_6,2.26 /</l>\n\n<l>teṣām autpattikatvād āgamena pravarteta / Jaim_6,2.27 /</l>\n\n<l>tathā hi liṅgadarśanam / Jaim_6,2.28 /</l>\n<l>tathāntaḥkratuprayuktāni / Jaim_6,2.29 /</l>\n\n<l>ācārād gṛhyamāṇeṣu tathā syāt puruṣārthatvāt / Jaim_6,2.30 /</l>\n\n<l>brāhmaṇasya tu somavidyāprajam ṛṇavākyena saṃyogāt / Jaim_6,2.31 /</l>\n\n</div>\n<div>\n\n<l>sarvaśaktau pravṛttiḥ syāt tathābhūtopadeśāt / Jaim_6,3.1 /</l>\n\n<l>api vāpy ekadeśe syāt pradhāne hy arthanirvṛttir guṇamātram itarat tadarthatvāt / Jaim_6,3.2 /</l>\n\n<l>tadakarmaṇi ca doṣas tasmāt tato viśeṣaḥ syāt pradhānenābhisambandhāt / Jaim_6,3.3 /</l>\n\n<l>karmābhedaṃ tu jaiminiḥ prayogavacanaikatvāt sarveṣām upadeśaḥ syād iti / Jaim_6,3.4 /</l>\n\n<l>arthasya vyapavargitvād ekasyāpi prayoge syād yathā kratvantareṣu / Jaim_6,3.5 /</l>\n\n<l>vidhyaparādhe ca darśanāt samāpteḥ / Jaim_6,3.6 /</l>\n\n<l>prāyaścittavidhānāc ca / Jaim_6,3.7 /</l>\n\n<l>kāmyeṣu caivam arthitvāt / Jaim_6,3.8 /</l>\n\n<l>asaṃyogāt tu naivaṃ syād vidheḥ śabdapramāṇatvāt / Jaim_6,3.9 /</l>\n\n<l>akarmaṇi cāpratyavāyāt / Jaim_6,3.10 /</l>\n\n<l>kriyāṇām āśritatvād dravyāntare vibhāgaḥ syāt / Jaim_6,3.11 /</l>\n\n<l>api vāvyatirekād rūpaśabdāvibhāgāc ca gotvavad aikakarmyaṃ syān nāmadheyaṃ ca sattvavat / Jaim_6,3.12 /</l>\n\n<l>śrutipramāṇatvāc chiṣṭābhāve 'nāgamo 'nyasyāśiṣṭatvāt / Jaim_6,3.13 /</l>\n\n<l>kvacid vidhānāc ca / Jaim_6,3.14 /</l>\n\n<l>āgamo vā codanārthāviśeṣāt / Jaim_6,3.15 /</l>\n\n<l>niyamārthaḥ kvācid vidhiḥ / Jaim_6,3.16 /</l>\n\n<l>tan nityaṃ taccikīrṣā hi / Jaim_6,3.17 /</l>\n\n<l>na devatāgniśabdakriyamanyārthasaṃyogāt / Jaim_6,3.18 /</l>\n\n<l>devatāyāṃ ca tadarthatvāt / Jaim_6,3.19 /</l>\n\n<l>pratiṣiddhaṃ cāviśeṣeṇa hi tacchrutiḥ / Jaim_6,3.20 /</l>\n\n<l>tathā svāminaḥ phalasamavāyāt phalasya karmayogitvāt / Jaim_6,3.21 /</l>\n\n<l>bahūnāṃ tu pravṛtte 'nyamāgamayed avaiguṇyāt / Jaim_6,3.22 /</l>\n\n<l>sa svāmī syāt saṃyogāt / Jaim_6,3.23 /</l>\n\n<l>karmakaro vā bhṛtatvāt / Jaim_6,3.24 /</l>\n\n<l>tasmiṃś ca phaladarśanāt / Jaim_6,3.25 /</l>\n\n<l>sa taddharmā syāt karmasaṃyogāt / Jaim_6,3.26 /</l>\n\n<l>sāmānyaṃ taccikīrṣā hi / Jaim_6,3.27 /</l>\n\n<l>nirdeśāt tu vikalpe yat pravṛttam / Jaim_6,3.28 /</l>\n\n<l>aśabdam iti cet / Jaim_6,3.29 /</l>\n\n<l>nānaṅgatvāt / Jaim_6,3.30 /</l>\n\n<l>vacanāc cānyāyyam abhāve tatsāmānyena pratinidhir abhāvād itarasya / Jaim_6,3.31 /</l>\n\n<l>na pratinidhau samatvāt / Jaim_6,3.32 /</l>\n\n<l>syāc chrutilakṣaṇe niyatatvāt / Jaim_6,3.33 /</l>\n\n<l>na tadīpsā hi / Jaim_6,3.34 /</l>\n\n<l>mukhyādhigame mukhyam āgamo hi tadabhāvāt / Jaim_6,3.35 /</l>\n\n<l>prabṛtte 'pīti cet / Jaim_6,3.36 /</l>\n\n<l>nānarthakatvāt / Jaim_6,3.37 /</l>\n\n<l>dravyasaṃskāravirodhe dravyaṃ tadarthatvāt / Jaim_6,3.38 /</l>\n\n<l>arthadravyavirodhe 'rtho dravyābhāve tadutpatter dravyāṇām arthaśeṣatvāt / Jaim_6,3.39 /</l>\n\n<l>vidhir apy ekadeśe syāt / Jaim_6,3.40 /</l>\n\n<l>api vārthasya śakyatvād ekadeśena nirvartetārthānām avibhaktatvād guṇamātram itarat tadarthatvāt / Jaim_6,3.41 /</l>\n\n</div>\n<div>\n\n<l>śeṣād dvyavadānanāśe syāt tadarthatvāt / Jaim_6,4.1 /</l>\n\n<l>nirdeśād vānyad āgamayet / Jaim_6,4.2 /</l>\n\n<l>api vā śeṣabhājāṃ syād viśiṣṭakāraṇatvāt / Jaim_6,4.3 /</l>\n\n<l>nirdeśāc cheṣabhakṣo 'nyaiḥ pradhānavat / Jaim_6,4.4 /</l>\n\n<l>sarvair vā samavāyāt syāt / Jaim_6,4.5 /</l>\n\n<l>nirdeśasya guṇārthatvam / Jaim_6,4.6 /</l>\n\n<l>pradhāne śrutilakṣaṇam / Jaim_6,4.7 /</l>\n\n<l>arthavad iti cet / Jaim_6,4.8 /</l>\n\n<l>na codanāvirodhāt / Jaim_6,4.9 /</l>\n\n<l>arthasamavāyat prāyaścittam ekadeśe 'pi / Jaim_6,4.10 /</l>\n\n<l>na tv aśeṣe vaiguṇyāt tadarthaṃ hi / Jaim_6,4.11 /</l>\n\n<l>syād vā prāptanimittatvād ataddharmo nityasaṃyogān na hitasya guṇārthenānityatvāt / Jaim_6,4.12 /</l>\n\n<l>guṇānāṃ ca parārthatvād vacanād vyapāśraya syāt / Jaim_6,4.13 /</l>\n\n<l>bhedārtham iti / Jaim_6,4.14 /</l>\n\n<l>na śeṣabhūtatvāt / Jaim_6,4.15 /</l>\n\n<l>anarthakaś ca sarvanāśe syāt / Jaim_6,4.16 /</l>\n\n<l>kṣāme tu sarvadāhe syād ekadeśasyāvarjanīyatvāt / Jaim_6,4.17 /</l>\n\n<l>darśanād ekadeśe syāt / Jaim_6,4.18 /</l>\n\n<l>anyena vaitac chāstrād dhi kāraṇaprāptiḥ / Jaim_6,4.19 /</l>\n\n<l>taddhaviḥśabdān neti cet / Jaim_6,4.20 /</l>\n\n<l>syād anyāyatvādijyāgāmī haviḥ śabdas talliṅgasaṃyogāt / Jaim_6,4.21 /</l>\n\n<l>yathāśrutīti cet / Jaim_6,4.22 /</l>\n\n<l>na tallakṣaṇatvād upapāto hi kāraṇam / Jaim_6,4.23 /</l>\n\n<l>homābhiṣavabhakṣaṇaṃ ca tadvat / Jaim_6,4.24 /</l>\n\n<l>ubhābhyāṃ vā na hi tayor dharmaśāstram / Jaim_6,4.25 /</l>\n\n<l>punar ādheyam odanavat / Jaim_6,4.26 /</l>\n\n<l>dravyotpatter vobhayoḥ syāt / Jaim_6,4.27 /</l>\n\n<l>pañcaśarāvas tu dravyaśruteḥ pratinidhiḥ syāt / Jaim_6,4.28 /</l>\n\n<l>codanā vā dravyadevatāvidhir avācye hi / Jaim_6,4.29 /</l>\n\n<l>sa pratyāmanet sthānāt / Jaim_6,4.30 /</l>\n\n<l>aṅgavidhir vā nimittasaṃyogāt / Jaim_6,4.31 /</l>\n\n<l>viśvajitvapravṛtte bhāvaḥ karmaṇi syāt / Jaim_6,4.32 /</l>\n\n<l>niṣkrayavādāc ca / Jaim_6,4.33 /</l>\n\n<l>vatsasaṃyoge vratacodanā syāt / Jaim_6,4.34 /</l>\n\n<l>kālo votpannasaṃyogād yathoktasya / Jaim_6,4.35 /</l>\n\n<l>arthāparimāṇāc ca / Jaim_6,4.36 /</l>\n\n<l>vatsas tu śrutisaṃyogāt tadaṅgaṃ syāt / Jaim_6,4.37 /</l>\n\n<l>kālas tu syād acodanāt / Jaim_6,4.38 /</l>\n\n<l>anarthakaś ca karmasaṃyoge / Jaim_6,4.39 /</l>\n\n<l>avacanāc ca svaśabdasya / Jaim_6,4.40 /</l>\n\n<l>kālaś cet sannayatpakṣe talliṅgasaṃyogāt / Jaim_6,4.41 /</l>\n\n<l>kālārthatvād vobhayoḥ pratīyeta / Jaim_6,4.42 /</l>\n\n<l>prastare śākhāśrayaṇavat / Jaim_6,4.43 /</l>\n\n<l>kālavidhir vobhayor vidyāmānatvāt / Jaim_6,4.44 /</l>\n\n<l>atatsaṃskārārthatvāc ca / Jaim_6,4.45 /</l>\n\n<l>tasmāc ca viprayoge syāt / Jaim_6,4.46 /</l>\n\n<l>upaveṣaś ca pakṣe syāt / Jaim_6,4.47 /</l>\n\n</div>\n<div>\n\n<l>abhyudaye kālāparādhād ijyācodanā syād yathā pañcaśarāve / Jaim_6,5.1 /</l>\n\n<l>apanayo vā vidyānatvāt / Jaim_6,5.2 /</l>\n\n<l>tadrūpatvāc ca śabdānām / Jaim_6,5.3 /</l>\n\n<l>ātañcanābhyāsasya darśanāt / Jaim_6,5.4 /</l>\n\n<l>apūrvatvād vidhānaṃ syāt / Jaim_6,5.5 /</l>\n\n<l>payodoṣāt pañcaśarāve 'duṣṭaṃ hītarat / Jaim_6,5.6 /</l>\n\n<l>sānnāyyo 'pi tatheti cet / Jaim_6,5.7 /</l>\n\n<l>na tasyāduṣṭatvād aviśiṣṭaṃ hi kāraṇam / Jaim_6,5.8 /</l>\n\n<l>lakṣaṇārthāśrutiḥ / Jaim_6,5.9 /</l>\n\n<l>upāṃśuyāje 'vacanād yathāprakṛti / Jaim_6,5.10 /</l>\n\n<l>apanayo vā pravṛtyā yathetareṣām / Jaim_6,5.11 /</l>\n\n<l>nirupte syāt tatsaṃyogāt / Jaim_6,5.12 /</l>\n\n<l>pravṛtte vā prāpaṇān nimittasya / Jaim_6,5.13 /</l>\n\n<l>lakṣaṇamātram itarat / Jaim_6,5.14 /</l>\n\n<l>tathā cānyārthadarśanam / Jaim_6,5.15 /</l>\n\n<l>anirupte 'bhyudite prākṛtībhyo nirvaped ity āśmarathyas taṇḍulabhūteṣv apanayāt / Jaim_6,5.16 /</l>\n\n<l>vyūrdhvabhāgbhyas tv ālekhanas tatkāritvād devatāpanayasya / Jaim_6,5.17 /</l>\n\n<l>vinirupte na muṣṭīnām apanayas tadguṇatvāt / Jaim_6,5.18 /</l>\n\n<l>aprākṛtena hi saṃyogas tatsthānīyatvāt / Jaim_6,5.19 /</l>\n\n<l>abhāvāc cetarasya syāt / Jaim_6,5.20 /</l>\n\n<l>sānnāyyasaṃyogān nāsannāyataḥ syāt / Jaim_6,5.21 /</l>\n\n<l>auṣadhasaṃyogād vobhayoḥ / Jaim_6,5.22 /</l>\n\n<l>vaiguṇyān neti cet / Jaim_6,5.23 /</l>\n\n<l>nātatsaṃskāratvāt / Jaim_6,5.24 /</l>\n\n<l>sāmyutthāne viśvajitkrīte vibhāgasaṃyogāt / Jaim_6,5.25 /</l>\n\n<l>pravṛte vā prāpaṇān nimittasya / Jaim_6,5.26 /</l>\n\n<l>ādeśārthetarā śrutiḥ / Jaim_6,5.27 /</l>\n\n<l>dīkṣāparimāṇe yathākāmyaviśeṣāt / Jaim_6,5.28 /</l>\n\n<l>dvādaśāhas tu liṅgāt syāt / Jaim_6,5.29 /</l>\n\n<l>paurṇamāsyām aniyamo 'viśeṣāt / Jaim_6,5.30 /</l>\n\n<l>ānantaryāt tu caitrī syāt / Jaim_6,5.31 /</l>\n\n<l>māghī vaikāṣṭakāśruteḥ / Jaim_6,5.32 /</l>\n\n<l>anyā apīti cet / Jaim_6,5.33 /</l>\n\n<l>na bhaktitvād eṣā hi loke / Jaim_6,5.34 /</l>\n\n<l>dīkṣāparādhe cānugrahāt / Jaim_6,5.35 /</l>\n\n<l>utthāne cānuprarohāt / Jaim_6,5.36 /</l>\n\n<l>asyāṃ ca sarvaliṅgāni / Jaim_6,5.37 /</l>\n\n<l>dīkṣākālasya śiṣṭatvād atikrame niyatānām anutkarṣaḥ prāptakālatvāt / Jaim_6,5.38 /</l>\n<l>utkarṣo vā dīkṣitatvād aviśiṣṭaṃ hi kāraṇam / Jaim_6,5.39 /</l>\n\n<l>tatra pratihomo na vidyate yathā pūrveṣām / Jaim_6,5.40 /</l>\n\n<l>kālaprādhānyāc ca / Jaim_6,5.41 /</l>\n\n<l>pratiṣedhāc cordhvam avabhṛthādeṣṭe / Jaim_6,5.42 /</l>\n\n<l>pratihomaś cet sāyam agnihotraprabhṛtīni hūyeran / Jaim_6,5.43 /</l>\n\n<l>prātas tu ṣoḍaśini / Jaim_6,5.44 /</l>\n\n<l>prāyaścittam adhikāre sarvatra doṣamāmānyāt / Jaim_6,5.45 /</l>\n\n<l>prakaraṇe vā śabdahetutvāt / Jaim_6,5.46 /</l>\n\n<l>atidvikāraś ca / Jaim_6,5.47 /</l>\n\n<l>vyāpannasyāpsu gatau yad abhojyam āryāṇāṃ tat pratīyeta / Jaim_6,5.48 /</l>\n\n<l>vibhāgaśruteḥ prāyaścittaṃ yaugapadye na vidyate / Jaim_6,5.49 /</l>\n\n<l>syād vā prāptanimittatvāt kālamātram ekam / Jaim_6,5.50 /</l>\n\n<l>tatra vipratiṣedhād vikalpaḥ syāt / Jaim_6,5.51 /</l>\n\n<l>prayogāntare vobhayānugrahaḥ syāt / Jaim_6,5.52 /</l>\n\n<l>na caikasaṃyogāt / Jaim_6,5.53 /</l>\n\n<l>paurvāparye pūrvadaurbalyaṃ prakṛtivat / Jaim_6,5.54 /</l>\n\n<l>yady udgātā jaghanyaḥ syāt punar yajñe sarvavedasaṃ dadyād yathetarasmin / Jaim_6,5.55 /</l>\n\n<l>ahargaṇe yasminn apacchedas tad āvarteta karma pṛthaktvāt / Jaim_6,5.56 /</l>\n\n</div>\n<div>\n\n<l>sannipāte vaiguṇyāt prakṛtivat tulyakalpā yajeran / Jaim_6,6.1 /</l>\n\n<l>vacanād vāśirovatsyāt / Jaim_6,6.2 /</l>\n\n<l>na vānārabhyavādatvāt / Jaim_6,6.3 /</l>\n\n<l>syād vā yajñārthatvād audumbarīvat / Jaim_6,6.4 /</l>\n\n<l>na tatpradhānatvāt / Jaim_6,6.5 /</l>\n\n<l>audumbaryāḥ parārthatvāt kapālavat / Jaim_6,6.6 /</l>\n\n<l>anyenāpīti cet / Jaim_6,6.7 /</l>\n\n<l>naikatvāttasya cānadhikārāc chabdasya cāvibhaktatvāt / Jaim_6,6.8 /</l>\n\n<l>sannipātāt tu nimittavighātaḥ syād bṛhadrathantaravad vibhaktaśiṣṭatvād vasiṣṭhanirvartye / Jaim_6,6.9 /</l>\n\n<l>api vā kṛtsnasaṃyogād avighātaḥ pratīyeta svāmitvenābhisaṃbandhāt / Jaim_6,6.10 /</l>\n\n<l>sāmnoḥ karmavṛddhyaikadeśena saṃyoge guṇatvenābhisaṃbandhas tasmāt tatra vighātaḥ syāt / Jaim_6,6.11 /</l>\n\n<l>vacanāt tu dvisaṃyogas tasmād ekasya pāṇivat / Jaim_6,6.12 /</l>\n\n<l>arthābhāvāt tu naivaṃ syāt / Jaim_6,6.13 /</l>\n\n<l>arthānāṃ ca vibhaktatvān na tacchrutena saṃbandhaḥ / Jaim_6,6.14 /</l>\n\n<l>prāṇeḥ pratyaṅgabhāvād asaṃbandhaḥ pratīyeta / Jaim_6,6.15 /</l>\n\n<l>satrāṇi sarvavarṇāmām aviśeṣāt / Jaim_6,6.16 /</l>\n\n<l>liṅgadarśanāc ca / Jaim_6,6.17 /</l>\n\n<l>brāhmaṇānāṃ vetarayor ārtvijyabhāvāt / Jaim_6,6.18 /</l>\n\n<l>vacanād iti cet / Jaim_6,6.19 /</l>\n\n<l>na svāmitvaṃ hi vidhīyate / Jaim_6,6.20 /</l>\n\n<l>gārhapate vā syātām avipratiṣedhāt / Jaim_6,6.21 /</l>\n\n<l>na vā kalpavirodhāt / Jaim_6,6.22 /</l>\n\n<l>svāmitvād itareṣām ahīne liṅgadarśanam / Jaim_6,6.23 /</l>\n\n<l>vāsiṣṭhānāṃ vā brahmatvaniyamāt / Jaim_6,6.24 /</l>\n\n<l>sarveṣāṃ vā pratiprasavāt / Jaim_6,6.25 /</l>\n\n<l>viśvāmitrasya hautraniyamād bhṛguśunakavasiṣṭhānām anadhikāraḥ / Jaim_6,6.26 /</l>\n\n<l>vihārasya prabhutvād anagnīnām api syāt / Jaim_6,6.27 /</l>\n\n<l>sārasvate ca darśanāt / Jaim_6,6.28 /</l>\n\n<l>prāyaścittavidhānāc ca / Jaim_6,6.29 /</l>\n\n<l>sāgnīnāṃ veṣṭipūrvatvāt / Jaim_6,6.30 /</l>\n\n<l>svārthena ca prayuktatvāt / Jaim_6,6.31 /</l>\n\n<l>sannivāpaṃ ca darśayati / Jaim_6,6.32 /</l>\n\n<l>juhvādīnām aprayuktatvāt saṃdehe yathākāmī pratīyeta / Jaim_6,6.33 /</l>\n\n<l>api vānyāni pātrāṇi sādhāraṇāni kurvīran vipratiṣedhāc chāstrakṛtvāt / Jaim_6,6.34 /</l>\n\n<l>prāyaścittam āpadi syāt / Jaim_6,6.35 /</l>\n\n<l>puruṣakalpena vikṛtau kartṛniyamaḥ syād yajñasya tadguṇatvād abhāvād itarān pratyekasminn adhikāraḥ syāt / Jaim_6,6.36 /</l>\n\n<l>liṅgāc cejyāviśeṣavat / Jaim_6,6.37 /</l>\n\n<l>na vā saṃyogapṛthaktvād guṇasyejyāpradhānatvād asaṃyuktā hi codanā / Jaim_6,6.38 /</l>\n\n<l>ijyāyāṃ tadguṇatvād viśeṣeṇa niyamayeta / Jaim_6,6.39 /</l>\n\n</div>\n<div>\n\n<l>svadāne sarvam aviśeṣāt / Jaim_6,7.1 /</l>\n\n<l>yasya vā prabhuḥ syād itarasyāśakyatvāt / Jaim_6,7.2 /</l>\n\n<l>na bhūmiḥ syāt sarvān pratyaviśiṣṭatvāt / Jaim_6,7.3 /</l>\n\n<l>akāryatvāc ca tataḥ punar viśeṣaḥ syāt / Jaim_6,7.4 /</l>\n\n<l>nityatvāc cānityair nāsti saṃbandhaḥ / Jaim_6,7.5 /</l>\n\n<l>śūdraś ca dharmaśāstratvāt / Jaim_6,7.6 /</l>\n\n<l>dakṣiṇākāle yat svaṃ tat pratīyeta taddānasaṃyogāt / Jaim_6,7.7 /</l>\n\n<l>aśeṣatvāt tadantaḥ syāt karmaṇo dravyasiddhitvāt / Jaim_6,7.8 /</l>\n\n<l>api vā śeṣakarma syāt kratoḥ pratyakṣaśiṣṭatvāt / Jaim_6,7.9 /</l>\n\n<l>tathā cānyārthadarśanam / Jaim_6,7.10 /</l>\n\n<l>aśeṣaṃ tu samañjasādānena śeṣakarma syāt / Jaim_6,7.11 /</l>\n\n<l>nādānasyānityatvāt / Jaim_6,7.12 /</l>\n\n<l>dīkṣāsu vinirdeśād akratvarthena saṃyogas tasmād avirodhaḥ syāt / Jaim_6,7.13 /</l>\n\n<l>ahargaṇe ca taddharmaḥ syāt sarveṣām aviśeṣāt / Jaim_6,7.14 /</l>\n\n<l>dvādaśaśataṃ vā prakṛtivat / Jaim_6,7.15 /</l>\n\n<l>atadguṇatvāt naivaṃ syāt / Jaim_6,7.16 /</l>\n\n<l>liṅgadarśanāc ca / Jaim_6,7.17 /</l>\n\n<l>vikāraḥ sann ubhayato 'viśeṣāt / Jaim_6,7.18 /</l>\n\n<l>adhikaṃ vā pratiprasavāt / Jaim_6,7.19 /</l>\n\n<l>anugrahāc ca pādavat / Jaim_6,7.20 /</l>\n\n<l>aparimite śiṣṭasya saṅkhyāpratiṣedhas tacchrutitvāt / Jaim_6,7.21 /</l>\n\n<l>kalpāntaraṃ vā tulyavat prasaṅkhyānāt / Jaim_6,7.22 /</l>\n\n<l>aniyamo 'viśeṣāt / Jaim_6,7.23 /</l>\n\n<l>adhikaṃ vā syād bahūrthatvād itareṣāṃ sannidhānāt / Jaim_6,7.24 /</l>\n\n<l>arthavādaś ca tadarthavat / Jaim_6,7.25 /</l>\n\n<l>parakṛtipurākalpaṃ ca manuṣyadharmaḥ syād arthāya hy anukīrtanam / Jaim_6,7.26 /</l>\n\n<l>tadyukte ca pratiṣedhāt / Jaim_6,7.27 /</l>\n\n<l>nirdeśād vā taddharmaḥ syāt pañcāvattavat / Jaim_6,7.28 /</l>\n\n<l>vidhau tu vedasaṃyogād upadeśaḥ syāt / Jaim_6,7.29 /</l>\n\n<l>arthavādo vā vidhiśeṣatvāt tasmān nityānuvādaḥ syāt / Jaim_6,7.30 /</l>\n\n<l>sahasrasaṃvatsaraṃ tadāyuṣām asaṃbhavān manuṣyeṣu / Jaim_6,7.31 /</l>\n\n<l>api vā tadadhikārān manuṣyadharmaḥ syāt / Jaim_6,7.32 /</l>\n\n<l>nāsāmarthyāt / Jaim_6,7.33 /</l>\n\n<l>sambandhādarśanāt / Jaim_6,7.34 /</l>\n\n<l>sa kulakalpaḥ syād iti kārṣṇājinir ekasminn asaṃbhavāt / Jaim_6,7.35 /</l>\n\n<l>api vā kṛtsnasaṃyogād ekasyaiva prayogaḥ syāt / Jaim_6,7.36 /</l>\n\n<l>vipratiṣedhāt tu guṇyanyataraḥ syād iti lāvukāyanaḥ / Jaim_6,7.37 /</l>\n\n<l>saṃvatsaro vicālitvāt / Jaim_6,7.38 /</l>\n\n<l>sā prakṛtiḥ syād adhikārāt / Jaim_6,7.39 /</l>\n\n<l>ahāni vābhisaṃkhyatvāt / Jaim_6,7.40 /</l>\n\n</div>\n<div>\n\n<l>iṣṭipūrvatvād akratuśeṣo homaḥ saṃskṛteṣv agniṣu syād pūrvo 'py ādhānasya sarvaśeṣatvāt / Jaim_6,8.1 /</l>\n\n<l>iṣṭitve na tu saṃstavaś caturhotṝn asaṃskṛteṣu darśayati / Jaim_6,8.2 /</l>\n\n<l>upadeśas tv apūrvatvāt / Jaim_6,8.3 /</l>\n\n<l>sa sarveṣām aviśeṣāt / Jaim_6,8.4 /</l>\n\n<l>api vā kratvabhāvād anāhitāgner aśeṣabhūtanirdeśaḥ / Jaim_6,8.5 /</l>\n\n<l>japo vānagnisaṃyogāt / Jaim_6,8.6 /</l>\n\n<l>iṣṭitvena saṃstute homaḥ syād anārabhyāgnisaṃyogād itareṣām avācyatvāt / Jaim_6,8.7 /</l>\n\n<l>ubhayoḥ pitṛyajñavat / Jaim_6,8.8 /</l>\n\n<l>nirdeśo vānāhitāgner anārabhyāgnisaṃyogāt / Jaim_6,8.9 /</l>\n\n<l>pitṛyajñe saṃyuktasya punar vacanam / Jaim_6,8.10 /</l>\n\n<l>upanayann ādadhīta homasaṃyogāt / Jaim_6,8.11 /</l>\n\n<l>sthapatīṣṭaval laukike vā vidyākarmānupūrvatvāt / Jaim_6,8.12 /</l>\n\n<l>ādhānaṃ ca bhāryāsaṃyuktam / Jaim_6,8.13 /</l>\n\n<l>akarma cordhvam ādhānāt tatsamavāyo hi karmabhiḥ / Jaim_6,8.14 /</l>\n\n<l>śrāddhavad iti cet / Jaim_6,8.15 /</l>\n\n<l>na śrutivipratiṣedhāt / Jaim_6,8.16 /</l>\n\n<l>sarvārthatvāc ca putrārtho na prayojayet / Jaim_6,8.17 /</l>\n\n<l>somapānāt tu prāpaṇaṃ dvitīyasya tasmād upayacchet / Jaim_6,8.18 /</l>\n\n<l>pitṛyajñe tu darśanāt prāg ādhānāt pratīyeta / Jaim_6,8.19 /</l>\n\n<l>sthapatīṣṭiḥ prayājavad agnayādheyaṃ prayojayet tādarthyāc cāpavṛjyeta / Jaim_6,8.20 /</l>\n\n<l>api vā laukike 'gnau syād ādhānasyāsarvaśeṣatvāt / Jaim_6,8.21 /</l>\n\n<l>avakīrṇipaśuś ca tadvad ādhānasyāprāptakalatvāt / Jaim_6,8.22 /</l>\n\n<l>udagayanapūrvapakṣāhaḥ puṇyāheṣu daivāni smṛtirūpāny ārthadarśanāt / Jaim_6,8.23 /</l>\n\n<l>ahani ca karmasākalyam / Jaim_6,8.24 /</l>\n\n<l>itareṣu tu pitryāṇi / Jaim_6,8.25 /</l>\n\n<l>yācñākrayaṇam avidyamāne lokavat / Jaim_6,8.26 /</l>\n\n<l>niyataṃ vārthavatvāt syāt / Jaim_6,8.27 /</l>\n\n<l>tathā bhakṣapraiṣāc chādanasaṃjñaptahomadveṣam / Jaim_6,8.28 /</l>\n\n<l>anarthakaṃ tv anityaṃ syāt / Jaim_6,8.29 /</l>\n\n<l>paśucodanāyām aniyamo 'viśeṣāt / Jaim_6,8.30 /</l>\n\n<l>chāgo vā mantravarṇāt / Jaim_6,8.31 /</l>\n\n<l>na codanāvirodhāt / Jaim_6,8.32 /</l>\n<l>ārṣeyavad iti cet / Jaim_6,8.33 /</l>\n\n<l>na tatra hy acoditvāt / Jaim_6,8.34 /</l>\n\n<l>niyamo vaikārthyaṃ hy arthabhedād bhedaḥ pṛthavatvenābhidhānāt / Jaim_6,8.35 /</l>\n\n<l>aniyamo vārthāntaratvād anyatvaṃ vyatirekaśabdabhedābhyām / Jaim_6,8.36 /</l>\n\n<l>rūpāl liṅgāc ca / Jaim_6,8.37 /</l>\n\n<l>chāge na karmākhyā rūpaliṅgābhyām / Jaim_6,8.38 /</l>\n\n<l>rūpānyatvān na jātiśabdaḥ syāt / Jaim_6,8.39 /</l>\n\n<l>vikāro nautpattikatvāt / Jaim_6,8.40 /</l>\n\n<l>sa naimittikaḥ paśor guṇasyācoditatvāt / Jaim_6,8.41 /</l>\n\n<l>jāter vā tatprāyavacanārthavatvābhyām / Jaim_6,8.42 /</l>\n\n</div>\n<div>\n\n<l>śrutipramāṇatvāc cheṣāṇāṃ mukhyabhede yathādhikāraṃ bhāvaḥ syāt / Jaim_7,1.1 /</l>\n\n<l>utpattyarthāvibhāgād vā sattvavad aikadharmyaṃ syāt / Jaim_7,1.2 /</l>\n\n<l>codanāśeṣabhāvād vā tadbhedād vyavatiṣṭherann utpatter guṇabhūtatvāt / Jaim_7,1.3 /</l>\n\n<l>satve lakṣaṇasaṃyogāt sārvatrikaṃ pratīyeta / Jaim_7,1.4 /</l>\n\n<l>avibhāgāt tu naivaṃ syāt / Jaim_7,1.5 /</l>\n\n<l>dvyarthatvaṃ ca vipratiṣiddham / Jaim_7,1.6 /</l>\n\n<l>utpattau vidhyabhāvād vā codanāyāṃ pravṛttiḥ syāt tataś ca karmabhedaḥ syāt / Jaim_7,1.7 /</l>\n\n<l>yadi vāpy abhidhānavat sāmānyāt sarvadharmaḥ syāt / Jaim_7,1.8 /</l>\n\n<l>arthasya tv avibhaktatvāt tathā syād abhidhāneṣu pūrvavattvāt prayogasya karmaṇaḥ śabdabhāvyatvād vibhāgāc cheṣāṇām apravṛttiḥ syāt / Jaim_7,1.9 /</l>\n\n<l>smṛtir iti cet / Jaim_7,1.10 /</l>\n\n<l>na pūrvavatvāt / Jaim_7,1.11 /</l>\n\n<l>arthasya śabdabhāvyatvāt prakaraṇanibandhanāc chabdād evānyatra bhāvaḥ syāt / Jaim_7,1.12 /</l>\n\n<l>sāmāne pūrvavatvād utpannādhikāraḥ syāt / Jaim_7,1.13 /</l>\n\n<l>śyenasyeti ceti / Jaim_7,1.14 /</l>\n\n<l>nāsannidhānāt / Jaim_7,1.15 /</l>\n\n<l>api vā yady apūrvatvād itaradadhikārthe jyautiṣṭomikād vidhes tadvācakaṃ samānaṃ syāt / Jaim_7,1.16 /</l>\n\n<l>pañcasañcareṣv arthavādātideśaḥ sannidhānāt / Jaim_7,1.17 /</l>\n\n<l>sarvasya vaikaśabdyāt / Jaim_7,1.18 /</l>\n\n<l>liṅgadarśanāc ca / Jaim_7,1.19 /</l>\n\n<l>vihitāmnānān neti cet / Jaim_7,1.20 /</l>\n\n<l>netarārthatvāt / Jaim_7,1.21 /</l>\n\n<l>ekakapālaindrāgnau ca tadvat / Jaim_7,1.22 /</l>\n\n<l>ekakapālānāṃ vaiśvadevikaḥ prakṛtir āgrayaṇe sarvahomāparivṛttidarśanād avabhṛthe ca sakṛd dvyavadānasya vacanāt / Jaim_7,1.23 /</l>\n\n</div>\n<div>\n\n<l>sāmno 'bhidhānaśabdena pravṛttiḥ syād yathāśiṣṭam / Jaim_7,2.1 /</l>\n\n<l>śabdais tv arthavidhitvād arthāntare 'pravṛttiḥ syāt pṛthagbhāvāt kriyāyā hy abhisambandhaḥ / Jaim_7,2.2 /</l>\n\n<l>svārthe vā syāt prayojanaṃ kriyāyās tadaṅgabhāvenopadiśyeran / Jaim_7,2.3 /</l>\n\n<l>śabdamātram iti cet / Jaim_7,2.4 /</l>\n\n<l>nautpattikatvāt / Jaim_7,2.5 /</l>\n\n<l>śāstraṃ caivam anarthakaṃ syāt / Jaim_7,2.6 /</l>\n\n<l>svarasyeti cet / Jaim_7,2.7 /</l>\n\n<l>nārthābhāvāc chruter asaṃbandhaḥ / Jaim_7,2.8 /</l>\n\n<l>svaras tūtpattiṣu syān mātrāvarṇāvibhaktatvāt / Jaim_7,2.9 /</l>\n\n<l>liṅgadarśanāc ca / Jaim_7,2.10 /</l>\n\n<l>aśrutes tu vikārasyottarāsu yathāśruti / Jaim_7,2.11 /</l>\n\n<l>śabdānāṃ cāsāmañjasyam / Jaim_7,2.12 /</l>\n\n<l>api tu karmaśabdaḥ syād bhāvo 'rthaḥ prasiddhagrahaṇatvād vikāro hy aviśiṣṭo 'nyaiḥ / Jaim_7,2.13 /</l>\n\n<l>adravyaṃ cāpi dṛśyate / Jaim_7,2.14 /</l>\n\n<l>tasya ca kriyā grahaṇārthā nānārtheṣu virūpitvād artho hy āsāmalaukiko vidhānāt / Jaim_7,2.15 /</l>\n\n<l>tasmin saṃjñāviśeṣāḥ syur vikārapṛthaktvāt / Jaim_7,2.16 /</l>\n\n<l>yoniśasyāś ca tulyavad itarābhir vidhīyante / Jaim_7,2.17 /</l>\n\n<l>ayonau cāpi dṛśyate 'tathāyoni / Jaim_7,2.18 /</l>\n\n<l>aikārthye nāsti vairūpyam iti cet / Jaim_7,2.19 /</l>\n\n<l>syād arthāntareṣv aniṣpatter yathā pāke / Jaim_7,2.20 /</l>\n\n<l>śabdānāṃ ca sāmañjasyaṃ / Jaim_7,2.21 /</l>\n\n</div>\n<div>\n\n<l>uktaṃ kriyābhidhānaṃ tacchrutāv anyatra vidhipradeśaḥ syāt / Jaim_7,3.1 /</l>\n\n<l>apūrve vāpi bhāgitvāt / Jaim_7,3.2 /</l>\n\n<l>nāmnas tv autpattikatvāt / Jaim_7,3.3 /</l>\n\n<l>pratyakṣād guṇasaṃyogāt kriyābhidhānaṃ syāt tadabhāve 'prasiddhaṃ syāt / Jaim_7,3.4 /</l>\n\n<l>api vā satrakarmaṇi guṇārthaiṣā śrutiḥ syāt / Jaim_7,3.5 /</l>\n\n<l>viśvajiti sarvapṛṣṭhe tatpūrvakatvāj jyautiṣṭomikāni pṛṣṭhāny asti ca pṛṣṭhaśabdaḥ / Jaim_7,3.6 /</l>\n\n<l>ṣaḍahād vā tatra hi codanā / Jaim_7,3.7 /</l>\n\n<l>liṅgāc ca / Jaim_7,3.8 /</l>\n\n<l>utpannādhikāro jyotiṣṭomaḥ / Jaim_7,3.9 /</l>\n\n<l>dvayor vidhir iti cet / Jaim_7,3.10 /</l>\n\n<l>na vyarthatvāt sarvaśabdasya / Jaim_7,3.11 /</l>\n\n<l>tathāvabhṛthaḥ somāt / Jaim_7,3.12 /</l>\n\n<l>prakṛter iti cet / Jaim_7,3.13 /</l>\n\n<l>na bhaktitvāt / Jaim_7,3.14 /</l>\n\n<l>liṅgadarśanāc ca / Jaim_7,3.15 /</l>\n\n<l>dravyādeśe taddravyaḥ śrutisaṃyogāt puroḍāśas tv anādeśe tatprakṛtitvāt / Jaim_7,3.16 /</l>\n\n<l>guṇavidhis tu na gṛhṇīyāt samatvāt / Jaim_7,3.17 /</l>\n\n<l>nirmanthyādiṣu caivam / Jaim_7,3.18 /</l>\n\n<l>praṇayanaṃ tu saumikam avācyaṃ hītarat / Jaim_7,3.19 /</l>\n\n<l>uttaravedipratiṣedhaś ca tadvat / Jaim_7,3.20 /</l>\n\n<l>prākṛtaṃ vānāmatvāt / Jaim_7,3.21 /</l>\n\n<l>parisaṅkhyarthaṃ śravaṇaṃ guṇārthavādo vā / Jaim_7,3.22 /</l>\n\n<l>prathamottamayoḥ praṇayanamuttaravedipratiṣedhāt / Jaim_7,3.23 /</l>\n\n<l>madhyamayor vā gatyarthavādāt / Jaim_7,3.24 /</l>\n\n<l>auttaravediko 'nārabhyavādapratiṣedhaḥ / Jaim_7,3.25 /</l>\n\n<l>svarasāmaikakapālāmikṣaṃ ca liṅgadarśanāt / Jaim_7,3.26 /</l>\n\n<l>codanāsāmānyād vā / Jaim_7,3.27 /</l>\n\n<l>karmaje karma yūpavat / Jaim_7,3.28 /</l>\n\n<l>rūpaṃ vāśeṣabhūtatvāt / Jaim_7,3.29 /</l>\n\n<l>viśaye laukikaḥ syāt sarvārthatvāt / Jaim_7,3.30 /</l>\n\n<l>na vaidikam arthanirdeśāt / Jaim_7,3.31 /</l>\n\n<l>tathotpattir itareṣāṃ samatvāt / Jaim_7,3.32 /</l>\n\n<l>saṃskṛtaṃ syāt tacchabdatvāt / Jaim_7,3.33 /</l>\n\n<l>bhaktyā vāyajñaśeṣatvād guṇānām abhidhānatvāt / Jaim_7,3.34 /</l>\n\n<l>karmaṇaḥ pṛṣṭaśabdaḥ syāt tathābhūtopadeśāt / Jaim_7,3.35 /</l>\n\n<l>abhidhānopadeśād vā vipratiṣedhād dravyeṣu pṛṣṭhaśabdaḥ syāt / Jaim_7,3.36 /</l>\n\n</div>\n<div>\n\n<l>itikartavyatā vidher yajateḥ pūrvavattvam / Jaim_7,4.1 /</l>\n\n<l>sa laukikaḥ syād dṛṣṭapravṛttitvāt / Jaim_7,4.2 /</l>\n\n<l>vacanāt tu tato 'nyatvam / Jaim_7,4.3 /</l>\n\n<l>liṅgena vā niyamyeta liṅgasya tadguṇatvāt / Jaim_7,4.4 /</l>\n\n<l>api vānyāyapūrvatvād yatra nityānuvādavacanāni syuḥ / Jaim_7,4.5 /</l>\n\n<l>mitho vipratiṣedhāc ca guṇānāṃ yathārthatalpanā syāt / Jaim_7,4.6 /</l>\n\n<l>bhāgitvāt tu niyamyeta guṇānām abhidhānatvāt sambandhād abhidhānavad yathā dhenuḥ kiśoreṇa / Jaim_7,4.7 /</l>\n\n<l>utpattīnāṃ samatvād vā yathādhikāraṃ bhāvaḥ syāt / Jaim_7,4.8 /</l>\n\n<l>utpattiśeṣavacanaṃ ca vipratiṣiddham ekasmin / Jaim_7,4.9 /</l>\n\n<l>vidhyanto vā prakṛtivac codanāyāṃ pravarteta tathā hi liṅgadarśanam / Jaim_7,4.10 /</l>\n\n<l>liṅgahetutvād aliṅge laukikaṃ syāt / Jaim_7,4.11 /</l>\n\n<l>liṅgasya pūrvavattavāc codanāśabdasāmānyād ekenāpi nirūpyeta yathā sthālīpulākena / Jaim_7,4.12 /</l>\n\n<l>dvādaśāhikam ahargaṇe tatprakṛtitvād aikāhikam adhikāgamāt tadākhyaṃ syād ekāhavat / Jaim_7,4.13 /</l>\n\n<l>liṅgāc ca / Jaim_7,4.14 /</l>\n\n<l>na vā kratvabhidhānād adhikānām aśabdatvam / Jaim_7,4.15 /</l>\n\n<l>liṅgaṃ saṃghātadharmaḥ syāt tadarthāpatter dravyavat / Jaim_7,4.16 /</l>\n\n<l>na vārthadharmatvāt saṃghātasya guṇatvāt / Jaim_7,4.17 /</l>\n\n<l>arthāpatter dravyeṣu dharmalābhaḥ syāt / Jaim_7,4.18 /</l>\n\n<l>pravṛttyā niyatasya liṅgadarśanam / Jaim_7,4.19 /</l>\n\n<l>vihāradarśanaṃ viśiṣṭasyānārabhyavādānāṃ prakṛtyarthatavāt / Jaim_7,4.20 /</l>\n\n</div>\n<div>\n\n<l>atha viśeṣalakṣaṇam / Jaim_8,1.1 /</l>\n\n<l>yasya liṅgam arthasaṃyogād abhidhānavat / Jaim_8,1.2 /</l>\n\n<l>pravṛttitvād iṣṭeḥ some pravṛttiḥ syāt / Jaim_8,1.3 /</l>\n\n<l>liṅgadarśanāc ca / Jaim_8,1.4 /</l>\n\n<l>kṛtsvavidhānād vāpūrvatvam / Jaim_8,1.5 /</l>\n\n<l>srugabhighāraṇābhāvasya ca nityānuvādāt / Jaim_8,1.6 /</l>\n\n<l>vidhir iti cet / Jaim_8,1.7 /</l>\n\n<l>na vākyaśeṣatvāt / Jaim_8,1.8 /</l>\n\n<l>śaṅkatecānupoṣaṇāt / Jaim_8,1.9 /</l>\n\n<l>darśanam aiṣṭikānāṃ syāt / Jaim_8,1.10 /</l>\n\n<l>iṣṭiṣu darśapūrṇamāsayoḥ pravṛttiḥ syāt / Jaim_8,1.11 /</l>\n\n<l>paśau ca liṅgadarśanāt / Jaim_8,1.12 /</l>\n\n<l>daikṣasya cetareṣu / Jaim_8,1.13 /</l>\n\n<l>aikādaśineṣu sautyasya dvairaśanyasya darśanāt / Jaim_8,1.14 /</l>\n<l>tatpravṛttir gaṇeṣu syāt pratipaśu yūpadarśanāt / Jaim_8,1.15 /</l>\n\n<l>avyaktāsu tu somasya / Jaim_8,1.16 /</l>\n\n<l>gaṇeṣu dvādaśāhasya / Jaim_8,1.17 /</l>\n\n<l>gavyasya ca tadādiṣu / Jaim_8,1.18 /</l>\n\n<l>nikāyināṃ ca pūrvasyottareṣu pravṛttiḥ syāt / Jaim_8,1.19 /</l>\n\n<l>karmaṇas tv apravṛttitvāt phalaniyamakartṛ samudāyasyānanvayas tadbandhanatvāt / Jaim_8,1.20 /</l>\n\n<l>pravṛttau cāpi tādarthyāt / Jaim_8,1.21 /</l>\n\n<l>aśrutitvāc ca / Jaim_8,1.22 /</l>\n\n<l>guṇakāmeṣv āśritatvāt pravṛttiḥ syāt / Jaim_8,1.23 /</l>\n\n<l>nivṛttir vā karmabhedāt / Jaim_8,1.24 /</l>\n\n<l>api vātadvikāratvāt kratvarthatvāt pravṛttiḥ syāt / Jaim_8,1.25 /</l>\n\n<l>ekakarmaṇi vikalpo 'vibhāgo hi codanaikatvāt / Jaim_8,1.26 /</l>\n\n<l>liṅgasādhāraṇyād vikalpaḥ syāt / Jaim_8,1.27 /</l>\n\n<l>aikārthyād vā niyamyeta pūrvavattvād vikāro hi / Jaim_8,1.28 /</l>\n\n<l>aśrutitvān neti cet / Jaim_8,1.29 /</l>\n\n<l>syāl liṅgabhāvāt / Jaim_8,1.30 /</l>\n\n<l>tathā cānyārthadarśanam / Jaim_8,1.31 /</l>\n\n<l>vipratipattau haviṣā niyamyeta karmaṇas tadupākhyatvāt / Jaim_8,1.32 /</l>\n\n<l>tena ca karmasaṃyogāt / Jaim_8,1.33 /</l>\n\n<l>guṇatvena devatāśrutiḥ / Jaim_8,1.34 /</l>\n\n<l>hiraṇyam ājyadharmas tejastvāt / Jaim_8,1.35 /</l>\n\n<l>dharmānugrahāc ca / Jaim_8,1.36 /</l>\n\n<l>auṣadhaṃ vā viśadatvāt / Jaim_8,1.37 /</l>\n\n<l>caruśabdāc ca / Jaim_8,1.38 /</l>\n\n<l>tasmiṃś ca śrapaṇaśruteḥ / Jaim_8,1.39 /</l>\n\n<l>madhūdake dravyasāmānyāt payovikāraḥ syāt / Jaim_8,1.40 /</l>\n\n<l>ājyaṃ vā varṇasāmānyāt / Jaim_8,1.41 /</l>\n\n<l>dharmānugrahāc ca / Jaim_8,1.42 /</l>\n\n<l>pūrvasya cāviśiṣṭatvāt / Jaim_8,1.43 /</l>\n\n</div>\n<div>\n\n<l>vājine somapūrvatvaṃ sautrāmaṇyāñ ca graheṣu tācchabdyāt / Jaim_8,2.1 /</l>\n\n<l>anuvaṣaṭkārac ca / Jaim_8,2.2 /</l>\n\n<l>samupahūya bhakṣaṇāc ca / Jaim_8,2.3 /</l>\n\n<l>krayaṇaśrapaṇapurorugupayāmagrahaṇāsādanavāsopanahanañ ca tadvat / Jaim_8,2.4 /</l>\n\n<l>haviṣā vā niyamyeta tadvikāratvāt / Jaim_8,2.5 /</l>\n\n<l>praśaṃsā somaśabdaḥ / Jaim_8,2.6 /</l>\n\n<l>vacanānītarāṇi / Jaim_8,2.7 /</l>\n\n<l>vyapadeśaś ca tadvat / Jaim_8,2.8 /</l>\n\n<l>paśupuroḍāśasya ca liṅgadarśanam / Jaim_8,2.9 /</l>\n\n<l>paśuḥ puroḍāśavikāraḥ syād devatāsāmānyāt / Jaim_8,2.10 /</l>\n\n<l>prokṣaṇātac ca / Jaim_8,2.11 /</l>\n\n<l>paryagnikaraṇāc ca / Jaim_8,2.12 /</l>\n\n<l>sānnāyyaṃ vā tatprabhavatvāt / Jaim_8,2.13 /</l>\n\n<l>tasya ca pātradarśanāt / Jaim_8,2.14 /</l>\n\n<l>dadhnaḥ syān mūrtisāmānyāt / Jaim_8,2.15 /</l>\n\n<l>payo vā kālasāmānyāt / Jaim_8,2.16 /</l>\n\n<l>paśvānantaryāt / Jaim_8,2.17 /</l>\n\n<l>dravatvaṃ cāviśiṣṭam / Jaim_8,2.18 /</l>\n\n<l>āmikṣobhayabhāvyatvād ubhayavikāraḥ syāt / Jaim_8,2.19 /</l>\n\n<l>ekaṃ vā codanaikatvāt / Jaim_8,2.20 /</l>\n\n<l>dadhisaṃghātasāmānyāt / Jaim_8,2.21 /</l>\n\n<l>payo vā tatpradhānatvāl lokavad dadhnas tadarthatvāt / Jaim_8,2.22 /</l>\n\n<l>dharmānugrahāc ca / Jaim_8,2.23 /</l>\n\n<l>satramahīnaś ca dvādaśāhas tasyobhayathā pravṛttir aikakarmyāt / Jaim_8,2.24 /</l>\n\n<l>api vā yajatiśruter ahīnabhūtapravṛttiḥ syāt prakṛtyā tulya śabdatvāt / Jaim_8,2.25 /</l>\n\n<l>dvirātrādīnām ekādaśarātrād ahīnatvaṃ yajaticodanāt / Jaim_8,2.26 /</l>\n\n<l>trayodaśarātrādiṣu satrabhūtas teṣv āsanopāyicodanāt / Jaim_8,2.27 /</l>\n\n<l>liṅgāc ca / Jaim_8,2.28 /</l>\n\n<l>anyatarato 'tirātratvāt pañcadaśarātrasyāhīnatvaṃ kuṇḍapāyināmayanasya ca tadbhūteṣv ahīnatvasya darśanāt / Jaim_8,2.29 /</l>\n\n<l>ahīnavacanāc ca / Jaim_8,2.30 /</l>\n\n<l>satre vopāyicodanāt / Jaim_8,2.31 /</l>\n\n<l>satraliṅgañ ca darśayati / Jaim_8,2.32 /</l>\n\n</div>\n<div>\n\n<l>havirgaṇe paramuttarasya deśasāmānyāt / Jaim_8,3.1 /</l>\n\n<l>devatayā vā niyamyeta śabdattvād itarasyāśrutitvāt / Jaim_8,3.2 /</l>\n\n<l>gaṇacodanāyāṃ yasya liṅgaṃ tadāvṛttiḥ pratīyetāgneyavat / Jaim_8,3.3 /</l>\n\n<l>nānāhāni vā saṃghātatvāt pravṛttiliṅgena codanāt / Jaim_8,3.4 /</l>\n\n<l>tathā cānyārthadarśanam / Jaim_8,3.5 /</l>\n\n<l>kālābhyāse 'pi bādariḥ karmabhedāt / Jaim_8,3.6 /</l>\n\n<l>tadāvṛttiṃ tu jaiminir ahnām apratyakṣasaṃkhyatvāt / Jaim_8,3.7 /</l>\n\n<l>saṃsthāgaṇeṣu tadabhyāsaḥ pratīyeta kṛtalakṣaṇagrahaṇāt / Jaim_8,3.8 /</l>\n\n<l>adhikārād vā prakṛtis tadviśiṣṭā syād abhidhānasya tannimittatvāt / Jaim_8,3.9 /</l>\n\n<l>gaṇād upacayas tatprakṛtitvāt / Jaim_8,3.10 /</l>\n\n<l>ekāhād vā teṣāṃ samatvātsyāt / Jaim_8,3.11 /</l>\n\n<l>gāyatrīṣu prākṛtīnām avacchedaḥ prakṛtyādhikārāt saṃkhyātvād agniṣṭomavad avyatirekāt tadākhyatvam / Jaim_8,3.12 /</l>\n\n<l>tan nityavac ca prathaksatīṣu tadvacanam / Jaim_8,3.13 /</l>\n\n<l>na viṃśatau daśeti cet / Jaim_8,3.14 /</l>\n\n<l>aikasaṃkhyam eva syāt / Jaim_8,3.15 /</l>\n\n<l>guṇād vā dravyaśabdaḥ syād asarvaviṣayatvāt / Jaim_8,3.16 /</l>\n\n<l>gotvavac ca samanvayaḥ / Jaim_8,3.17 /</l>\n\n<l>saṃkhyāyāś ca śabdatvāt / Jaim_8,3.18 /</l>\n\n<l>itarasyāśrutitvāc ca / Jaim_8,3.19 /</l>\n\n<l>dravyāntare 'niveśād ukthyalopair viśiṣṭaṃ syāt / Jaim_8,3.20 /</l>\n\n<l>aśāstralakṣaṇatvāc ca / Jaim_8,3.21 /</l>\n\n<l>utpattināmadheyatvād bhattayā pṛthaksatīṣu syāt / Jaim_8,3.22 /</l>\n\n<l>vacanamiti cet / Jaim_8,3.23 /</l>\n\n<l>yāvad uktam / Jaim_8,3.24 /</l>\n\n<l>apūrve ca vikalpaḥ syād yadi saṃkhyāvidhānam / Jaim_8,3.25 /</l>\n\n<l>ṛgguṇatvān neti cet / Jaim_8,3.26 /</l>\n\n<l>tathā pūrvavati syāt / Jaim_8,3.27 /</l>\n\n<l>guṇāveśaś ca sarvatra / Jaim_8,3.28 /</l>\n\n<l>niṣpannagrahaṇān neti cet / Jaim_8,3.29 /</l>\n\n<l>tathehāpisyāt / Jaim_8,3.30 /</l>\n\n<l>yadi vāviśaye niyamaḥ prakṛtyupabandhāc chareṣv api prasiddhaḥ syāt / Jaim_8,3.31 /</l>\n\n<l>dṛṣṭaḥ prayoga iticet / Jaim_8,3.32 /</l>\n\n<l>tathā śareṣv api / Jaim_8,3.33 /</l>\n\n<l>bhattayeti cet / Jaim_8,3.34 /</l>\n\n<l>tathetarasmin / Jaim_8,3.35 /</l>\n\n<l>arthasya cāsamāptatvān na tāsām ekadeśe syāt / Jaim_8,3.36 /</l>\n\n</div>\n<div>\n\n<l>darvihomo yajñābhidhānaṃ homasaṃyogāt / Jaim_8,4.1 /</l>\n\n<l>sa laukikānāṃ syāt kartus tadākhyatvāt / Jaim_8,4.2 /</l>\n\n<l>sarveṣāṃ vā darśanād vāstuhome / Jaim_8,4.3 /</l>\n\n<l>juhoticodanānāṃ vā tatsaṃyogāt / Jaim_8,4.4 /</l>\n\n<l>dravyopadeśād vā guṇābhidhānaṃ syāt / Jaim_8,4.5 /</l>\n\n<l>na laukikānām ācāragrahaṇatvāc chabdavatāṃ cānyārthavidhānāt / Jaim_8,4.6 /</l>\n\n<l>darśanāc cānyapātrasya / Jaim_8,4.7 /</l>\n\n<l>tathāgnihaviṣoḥ / Jaim_8,4.8 /</l>\n\n<l>uktaś cārthasambandhaḥ / Jaim_8,4.9 /</l>\n\n<l>tasmin somaḥ pravartetāvyaktatvāt / Jaim_8,4.10 /</l>\n\n<l>na vā svāhākāreṇa saṃyogād vāṣaṭkārasya ca nirdeśāt tantretena vipratiṣedhāt / Jaim_8,4.11 /</l>\n\n<l>śabdāntaratvāt / Jaim_8,4.12 /</l>\n\n<l>liṅgadarśanāc ca / Jaim_8,4.13 /</l>\n\n<l>uttarārthas tu svāhākāro yathā sāptadaśyaṃ tatrāvipratiṣiddhā punaḥ pravṛttir liṅgadarśanāt paśuvat / Jaim_8,4.14 /</l>\n\n<l>anuttarārtho vārthavattvād ānarthakyād dhi prākṛtasyoparodhaḥ syāt / Jaim_8,4.15 /</l>\n\n<l>na prakṛtāv apīti cet / Jaim_8,4.16 /</l>\n\n<l>uktaṃ samavāye pāradaurbalyam / Jaim_8,4.17 /</l>\n\n<l>taccodanā veṣṭeḥ pravṛttitvād vidhiḥ syāt / Jaim_8,4.18 /</l>\n\n<l>śabdasāmarthyāc ca / Jaim_8,4.19 /</l>\n\n<l>liṅgadarśanāc ca / Jaim_8,4.20 /</l>\n\n<l>tatrābhāvasya hetutvād guṇārthe syād adarśanam / Jaim_8,4.21 /</l>\n\n<l>vidhir iti cet / Jaim_8,4.22 /</l>\n\n<l>na vākyaśeṣatvād guṇārthe ca samādhānaṃ nānātvenopapadyate / Jaim_8,4.23 /</l>\n\n<l>yeṣāṃ vāparayor hemas teṣāṃ syād avirodhāt / Jaim_8,4.24 /</l>\n\n<l>tatrauṣadhāni codyante tāni sthānena gamyeran / Jaim_8,4.25 /</l>\n\n<l>liṅgād vā śeṣahomayoḥ / Jaim_8,4.26 /</l>\n\n<l>pratipatti tu te bhavatas tasmād atādvikāratvam / Jaim_8,4.27 /</l>\n\n<l>sannipāte virodhinām apravṛttiḥ pratīyeta vidhyutpattivyavasthānād arthasyāpariṇeyatvād vacanād atideśaḥ syāt / Jaim_8,4.18 /</l>\n\n</div>\n<div>\n\n<l>yajñakarma pradhānaṃ tad dhi codanābhūtaṃ tasya dravyeṣu saṃskāras tatprayuktas tadarthatvāt / Jaim_9,1.1 /</l>\n\n<l>saṃskāre yujyamānānāṃ tādarthyāt tatprayuktaṃ syāt / Jaim_9,1.2 /</l>\n<l>tena tvarthena yajñasya saṃyogād dharmasambandhas tasmād yajñaprayuktaṃ syāt saṃskārasya tadarthatvāt / Jaim_9,1.3 /</l>\n\n<l>phaladevatayoś ca / Jaim_9,1.4 /</l>\n\n<l>na codanātī hi tādguṇyam / Jaim_9,1.5 /</l>\n\n<l>devatā vā prayojayed atithivad bhojanasya tadarthatvāt / Jaim_9,1.6 /</l>\n\n<l>arthāpatyā ca / Jaim_9,1.7 /</l>\n\n<l>tataś ca tena sambandhaḥ / Jaim_9,1.8 /</l>\n\n<l>api vā śabdapūrvatvād yajñakarma pradhānaṃ syād guṇatve devatāśrutiḥ / Jaim_9,1.9 /</l>\n\n<l>atithau tatpradhānatvam abhāvaḥ karmaṇi syāt tasya prītipradhānatvāt / Jaim_9,1.10 /</l>\n\n<l>dravyasaṃkhyāhetusamudāyaṃ vā śrutisaṃyogāt / Jaim_9,1.11 /</l>\n\n<l>arthakārite ca dravyeṇa na vyavasthā syāt / Jaim_9,1.12 /</l>\n\n<l>artho vā syāt prayojanam itareṣām acodanāt tasya ca guṇabhūtatvāt / Jaim_9,1.13 /</l>\n\n<l>apūrvatvād vyavasthā syāt / Jaim_9,1.14 /</l>\n\n<l>tatprayuktatve ca dharmasya sarvaviṣayatvam / Jaim_9,1.15 /</l>\n\n<l>tadyuktasyeti cet / Jaim_9,1.16 /</l>\n\n<l>nāśrutitvāt / Jaim_9,1.17 /</l>\n\n<l>adhikārād iti cet / Jaim_9,1.18 /</l>\n\n<l>tulyeṣu nādhikāraḥ syād acoditaś ca sambandhaḥ pṛthaksatāṃ yajñārthenābhisambandhas tasmādyajñaprayojanam / Jaim_9,1.19 /</l>\n\n<l>deśabaddham upāṃśutvaṃ teṣāṃ syāc chrutinirdeśāt tasya ca tatrabhāvāt / Jaim_9,1.20 /</l>\n\n<l>yajñasya vā tatsaṃyogāt / Jaim_9,1.21 /</l>\n\n<l>anuvādaś ca tadarthavat / Jaim_9,1.22 /</l>\n\n<l>praṇītādi tatheti cet / Jaim_9,1.23 /</l>\n\n<l>na yajñasyāśrutitvāt / Jaim_9,1.24 /</l>\n\n<l>taddeśānāṃ vā saṃghātasya coditatvāt / Jaim_9,1.25 /</l>\n\n<l>agnidharmaḥ pratīṣṭakaṃ saṃghātāt paurṇamāsīvat / Jaim_9,1.26 /</l>\n\n<l>agner vā syād dravyaikatvād itarāsāṃ tadarthatvāt / Jaim_9,1.27 /</l>\n\n<l>codanāsamudāyāt tu paurṇamāsyāṃ tathā syāt / Jaim_9,1.28 /</l>\n\n<l>patnīsaṃyājāntatvaṃ sarveṣām aviśeṣāt / Jaim_9,1.29 /</l>\n\n<l>liṅgād vā prāg uttamāt / Jaim_9,1.30 /</l>\n\n<l>anuvādo vā dīkṣā yathā naktaṃ saṃsthāpanasya / Jaim_9,1.31 /</l>\n\n<l>syād vānārabhya vidhānād ante liṅga virodhāt / Jaim_9,1.32 /</l>\n\n<l>abhyāsaḥ sāmidhenīnāṃ prāthamyāt sthānadharmaḥ syāt / Jaim_9,1.33 /</l>\n\n<l>iṣṭyāvṛtau prayājavad āvartetārambhaṇīyā / Jaim_9,1.34 /</l>\n\n<l>sakṛd vārambhasaṃyogād ekaḥ punarārambho yāvajjīvaprayogāt / Jaim_9,1.35 /</l>\n\n<l>arthābhidhānasaṃyogān mantreṣu śeṣabhāvaḥ syāt tatrācoditam aprāptaṃ coditābhidhānāt / Jaim_9,1.36 /</l>\n\n<l>tataś cāvacanaṃ teṣām itarārthaṃ prayujyate / Jaim_9,1.37 /</l>\n\n<l>guṇaśabdas tatheti cet / Jaim_9,1.38 /</l>\n\n<l>nasamavāyāt / Jaim_9,1.39 /</l>\n\n<l>codite tu parārthatvād vidhivadavikāraḥ syāt / Jaim_9,1.40 /</l>\n\n<l>vikāras tatpradhāne syāt / Jaim_9,1.41 /</l>\n\n<l>asaṃyogāt tadartheṣu tadviśiṣṭaṃ pratīyeta / Jaim_9,1.42 /</l>\n\n<l>karmābhāvād evam iti cet / Jaim_9,1.43 /</l>\n\n<l>na parārthatvāt / Jaim_9,1.44 /</l>\n\n<l>liṅgaviśeṣanirdeśāt samānavidhāneṣv aprāptā sārasvatī strītvāt / Jaim_9,1.45 /</l>\n\n<l>paśvabhidhānād vā tad dhi codanābhūtaṃ puṃviṣayaṃ punaḥ paśutvam / Jaim_9,1.46 /</l>\n\n<l>viśeṣo vā tadarthanirdeśāt / Jaim_9,1.47 /</l>\n\n<l>paśutvaṃ caikaśabdyāt / Jaim_9,1.48 /</l>\n\n<l>yathoktaṃ vā sannidhānāt / Jaim_9,1.49 /</l>\n\n<l>āmnātād anyad adhikāre vacanād vikāraḥ syāt / Jaim_9,1.50 /</l>\n\n<l>dvaidhaṃ vā tulyahetutvāt sāmānyād vikalpaḥ syāt / Jaim_9,1.51 /</l>\n\n<l>upadeśāc ca sāmnaḥ / Jaim_9,1.52 /</l>\n\n<l>niyamo vā śrutiviśeṣād itarat sāptadaśyavat / Jaim_9,1.53 /</l>\n\n<l>apragāṇāc chabdānyatve tathābhūtopadeśaḥ syāt / Jaim_9,1.54 /</l>\n\n<l>yatsthāne vā tadgītiḥ syāt padānyatvapradhānatvāt / Jaim_9,1.55 /</l>\n\n<l>gānasaṃyogāc ca / Jaim_9,1.56 /</l>\n\n<l>vacanam iti cet / Jaim_9,1.57 /</l>\n\n<l>na tatpradhānatvāt / Jaim_9,1.58 /</l>\n\n</div>\n<div>\n\n<l>sāmāni mantram eke smṛtyupadeśābhyām / Jaim_9,2.1 /</l>\n\n<l>taduktadoṣam / Jaim_9,2.2 /</l>\n\n<l>karma vā vidhilakṣaṇam / Jaim_9,2.3 /</l>\n\n<l>tādṛgdravyaṃ vacanāt pākayajñavat / Jaim_9,2.4 /</l>\n\n<l>tatrāvipratiṣiddho dravyāntare vyatirekaḥ pradeśaś ca / Jaim_9,2.5 /</l>\n\n<l>śabdārthatvāt tu naivaṃ syāt / Jaim_9,2.6 /</l>\n\n<l>parārthatvāc ca śabdānām / Jaim_9,2.7 /</l>\n\n<l>asambandhaś ca karmaṇā śabdayoḥ pṛthagarthatvāt / Jaim_9,2.8 /</l>\n\n<l>saṃskāraś cāprakaraṇe 'gnivatsyāt prayuktatvāt / Jaim_9,2.9 /</l>\n\n<l>akāryatvāc ca śabdānām aprayogaḥ pratīyeta / Jaim_9,2.10 /</l>\n\n<l>āśritatvāc ca / Jaim_9,2.11 /</l>\n\n<l>prayujyata iti cet / Jaim_9,2.12 /</l>\n\n<l>grahaṇārthaṃ prayujyeta / Jaim_9,2.13 /</l>\n\n<l>tṛce syāc chrutinirdeśāt / Jaim_9,2.14 /</l>\n\n<l>śabdārthatvād vikārasya / Jaim_9,2.15 /</l>\n\n<l>darśayati ca / Jaim_9,2.16 /</l>\n\n<l>vākyānāṃ tu vibhaktatvāt pratiśabdaṃ samāptiḥ syāt saṃskārasya tadarthatvāt / Jaim_9,2.17 /</l>\n\n<l>tathā cānyārtha darśanam / Jaim_9,2.18 /</l>\n\n<l>anavānopadeśaś ca tadvat / Jaim_9,2.19 /</l>\n\n<l>abhyāsenetarā śrutiḥ / Jaim_9,2.20 /</l>\n\n<l>tadabhyāsaḥ samāsu syāt / Jaim_9,2.21 /</l>\n\n<l>liṅgadarśanāc ca / Jaim_9,2.22 /</l>\n\n<l>naimittikaṃ tūttarātvam ānantaryāt pratīyeta / Jaim_9,2.23 /</l>\n\n<l>aikārthyāc ca tadabhyāsaḥ / Jaim_9,2.24 /</l>\n\n<l>prāgāthikaṃ tu / Jaim_9,2.25 /</l>\n\n<l>sve ca / Jaim_9,2.26 /</l>\n\n<l>pragāthe ca / Jaim_9,2.27 /</l>\n\n<l>liṅgadarśanāvyatiretakāc ca / Jaim_9,2.28 /</l>\n\n<l>arthaikatvād vikalpaḥ syāt / Jaim_9,2.29 /</l>\n\n<l>arthaikatvād vikalpaḥ syād ṛksāmayos tadarthatvāt / Jaim_9,2.30 /</l>\n\n<l>vacanād viniyogaḥ syāt / Jaim_9,2.31 /</l>\n\n<l>sāmapradeśe vikāras tadapekṣaḥ syāc chāstrakṛtvāt / Jaim_9,2.32 /</l>\n\n<l>varṇe tu vādarir yathādravyaṃ dravyavyatirekāt / Jaim_9,2.33 /</l>\n\n<l>stobhasyaike dravyāntare nivṛttim ṛgvat / Jaim_9,2.34 /</l>\n\n<l>sarvātideśas tu sāmānyāl lokavad vikāraḥ syāt / Jaim_9,2.35 /</l>\n\n<l>anvayañ cāpi darśayati / Jaim_9,2.36 /</l>\n\n<l>nivṛttir vārthalopāt / Jaim_9,2.37 /</l>\n\n<l>anvayo vārthavādaḥ syāt / Jaim_9,2.38 /</l>\n\n<l>adhikañ ca vivarṇañ ca jaiminiḥ stobhaśabdatvāt / Jaim_9,2.39 /</l>\n\n<l>dharmasyārthakṛtatvād dravyaguṇavikāravyatikramapratiṣedhe codanānubandhaḥ samavāyāt / Jaim_9,2.40 /</l>\n\n<l>tadutpattes tu nivṛttis tatkṛtatvāt syāt / Jaim_9,2.41 /</l>\n\n<l>aveśyeran vārthavattvāt saṃrakārasya tadarthatvāt / Jaim_9,2.42 /</l>\n\n<l>ākhyā caivaṃ tadāveśād vikṛtau syād apūrvatvāt / Jaim_9,2.43 /</l>\n\n<l>parārthena tv arthasāmānyaṃ saṃskārasya tadarthatvāt / Jaim_9,2.44 /</l>\n\n<l>kriyeran vārthanirvṛtteḥ / Jaim_9,2.45 /</l>\n\n<l>ekārthatvād avibhāgaḥ syāt / Jaim_9,2.46 /</l>\n\n<l>nirdeśād vā vyavatiṣṭheran / Jaim_9,2.47 /</l>\n\n<l>aprākṛte tadvikārād virodhādyavatiṣṭheran / Jaim_9,2.48 /</l>\n\n<l>ubhayasāmni caivam ekārthāpatteḥ / Jaim_9,2.49 /</l>\n\n<l>svārthatvād vā vyavasthā syāt prakṛtivat / Jaim_9,2.50 /</l>\n\n<l>pārvaṇahomayos tv apravṛttiḥ samudāyārthasaṃyogāt tadabhījyā hi / Jaim_9,2.51 /</l>\n\n<l>kālasyeti cet / Jaim_9,2.52 /</l>\n\n<l>nāprakaraṇatvāt / Jaim_9,2.53 /</l>\n\n<l>mantravarṇāc ca / Jaim_9,2.54 /</l>\n\n<l>tadabhāve 'gnivad iti cet / Jaim_9,2.55 /</l>\n\n<l>nādhikārakatvāt / Jaim_9,2.56 /</l>\n\n<l>ubhayor aviśeṣāt / Jaim_9,2.57 /</l>\n\n<l>yadabhījyā vā tadviṣayau / Jaim_9,2.58 /</l>\n\n<l>prayāje 'pīti cet / Jaim_9,2.59 /</l>\n\n<l>nācoditatvāt / Jaim_9,2.60 /</l>\n\n</div>\n<div>\n\n<l>prakṛtau yathotpattivacanam arthānāṃ tathottarasyāṃ tatau tatprakṛtitvātvād arthe cākāryatvāt / Jaim_9,3.1 /</l>\n\n<l>liṅgadarśanāc ca / Jaim_9,3.2 /</l>\n\n<l>jātinaimittikaṃ yathāsthānam / Jaim_9,3.3 /</l>\n\n<l>avikāram eke 'nārṣatvāt / Jaim_9,3.4 /</l>\n\n<l>liṅgadakśanāc ca / Jaim_9,3.5 /</l>\n\n<l>nikāro vātaduktahetuḥ / Jaim_9,3.6 /</l>\n\n<l>liṅgaṃ mantracikīrṣārtham / Jaim_9,3.7 /</l>\n\n<l>niyamo vobhayabhāgitvāt / Jaim_9,3.8 /</l>\n\n<l>laukike doṣasaṃyogād apavṛkte hi codyate nimittena prakṛtau syād abhāgitvāt / Jaim_9,3.9 /</l>\n\n<l>anyāyas tv avikāreṇā draṣṭapratighātitvād aviśeṣāc ca tenāsya / Jaim_9,3.10 /</l>\n\n<l>vikāro vā tadarthatvāt / Jaim_9,3.11 /</l>\n\n<l>api tv anyāyasambandhāt prakṛtivat pareṣv api yathārthaṃ syāt / Jaim_9,3.12 /</l>\n\n<l>yathārthaṃ tv anyāyasyācoditatvāt / Jaim_9,3.13 /</l>\n\n<l>chandasi tu yathādṛṣṭam / Jaim_9,3.14 /</l>\n\n<l>vipratipattau vikalpaḥ syāt tatsatvād guṇe tv anyāyakalpanaikadeśatvāt / Jaim_9,3.15 /</l>\n\n<l>prakaraṇaviśeṣāc ca / Jaim_9,3.16 /</l>\n\n<l>arthābhāvāt tu naivaṃ syād guṇamātram itarat / Jaim_9,3.17 /</l>\n\n<l>dyāvos tatheti cet / Jaim_9,3.18 /</l>\n\n<l>notpattiśabdatvāt / Jaim_9,3.19 /</l>\n\n<l>apūrve tv avikāro 'pradeśāt pratīyeta / Jaim_9,3.20 /</l>\n\n<l>vikṛtau cāpi tadvacanāt / Jaim_9,3.21 /</l>\n\n<l>adhriguḥ savanīyeṣu tadvat samānavidhānāś cet / Jaim_9,3.22 /</l>\n\n<l>pratinidhau cāvikārāt / Jaim_9,3.23 /</l>\n\n<l>anāmnānād aśabdatvam abhāvāc cetarasya syāt / Jaim_9,3.24 /</l>\n\n<l>tādarthyād vā tadākhyaṃ syāt saṃskārair aviśiṣṭatvāt / Jaim_9,3.25 /</l>\n\n<l>uktañ ca tattvam asya / Jaim_9,3.26 /</l>\n\n<l>saṃsargiṣu cārthasyāsthitaparimāṇatvāt / Jaim_9,3.27 /</l>\n\n<l>liṅgadarśanāc ca / Jaim_9,3.28 /</l>\n\n<l>ekadhety ekasaṃyogād abhyāsenābhidhānaṃ syāt / Jaim_9,3.29 /</l>\n\n<l>avikāro vā bahūnām ekakarmavat / Jaim_9,3.30 /</l>\n\n<l>sakṛttvaṃ caikadhyaṃ syād ekatvāt tvaco 'nabhipretaṃ tatprakṛtitvāt pareṣv abhyāsena vivṛddhāv abhidhānāṃ syāt / Jaim_9,3.31 /</l>\n\n<l>medhapatitvaṃ svāmidevatasya samavāyāt sarvatra ca prayuktatvāt tasyācānyāyanigadatvāt sarvatraivāvikāraḥ syāt / Jaim_9,3.32 /</l>\n\n<l>api vā dvisamavāyo 'rthānyatve yathāsaṃkhyaṃ prayogaḥ syāt / Jaim_9,3.33 /</l>\n\n<l>svāmino vaikaśabdyād utkarṣo devatāyāṃ syāt patnyāṃ dvitīyaśabdaḥ syāt / Jaim_9,3.34 /</l>\n\n<l>devatā tu tadāśīṣṭvāt samprāptatvāt svāminy anarthikā syāt / Jaim_9,3.35 /</l>\n\n<l>utsargāc ca bhaktyā tasmin patitvaṃ syāt / Jaim_9,3.36 /</l>\n\n<l>utkṛṣyetaikasaṃyukto dvidevate sambhavāt / Jaim_9,3.37 /</l>\n\n<l>ekas tu samavāyāt tasya tallakṣaṇatvāt / Jaim_9,3.38 /</l>\n\n<l>saṃsargitvāc ca tasmāt tena vikalpaḥ syāt / Jaim_9,3.39 /</l>\n\n<l>ekatvepi guṇānapāyāt / Jaim_9,3.40 /</l>\n\n<l>niyamo bahudevate vikāraḥ syāt / Jaim_9,3.41 /</l>\n\n<l>vikalpo vā prakṛtivat / Jaim_9,3.42 /</l>\n\n<l>arthāntare vikāraḥ syād devatāpṛthaktvād ekābhisamavāyāt syāt / Jaim_9,3.43 /</l>\n\n</div>\n<div>\n\n<l>ṣaḍviṃśatir abhyāsena paśugaṇe tatprakṛtitvād gaṇasya pravibhaktatvād avikāre hi tāsām akārtsnyenābhisambandho vikārān na samāsaḥ syād asaṃyogāc ca sarvābhiḥ / Jaim_9,4.1 /</l>\n\n<l>abhyāse 'pi tatheti cet / Jaim_9,4.2 /</l>\n\n<l>na guṇād arthakṛtatvāc ca / Jaim_9,4.3 /</l>\n\n<l>samāse 'pi tatheti cet / Jaim_9,4.4 /</l>\n\n<l>nāsambhavāt / Jaim_9,4.5 /</l>\n\n<l>svābhiś ca vacanaṃ prakṛtau tatheha syāt / Jaim_9,4.6 /</l>\n\n<l>vaṅkrīṇāṃ tu pradhānatvāt samāsenābhidhānaṃ syāt prādhānyam adhrigos tadarthatvāt / Jaim_9,4.7 /</l>\n\n<l>tāsāṃ ca kṛtsnavacanāt / Jaim_9,4.8 /</l>\n\n<l>api tv asannipātitvāt patnīvad āmnātenābhidhānaṃ syāt / Jaim_9,4.9 /</l>\n\n<l>vikāras tu pradeśatvād yajamānavat / Jaim_9,4.10 /</l>\n\n<l>apūrvatvāt tathā patnyām / Jaim_9,4.11 /</l>\n\n<l>anāmnātas tv avikārāt saṅkhyāsu sarvagāmitvāt / Jaim_9,4.12 /</l>\n\n<l>saṅkhāyā tv evaṃ pradhānaṃ syād vaṅkrayaḥ punaḥ pradhānam / Jaim_9,4.13 /</l>\n\n<l>anāmnātavacanam avacanena hi vaṅkrīṇāṃ syān nirdeśaḥ / Jaim_9,4.14 /</l>\n\n<l>abhyāso vāvikārāt syāt / Jaim_9,4.15 /</l>\n\n<l>paśus tv evaṃ prādhānaṃ syād abhyāsasya tannimittatvāt tasmāt samāsaśabdaḥ syāt / Jaim_9,4.16 /</l>\n\n<l>aśvasya catustriṃśat tasya vacanād vaiśeṣikam / Jaim_9,4.17 /</l>\n\n<l>tat pratiṣidhya prakṛtir niyujyate sā catustriṃśadvācyatvāt / Jaim_9,4.18 /</l>\n\n<l>ṛg vā syād āmnātatvād avikalpaś ca nyāyyaḥ / Jaim_9,4.19 /</l>\n\n<l>tasyāṃ tu vacanād airavatpadavikāraḥ syāt / Jaim_9,4.20 /</l>\n\n<l>sarvapratiṣedho vāsaṃyogāt padena syāt / Jaim_9,4.21 /</l>\n\n<l>vaniṣṭhusannidhānād urūkeṇa vapābhidhānam / Jaim_9,4.22 /</l>\n\n<l>praśasāsyābhidhānam / Jaim_9,4.23 /</l>\n\n<l>bāhupraśaṃsā vā / Jaim_9,4.24 /</l>\n\n<l>śyena-śalā-kaśyapa-kavaṣastrekaparṇeṣv ākṛtivacanaṃ prasiddhasannidhānāt / Jaim_9,4.25 /</l>\n\n<l>kārtsnyaṃ vā syāt tathābhāvāt / Jaim_9,4.26 /</l>\n\n<l>adhrigoś ca tadarthatvāt / Jaim_9,4.27 /</l>\n\n<l>prāsaṅgike prāyaścittaṃ na vidyate parārthatvāt tadarthe hi vidhīyate / Jaim_9,4.28 /</l>\n\n<l>dhāraṇe ca parārthatvāt / Jaim_9,4.29 /</l>\n\n<l>kriyārthatvād itareṣu karma syāt / Jaim_9,4.30 /</l>\n\n<l>na tūtpanne yasya codanāprāptakālatvāt / Jaim_9,4.31 /</l>\n\n<l>pradānadarśanaṃ śrapaṇe taddharmabhojanārthatvāt saṃsargāc ca madhūdakavat / Jaim_9,4.32 /</l>\n\n<l>saṃskārapratiṣedhaś ca tadvat / Jaim_9,4.33 /</l>\n\n<l>tatpratiṣedhe ca tathābhūtasya varjanāt / Jaim_9,4.34 /</l>\n\n<l>adharmatvam apradānāt praṇītārthe vidhānād atulyatvād asaṃsargaḥ / Jaim_9,4.35 /</l>\n\n<l>paro nityānuvādaḥ syāt / Jaim_9,4.36 /</l>\n\n<l>vihitapratiṣedho vā / Jaim_9,4.37 /</l>\n\n<l>varjane guṇabhāvitvāt taduktapratiṣedhāt syāt kāraṇāt kevalāśanam / Jaim_9,4.38 /</l>\n\n<l>vratadharmāc ca lepavat / Jaim_9,4.39 /</l>\n\n<l>rasapratiṣedho vā puruṣadharmatvāt / Jaim_9,4.40 /</l>\n\n<l>abhyudaye dohāpanayaḥ svadharmā syāt pravṛttatvāt / Jaim_9,4.41 /</l>\n\n<l>śṛtopadeśāc ca / Jaim_9,4.42 /</l>\n\n<l>apanayo vārthāntare vidhānāc carupayovat / Jaim_9,4.43 /</l>\n\n<l>lakṣaṇārthā śṛtaśrutiḥ / Jaim_9,4.44 /</l>\n\n<l>śrayaṇānāṃ tv apūrvatvāt pradānārthe vidhānaṃ syāt / Jaim_9,4.45 /</l>\n\n<l>guṇo vā śrayaṇārthatvāt / Jaim_9,4.46 /</l>\n\n<l>anirdeśāc ca / Jaim_9,4.47 /</l>\n\n<l>śruteśca tatpradhānatvat / Jaim_9,4.48 /</l>\n\n<l>arthavādaś ca tadarthatvāt / Jaim_9,4.49 /</l>\n\n<l>saṃskāraṃ prati bhāvāc ca tasmād apy apradhānam / Jaim_9,4.50 /</l>\n\n<l>paryagnikṛtānām utsarge tādarthyam upadhānavat / Jaim_9,4.51 /</l>\n\n<l>śeṣapratiṣedho vārthābhāvād iḍāntavat / Jaim_9,4.52 /</l>\n\n<l>pūrvatvāc ca śabdasya saṃsthāpayatīti cāprabṛttenopapadyate / Jaim_9,4.53 /</l>\n\n<l>prabṛtter yajñahetutvāt pratiṣedhe saṃskārāṇām akarma syāt tatkāritatvād yathā prayājapratiṣedhe grahaṇam ājyasya / Jaim_9,4.54 /</l>\n\n<l>kriyā vā syād avacchedād akarma sarvahānaṃ syāt / Jaim_9,4.55 /</l>\n\n<l>ājyasaṃsthāpratinidhiḥ syād dravyotsargāt / Jaim_9,4.56 /</l>\n\n<l>samāptivacanāt / Jaim_9,4.57 /</l>\n\n<l>codanā vā karmotsargād anyaiḥ syād aviśiṣṭatvāt / Jaim_9,4.58 /</l>\n\n<l>anijyāṃ ca vanaspateḥ prasiddhāntena darśayati / Jaim_9,4.59 /</l>\n\n<l>saṃsthā taddevatatvāt syāt / Jaim_9,4.60 /</l>\n\n</div>\n<div>\n\n<l>vidheḥ prakaraṇāntare 'tideśāt sarvakarma syāt / Jaim_10,1.1 /</l>\n\n<l>api vābhidhānasaṃskāradravyam arthe kriyeta tādarthyāt / Jaim_10,1.2 /</l>\n\n<l>teṣām apratyakṣaviśiṣṭatvāt / Jaim_10,1.3 /</l>\n\n<l>iṣṭhir ārambhasaṃyogād aṅgabhūtān nivartetāramabhasya pradhānasaṃyogāt / Jaim_10,1.4 /</l>\n\n<l>pradhānāc cānyasaṃyuktāt sarvārambhān nivartetānaṅgatvāt / Jaim_10,1.5 /</l>\n\n<l>tasyāṃ tu syāt prayājavat / Jaim_10,1.6 /</l>\n\n<l>na vāṅgabhūtatvāt / Jaim_10,1.7 /</l>\n\n<l>ekavākyatvāc ca / Jaim_10,1.8 /</l>\n\n<l>karma ca dravyasaṃyogārtham arthābhāvān nivarteta tādarthyaṃ śrutisaṃyogāt / Jaim_10,1.9 /</l>\n\n<l>sthāṇau tu deśamātratvād anibṛttiḥ pratīyeta / Jaim_10,1.10 /</l>\n\n<l>api vā śeṣabhūtatvāt saṃskāraḥ pratīyeta / Jaim_10,1.11 /</l>\n\n<l>samākhyānaṃ ca tadvat / Jaim_10,1.12 /</l>\n\n<l>mantravarṇaś ca tadvat / Jaim_10,1.13 /</l>\n\n<l>prayāje ca tannyāyatvāt / Jaim_10,1.14 /</l>\n\n<l>liṅgadarśanāc ca / Jaim_10,1.15 /</l>\n\n<l>tathājyabhāgāgnir apīti cet / Jaim_10,1.16 /</l>\n\n<l>vyapadeśād devatāntaram / Jaim_10,1.17 /</l>\n\n<l>samatvāc ca / Jaim_10,1.18 /</l>\n\n<l>paśāvapīti cet / Jaim_10,1.19 /</l>\n\n<l>na tadabhūtavacanāt / Jaim_10,1.20 /</l>\n\n<l>liṅgadarśanāc ca / Jaim_10,1.21 /</l>\n\n<l>guṇo vā syāt kapālavad guṇabhūtavikārāc ca / Jaim_10,1.22 /</l>\n\n<l>api vā śeṣabhūtatvāt tatsaṃskāraḥ pratīyeta svāhākāravad aṅgānām arthasaṃyogāt / Jaim_10,1.23 /</l>\n\n<l>vyṛddhavacanañ ca vipratipattau tadarthatvāt / Jaim_10,1.24 /</l>\n\n<l>guṇepīti cet / Jaim_10,1.25 /</l>\n\n<l>nāsaṃhānāt karālavat / Jaim_10,1.26 /</l>\n\n<l>grahāṇāñ ca sampratipattau tadvacanaṃ tadartvāt / Jaim_10,1.27 /</l>\n\n<l>grahābhāve ca tadvacanam / Jaim_10,1.28 /</l>\n\n<l>devatāyāś ca hetutvaṃ prasiddhaṃ tena darśayati / Jaim_10,1.29 /</l>\n\n<l>aviruddhopapattir arthāpatteḥ śṛtavad bhūtavikāraḥ syāt / Jaim_10,1.30 /</l>\n\n<l>sa dvyarthaḥ syād ubhayoḥ śrutibhūtatvād vipratipattau tādarthyād vikāratvam uktaṃ tasyārthavādatvam / Jaim_10,1.31 /</l>\n\n<l>vipratipattau tāsām ākhyāvikāraḥ syāt / Jaim_10,1.32 /</l>\n\n<l>abhyāso vā prayājavad ekadeśo 'nyadevatyaḥ / Jaim_10,1.33 /</l>\n\n<l>carur havirvikāraḥ syād ijyāsaṃyogāt / Jaim_10,1.34 /</l>\n\n<l>prasiddhagrahaṇatvāc ca / Jaim_10,1.35 /</l>\n\n<l>odano vānnasaṃyogāt / Jaim_10,1.36 /</l>\n\n<l>na dvyarthatvāt / Jaim_10,1.37 /</l>\n\n<l>kapālavikāro vā viśaye 'rthopapattibhyām / Jaim_10,1.38 /</l>\n\n<l>guṇamukhyaviśeṣāc ca / Jaim_10,1.39 /</l>\n\n<l>tacchrutau cānyahaviṣṭhvāt / Jaim_10,1.40 /</l>\n\n<l>liṅgadarśanāc ca / Jaim_10,1.41 /</l>\n<l>odano vā prayuktatvāt / Jaim_10,1.42 /</l>\n\n<l>apūrvavyapadeśāc ca / Jaim_10,1.43 /</l>\n\n<l>tathā ca liṅgadarśanam / Jaim_10,1.44 /</l>\n\n<l>sa kapāle prakṛtyā syād anyasya cāśrutitvāt / Jaim_10,1.45 /</l>\n\n<l>ekasmin vā vipratiṣedhāt / Jaim_10,1.46 /</l>\n\n<l>na vārthāntarasaṃyogād apūpe pākasaṃyuktaṃ dhāraṇārthaṃ carau bhavati tatrārthāt pātralābhaḥ syād aniyamo 'viśeṣāt / Jaim_10,1.47 /</l>\n\n<l>carau vā liṅgadarśanāt / Jaim_10,1.48 /</l>\n\n<l>tasmin peṣaṇam anarthalopāt syāt / Jaim_10,1.49 /</l>\n\n<l>akriyā vā apūpahetutvāt / Jaim_10,1.50 /</l>\n\n<l>piṇḍārthatvāc ca saṃyavanam / Jaim_10,1.51 /</l>\n\n<l>saṃvapanañ ca tādarthyāt / Jaim_10,1.52 /</l>\n\n<l>santāpanam adhaḥśrapaṇāt / Jaim_10,1.53 /</l>\n\n<l>upadhānaṃ ca tādarthyāt / Jaim_10,1.54 /</l>\n\n<l>pṛthuślakṣṇe vānapūpatvāt / Jaim_10,1.55 /</l>\n\n<l>abhyūhaś coparipākārthatvāt / Jaim_10,1.56 /</l>\n\n<l>tathāvajvalanam / Jaim_10,1.57 /</l>\n\n<l>vyuddhṛtyāsādanaṃ ca prakṛtāvaśrutitvāt / Jaim_10,1.58 /</l>\n\n</div>\n<div>\n\n<l>kṛṣṇaleṣvarthalopākaḥ syāt / Jaim_10,2.1 /</l>\n\n<l>syād vā pratyakṣaśiṣṭatvāt pradānavat / Jaim_10,2.2 /</l>\n\n<l>upastaraṇābhighāraṇayor amṛtārthatvād akarma syāt / Jaim_10,2.3 /</l>\n\n<l>kriyeta vārthavādatvāt tayoḥ saṃsargahetutvāt / Jaim_10,2.4 /</l>\n\n<l>akarma vā caturbhir āptivacanāt saha pūrṇaṃ punaś caturavattam / Jaim_10,2.5 /</l>\n\n<l>kriyā vā mukhyāvadānaparimāṇāt sāmanyāt tadguṇatvam / Jaim_10,2.6 /</l>\n\n<l>teṣāṃ caikāvadānatvāt / Jaim_10,2.7 /</l>\n\n<l>āptiḥ saṃkhyā samānatvāt / Jaim_10,2.8 /</l>\n\n<l>satos tv āptivacanaṃ vyartham / Jaim_10,2.9 /</l>\n\n<l>vikalpas tv ekāvadānatvāt / Jaim_10,2.10 /</l>\n\n<l>sarvavikāre tv abhyasānarthakyaṃ haviṣo hītarasya syād api vā sviṣṭakṛtaḥ syād itarasyānyāyyatvāt / Jaim_10,2.11 /</l>\n\n<l>akarma vā saṃsargārthanivṛttatvāt tasmād āptisamarthatvaṃ / Jaim_10,2.12 /</l>\n\n<l>bhakṣāṇāṃ tu pratyarthatvād akarma syāt / Jaim_10,2.13 /</l>\n\n<l>syād vā nirdhānadarśanāt / Jaim_10,2.14 /</l>\n\n<l>vacanaṃ vājyabhakṣasya prakṛtau syād abhāgitvāt / Jaim_10,2.15 /</l>\n\n<l>vacanaṃ vā hiraṇyasya pradānavadājyasya guṇabhūtatvāt / Jaim_10,2.16 /</l>\n\n<l>ekadhopahāre sahatvaṃ brahmabhakṣāṇāṃ prakṛtau vihitatvāt / Jaim_10,2.17 /</l>\n\n<l>sarvatvaṃ ca teṣām adhikārāt syāt / Jaim_10,2.18 /</l>\n\n<l>puruṣāpanayo vā teṣām avācyatvāt / Jaim_10,2.19 /</l>\n\n<l>puruṣāpanayāt svakālatvam / Jaim_10,2.20 /</l>\n\n<l>ekārthatvād avibhāgaḥ syāt / Jaim_10,2.21 /</l>\n\n<l>ṛtvigdānaṃ dharmamātrārthaṃ syād dadātisāmarthyāt / Jaim_10,2.22 /</l>\n\n<l>parikrayārthaṃ vā karmasaṃyogāl lokavat / Jaim_10,2.23 /</l>\n\n<l>dakṣiṇāyuktavacanāc ca / Jaim_10,2.24 /</l>\n\n<l>nacānyenānamyeta parikrīyāt karmaṇaḥ parārthatvāt / Jaim_10,2.25 /</l>\n\n<l>parikrītavacanāc ca / Jaim_10,2.26 /</l>\n\n<l>sanivanyeva bhṛti vacanāt / Jaim_10,2.27 /</l>\n\n<l>naiṣkartṛkeṇa saṃstavāc ca / Jaim_10,2.28 /</l>\n\n<l>śeṣabhakṣāś ca tadvat / Jaim_10,2.29 /</l>\n\n<l>saṃskāro vā dravyasya parārthatvāt / Jaim_10,2.30 /</l>\n\n<l>śeṣe ca samatvāt / Jaim_10,2.31 /</l>\n\n<l>svāmini ta darśanāt tatsāmānyād itareṣāntathātvam / Jaim_10,2.32 /</l>\n\n<l>tathā cānyārthadarśanam / Jaim_10,2.33 /</l>\n\n<l>varaṇamṛtvijāmānamanārthatvāt satre na syāt svakarmatvāt / Jaim_10,2.34 /</l>\n\n<l>parikrayaś ca tādarthyāt / Jaim_10,2.35 /</l>\n\n<l>pratiṣedhaś ca karmavat / Jaim_10,2.36 /</l>\n\n<l>syād vā prāsarpikasya dharmamātratvāt / Jaim_10,2.37 /</l>\n\n<l>na dakṣiṇāśabdāt tasmān nityānuvādaḥ syāt / Jaim_10,2.38 /</l>\n\n<l>udavasānīyaḥ satradharmā syāt tadaṅgatvāt tatra dāne dharmamātraṃ syāt / Jaim_10,2.39 /</l>\n\n<l>na tv etat prakṛtitvād vibhaktacoditatvāc ca / Jaim_10,2.40 /</l>\n\n<l>teṣāṃ tu vacanād dviyajñavatsahaprayogaḥ syāt / Jaim_10,2.41 /</l>\n\n<l>tatrānyān ṛtvijo vṛṇīran / Jaim_10,2.42 /</l>\n\n<l>ekaikaśas tv avipratiṣedhāt prakṛteś caikasaṃyogāt / Jaim_10,2.43 /</l>\n\n<l>kāmeṣṭau ca dānaśabdāt / Jaim_10,2.44 /</l>\n\n<l>vacanaṃ vā satratvāt / Jaim_10,2.45 /</l>\n\n<l>dveṣye ca codanād dakṣiṇāpanayāt / Jaim_10,2.46 /</l>\n\n<l>asthiyajño 'vipratiṣedhād itareṣāṃ syād vipratiṣedhād asthnām / Jaim_10,2.47 /</l>\n\n<l>yāvāduktam upayogaḥ syāt / Jaim_10,2.48 /</l>\n\n<l>yadi tu vacanāt teṣāṃ japasaṃskāram arthaluptaṃ seṣṭi tadarthatvāt / Jaim_10,2.49 /</l>\n\n<l>kratvarthaṃ tu kriyeta guṇabhūtatvāt / Jaim_10,2.49* /</l>\n\n<l>kāmyāni tu na vidyante kāmā jñānād yathetarasyānucyamānāni / Jaim_10,2.50 /</l>\n\n<l>īhārthāś cābhāvāt sūktavākavat / Jaim_10,2.51 /</l>\n\n<l>syur vārthavādatvāt / Jaim_10,2.52 /</l>\n\n<l>necchābhidhānāt tadabhāvād itarasmin / Jaim_10,2.53 /</l>\n\n<l>syur vā hotṛkāmāḥ / Jaim_10,2.54 /</l>\n\n<l>na tadāṣīṣṭvāt / Jaim_10,2.55 /</l>\n\n<l>sarvasvārasya diṣṭagatau samāpanaṃ na vidyate karmaṇo jīvasaṃyogāt / Jaim_10,2.56 /</l>\n\n<l>syād vobhayoḥ pratkṣaśiṣṭatvāt / Jaim_10,2.57 /</l>\n\n<l>gate karamāsthiyajñavat / Jaim_10,2.58 /</l>\n\n<l>jīvaty avacanam āyur āśiṣas tadarthatvāt / Jaim_10,2.59 /</l>\n\n<l>vacanaṃ vā bhāgitvāt prāgyathoktāt / Jaim_10,2.60 /</l>\n\n<l>kriyā syād dharmamātrāṇām / Jaim_10,2.61 /</l>\n\n<l>guṇalope ca mukhyasya / Jaim_10,2.62 /</l>\n\n<l>muṣṭilopāt tu saṃkhyālopas tadguṇatvāt syāt / Jaim_10,2.63 /</l>\n\n<l>na nirvāpaśeṣatvāt / Jaim_10,2.64 /</l>\n\n<l>saṃkhyā tu codanāṃ prati sāmānyāt tadvikāraḥ saṃyogāc ca paraṃ muṣṭheḥ / Jaim_10,2.65 /</l>\n\n<l>na codanābhisambandhāt prakratau saṃskārayogāt / Jaim_10,2.66 /</l>\n\n<l>autpattike tu dravyato vikāraḥ syād akāryātvāt / Jaim_10,2.67 /</l>\n\n<l>naimittike tu kāryatvāt prakṛteḥ syāt tadāpatteḥ / Jaim_10,2.68 /</l>\n\n<l>vipratiṣedhe tadvacanāt prākṛtaguṇalopaḥ syāt tena ca karmasaṃyogāt / Jaim_10,2.69 /</l>\n\n<l>pareṣāṃ pratiṣedhaḥ syāt / Jaim_10,2.70 /</l>\n\n<l>pratiṣedhāc ca / Jaim_10,2.71 /</l>\n\n<l>arthābhāve saṃskāratvaṃ syāt / Jaim_10,2.72 /</l>\n\n<l>arthena ca viparyāse tādaryāttattvameva syāt / Jaim_10,2.73 /</l>\n\n</div>\n<div>\n\n<l>vikṛtau śabdavattvāt pradhānasya guṇānām adhikotpattiḥ sannidhānāt / Jaim_10,3.1 /</l>\n\n<l>prakṛtivat tasya cānuparodhaḥ / Jaim_10,3.2 /</l>\n\n<l>codanāprabhutvāc ca / Jaim_10,3.3 /</l>\n\n<l>pradhānaṃ tv aṅgasaṃyuktaṃ tathābhūtam apūrvaṃ syāt tasya vidhyupalakṣaṇāt sarvo hi pūrvavān vidhir aviśeṣāt pravartitaḥ / Jaim_10,3.4 /</l>\n\n<l>na cāṅgavidhir anaṅge syāt / Jaim_10,3.5 /</l>\n\n<l>karmaṇaś caikaśabdyāt sannidhāne vidher ākhyāsaṃyogo guṇena tadvikāraḥ syāc chabdasya vidhigāmitvād guṇasya copadeśyatvāt / Jaim_10,3.6 /</l>\n\n<l>akāryatvāc ca nāmnaḥ / Jaim_10,3.7 /</l>\n\n<l>tulyā ca prabhutā guṇe / Jaim_10,3.8 /</l>\n\n<l>sarvam evaṃ pradhānam iti cet / Jaim_10,3.9 /</l>\n\n<l>tathābhūtena saṃyogād yathārthavidhayaḥ syuḥ / Jaim_10,3.10 /</l>\n\n<l>vidhitvaṃ cāviśiṣṭham evaṃ prākṛtānāṃ vaikṛtaiḥ karmaṇāyogāt tasmāt sarvaṃ pradhānārtham / Jaim_10,3.11 /</l>\n\n<l>samatvāc ca tadutpatteḥ saṃskārair adhikāraḥ syāt / Jaim_10,3.12 /</l>\n\n<l>hiraṇyagarbhaḥ pūrvasya mantraliṅgāt / Jaim_10,3.13 /</l>\n\n<l>prakṛtyanuparodhāc ca / Jaim_10,3.14 /</l>\n\n<l>uttarasya vā mantrārthitvāt / Jaim_10,3.15 /</l>\n\n<l>vidhyatideśāt tacchrutau vikāraḥ syād guṇānām upadeśyatvāt / Jaim_10,3.16 /</l>\n\n<l>pūrvasmiṃś cāmantratvadarśanāt / Jaim_10,3.17 /</l>\n\n<l>saṃskāre tu kriyāntara tasya vidhāyakatvāt / Jaim_10,3.18 /</l>\n\n<l>prakṛtyanuparodhāc ca / Jaim_10,3.19 /</l>\n\n<l>vidhes tu tatra bhāvāt sandehe yasya śabdas tadarthaḥ syāt / Jaim_10,3.20 /</l>\n\n<l>saṃskārasāmarthyād guṇasaṃyogāc ca / Jaim_10,3.21 /</l>\n\n<l>vipratiṣedhāt kriyāprakaraṇe syāt / Jaim_10,3.22 /</l>\n\n<l>ṣaḍbhir dīkṣayatīti tāsāṃ mantravikāraḥ śrutisaṃyogāt / Jaim_10,3.23 /</l>\n\n<l>abhyāsāt tu pradhānasya / Jaim_10,3.24 /</l>\n\n<l>āvṛttyā mantrakarma syāt / Jaim_10,3.25 /</l>\n\n<l>api vā pratimantratvāt prākṛtānām ahāniḥ syād anyāyaś ca kṛte 'bhyāsaḥ / Jaim_10,3.26 /</l>\n\n<l>paurvāparyañcābhyāse nopapadyate naimittikatvāt / Jaim_10,3.27 /</l>\n\n<l>tatprathaktvaṃ ca darśayati / Jaim_10,3.28 /</l>\n\n<l>na cāviśeṣād vyapadeśaḥ syāt / Jaim_10,3.29 /</l>\n\n<l>agnyādheyasya naimittike guṇavikāre dakṣiṇādānam adhikaṃ syād vākyasaṃyogāt / Jaim_10,3.30 /</l>\n\n<l>śiṣṭhatvāc cetarāsāṃ yathāsthānam / Jaim_10,3.31 /</l>\n\n<l>vikāras tv aprakaraṇe hi kāmyāni / Jaim_10,3.32 /</l>\n\n<l>śaṅkate ca nivṛtter ubhayatvaṃ hi śrūyate / Jaim_10,3.33 /</l>\n\n<l>vāso vatsañ ca sāmānyāt / Jaim_10,3.34 /</l>\n\n<l>arthāpattes taddharmāḥ syān nimittākhyābhisaṃyogāt / Jaim_10,3.35 /</l>\n\n<l>dāne pāko 'rthalakṣaṇaḥ / Jaim_10,3.36 /</l>\n\n<l>pākastha cānnakārittvāt / Jaim_10,3.37 /</l>\n\n<l>tathābhighāraṇasya / Jaim_10,3.38 /</l>\n\n<l>dravyavidhisannidhau saṅkhyā teṣāṃ guṇatvāt syāt / Jaim_10,3.39 /</l>\n\n<l>samatvāt tu guṇānām ekasya śrutisaṃyogāt / Jaim_10,3.40 /</l>\n\n<l>yasya vā sannidhāne syād vākyato hy abhisambandhaḥ / Jaim_10,3.41 /</l>\n\n<l>asaṃyuktās tu tulyavad itarābhir vidhīyante tasmāt sarvādhikāraḥ syāt / Jaim_10,3.42 /</l>\n\n<l>asaṃyogād vidhiśrutāv ekajātādhikāraḥ syāc chrutyākopāt kratoḥ / Jaim_10,3.43 /</l>\n\n<l>śabdārthaś cāpi lokavat / Jaim_10,3.44 /</l>\n\n<l>sāpaśūnām utpattito vibhāgāt / Jaim_10,3.45 /</l>\n\n<l>aniyamo 'viśeṣāt / Jaim_10,3.46 /</l>\n\n<l>bhāgitvād vā gavāṃ syāt / Jaim_10,3.47 /</l>\n\n<l>pratyayāt / Jaim_10,3.48 /</l>\n\n<l>liṅgadarśanāc ca / Jaim_10,3.49 /</l>\n\n<l>tatra dānaṃ vibhāgena pradānānāṃ pṛthaktvāt / Jaim_10,3.50 /</l>\n\n<l>parikrayāc ca lokavat / Jaim_10,3.51 /</l>\n\n<l>vibhāgaṃ cāpi darśayati / Jaim_10,3.52 /</l>\n\n<l>samaṃ syād aśrutitvāt / Jaim_10,3.53 /</l>\n\n<l>api vā karmavaiṣamyāt / Jaim_10,3.54 /</l>\n\n<l>atulyāḥ syuḥ parikraye viṣamākhyā vidhiśrutau parikrayān na karmaṇy upapadyate darśanād viśeṣasya tathābhyudaye / Jaim_10,3.55 /</l>\n\n<l>tasya dhenur iti gavāṃ prakṛtau vibhaktacoditatvāt sāmānyāt tadvikāraḥ syād yatheṣṭir guṇaśabdena / Jaim_10,3.56 /</l>\n\n<l>sarvasya vā kratusaṃyogād ekatvaṃ dakṣiṇārthasya guṇānāṃ kāryaikatvād arthe vikṛtau śrutibhūtaṃ syāt tasmāt samavāyād dhi karmabhiḥ / Jaim_10,3.57 /</l>\n\n<l>codanānām anāśrayāl liṅgena niyamaḥ syāt / Jaim_10,3.58 /</l>\n\n<l>ekā pañceti dhenuvat / Jaim_10,3.59 /</l>\n\n<l>trivatsaś ca / Jaim_10,3.60 /</l>\n\n<l>tathā ca liṅgadarśanam / Jaim_10,3.61 /</l>\n\n<l>eke tu śrutibhūtatvāt saṅkhyayā gavāṃ liṅgaviśeṣeṇa / Jaim_10,3.62 /</l>\n\n<l>prākāśau tatheti cet / Jaim_10,3.63 /</l>\n\n<l>api tv avayavārthatvād vibhaktaprakṛtitvād guṇedantāvikāraḥ syāt / Jaim_10,3.64 /</l>\n\n<l>dhenuvac cāśvadakṣiṇā sa brahmaṇa iti puruṣāpanayo yathā hiraṇyasya / Jaim_10,3.65 /</l>\n\n<l>eke tu kartṛsaṃyogāt sragvat tasya liṅgaviśeṣeṇa / Jaim_10,3.66 /</l>\n\n<l>api vā tadadhikārād dhiraṇyavad vikāraḥ syāt / Jaim_10,3.67 /</l>\n\n<l>tathā ca somacamasaḥ / Jaim_10,3.68 /</l>\n\n<l>sarvavikāro vā kratvarthe pratiṣedhāt paśūnāṃ / Jaim_10,3.69 /</l>\n\n<l>brahmadāne 'viśiṣṭam iti cet / Jaim_10,3.70 /</l>\n\n<l>utsargasya kratvarthatvāt pratiṣiddhasya karma syānn a ca gauṇaḥ prayojanam arthaḥ sa dakṣiṇānāṃ syāt / Jaim_10,3.71 /</l>\n\n<l>yadi tu brahmaṇas tadūnaṃ tadvikāraḥ syāt / Jaim_10,3.72 /</l>\n\n<l>sarvaṃ vā puruṣāpanayāt tāsāṃ kratupradhānatvāt / Jaim_10,3.73 /</l>\n\n<l>yajuryukte 'dhvaryor dakṣiṇā vikāraḥ syāt / Jaim_10,3.74 /</l>\n\n<l>api vā śrutibhūtatvāt sarvāsāṃ tasya bhāgo niyamyate / Jaim_10,3.75 /</l>\n\n</div>\n<div>\n\n<l>prakṛtiliṅgāsaṃyāgāt karmasaṃskāraṃ vikṛtāvadhikaṃ syāt / Jaim_10,4.1 /</l>\n\n<l>codanāliṅgasaṃyoge tadvikāraḥ pratīyeta prakṛtisannidhānāt / Jaim_10,4.2 /</l>\n\n<l>sarvatra tu grahāmnānam adhikaṃ syāt prakṛtivat / Jaim_10,4.3 /</l>\n\n<l>adhikaiś caikavākyatvāt / Jaim_10,4.4 /</l>\n\n<l>liṅgadarśanāc ca / Jaim_10,4.5 /</l>\n\n<l>prājāpatyeṣu cāmnānāt / Jaim_10,4.6 /</l>\n\n<l>āmane liṅgadarśanāt / Jaim_10,4.7 /</l>\n\n<l>upageṣu śaravat syāt prakṛtiliṅgasayogāt / Jaim_10,4.8 /</l>\n\n<l>ānarthakyāt tv adhikaṃ syāt / Jaim_10,4.9 /</l>\n\n<l>saṃskāre cānyasaṃyogāt / Jaim_10,4.10 /</l>\n\n<l>prayājavad iti cet / Jaim_10,4.11 /</l>\n\n<l>nārthānyatvāt / Jaim_10,4.12 /</l>\n\n<l>ācchādane tv aikārthyāt prākṛtasya vikāraḥ syāt / Jaim_10,4.13 /</l>\n\n<l>adhikaṃ vānyārthatvāt / Jaim_10,4.14 /</l>\n\n<l>samuccayaṃ ca darśayati / Jaim_10,4.15 /</l>\n\n<l>sāmasvarthāntaraśruter avikāraḥ pratīyeta / Jaim_10,4.16 /</l>\n\n<l>arthe tv aśrūyamāṇe śeṣatvāt prākṛtasya vikāraḥ syāt / Jaim_10,4.17 /</l>\n\n<l>sarveṣām aviśeṣāt / Jaim_10,4.18 /</l>\n\n<l>ekasyā vā śrutisāmarthyāt prakṛteś cāvikārāt / Jaim_10,4.19 /</l>\n\n<l>stomavibṛddhau tv adhikaṃ syād avibṛddhau dravyavikāraḥ syād itarasyāśrutitvāc ca / Jaim_10,4.20 /</l>\n\n<l>pavamāne syātāṃ tasminn āvāpodvāpadarśanāt / Jaim_10,4.21 /</l>\n\n<l>vacanāni tv apūrvatvāt / Jaim_10,4.22 /</l>\n\n<l>vidhiśabdasya mantratve bhāvaḥ syāt tena codanā / Jaim_10,4.23 /</l>\n\n<l>śeṣāṇāṃ vā codanaikatvāt tasmāt sarvatra śrūyate / Jaim_10,4.24 /</l>\n\n<l>tathottarasyāṃ tatau tatprakṛtitvāt / Jaim_10,4.25 /</l>\n\n<l>prākṛtasya guṇaśrutau saguṇenābhidhānaṃ syāt / Jaim_10,4.26 /</l>\n\n<l>avikāro vārthaśabdānapāyāt syād dravyavat / Jaim_10,4.27 /</l>\n\n<l>tathārambhāsamavāyād vā coditenābhidhānaṃ syād arthasya śrutisamavāyitvād avacane ca guṇaśāstram anarthakaṃ syāt / Jaim_10,4.28 /</l>\n\n<l>dravyeṣv ārambhagāmitvād arthe vikāraḥ sāmarthyāt / Jaim_10,4.29 /</l>\n\n<l>budhanvān pavamānavad viśeṣanirdeśāt / Jaim_10,4.30 /</l>\n\n<l>mantraniśeṣanirdeśān na devatāvikāraḥ syāt / Jaim_10,4.31 /</l>\n\n<l>vidhinigamabhedāt prakṛtau tatprakṛtitvād vikṛtāv api bhedaḥ syāt / Jaim_10,4.32 /</l>\n\n<l>yathoktaṃ vā vipratipatter na codanā / Jaim_10,4.33 /</l>\n\n<l>sviṣṭakṛddevatānyatve tacchabdatvān nivarteta / Jaim_10,4.34 /</l>\n\n<l>saṃyogo vārthāpatter abhidhānasya karmajatvāt / Jaim_10,4.35 /</l>\n\n<l>saguṇasya guṇalope nigameṣu yāvaduktaṃ syāt / Jaim_10,4.36 /</l>\n\n<l>sarvasya vaikakarmyāt / Jaim_10,4.37 /</l>\n\n<l>sviṣṭakṛd āvāpiko 'nuyāje syāt prayojanavad aṅgānām arthasaṃyogāt / Jaim_10,4.38 /</l>\n\n<l>anvāheti ca śastravatkarma syāc codanāntarāt / Jaim_10,4.39 /</l>\n\n<l>saṃskāro vā coditasya śabdasya vacanārthatvāt / Jaim_10,4.40 /</l>\n\n<l>syād guṇārthatvāt / Jaim_10,4.41 /</l>\n\n<l>manotāyāṃ tu vacanād avikāraḥ syāt / Jaim_10,4.42 /</l>\n\n<l>pṛṣṭhārthe 'nyad rathantarāt tadyonipūrvatvād ṛcāṃ pravibhaktatvāt / Jaim_10,4.43 /</l>\n\n<l>svayonau vā sarvākhyatvāt / Jaim_10,4.44 /</l>\n\n<l>yūpavad iti cet / Jaim_10,4.45 /</l>\n\n<l>na karmasaṃyogāt / Jaim_10,4.46 /</l>\n\n<l>kāryatvād uttarayor yathāprakṛti / Jaim_10,4.47 /</l>\n\n<l>samānadevate vā tṛcasyāvibhāgāt / Jaim_10,4.48 /</l>\n\n<l>grahāṇāṃ devatānyatve stutaśastrayoḥ karmatvād avikāraḥ syāt / Jaim_10,4.49 /</l>\n\n<l>ubhayapānāt pṛṣadājye dadhnaḥ syād upalakṣaṇaṃ nigameṣu pātavyasyopalakṣaṇāt / Jaim_10,4.50 /</l>\n\n<l>na vā parārthatvād yajñapativat / Jaim_10,4.51 /</l>\n\n<l>syād vā āvāhanasya tādarthyāt / Jaim_10,4.52 /</l>\n\n<l>na vā saṃskāraśabdatvāt / Jaim_10,4.53 /</l>\n\n<l>syād vā dravyābhidhānāt / Jaim_10,4.54 /</l>\n\n<l>dadhnas tu guṇabhūtatvād ājyapānigamāḥ syur guṇatvaṃ śruter ājyapradhānatvāt / Jaim_10,4.55 /</l>\n\n<l>dadhi vā syāt pradhānam ājye prathamāntyasaṃyogāt / Jaim_10,4.56 /</l>\n\n<l>api vājyapradhānatvād guṇārthe vyapadeśe bhaktyā saṃskāraśabdaḥ syāt / Jaim_10,4.57 /</l>\n\n<l>api vākhyāvikāratvāt tena syād upalakṣaṇam / Jaim_10,4.58 /</l>\n\n<l>na vā syād guṇaśāstratvāt / Jaim_10,4.59 /</l>\n\n</div>\n<div>\n\n<l>ānupūrvyavatām ekadeśagrahaṇeṣv āgamavad antyalopaḥ syāt / Jaim_10,5.1 /</l>\n\n<l>liṅgadarśanāc ca / Jaim_10,5.2 /</l>\n\n<l>vikalpo vā samatvāt / Jaim_10,5.3 /</l>\n\n<l>kramād upajano 'ntesyāt / Jaim_10,5.4 /</l>\n\n<l>liṅgam aviśiṣṭaṃ saṅkhyāyā hi tadvacanam / Jaim_10,5.5 /</l>\n\n<l>ādito vā pravṛttiḥ syād ārambhasya tadāditvād vacanād antyavidhiḥ syāt / Jaim_10,5.6 /</l>\n\n<l>ekatrike tṛcādiṣu mādhyandinechandasāṃ śrutibhūtatvāt / Jaim_10,5.7 /</l>\n\n<l>ādito vā tannyāyatvād itarasyānumānikatvāt / Jaim_10,5.8 /</l>\n\n<l>yathāniveśañ ca prakṛtivat saṅkhyāmātravikāratvāt / Jaim_10,5.9 /</l>\n\n<l>trikas tṛce dhurye syāt / Jaim_10,5.10 /</l>\n\n<l>ekasyāṃ vā stomasyāvṛttidharmatvāt / Jaim_10,5.11 /</l>\n\n<l>codanāsu tv apūrvatvāl liṅgena dharmaniyamaḥ syāt / Jaim_10,5.12 /</l>\n\n<l>prāptis tu rātriśabdasambandhāt / Jaim_10,5.13 /</l>\n\n<l>apūrvāsu tu saṅkhyāsu vikalpaḥ syāt sarvāsām arthavattvāt / Jaim_10,5.14 /</l>\n\n<l>stomavivṛddhau prākṛtānām abhyāsena saṅkhyāpūraṇam avikārāt saṅkhyāyāṃ guṇaśabdatvād anyasya cāśrutitvāt / Jaim_10,5.15 /</l>\n\n<l>āgamena vābhyāsasyāśrutitvāt / Jaim_10,5.16 /</l>\n\n<l>saṅkhyāyāś ca pṛthaktvaniveśāt / Jaim_10,5.17 /</l>\n\n<l>parākśabdatvāt / Jaim_10,5.18 /</l>\n\n<l>uktāvikārāc ca / Jaim_10,5.19 /</l>\n\n<l>aśrutitvān neti cet / Jaim_10,5.20 /</l>\n\n<l>syād arthacoditānāṃ parimāṇaśāstram / Jaim_10,5.21 /</l>\n\n<l>āvāpavacanaṃ cābhyāse nopapadyate / Jaim_10,5.22 /</l>\n\n<l>sāmnāṃ cotpattisāmarthyāt / Jaim_10,5.23 /</l>\n\n<l>dhūryeṣv apīti cet / Jaim_10,5.24 /</l>\n\n<l>nāvṛttidharmatvāt / Jaim_10,5.25 /</l>\n\n<l>vahiṣpavamāne na ṛgāgamaḥ sāmaikatvāt / Jaim_10,5.26 /</l>\n\n<l>abhyāsena tu saṃkhyāpūraṇaṃ sāmidhenīṣv abhyāsaprakṛtitvāt / Jaim_10,5.27 /</l>\n\n<l>aviśeṣān neti cet / Jaim_10,5.28 /</l>\n\n<l>syāt taddharmatvāt prakṛtivad abhyasyetāsaṅkhyāpūraṇāt / Jaim_10,5.29 /</l>\n\n<l>yāvad uktaṃ vā kṛtaparimāṇatvāt / Jaim_10,5.30 /</l>\n\n<l>adhikānāñ ca darśanāt / Jaim_10,5.31 /</l>\n\n<l>karmasv apīti cet / Jaim_10,5.32 /</l>\n\n<l>na coditatvāt / Jaim_10,5.33 /</l>\n\n<l>ṣoḍaśino vaikṛtatvaṃ tatra kṛtsnavidhānāt / Jaim_10,5.34 /</l>\n\n<l>prakṛtau cābhāvadarśanāt / Jaim_10,5.35 /</l>\n\n<l>ayajñavacanāc ca / Jaim_10,5.36 /</l>\n\n<l>prakṛtau vā śiṣṭatvāt / Jaim_10,5.37 /</l>\n\n<l>prakṛtidarśanāc ca / Jaim_10,5.38 /</l>\n\n<l>āmnātaṃ parisaṅkhyārtham / Jaim_10,5.39 /</l>\n\n<l>uktam abhāvadarśanam / Jaim_10,5.40 /</l>\n\n<l>guṇād ayajñatvam / Jaim_10,5.41 /</l>\n\n<l>tasyāgrayaṇād grahaṇam / Jaim_10,5.42 /</l>\n\n<l>ukthyāc ca vacanāt / Jaim_10,5.43 /</l>\n\n<l>tṛtīyasavane vacanāt syāt / Jaim_10,5.44 /</l>\n\n<l>anabhyāse parākśabdasya tādarthyāt / Jaim_10,5.45 /</l>\n\n<l>ukthyavicchedavacanatvāc ca / Jaim_10,5.46 /</l>\n\n<l>āgrayaṇād vā parākśabdasya deśavācitvāt punarādheyavat / Jaim_10,5.47 /</l>\n\n<l>vicchedaḥ stomasāmānyāt / Jaim_10,5.48 /</l>\n\n<l>ukthyāgniṣṭomasaṃyogād astutaśastraḥ syāt sati hi saṃsthānyatvam / Jaim_10,5.49 /</l>\n\n<l>saṃstutaśastro vā tadaṅgatvāt / Jaim_10,5.50 /</l>\n\n<l>liṅgadarśanāc ca / Jaim_10,5.51 /</l>\n\n<l>vacanāt saṃsthānyatvam / Jaim_10,5.52 /</l>\n\n<l>abhāvād atirātreṣu gṛhyate / Jaim_10,5.53 /</l>\n\n<l>anvayo vānārabhya vidhānāt / Jaim_10,5.54 /</l>\n\n<l>caturthecaturthe 'hany ahīnasya gṛhyata ity abhyāsena pratīyeta bhojanavat / Jaim_10,5.55 /</l>\n\n<l>api vā saṅkhyāvattvān nānāhīneṣu gṛhyate pakṣavad ekasmin saṃkhyārthabhāvāt / Jaim_10,5.56 /</l>\n\n<l>bhojane tatsaṅkhyaṃ syāt / Jaim_10,5.57 /</l>\n\n<l>jagatsāmni sāmābhāvād ṛktaḥ sāmatadākhyaṃ syāt / Jaim_10,5.58 /</l>\n\n<l>ubhayasāmni naimittikaṃ vikalpena samatvāt syāt / Jaim_10,5.59 /</l>\n\n<l>mukhyena vā niyamyeta / Jaim_10,5.60 /</l>\n\n<l>nimittavighātād vā kratuyuktasya karma syāt / Jaim_10,5.61 /</l>\n\n<l>aindravāyavasyāgravacanād āditaḥ pratikarṣaḥ syāt / Jaim_10,5.62 /</l>\n\n<l>api vā dharmāviśeṣāt taddharmāṇāṃ svasthāne prakaraṇād agratvam ucyate / Jaim_10,5.63 /</l>\n\n<l>dhārāsaṃyogāc ca / Jaim_10,5.64 /</l>\n\n<l>kāmasaṃyoge tu vacanād āditaḥ pratikarṣaḥ syāt / Jaim_10,5.65 /</l>\n\n<l>taddeśānāṃ vāgrasaṃyogāt tadyuktaṃ kāmaśāstraṃ syān nityasaṃyogāt / Jaim_10,5.66 /</l>\n\n<l>pareṣu cāgraśabdaḥ pūrvavat syāt tadādiṣu / Jaim_10,5.67 /</l>\n\n<l>pratikarṣo vā nityārthenāgrasya tadasaṃyogāt / Jaim_10,5.68 /</l>\n\n<l>pratikarṣañ ca darśayati / Jaim_10,5.69 /</l>\n\n<l>purastād aindravāyavasyāgrasya kṛtadeśatvāt / Jaim_10,5.70 /</l>\n\n<l>tulyadharmatvāc ca / Jaim_10,5.71 /</l>\n\n<l>tathā ca liṅgadarśanam / Jaim_10,5.72 /</l>\n\n<l>sādanaṃ cāpi śeṣatvāt / Jaim_10,5.73 /</l>\n\n<l>liṅgadarśanāc ca / Jaim_10,5.74 /</l>\n\n<l>pradānaṃ cāpi sādanavat / Jaim_10,5.75 /</l>\n\n<l>na vā pradhānatvāc cheṣatvāt sādanaṃ tathā / Jaim_10,5.76 /</l>\n\n<l>tryanīkāyāṃ nyāyokteṣv āmnānaṃ guṇārthaṃ syāt / Jaim_10,5.77 /</l>\n\n<l>api vāhargaṇeṣv agnivat samānavidhānaṃ syāt / Jaim_10,5.78 /</l>\n\n<l>dvādaśāhasya vyūḍhasamūḍhatvaṃ pṛṣṭhavat samānavidhānaṃ syāt / Jaim_10,5.79 /</l>\n\n<l>vyūḍho vā liṅgadarśanāt samūḍhavikāraḥ syāt / Jaim_10,5.80 /</l>\n\n<l>kāmasaṃyogāt / Jaim_10,5.81 /</l>\n\n<l>tasyobhayathā pravṛttir aikakarmyāt / Jaim_10,5.82 /</l>\n\n<l>ekādaśinīvat tryanīkā parivṛttiḥ syāt / Jaim_10,5.83 /</l>\n\n<l>svasthānavivṛddhir vāhnām apratyakṣasaṅkhyatvāt / Jaim_10,5.84 /</l>\n\n<l>pṛṣṭhyāvṛttau cāgrayaṇasya darśanāt trayastriṃśe parivṛttau punaraindravāyavaḥ syāt / Jaim_10,5.85 /</l>\n\n<l>vacanāt parivṛttir aikādaśineṣu / Jaim_10,5.86 /</l>\n\n<l>liṅgadarśanāc ca / Jaim_10,5.87 /</l>\n\n<l>chandovyatikramād vyūḍhe bhakṣapavamānaparidhikapālasyama ntrāṇāṃ yathotpattivacanam ūhavat syāt / Jaim_10,5.88 /</l>\n\n</div>\n<div>\n\n<l>ekarca sthāni yajñe syuḥ svādhyāyavat / Jaim_10,6.1 /</l>\n\n<l>tṛce vā liṅgadarśanāt / Jaim_10,6.2 /</l>\n\n<l>svardṛśaṃ prativīkṣaṇaṃ kālamātraṃ parārthatvāt / Jaim_10,6.3 /</l>\n\n<l>pṛṣṭhyasya yugapadvidher ekāhavad dvisāmatvam / Jaim_10,6.4 /</l>\n\n<l>vibhakte vā samastavidhānāt tadvibhāge vipratiṣiddham / Jaim_10,6.5 /</l>\n\n<l>samāsas tv ekādaśineṣu tatprakṛtitvāt / Jaim_10,6.6 /</l>\n\n<l>vihārapratiṣedhāc ca / Jaim_10,6.7 /</l>\n\n<l>śrutito vā lokavad vibhāgaḥ syāt / Jaim_10,6.8 /</l>\n\n<l>vihāraprakṛtitvāc ca / Jaim_10,6.9 /</l>\n\n<l>viśaye ca tadāsatteḥ / Jaim_10,6.10 /</l>\n\n<l>trayas tatheti cet / Jaim_10,6.11 /</l>\n\n<l>na samatvāt prayājavat / Jaim_10,6.12 /</l>\n\n<l>sarvapṛṣṭhe pṛṣṭhaśabdāt teṣāṃ syād ekadeśatvaṃ pṛṣṭhasya kṛtadeśatvāt / Jaim_10,6.13 /</l>\n\n<l>vidhes tu viprakarṣaḥ syāt / Jaim_10,6.14 /</l>\n\n<l>vairūpasāmā kratusaṃyogāt trivṛdvad ekasāmā syāt / Jaim_10,6.15 /</l>\n\n<l>pṛṣṭhārthe vā prakṛtiliṅgasaṃyogāt / Jaim_10,6.16 /</l>\n\n<l>trivṛdvad iti cet / Jaim_10,6.17 /</l>\n\n<l>na prakṛtāv akṛtsnasaṃyogāt / Jaim_10,6.18 /</l>\n\n<l>vidhitvān neti cet / Jaim_10,6.19 /</l>\n\n<l>syād viśaye tannyāyatvāt karmāvibhāgāt / Jaim_10,6.20 /</l>\n\n<l>prakṛteś cāvikārāt / Jaim_10,6.21 /</l>\n\n<l>trivṛti saṅkhyātvena sarvasaṃkhyāvikāraḥ syāt / Jaim_10,6.22 /</l>\n\n<l>stomasya vā talliṅgatvāt / Jaim_10,6.23 /</l>\n\n<l>ubhayasāmni viśvajidvadvibhāgaḥ syāt / Jaim_10,6.24 /</l>\n\n<l>pṛṣṭārthe vātadarthatvāt / Jaim_10,6.25 /</l>\n\n<l>liṅgadarśanāc ca / Jaim_10,6.26 /</l>\n\n<l>pṛṣṭhe rasabhojanam āvṛtte saṃsthite trayastriṃśe 'hani syāt tadānantaryāt prakṛtivat / Jaim_10,6.27 /</l>\n\n<l>ante vā kṛtakālatvāt / Jaim_10,6.28 /</l>\n\n<l>abhyāse ca tadabhyāsaḥ karmaṇaḥ punaḥ prayogāt / Jaim_10,6.29 /</l>\n\n<l>ante vā kṛtakālatvāt / Jaim_10,6.30 /</l>\n\n<l>āvṛttis tu vyavāye kālabhedāt syāt / Jaim_10,6.31 /</l>\n\n<l>madhu na dīkṣitā brahmacāritvāt / Jaim_10,6.32 /</l>\n\n<l>prāśyeta yajñārthatvāt / Jaim_10,6.33 /</l>\n\n<l>mānasam ahar antaraṃ syād bhedavyapadeśāt / Jaim_10,6.34 /</l>\n\n<l>tena ca saṃstavāt / Jaim_10,6.35 /</l>\n\n<l>ahar antāc ca pareṇa codanā / Jaim_10,6.36 /</l>\n\n<l>pakṣe saṅkhyā sahasravat / Jaim_10,6.37 /</l>\n\n<l>aharaṅgaṃ vāṃśuvac codanābhāvāt / Jaim_10,6.38 /</l>\n\n<l>daśamavisargavacanāc ca / Jaim_10,6.39 /</l>\n\n<l>daśame 'hanīti ca tadguṇaśāstrāt / Jaim_10,6.40 /</l>\n\n<l>saṅkhyāsāmañjasyāt / Jaim_10,6.41 /</l>\n\n<l>paśvatireke caikasya bhāvāt / Jaim_10,6.42 /</l>\n\n<l>stutivyapadeśam aṅgena vipratiṣiddhaṃ vratavat / Jaim_10,6.43 /</l>\n\n<l>vacanād atadantatvam / Jaim_10,6.44 /</l>\n\n<l>satram ekaḥ prakṛtivat / Jaim_10,6.45 /</l>\n\n<l>vacanāt tu bahūnāṃ syāt / Jaim_10,6.46 /</l>\n\n<l>apadeśaḥ syād iti cet / Jaim_10,6.47 /</l>\n\n<l>naikavyapadeśāt / Jaim_10,6.48 /</l>\n\n<l>sannivāpañ ca darśayati / Jaim_10,6.49 /</l>\n\n<l>bahūnām iti caikasmin viśeṣavacanaṃ vyartham / Jaim_10,6.50 /</l>\n\n<l>anye syur ṛtvijaḥ prakṛtivat / Jaim_10,6.51 /</l>\n\n<l>api vā yajamānāḥ syur ṛtvijām abhidhānasaṃyogāt teṣāṃ syād yajamānatvam / Jaim_10,6.52 /</l>\n\n<l>kartṛsaṃskāro vacanād ādhātṛvad iti cet / Jaim_10,6.53 /</l>\n\n<l>syād viśaye tannyāyatvāt prakṛtivat / Jaim_10,6.54 /</l>\n\n<l>svāmyākhyāḥ syur gṛhapativad iti cet / Jaim_10,6.55 /</l>\n\n<l>na prasiddhagrahaṇatvād asaṃyuktasya taddharmeṇa / Jaim_10,6.56 /</l>\n\n<l>dīkṣitādīkṣitavyapadeśaś ca nopapadyate 'rthayor nityabhāvitvāt / Jaim_10,6.57 /</l>\n\n<l>adakṣiṇatvāc ca / Jaim_10,6.58 /</l>\n\n<l>dvādaśāhasya satratvam āsanopāyicodanena yajamānabahutvena ca satraśabdābhisaṃyogāt / Jaim_10,6.59 /</l>\n\n<l>yajaticodanād ahīnatvaṃ svāmināṃ cāsthitaparimāṇatvāt / Jaim_10,6.60 /</l>\n\n<l>ahīne dakṣiṇāśāstraṃ guṇatvāt pratyaha karmabhedaḥ syāt / Jaim_10,6.61 /</l>\n\n<l>sarvasya vaikakarmyāt / Jaim_10,6.62 /</l>\n\n<l>pṛṣadājyavad vāhnāṃ guṇaśāstraṃ syāt / Jaim_10,6.63 /</l>\n\n<l>jyautiṣṭomyas tu dakṣiṇāḥ sarvāsām ekakarmatvāt prakṛtivat tasmān nāsāṃ vikāraḥ syāt / Jaim_10,6.64 /</l>\n\n<l>dvādaśāhe tu vacanāt pratyahaṃ dakṣiṇābhedas tatprakṛtitvāt pareṣu tāsāṃ saṃkhyāvikāraḥ syāt / Jaim_10,6.65 /</l>\n\n<l>parikrayāvibhāgād vā samastasya vikāraḥ syāt / Jaim_10,6.66 /</l>\n\n<l>bhedas tu guṇasaṃyogāt / Jaim_10,6.67 /</l>\n\n<l>pratyahaṃ sarvasaṃskāraḥ prakṛtivat sarvāsāṃ sarvaśeṣatvāt / Jaim_10,6.68 /</l>\n\n<l>ekārthatvān neti cet / Jaim_10,6.69 /</l>\n\n<l>syād utpattau kālabhedāt / Jaim_10,6.70 /</l>\n\n<l>vibhajya tu saṃskāravacanād dvādaśāhavat / Jaim_10,6.71 /</l>\n\n<l>liṅgena dravyanirdeśe sarvatra pratyayaḥ syāl liṅgasya sarvagāmitvād āgneyavat / Jaim_10,6.72 /</l>\n\n<l>yāvad arthaṃ vārthaśeṣatvād alpena parimāṇaṃ syāt tasmiṃś ca liṅgasāmarthyam / Jaim_10,6.73 /</l>\n\n<l>āgneye kṛtsnavidhiḥ / Jaim_10,6.74 /</l>\n\n<l>ṛjīṣasya pradhānatvād ahargaṇe sarvasya pratipattiḥ syāt / Jaim_10,6.75 /</l>\n\n<l>vāsasi mānopāvaharaṇe prakṛtau somasya vacanāt / Jaim_10,6.76 /</l>\n\n<l>tatrāhargaṇe 'rthād vāsaḥ prakṛtiḥ syāt / Jaim_10,6.77 /</l>\n\n<l>mānaṃ pratyutpādayet prakṛtau tena darśanād upāvaharaṇasya / Jaim_10,6.78 /</l>\n\n<l>haraṇe vā śrutyasaṃyogād arthād vikṛtau tena / Jaim_10,6.79 /</l>\n</div>\n<div>\n\n<l>paśor ekahaviṣṭvaṃ samastacoditatvāt / Jaim_10,7.1 /</l>\n\n<l>pratyaṅgaṃ vā grahavad aṅgānāṃ pṛthakkalpanatvāt / Jaim_10,7.2 /</l>\n\n<l>havir bhedāt karmaṇe 'bhyāsas tasmāt tebhyo 'vadānaṃ syāt / Jaim_10,7.3 /</l>\n\n<l>ājyabhāgavad vā nirdeśāt parisaṃkhyā syāt / Jaim_10,7.4 /</l>\n\n<l>teṣāṃ vā dvyavadānatvaṃ vivakṣann abhinirdiśet paśoḥ pañcāvadānatvāt / Jaim_10,7.5 /</l>\n\n<l>aṃsaśiro'nūkasakthipratiṣedhaś ca tadanyaparisaṅkhyāne 'narthakaḥ syāt pradānatvāt teṣāṃ niravadānapratiṣedhaḥ syāt / Jaim_10,7.6 /</l>\n\n<l>api vā parisaṅkhyā syād anavadānīyaśabdatvāt / Jaim_10,7.7 /</l>\n\n<l>abrāhmaṇe ca darśanāt / Jaim_10,7.8 /</l>\n\n<l>śṛtāśṛtopadeśāc ca teṣām utsargavad ayajñaśeṣatvaṃ / Jaim_10,7.9 /</l>\n\n<l>ijyāśeṣāt sviṣṭakṛd ijyeta prakṛtivat / Jaim_10,7.10 /</l>\n\n<l>tryaṅgair vā śaravad vikāraḥ syāt / Jaim_10,7.11 /</l>\n\n<l>adhyūdhnī hotus tryaṅgavad iḍābhakṣavikāraḥ syāt / Jaim_10,7.12 /</l>\n\n<l>śeṣe vā samavaiti tasmād rathavan niyamaḥ syāt / Jaim_10,7.13 /</l>\n\n<l>aśāstratvāt tu naivaṃ syāt / Jaim_10,7.14 /</l>\n\n<l>api vā dānamātraṃ syād bhakṣaśabdānabhisambandhāt / Jaim_10,7.15 /</l>\n\n<l>dātus tv avidyamānatvād iḍābhakṣavikāraḥ syāc cheṣaṃ pratyaviśiṣṭatvāt / Jaim_10,7.16 /</l>\n\n<l>agnīdhaś ca vaniṣṭhur adhyūdhnīvat / Jaim_10,7.17 /</l>\n\n<l>aprākṛtatvān maitrāvaruṇasyābhakṣatvam / Jaim_10,7.18 /</l>\n\n<l>syād vā hotradhvaryuvikāratvāt tayo karmābhisambandhāt / Jaim_10,7.19 /</l>\n\n<l>dvibhāgaḥ syād dvikarmatvāt / Jaim_10,7.20 /</l>\n\n<l>ekatvād vaikabhāgaḥ syād bhāgasyāśrutibhūtatvāt / Jaim_10,7.21 /</l>\n\n<l>pratiprasthātuś ca vapāśrapaṇāt / Jaim_10,7.22 /</l>\n\n<l>abhakṣo vā karmabhedāt tasyāḥ sarvapradānatvāt / Jaim_10,7.23 /</l>\n\n<l>vikṛtau prākṛtasya vidher grahaṇāt punaḥ śrutir anarthikā syāt / Jaim_10,7.24 /</l>\n\n<l>api vāgneyavad dviśabdatvaṃ syāt / Jaim_10,7.25 /</l>\n\n<l>na vā śabdapṛthaktvāt / Jaim_10,7.26 /</l>\n\n<l>adhikaṃ vārthavattvāt syād arthavādaguṇābhāve vacanād avikāre teṣu hi tādarthyaṃ syād apūrvatvāt / Jaim_10,7.27 /</l>\n\n<l>pratiṣedhaḥ syād iti cet / Jaim_10,7.28 /</l>\n\n<l>nāśrutatvāt / Jaim_10,7.29 /</l>\n\n<l>agrahaṇād iti cet / Jaim_10,7.30 /</l>\n\n<l>na tulyatvāt / Jaim_10,7.31 /</l>\n\n<l>tathā tadgrahaṇe syāt / Jaim_10,7.32 /</l>\n\n<l>apūrvatāṃ tu darśayed grahaṇasyārthavattvāt / Jaim_10,7.33 /</l>\n\n<l>tato 'pi yāvaduktaṃ syāt / Jaim_10,7.34 /</l>\n\n<l>sviṣṭakṛdbhakṣapratiṣedhaḥ syāt tulyakāraṇatvāt / Jaim_10,7.35 /</l>\n\n<l>atiṣedho vā darśanād iḍāyāṃ syāt / Jaim_10,7.36 /</l>\n\n<l>pratiṣedho vā vidhipūrvasya darśanāt / Jaim_10,7.37 /</l>\n\n<l>śaṃyviḍāntatve vikalpaḥ syāt pareṣu patnyanuyājapratiṣedho 'narthakaḥ syāt / Jaim_10,7.38 /</l>\n\n<l>nityānuvādo vā karmaṇaḥ syād aśabdatvāt / Jaim_10,7.39 /</l>\n\n<l>pratiṣedhārthavattvāc cottarasya parastāt pratiṣedhaḥ syāt / Jaim_10,7.40 /</l>\n\n<l>prāpter vā pūrvasya vacanād atikramaḥ syāt / Jaim_10,7.41 /</l>\n\n<l>pratiṣedhasya tvarāyuktatvāt tasya ca nānyadeśatvam / Jaim_10,7.42 /</l>\n\n<l>upasatsu yāvaduktam akarma syāt / Jaim_10,7.43 /</l>\n\n<l>stroveṇa vāguṇatvāc cheṣapratiṣedhaḥ syāt / Jaim_10,7.44 /</l>\n\n<l>apratiṣedhaṃ vā pratiṣidhyapratiprasavāt / Jaim_10,7.45 /</l>\n\n<l>anijyā vā śeṣasya mukhyadevatān abhījyatvāt / Jaim_10,7.46 /</l>\n\n<l>avabhṛthe barhiṣaḥ pratiṣedhāc cheṣakarma syāt / Jaim_10,7.47 /</l>\n\n<l>ājyabhāgayor vā guṇatvāc cheṣapratiṣedhaḥ syāt / Jaim_10,7.48 /</l>\n\n<l>prayājānāṃ tv ekadeśapratiṣedhād vākyaśeṣatvaṃ tasmān nityānuvādaḥ syāt / Jaim_10,7.49 /</l>\n\n<l>ājyabhāgayor grahaṇaṃ vityānuvādo vā gṛhamedhīyavat syāt / Jaim_10,7.50 /</l>\n\n<l>virodhinām ekaśrutau niyamaḥ syād grahaṇasyārthavattvāc charavac ca śrutito viśiṣṭatvāt / Jaim_10,7.51 /</l>\n\n<l>ubhayapradeśān neti cet / Jaim_10,7.52 /</l>\n\n<l>śareṣv apīti cet / Jaim_10,7.53 /</l>\n\n<l>virodhyagrahaṇāt tathā śareṣv iti cet / Jaim_10,7.54 /</l>\n\n<l>tathetarāsmin / Jaim_10,7.55 /</l>\n\n<l>śrutyānarthakyam iti cet / Jaim_10,7.56 /</l>\n\n<l>grahaṇasyārthavattvād grahaṇam apravṛtte syāt / Jaim_10,7.57 /</l>\n\n<l>sarvāsāṃ ca guṇānām arthavattvād grahaṇam apravṛtte syāt / Jaim_10,7.58 /</l>\n\n<l>adhikaṃ syād iti cet / Jaim_10,7.59 /</l>\n\n<l>nārthābhāvāt / Jaim_10,7.60 /</l>\n\n<l>tathaikārthavikāre prākṛtasyāpravṛttiḥ pravṛttau hi vikalpaḥ syāt / Jaim_10,7.61 /</l>\n\n<l>yāvacchrutīti cet / Jaim_10,7.62 /</l>\n\n<l>na prakṛtāv aśabdatvāt / Jaim_10,7.63 /</l>\n\n<l>vikṛtau tv aniyamaḥ syāt praṣadājyavad grahaṇasya guṇārthatvād ubhayoś ca pradiṣṭatvād guṇaśāstraṃ yadeti syāt / Jaim_10,7.64 /</l>\n\n<l>aikārthyād vā niyamyeta śrutito viśiṣṭatvāt / Jaim_10,7.65 /</l>\n\n<l>virodhitvāc ca lokavat / Jaim_10,7.66 /</l>\n\n<l>kratoś ca tadguṇatvāt / Jaim_10,7.67 /</l>\n\n<l>virodhināñ ca tacchrutāv aśabdatvād vikalpaḥ syāt / Jaim_10,7.68 /</l>\n\n<l>pṛṣadājye samuccayād grahaṇasya guṇārthatvam / Jaim_10,7.69 /</l>\n\n<l>yady api caturavattīti tu niyame nopapadyate / Jaim_10,7.70 /</l>\n\n<l>kratvantare vā tannyāyatvāt karmabhedāt / Jaim_10,7.71 /</l>\n\n<l>yathāśrutīti cet / Jaim_10,7.72 /</l>\n\n<l>na codanaikatvāt / Jaim_10,7.73 /</l>\n\n</div>\n<div>\n\n<l>pratiṣedhaḥ pradeśe 'nārabhyavidhāne ca prāptapratiṣiddhatvād vikalpaḥ syāt / Jaim_10,8.1 /</l>\n\n<l>arthaprāptavad iti cet / Jaim_10,8.2 /</l>\n\n<l>na tulyahetutvād ubhayaṃ śabdalakṣaṇam / Jaim_10,8.3 /</l>\n\n<l>api tu vākyaśeṣaḥ syād anyāyyatvād vikalpasya vidhīnām ekadeśaḥ syāt / Jaim_10,8.4 /</l>\n\n<l>apūrve cārthavādaḥ syāt / Jaim_10,8.5 /</l>\n\n<l>śiṣṭvā tu pratiṣedhaḥ syāt / Jaim_10,8.6 /</l>\n\n<l>na ced anyaṃ prakalpayet prakḷptāv arthavādaḥ syād ānarthakyāt parasāmarthyāc ca / Jaim_10,8.7 /</l>\n\n<l>pūrvaiś ca tulyakālatvāt / Jaim_10,8.8 /</l>\n\n<l>upavādaś ca tadvat / Jaim_10,8.9 /</l>\n\n<l>pratiṣedhād akarmeti cet / Jaim_10,8.10 /</l>\n\n<l>na śabdapūrvatvāt / Jaim_10,8.11 /</l>\n\n<l>dīkṣitasya dānahomapākapratiṣedho 'viśeṣāt sarvadānahomapākapratiṣedhaḥ syāt / Jaim_10,8.12 /</l>\n\n<l>akratuyuktānāṃ vā dharmaḥ syāt kratoḥ pratyakṣaśiṣṭatvāt / Jaim_10,8.13 /</l>\n\n<l>tasya vāpy ānumānikam aviśeṣāt / Jaim_10,8.14 /</l>\n\n<l>api tu vākyaśeṣatvād itaraparyudāsaḥ syāt pratiṣedhe vikalpaḥ syāt / Jaim_10,8.15 /</l>\n\n<l>aviśeṣeṇa yac chāstram anyāyyatvād vikalpasya tat sandigdham ārād viśeṣaśiṣṭaṃ syāt / Jaim_10,8.16 /</l>\n\n<l>aprakaraṇe tu yac chāstraṃ viśeṣe śruyamāṇam avikṛtam ājyabhāgavat prākṛtapratiṣedhārtham / Jaim_10,8.17 /</l>\n\n<l>vikāre tu tadarthaṃ syāt / Jaim_10,8.18 /</l>\n\n<l>vākyaśeṣo vā kratunā grahaṇāt syād anārabhyavidhānasya / Jaim_10,8.19 /</l>\n\n<l>mantreṣv avākyaśeṣatvaṃ guṇopadeśāt syāt / Jaim_10,8.20 /</l>\n\n<l>anāmnāte ca darśanāt / Jaim_10,8.21 /</l>\n\n<l>pratiṣedhāc ca / Jaim_10,8.22 /</l>\n\n<l>agnyatigrāhyasya vikṛtāv upadeśād apravṛttiḥ syāt / Jaim_10,8.23 /</l>\n\n<l>māsi grahaṇañ ca tadvāt / Jaim_10,8.24 /</l>\n\n<l>grahaṇaṃ vā tulyatvāt / Jaim_10,8.25 /</l>\n\n<l>liṅgadarśanāc ca / Jaim_10,8.26 /</l>\n\n<l>grahaṇaṃ samānavidhānaṃ syāt / Jaim_10,8.27 /</l>\n\n<l>māsigrahaṇam abhyāsapratiṣedhārtham / Jaim_10,8.28 /</l>\n\n<l>utpattitādarthyāc caturavattama pradhānasya homasaṃyogād adhikam ājyam atulyatvāl lokavad utpatter guṇabhūtatvāt / Jaim_10,8.29 /</l>\n\n<l>tatsaṃskāraśruteś ca / Jaim_10,8.30 /</l>\n\n<l>tābhyāṃ vā saha sviṣṭakṛtaḥ sakṛttve dvipabhighāraṇena tadāptivacanāt / Jaim_10,8.31 /</l>\n\n<l>tulyavac cābhidhāya sarveṣu bhaktyanukramaṇāt / Jaim_10,8.32 /</l>\n\n<l>sāptadaśyavan niyamyeta / Jaim_10,8.33 /</l>\n\n<l>haviṣo vā guṇabhūtatvāt tathābhūtavivakṣā syāt / Jaim_10,8.34 /</l>\n\n<l>puroḍāśābhyām itya dhikṛtānāṃ puroḍāśayor upadeśas tacchrutitvād vaiśyastomavat / Jaim_10,8.35 /</l>\n\n<l>na tv anityādhikāro 'sti vidhau nityena sambandhas tasmād avākyaśeṣatvam / Jaim_10,8.36 /</l>\n\n<l>sati ca naikadeśena kartuḥ pradhānabhūtatvāt / Jaim_10,8.37 /</l>\n\n<l>kṛtsnatvāt tu tathā stome / Jaim_10,8.38 /</l>\n\n<l>kartuḥ syād iti cet / Jaim_10,8.39 /</l>\n\n<l>na guṇārthatvāt prāpte na copadeśārthaḥ / Jaim_10,8.40 /</l>\n\n<l>karmaṇos tu prakaraṇe tannyāyatvād guṇānāṃ liṅgena kālaśāstraṃ syāt / Jaim_10,8.41 /</l>\n\n<l>yadi tu sānnāyyaṃ somayājino na tābhyāṃ samavāyo 'sti vibhaktakālatvāt / Jaim_10,8.42 /</l>\n\n<l>api vā vihitatvād guṇārthāyāṃ punaḥ śrutau sandehe śrutir dvidevatārthā syād yathānabhipretas tathāgneyo darśanād ekadevate / Jaim_10,8.43 /</l>\n\n<l>vidhiṃ tu bādarāyaṇaḥ / Jaim_10,8.44 /</l>\n\n<l>pratiṣiddhavijñānād vā / Jaim_10,8.45 /</l>\n\n<l>tathā cānyārthadarśanam / Jaim_10,8.46 /</l>\n\n<l>upāṃśuyājam antarā yajatīti havirliṅgāśrutitvād yathākāmī pratīyeta / Jaim_10,8.47 /</l>\n\n<l>dhrauvād vā sarvasaṃyogāt / Jaim_10,8.48 /</l>\n\n<l>tadvac ca devatāyāṃ syāt / Jaim_10,8.49 /</l>\n\n<l>tāndrīṇāṃ prakaraṇāt / Jaim_10,8.50 /</l>\n\n<l>dharmād vā syāt prajāpatiḥ / Jaim_10,8.51 /</l>\n\n<l>devatāyās tv anirvacanaṃ tatra śabdasyeha mṛdutvaṃ tasmād ihādhikāreṇa / Jaim_10,8.52 /</l>\n\n<l>viṣṇur vā syād dhautrāmnānād amāvāsyāhaviś ca syād dhautrasya tatra darśanāt / Jaim_10,8.53 /</l>\n\n<l>api vā paurṇamāsyāṃ syāt pradhānaśabdasaṃyogād guṇatvān mantro yathā pradhānaṃ syāt / Jaim_10,8.54 /</l>\n\n<l>ānantaryañ ca sānnāyyasya puroḍāśena darśayaty amāvāsyāvikāre / Jaim_10,8.55 /</l>\n\n<l>agnīṣomavidhānāt tu paurṇamāsyām ubhayatra vidhīyate / Jaim_10,8.56 /</l>\n\n<l>pratiṣiddhyavidhānād vā viṣṇuḥ samānadeśaḥ syāt / Jaim_10,8.57 /</l>\n\n<l>tathā cānyārthadarśanam / Jaim_10,8.58 /</l>\n\n<l>na cānaṅga sakṛc chrutāv ubhayatra vidhīyotāsambandhāt / Jaim_10,8.59 /</l>\n\n<l>guṇānāṃ ca parārthatvāt pravṛttau vidhiliṅgāni darśayati / Jaim_10,8.60 /</l>\n\n<l>vikāre cāśrutitvāt / Jaim_10,8.61 /</l>\n\n<l>dvipuroḍāśāyāṃ syād antarārthatvāt / Jaim_10,8.62 /</l>\n\n<l>ajāmikaraṇārthatvāc ca / Jaim_10,8.63 /</l>\n\n<l>tadartham iti cen na tatpradhānatvāt / Jaim_10,8.64 /</l>\n\n<l>aśiṣṭhena ca sambandhāt / Jaim_10,8.65 /</l>\n\n<l>utpattes tu niveśaḥ syād guṇasyānuparodhenārthasya vidyamānatvād vidhānād antarārthasya naimittikatvāt tadabhāve 'śrutau syāt / Jaim_10,8.66 /</l>\n\n<l>ubhayos tu vidhānāt / Jaim_10,8.67 /</l>\n\n<l>guṇānāñ ca parārthatvād upaveṣavad yadeti syāt / Jaim_10,8.68 /</l>\n\n<l>anapāyaś ca kālasya lakṣaṇaṃ hi puroḍāśau / Jaim_10,8.69 /</l>\n\n<l>praśaṃsārtham ajāmitvam / Jaim_10,8.70 /</l>\n\n</div>\n<div>\n\n<l>prayojanābhisambandhāt pṛthak satāṃ tataḥ syād aikakarmyam ekaśabdābhisaṃyogāt / Jaim_11,1.1 /</l>\n\n<l>śeṣavad vā prayojanaṃ pratijanaṃ pratikarma vibhajyeta / Jaim_11,1.2 /</l>\n\n<l>avidhānāt tu naivaṃ syāt / Jaim_11,1.3 /</l>\n\n<l>śeṣasya hi parārthatvād vidhānāt pratipradhānabhāvaḥ syāt / Jaim_11,1.4 /</l>\n\n<l>aṅgānāṃ tu śabdabhedāt kratuvat syāt phalānayatvam / Jaim_11,1.5 /</l>\n\n<l>arthabhedas tu tatrāthehaikārthyād aikakarmyam / Jaim_11,1.6 /</l>\n\n<l>śabdabhedān neti cet / Jaim_11,1.7 /</l>\n\n<l>karmārthatvāt prayoge tācchabdyaṃ syāt tadarthatvāt / Jaim_11,1.8 /</l>\n\n<l>kartṛvidher nānārthatvād guṇapradhāneṣu / Jaim_11,1.9 /</l>\n\n<l>ārambhasya śabdapūrvatvāt / Jaim_11,1.10 /</l>\n\n<l>ekenāpi samāpyeta kṛtārthatvād yathā kratvantareṣu prāpteṣu cottarāvat syāt / Jaim_11,1.11 /</l>\n\n<l>phalābhāvān neti cet / Jaim_11,1.12 /</l>\n\n<l>na karmasaṃyogāt prayojanabaśabdadoṣaṃ syāt / Jaim_11,1.13 /</l>\n\n<l>ekaśabdyād iti cet / Jaim_11,1.14 /</l>\n\n<l>nārthapṛthaktvāt samatvād aguṇatvam / Jaim_11,1.15 /</l>\n\n<l>vidhes tv ekaśrutitvād aparyāyavidhānān nityavac chrutabhūtābhisaṃyogād arthena yugapatprāpter yathāprāptaṃ svaśabdo nivītavat sarvaprayoge pravṛttiḥ syāt / Jaim_11,1.16 /</l>\n\n<l>tathā karmopadeśatvāt / Jaim_11,1.17 /</l>\n\n<l>kratvantareṣu punarvacanam / Jaim_11,1.18 /</l>\n\n<l>uttarāsvaśrutitvād viśeṣāṇāṃ kṛtārthatvāt saṃdohe yathākāmī pratīyeta / Jaim_11,1.19 /</l>\n\n<l>karmaṇy ārambhabhāvyatvāt kṛṣivat pratyārambhaṃ phalāni syuḥ / Jaim_11,1.20 /</l>\n\n<l>adhikāraś ca sarveṣāṃ kāryatvād upapadyate viśeṣaḥ / Jaim_11,1.21 /</l>\n\n<l>sakṛt tu syāt kṛtārthatvād aṅgavat / Jaim_11,1.22 /</l>\n\n<l>śabdārthaś ca tathā loke / Jaim_11,1.23 /</l>\n\n<l>api vā saṃprayoge yathākāmī pratīyetāśrutitvād vidhiṣu vacanāni syuḥ / Jaim_11,1.24 /</l>\n\n<l>ekaśabdyāt tathāṅgeṣu / Jaim_11,1.25 /</l>\n\n<l>loke karmārthalakṣaṇam / Jaim_11,1.26 /</l>\n\n<l>kriyāṇām arthaśeṣatvāt pratyakṣatas tannirvṛttyāpavargaḥ syāt / Jaim_11,1.27 /</l>\n\n<l>dharmamātre tv adarśanāc chabdārthenāpavargaḥ syāt / Jaim_11,1.28 /</l>\n\n<l>kratuvac cānumānenābhyāse phalabhūmā syāt / Jaim_11,1.29 /</l>\n\n<l>sakṛd vā kāraṇaikatvāt / Jaim_11,1.30 /</l>\n\n<l>parimāṇaṃ cāniyamena syāt / Jaim_11,1.31 /</l>\n\n<l>phalasyārambhanirvṛtteḥ kratuṣu syāt phalānyatvam / Jaim_11,1.32 /</l>\n\n<l>arthavāṃs tu naikatvād abhyāsaḥ syād anarthako yathā bhojanam ekasminn arthasyāparimāṇatvāt pradhāne ca kriyārthatvād aniyamaḥ syāt / Jaim_11,1.33 /</l>\n\n<l>pṛthaktvād vidhitaḥ parimāṇaṃ syāt / Jaim_11,1.34 /</l>\n\n<l>anabhyāso vā prayogavacanaikatvāt sarvasya yugapacchāstrād aphalatvāc ca karmaṇaḥ syāt kriyārthatvāt / Jaim_11,1.35 /</l>\n\n<l>abhyāso vā chedanasaṃmārgāvadāneṣu vacanāt sakṛttvasya / Jaim_11,1.36 /</l>\n\n<l>anabhyāsas tu vācyatvāt / Jaim_11,1.37 /</l>\n\n<l>bahuvacanena sarvaprāpter vikalpaḥ syāt / Jaim_11,1.38 /</l>\n\n<l>dṛṣṭaḥ prayoga iti cet / Jaim_11,1.39 /</l>\n\n<l>bhaktyeti cet / Jaim_11,1.40 /</l>\n\n<l>tathetarasmin / Jaim_11,1.41 /</l>\n\n<l>prathamaṃ vā niyamyeta kāraṇād atikramaḥ syāt / Jaim_11,1.42 /</l>\n\n<l>śrutyarthāviśeṣāt / Jaim_11,1.43 /</l>\n\n<l>tathā cānyārthadarśanam / Jaim_11,1.44 /</l>\n\n<l>prakṛtyā ca pūrvavat tadāsatteḥ / Jaim_11,1.45 /</l>\n\n<l>uttarāsu yāvatsvam apūrvatvāt / Jaim_11,1.46 /</l>\n\n<l>yāvatsvaṃ vānyavidhānenānuvādaḥ syāt / Jaim_11,1.47 /</l>\n\n<l>sākalyavidhānāt / Jaim_11,1.48 /</l>\n\n<l>bahvarthatvāc ca / Jaim_11,1.49 /</l>\n\n<l>agnihotre cāśeṣavadyavāgūniyamaḥ pratiṣedhaḥ kumārāṇām / Jaim_11,1.50 /</l>\n\n<l>sarvaprāyiṇāpi liṅgena saṃyujyate devatābhisaṃyogāt / Jaim_11,1.51 /</l>\n\n<l>pradhānakarmārthatvād aṅgānāṃ tadbhedāt karmabhedaḥ prayoge syāt / Jaim_11,1.52 /</l>\n\n<l>kramakopaś ca yaugapadyāt syāt / Jaim_11,1.53 /</l>\n\n<l>tulyānāṃ tu yaugapadyam ekaśabdopadeśāt syād viśeṣāgrahaṇāt / Jaim_11,1.54 /</l>\n\n<l>ekārthyād avyavāyaḥ syāt / Jaim_11,1.55 /</l>\n\n<l>tathā cānyārthadarśanaṃ kāmukāyanaḥ / Jaim_11,1.56 /</l>\n\n<l>tannyāyatvād aśakter ānupūrvyaṃ syāt saṃskārasya tadarthatvāt / Jaim_11,1.57 /</l>\n\n<l>asaṃsṛṣṭo 'pi tādarthyāt / Jaim_11,1.58 /</l>\n\n<l>vibhavād vā pradīpavat / Jaim_11,1.59 /</l>\n\n<l>arthāt tu loke vidhitaḥ pratipradhānaṃ syāt / Jaim_11,1.60 /</l>\n\n<l>sakṛd ijyāṃ kāmukāyanaḥ parimāṇavirodhāt / Jaim_11,1.61 /</l>\n\n<l>vidhes tv itarārthatvāt sakṛd ijyāśrutivyatikramaḥ syāt / Jaim_11,1.62 /</l>\n\n<l>vidhivat prakaraṇāvibhāge prayogaṃ bādarāyaṇaḥ / Jaim_11,1.63 /</l>\n\n<l>api caikena sannidhānam aviśeṣako hetuḥ / Jaim_11,1.64 /</l>\n\n<l>kvacid vidhānān neti cet / Jaim_11,1.65 /</l>\n\n<l>na vidheś coditatvāt / Jaim_11,1.66 /</l>\n\n<l>vyākhyātaṃ tulyānāṃ yaugapadyam agṛhyamāṇaviśeṣāṇām / Jaim_11,1.67 /</l>\n\n<l>bhedas tu kālabhedāc codanāvyavāyāt syād viśiṣṭānāṃ vidhiḥ pradhānakālatvāt / Jaim_11,1.68 /</l>\n\n<l>tathā cānyārthadarśanam / Jaim_11,1.69 /</l>\n\n<l>vidhir iti cen na vartamānāpadeśāt / Jaim_11,1.70 /</l>\n\n</div>\n<div>\n\n<l>ekadeśakālakartṛtva mukhyānām ekaśabdopadeśāt / Jaim_11,2.1 /</l>\n\n<l>avidhiś cet karmaṇām abhisambandhaḥ pratīyeta tallakṣaṇārthābhisaṃyogād vidhitvāc cetareṣāṃ pratipradhānabhāvaḥ syāt / Jaim_11,2.2 /</l>\n\n<l>aṅgeṣu ca tadabhāvaḥ pradhānaṃ pratinirdeśāt / Jaim_11,2.3 /</l>\n\n<l>yadi tu karmaṇo vidhisambandhaḥ syād aikaśabdyāt pradhānārthābhidhāsaṃyogāt / Jaim_11,2.4 /</l>\n\n<l>tathā tānyārthadarśanam / Jaim_11,2.5 /</l>\n\n<l>śrutiś caiṣāṃ pradhānavat karmaśruteḥ parārthatvāt / Jaim_11,2.6 /</l>\n\n<l>karmaṇo 'śrutitvāc ca / Jaim_11,2.7 /</l>\n\n<l>aṅgāni tu vidhānatvāt pradhānenopadiśyeraṃs tasmāt syād ekadeśatvam / Jaim_11,2.8 /</l>\n\n<l>dravyadevataṃ tatheti cet / Jaim_11,2.9 /</l>\n\n<l>na codanāvidhiśeṣatvān niyamārtho viśeṣaḥ / Jaim_11,2.10 /</l>\n\n<l>teṣu samavetānāṃ samavāyāt tantram aṅgāni bhedas tu tadbhedāt karmabhedaḥ prayoge syāt teṣāṃ pradhānaśabdatvāt tathā cānyārthadarśanam / Jaim_11,2.11 /</l>\n\n<l>iṣṭirājasūyacāturmāsyeṣv aikakarmyād aṅgānāṃ tantrabhāvaḥ syāt / Jaim_11,2.12 /</l>\n\n<l>kālabhedān neti cet / Jaim_11,2.13 /</l>\n\n<l>naikadeśatvāt paśuvat / Jaim_11,2.14 /</l>\n\n<l>api vā karmapṛthaktvāt teṣāṃ tantravidhānāt sāṅgānām upadeśaḥ syāt / Jaim_11,2.15 /</l>\n\n<l>tathā cānyārthadarśanam / Jaim_11,2.16 /</l>\n\n<l>tathā tadavayaveṣu syāt / Jaim_11,2.17 /</l>\n\n<l>paśau tu codanaikatvāt tantrasya viprakarṣaḥ syāt / Jaim_11,2.18 /</l>\n\n<l>tathā syād adhvarakalpeṣṭau viśeṣasyaikakālatvāt / Jaim_11,2.19 /</l>\n\n<l>iṣṭir iti caikavacchrutiḥ / Jaim_11,2.20 /</l>\n\n<l>api vā karmapṛthakatvāt teṣāṃ ca tantravidhānāt sāṅgānām upadeśaḥ syāt / Jaim_11,2.21 /</l>\n\n<l>prathamasya vā kālavacanam / Jaim_11,2.22 /</l>\n\n<l>phalaikatvād iṣṭiśabdo yathānyatra / Jaim_11,2.23 /</l>\n\n<l>vasāhomas tantram ekadevateṣu syāt pradānasyaikakālatvāt / Jaim_11,2.24 /</l>\n\n<l>kālabhedāt tv āvṛttir devatābhede / Jaim_11,2.25 /</l>\n\n<l>ante yūpāhutis tadvat / Jaim_11,2.26 /</l>\n\n<l>itarapratiṣedho vā / Jaim_11,2.27 /</l>\n\n<l>aśāstratvāc ca deśānām / Jaim_11,2.28 /</l>\n\n<l>avabhṛthe pradhāne 'gnivikāraḥ syān na hi taddhetur agnisaṃyogaḥ / Jaim_11,2.29 /</l>\n\n<l>sāṅgo vā prayodavacanaikatvāt / Jaim_11,2.30 /</l>\n\n<l>liṅgadarśanāc ca / Jaim_11,2.31 /</l>\n\n<l>śabdavibhāgāc ca devatānapanayaḥ / Jaim_11,2.32 /</l>\n\n<l>dakṣiṇe 'gnau varuṇapradhāseṣu deśabhedāt sarvaṃ kriyate / Jaim_11,2.33 /</l>\n\n<l>acodaneti cet / Jaim_11,2.34 /</l>\n\n<l>syāt paurṇamāsīvat / Jaim_11,2.35 /</l>\n\n<l>prayogacedaneti cet / Jaim_11,2.36 /</l>\n\n<l>ihāpi mārutyāḥ prayogaś codyate / Jaim_11,2.37 /</l>\n\n<l>āsādānam iti cet / Jaim_11,2.38 /</l>\n\n<l>nottareṇaikavākyatvāt / Jaim_11,2.39 /</l>\n\n<l>avācyatvāt / Jaim_11,2.40 /</l>\n\n<l>āmnāyavacanaṃ tadvat / Jaim_11,2.41 /</l>\n\n<l>kartṛbhedas tatheti cet / Jaim_11,2.42 /</l>\n\n<l>na samavāyāt / Jaim_11,2.43 /</l>\n\n<l>liṅgadarśanāc ca / Jaim_11,2.44 /</l>\n\n<l>vedisaṃyogād iti cet / Jaim_11,2.45 /</l>\n\n<l>na deśamātratvāt / Jaim_11,2.46 /</l>\n\n<l>ekavākyatvāt / Jaim_11,2.47 /</l>\n<l>ekāgnitvād apareṣu tantraṃ syāt / Jaim_11,2.48 /</l>\n\n<l>nānā vā kartṛbhedāt / Jaim_11,2.49 /</l>\n\n<l>paryagnikṛtānām utsarge prājāpatyānāṃ karmotsargaḥ śrutisāmānayād āraṇyavat tasmād brahmasāmni codanāpṛthaktavaṃ syāt / Jaim_11,2.50 /</l>\n\n<l>saṃskārapratiṣedho vā vākyaikatvo kratusāmānyāt / Jaim_11,2.51 /</l>\n\n<l>vākyaikatve kratusāmānyāt / Jaim_11,2.52 /</l>\n\n<l>vapānāṃ cānabhighāraṇasya darśanāt / Jaim_11,2.53 /</l>\n\n<l>pañcaśāradīyās tatheti cet / Jaim_11,2.54 /</l>\n\n<l>na codanaikavākyatvāt / Jaim_11,2.55 /</l>\n\n<l>yātayāmatvāc ca / Jaim_11,2.56 /</l>\n\n<l>saṃskāraṇāṃ ca taddarśanāt / Jaim_11,2.57 /</l>\n\n<l>daśapeye krayapratikarṣāt pratikarṣas tataḥ prācāṃ tatsamānaṃ tantraṃ syāt / Jaim_11,2.58 /</l>\n\n<l>samānavacanaṃ tadvat / Jaim_11,2.59 /</l>\n\n<l>atikarṣo vārthahetutvāt / Jaim_11,2.60 /</l>\n\n<l>pūrvasmiṃś cāvabhṛthasya darśanāt / Jaim_11,2.61 /</l>\n\n<l>samānaḥ kālasāmānyāt / Jaim_11,2.62 /</l>\n\n<l>niṣkāsasyāvabhṛthe tadekadeśatvāt paśuvat pradānaviprakarṣaḥ syāt / Jaim_11,2.63 /</l>\n\n<l>apanayo vā prasiddhenābhisaṃyogāt / Jaim_11,2.64 /</l>\n\n<l>pratipattir iti cenna karmasaṃyogāt / Jaim_11,2.65 /</l>\n\n<l>udayanīye ca tadvat / Jaim_11,2.66 /</l>\n\n<l>pratipattir vākarmasaṃyogāt / Jaim_11,2.67 /</l>\n\n<l>arthakarma vā śeṣatvāc chrayaṇavat tadarthena vidhānāt / Jaim_11,2.68 /</l>\n\n</div>\n<div>\n\n<l>aṅgānāṃ mukhyakālatvād vacanād anyakālatvam / Jaim_11,3.1 /</l>\n\n<l>dravyasya karmakālaniṣpatteḥ prayogaḥ sarvārthaḥ syāt svakālatvāt / Jaim_11,3.2 /</l>\n\n<l>yūpaś cākarmakālatvāt / Jaim_11,3.3 /</l>\n\n<l>ekayūpaṃ ca darṣayati / Jaim_11,3.4 /</l>\n\n<l>saṃskārās tv āvarterann arthakālatvāt / Jaim_11,3.5 /</l>\n\n<l>tatkālas tu yūpakarmatvāt tasya dharmavidhānāt sarvārthānāṃ ca vacanād anyakālatvam / Jaim_11,3.6 /</l>\n\n<l>sakṛnmānaṃ ca darśayati / Jaim_11,3.7 /</l>\n\n<l>svarus tantrāpavargaḥ syād asvakālatvāt / Jaim_11,3.8 /</l>\n\n<l>sādhāraṇe vānuniṣpattis tasya sādhāraṇatvāt / Jaim_11,3.9 /</l>\n\n<l>somānte ca pratipattidarśanāt / Jaim_11,3.10 /</l>\n\n<l>na cotpattivākyatvāt pradeśāt prastare tathā / Jaim_11,3.11 /</l>\n\n<l>ahargaṇe viṣāṇāprāsanaṃ dharmavipratiṣedhād ante prathame vāhani vikalpaḥ syāt / Jaim_11,3.12 /</l>\n\n<l>pāṇes tv aśrutibhūtatvād viṣāṇāniyamaḥ syāt prātaḥ savanamadhyatvāc chiṣṭe cābhipravṛttatvāt / Jaim_11,3.13 /</l>\n\n<l>śiṣṭhe cābhipravṛttatvāt / Jaim_11,3.14 /</l>\n\n<l>vāgvisargo haviṣkṛtā vījabhede tathā syāt / Jaim_11,3.15 /</l>\n\n<l>yathāhvānam apīti cet / Jaim_11,3.16 /</l>\n\n<l>paśau ca puroḍāśe samānatantraṃ bhavet / Jaim_11,3.17 /</l>\n\n<l>aṅgapradhānārtho yogaḥ sarvāpavarge vimokaḥ syāt / Jaim_11,3.18 /</l>\n\n<l>pradhānāpavarge vā tadarthatvāt / Jaim_11,3.19 /</l>\n\n<l>avabhṛthe ca tadvat pradhānārthasya pratiṣedho 'pavṛktārthatvāt / Jaim_11,3.20 /</l>\n\n<l>ahargaṇe ca pratyahaṃ syāt tadarthatvāt / Jaim_11,3.21 /</l>\n\n<l>subrahmaṇyā tu tantraṃ dīkṣāvadanyakālatvāt / Jaim_11,3.22 /</l>\n\n<l>tatkālāt tv ādāvarteta prayāgato viśeṣasambandhāt / Jaim_11,3.23 /</l>\n\n<l>aprayogāṅgam iti cet / Jaim_11,3.24 /</l>\n\n<l>prayoganirdeśāt karsṛbhedavat / Jaim_11,3.25 /</l>\n\n<l>tadbhūtasthānād agnivad iti cet tadapavargas tadarthatvāt / Jaim_11,3.26 /</l>\n\n<l>agnivad iti cet / Jaim_11,3.27 /</l>\n\n<l>na prayogasādhāraṇyāt / Jaim_11,3.28 /</l>\n\n<l>liṅgadarśanāc ca / Jaim_11,3.29 /</l>\n\n<l>tad dhi tatheti cet / Jaim_11,3.30 /</l>\n\n<l>nāśiṣṭatvād itaranyāyatvāc ca / Jaim_11,3.31 /</l>\n\n<l>vidhyekatvād iti cet / Jaim_11,3.32 /</l>\n\n<l>na kṛtsnasya punaḥ prayogāt pradhānavat / Jaim_11,3.33 /</l>\n\n<l>laukiketu yathākāmī saṃskārānarthalopāt / Jaim_11,3.34 /</l>\n\n<l>yajñāyudhāni dhāryeran pratipattividhānād ṛjīṣavat / Jaim_11,3.35 /</l>\n\n<l>yajamānasaṃskāro vā tadarthaḥ śrūyate tatra yathākāmī tadarthatvāt / Jaim_11,3.36 /</l>\n\n<l>mukhyadhāraṇaṃ vā maraṇasyāniyatatvāt / Jaim_11,3.37 /</l>\n\n<l>yo vā yajanīye 'hani mriyeta so 'dhikṛtaḥ syād upaveṣavat / Jaim_11,3.38 /</l>\n\n<l>na śāstralakṣaṇatvāt / Jaim_11,3.39 /</l>\n\n<l>utpattir vā prayojakatvād āśiravat / Jaim_11,3.40 /</l>\n\n<l>śabdāsāmajjasyam iti cet / Jaim_11,3.41 /</l>\n\n<l>tathāśire 'pi / Jaim_11,3.42 /</l>\n\n<l>śāstrāt tu viprayogas tatraikadravyacikīrṣā prakṛtāv athehāpūrvārthavad bhūtopadeśaḥ / Jaim_11,3.43 /</l>\n\n<l>prakṛtyarthatvāt paurṇamāsyāḥ kriyeran / Jaim_11,3.44 /</l>\n\n<l>agnyādheye vāvipratiṣedhāt tāni dhārayen maraṇasyānimittavāt / Jaim_11,3.45 /</l>\n\n<l>pratipattir vā yathānyeṣām / Jaim_11,3.46 /</l>\n\n<l>upariṣṭāt somānāṃ prājāpatyaiś carantīti / Jaim_11,3.47 /</l>\n\n<l>aṅgaviparyāso vināvacanād iti cet / Jaim_11,3.48 /</l>\n\n<l>utkarṣaḥ saṃyogāt kālamātram itaratra / Jaim_11,3.49 /</l>\n\n<l>prakṛtikālāsatteḥ śastravatām iti cet / Jaim_11,3.50 /</l>\n\n<l>na śrutipratiṣedhāt / Jaim_11,3.51 /</l>\n\n<l>vikārasthāne iti cet / Jaim_11,3.52 /</l>\n\n<l>na codanāpṛthaktvāt / Jaim_11,3.53 /</l>\n\n<l>utkarṣe sūktavākasya na somadevatānām utkarṣaḥ paśvanaṅgatvād yathā niṣkarṣenānvayaḥ / Jaim_11,3.54 /</l>\n\n<l>vākyasaṃyogād votkarṣaḥ samānatantratvād arthalopād ananvayaḥ / Jaim_11,3.55 /</l>\n\n</div>\n<div>\n\n<l>codanaikatvād rājasūye 'nuktadeśakālānāṃ samavāyāt tantram aṅgāni / Jaim_11,4.1 /</l>\n\n<l>pratidakṣiṇaṃ vā kartṛsambandhād iṣṭivad aṅgabhūtatvāt samudāyo hi tannirvṛttyātadekatvād ekatvād ekaśabdopadeśaḥ syāt / Jaim_11,4.2 /</l>\n\n<l>tathā cānyārthadarśanam / Jaim_11,4.3 /</l>\n\n<l>aniyamaḥ syād iti cet / Jaim_11,4.4 /</l>\n\n<l>nopadiṣṭatvāt / Jaim_11,4.5 /</l>\n\n<l>prayojanaikatvāt / Jaim_11,4.6 /</l>\n\n<l>aviśeṣārthā punaḥ śrutiḥ / Jaim_11,4.7 /</l>\n\n<l>aveṣṭau caikatantryaṃ syāl liṅgadarśanād vacanāt kāmasaṃyogena / Jaim_11,4.8 /</l>\n\n<l>kratvarthāyām iti cen na varṇasaṃyogāt / Jaim_11,4.9 /</l>\n\n<l>pavamānahaviḥṣvaikatantrya prayogavacanaikatvāt / Jaim_11,4.10 /</l>\n\n<l>liṅgadarśanāc ca / Jaim_11,4.11 /</l>\n\n<l>vartamānāpadeśād vacanāt tu tantrabhedaḥ syāt / Jaim_11,4.12 /</l>\n\n<l>sahatve nityānuvādaḥ syāt / Jaim_11,4.13 /</l>\n\n<l>dvādaśāhe tu prakṛtitvād ekaikam ahar apavṛjyeta karmapṛthaktvāt / Jaim_11,4.14 /</l>\n\n<l>ahrāṃ vā śrutibhūtatvāt tatra sāṅgaṃ kriyeta yathā mādhyandine / Jaim_11,4.15 /</l>\n\n<l>api vā phalakartṛsambandhāt saha prayogaḥ syād āgneyāgnīṣomīyavat / Jaim_11,4.16 /</l>\n\n<l>sāṅgakālaśrutitvād vā svasthānānāṃ vikāraḥ syāt / Jaim_11,4.17 /</l>\n\n<l>dīkṣopasadāṃ ca saṃkhyā pṛthakpṛthak pratyakṣasaṃyogāt / Jaim_11,4.18 /</l>\n\n<l>vasatīvarīparyantāni pūrvāṇi tantram anyakālatvād avabhṛthādīny uttarāṇi dīkṣāvisargārthatvāt / Jaim_11,4.19 /</l>\n\n<l>tathā cānyārthadarśanam / Jaim_11,4.20 /</l>\n\n<l>codanāpṛthaktve tv aikatantryaṃ samavetānāṃ kālasaṃyogāt / Jaim_11,4.21 /</l>\n\n<l>bhedas tu tadbhedāt karamabhedaḥ prayoge syāt teṣāṃ pradhānaśabdatvāt / Jaim_11,4.22 /</l>\n\n<l>tathā cānyārthadarśanam / Jaim_11,4.23 /</l>\n\n<l>śvāsutyāvacanaṃ tadvat / Jaim_11,4.24 /</l>\n\n<l>paśvatirekaś ca / Jaim_11,4.25 /</l>\n\n<l>sutyāvivṛddhau subrahmaṇyāyāṃ sarveṣām upalakṣaṇaṃ prakṛtyanvayād āvāhanavat / Jaim_11,4.26 /</l>\n\n<l>api vendrābhidhānatvāt sakṛt syād upalakṣaṇaṃ kālasya lakṣaṇārthatvāt / Jaim_11,4.27 /</l>\n\n<l>avibhāgāc ca / Jaim_11,4.28 /</l>\n\n<l>paśugaṇe kumbhīśūlavapāśrapaṇīnāṃ prabhutvāt tantrabhāvaḥ syāt / Jaim_11,4.29 /</l>\n\n<l>bhedas tu sandehād devatāntare syāt / Jaim_11,4.30 /</l>\n\n<l>arthād vā liṅgakarma syāt / Jaim_11,4.31 /</l>\n\n<l>pratipādyatvād vasānāṃ bhedaḥ syāt svayājyāpradānatvāt / Jaim_11,4.32 /</l>\n\n<l>api vā pratipattitvāt tantraṃ syāt svatvasyāśrutibhūtatvāt / Jaim_11,4.33 /</l>\n\n<l>sakṛd iti cet / Jaim_11,4.34 /</l>\n\n<l>na kālabhedāt / Jaim_11,4.35 /</l>\n\n<l>paktibhedāt kumbhīśūlavapāśraraṇīnāṃ bhedaḥ syāt / Jaim_11,4.36 /</l>\n\n<l>jātyantareṣu bhedaḥ paktivaiṣamyāt / Jaim_11,4.37 /</l>\n\n<l>vṛddhidarśanāc ca / Jaim_11,4.38 /</l>\n\n<l>kapālāni ca kumbhīvat tulyasaṃkhyānām / Jaim_11,4.39 /</l>\n\n<l>pratipradhānaṃ vā prakṛtivat / Jaim_11,4.40 /</l>\n\n<l>sarveṣāṃ vābhiprathamaṃ syāt / Jaim_11,4.41 /</l>\n\n<l>ekadravye saṃskārāṇāṃ vyākhyātam ekakarmatvāt / Jaim_11,4.42 /</l>\n\n<l>dravyāntare kṛtārthatvāt tasya punaḥ prayogān mantrasya ca tadguṇatvāt punaḥ prayogaḥ syāt tadarthena vidhānāt / Jaim_11,4.43 /</l>\n\n<l>nirvapaṇalavanastaraṇājyagrahaṇeṣu caikadravyavat prayojanaikatvāt / Jaim_11,4.44 /</l>\n\n<l>dravyāntaravad vā syāt tatsaṃskārāt / Jaim_11,4.45 /</l>\n\n<l>vediprokṣaṇe mantrābhyāsaḥ karmaṇaḥ punaḥ prayogāt / Jaim_11,4.46 /</l>\n\n<l>ekasya vā guṇavidhir dravyaikatvāt tasmāt sakṛt prayogaḥ syāt / Jaim_11,4.47 /</l>\n\n<l>kaṇḍūyane pratyaṅgaṃ karmabhedāt syāt / Jaim_11,4.48 /</l>\n\n<l>api vā codanaikakālam aikakarmyaṃ syāt / Jaim_11,4.49 /</l>\n\n<l>svapnanadītaraṇābhivarṣaṇāmedhyapratimantraṇeṣu caivam / Jaim_11,4.50 /</l>\n\n<l>prayāṇe tv ārthanirvṛtteḥ / Jaim_11,4.51 /</l>\n\n<l>uparavamantras tantraṃ syāl lokavad bahuvacanāt / Jaim_11,4.52 /</l>\n\n<l>na sannipātitvād asannipātikarmaṇāṃ viśeṣagrahaṇe kālaikatvāt sakṛd vacanam / Jaim_11,4.53 /</l>\n\n<l>haviṣkṛdadhrigupuro 'nuvākyāmanotasyāvṛttiḥ kālabhedāt syāt / Jaim_11,4.54 /</l>\n\n<l>adhrigoś ca viparyāsāt / Jaim_11,4.55 /</l>\n\n<l>kariṣyadvacanāt / Jaim_11,4.56 /</l>\n\n</div>\n<div>\n\n<l>tantrisamavāye codanātaḥ samānānām ekatantryam atulyeṣu tu bhedaḥ syād vidhiprakramatād arthyāt śrutikālanirdeśāt / Jaim_12,1.1 /</l>\n\n<l>guṇakālavikārāc ca tantrabhedaḥ syāt / Jaim_12,1.2 /</l>\n\n<l>tantramadhye vidhānād vā mukhyatantreṇa siddhiḥ syāt tantrārthasyāviśiṣṭatvāt / Jaim_12,1.3 /</l>\n\n<l>vikārāc ca na bhedaḥ syād arthasyāvikṛtatvāt / Jaim_12,1.4 /</l>\n\n<l>ekeṣāṃ vāśakyatvāt / Jaim_12,1.5 /</l>\n\n<l>āhopurīṣakaṃ syāt / Jaim_12,1.6 /</l>\n\n<l>ekāgnivac ca darśanam / Jaim_12,1.7 /</l>\n\n<l>jaimineḥ paratantratvāpatteḥ svatantrapratiṣedhaḥ syāt / Jaim_12,1.8 /</l>\n\n<l>nānārthatvāt some darśapūrṇamāsaprakṛtīnāṃ vedikarma syāt / Jaim_12,1.9 /</l>\n\n<l>akarma vā kṛtadūṣā syāt / Jaim_12,1.10 /</l>\n\n<l>pātreṣu ca prasaṅgaḥ syād dhomārthatvāt / Jaim_12,1.11 /</l>\n\n<l>nyāyyāni vā prayuktatvād aprayukte prasaṅgaḥ syāt / Jaim_12,1.12 /</l>\n\n<l>śāmitre ca paśupuroḍāśo na syād itarasya prayuktatvāt / Jaim_12,1.13 /</l>\n\n<l>śrapaṇaṃ vāgnihotrasya śālāmukhīye na syāt prājahitasya vidyamānatvāt / Jaim_12,1.14 /</l>\n\n<l>havirdhāne nirvapaṇārthaṃ sādhayetāṃ prayuktatvāt / Jaim_12,1.15 /</l>\n\n<l>asiddhir vānyadeśatvāt pradhānavaiguṇyād avaiguṇye prasaṅgaḥ syāt / Jaim_12,1.16 /</l>\n\n<l>anasāñ ca darśanāt / Jaim_12,1.17 /</l>\n\n<l>tadyuktatvaṃ ca kālabhedāt / Jaim_12,1.18 /</l>\n\n<l>mantrāś ca sannipātitvāt / Jaim_12,1.19 /</l>\n\n<l>dhāraṇārthatvāt some 'gnyanvādhānaṃ na vidyate / Jaim_12,1.20 /</l>\n\n<l>tathā vratam apetatvāt / Jaim_12,1.21 /</l>\n\n<l>vipratiṣedhāc ca / Jaim_12,1.22 /</l>\n\n<l>satyavad iti cet / Jaim_12,1.23 /</l>\n\n<l>na saṃyogapṛthaktvāt / Jaim_12,1.24 /</l>\n\n<l>grahārthaṃ ca pūrvam iṣṭes tadarthatvāt / Jaim_12,1.25 /</l>\n\n<l>śeṣavad iti cen na vaiśvadevo hi syād vyapadeśāt / Jaim_12,1.26 /</l>\n\n<l>na guṇārthatvāt / Jaim_12,1.27 /</l>\n\n<l>sannahanañ ca vṛttatvāt / Jaim_12,1.28 /</l>\n\n<l>anyavidhānād āraṇyabhojanaṃ na syād ubhayaṃ hi vṛttyartham / Jaim_12,1.29 /</l>\n\n<l>śeṣabhakṣās tatheti cen nānyārthatvāt / Jaim_12,1.30 /</l>\n\n<l>bhṛtatvāc ca parikrayaḥ / Jaim_12,1.31 /</l>\n\n<l>śeṣabhakṣās tatheti cet / Jaim_12,1.32 /</l>\n\n<l>na karmasaṃyogāt / Jaim_12,1.33 /</l>\n\n<l>pravṛttavaraṇāt prati tantravaraṇāt pratitantravaraṇaṃ hotuḥ kriyeta / Jaim_12,1.34 /</l>\n\n<l>brahmāpīti cet / Jaim_12,1.35 /</l>\n\n<l>na prāṅniyamāt tadarthaṃ hi / Jaim_12,1.36 /</l>\n\n<l>nirdiṣṭasyeti cet / Jaim_12,1.37 /</l>\n\n<l>na śrutatvāt / Jaim_12,1.38 /</l>\n\n<l>hotus tatheti cet / Jaim_12,1.39 /</l>\n\n<l>na karmasaṃyogāt / Jaim_12,1.40 /</l>\n\n<l>yajñotpattyupadeśe niṣṭhitakarmaprayogabhedāt pratitantraṃ kriyeta / Jaim_12,1.41 /</l>\n\n<l>deśapṛthaktvān mantro vyāvartate / Jaim_12,1.42 /</l>\n\n<l>sannahanaharaṇe tatheti cet / Jaim_12,1.43 /</l>\n\n<l>nānyārthatvāt / Jaim_12,1.44 /</l>\n\n</div>\n<div>\n\n<l>vihāro laukikānām arthaṃ sādhayet prabhutvāt / Jaim_12,2.1 /</l>\n\n<l>māṃsapākapratiṣedhaś ca tadvat / Jaim_12,2.2 /</l>\n\n<l>nirdeśād vā vaidikānāṃ syāt / Jaim_12,2.3 /</l>\n\n<l>sati copāsanasya darśanāt / Jaim_12,2.4 /</l>\n\n<l>abhāvadarśanāc ca / Jaim_12,2.5 /</l>\n\n<l>māṃsapāko vihitapratiṣedhaḥ syād āhutisaṃyogāt / Jaim_12,2.6 /</l>\n\n<l>vākyaśeṣo vā dakṣiṇasminn anārabhyavidhānasya / Jaim_12,2.7 /</l>\n\n<l>savanīye chidrāpidhānārthatvāt paśupuroḍāśo na syād anyeṣām evam arthatvāt / Jaim_12,2.8 /</l>\n\n<l>kriyā vā devatārthatvāt / Jaim_12,2.9 /</l>\n\n<l>liṅgadarśanāt / Jaim_12,2.10 /</l>\n\n<l>haviṣkṛt savanīyeṣu na syāt prakṛtau yadi sarvārthā paśuṃ pratyāhūtā sā kuryād vidyamānatvāt / Jaim_12,2.11 /</l>\n\n<l>paśau tu saṃskṛte vidhānāt / Jaim_12,2.12 /</l>\n\n<l>yogād vā yajñāya tadvimoke visargaḥ syāt / Jaim_12,2.13 /</l>\n\n<l>niśi yajñe prākṛtasyāpravṛttiḥ syāt pratyakṣaśiṣṭatvāt / Jaim_12,2.14 /</l>\n\n<l>kālavākyabhedāc ca tantrabhedaḥ syāt / Jaim_12,2.15 /</l>\n\n<l>vedyuddhananavrataṃ vipratiṣedhāt tad eva syāt / Jaim_12,2.16 /</l>\n\n<l>tantramadhye vidhānād vā tattantrā savanīyavat / Jaim_12,2.17 /</l>\n\n<l>vaiguṇyād idhmabarhir na sādhayed agnyanvādhānaṃ ca yadi devatārtham / Jaim_12,2.18 /</l>\n\n<l>agnyanvādhānaṃ ca yadi devatārtham / Jaim_12,2.19 /</l>\n\n<l>ārambhaṇīyā vikṛtau na syāt prakṛtikālamadhyatvāt kṛtā punas tadarthena / Jaim_12,2.20 /</l>\n\n<l>sakṛd ārambhasaṃyogāt / Jaim_12,2.21 /</l>\n\n<l>syād vā kālasyāśeṣabhūtatvāt / Jaim_12,2.22 /</l>\n\n<l>āraṃbhavibhāgāc ca / Jaim_12,2.23 /</l>\n\n<l>vipratiṣiddhadharmāṇāṃ samavāye bhūyasāṃ syāt sadharmakatvam / Jaim_12,2.24 /</l>\n\n<l>mukhyaṃ vā pūrvacodanāl lokavat / Jaim_12,2.25 /</l>\n\n<l>tathā cānyārthadarśanam / Jaim_12,2.26 /</l>\n\n<l>aṅgaguṇavirodhe ca tādarthyāt / Jaim_12,2.27 /</l>\n\n<l>paridher dvyarthatvād ubhayadharmā syāt / Jaim_12,2.28 /</l>\n\n<l>yaupyas tu virodhe syān mukhyānantaryāt / Jaim_12,2.29 /</l>\n\n<l>itaro vā tasya tatra vidhānād ubhayoś cāṅgasaṃyogaḥ / Jaim_12,2.30 /</l>\n\n<l>paśusavanīyeṣu vikalpaḥ syād vaikṛtaś ced ubhayor aśrutibhūtatvāt / Jaim_12,2.31 /</l>\n\n<l>pāśukaṃ vā tasya vaiśeṣikāmnānāt tadanarthakaṃ vikalpe syāt / Jaim_12,2.32 /</l>\n\n<l>paśoś ca viprakarṣas tantramadhye vidhānāt / Jaim_12,2.33 /</l>\n\n<l>apūrvaṃ ca prakṛtau samānatantrā ced anityatvād anarthakaṃ hi syāt / Jaim_12,2.34 /</l>\n\n<l>adhikaś ca guṇaḥ sādhāraṇe 'virodhāt kāṃsyabhojivad amukhye 'pi / Jaim_12,2.35 /</l>\n\n<l>tatpravṛttyā tu tantrasya niyamaḥ syād yathā pāśukaṃ sūktapākena / Jaim_12,2.36 /</l>\n\n<l>na vāvirodhāt / Jaim_12,2.37 /</l>\n\n<l>aśāstralakṣaṇatvāc ca / Jaim_12,2.38 /</l>\n\n</div>\n<div>\n\n<l>viśvajiti vatsatvaṅnāmadheyād itarathā tantrabhūyastvād ahataṃ syāt / Jaim_12,3.1 /</l>\n\n<l>avirodhī vā uparivāso hi vatsatvak / Jaim_12,3.2 /</l>\n\n<l>anunirvāpyeṣu bhūyastvena tantraniyamaḥ syāc chviṣṭhakṛddarśanāc ca / Jaim_12,3.3 /</l>\n\n<l>āgantukatvād vā svadharmā syāc chrutiviśeṣād itarasya ca mukhyatvāt / Jaim_12,3.4 /</l>\n\n<l>svasthānatvāc ca / Jaim_12,3.5 /</l>\n\n<l>sviṣṭakṛcchrapaṇān neti ced vikāraḥ pavamānavat / Jaim_12,3.6 /</l>\n\n<l>avikāro vā prakṛtivac codanāṃ prati bhāvāc ca / Jaim_12,3.7 /</l>\n\n<l>eka karmaṇi śiṣṭatvād guṇānāṃ sarvakarma syāt / Jaim_12,3.8 /</l>\n\n<l>ekārthās tu vikalperan samuccaye hy āvṛttiḥ syāt pradhānasya / Jaim_12,3.9 /</l>\n\n<l>abhyasyetārthavattvād iti cet / Jaim_12,3.10 /</l>\n\n<l>nāśrutatvād dhi vikalpavac ca darśayati kālāntare 'rthavattvaṃ syāt / Jaim_12,3.11 /</l>\n\n<l>prāyaścitteṣu caikārthyān niṣpannenābhisaṃyogas tasmāt sarvasya nirghātaḥ / Jaim_12,3.12 /</l>\n\n<l>samuccayas tu doṣārthaḥ / Jaim_12,3.13 /</l>\n\n<l>mantrāṇāṃ karmasaṃyogaḥ svadharmeṇa prayogaḥ syād dharmasya tannimittatvāt / Jaim_12,3.14 /</l>\n\n<l>vidyāṃpratividhinād vā sarvakāraṇaṃ prayogaḥ syāt karmārthatvāt prayogasya / Jaim_12,3.15 /</l>\n\n<l>bhāṣāsvaropadeśādairavat prāyavacanapratiṣedhaḥ / Jaim_12,3.16 /</l>\n\n<l>mantropadeśo vā na bhāṣikasya prāyopapatter bhāṣikaśrutiḥ / Jaim_12,3.17 /</l>\n\n<l>vikāraḥ kāraṇāgrahaṇe tannyāyatvād dṛṣṭe 'py evam / Jaim_12,3.18 /</l>\n\n<l>tadutpatter vā pravacanalakṣaṇatvāt / Jaim_12,3.19 /</l>\n\n<l>mantrāṇāṃ karaṇārthatvān mantrāntena karmādisannipātaḥ syāt sarvasya vacanārthatvāt / Jaim_12,3.20 /</l>\n\n<l>saṃtatavacanād dhārāyām ādisaṃyogaḥ / Jaim_12,3.21 /</l>\n\n<l>karamasaṃtāno vā nānākarmatvād itarasyāśakcatvāt / Jaim_12,3.22 /</l>\n\n<l>āghāre ca dīrghadhāratvāt / Jaim_12,3.23 /</l>\n\n<l>mantrāṇāṃ saṃnipātitvād ekārthānāṃ vikalpaḥ syāt / Jaim_12,3.24 /</l>\n\n<l>saṃkhyāvihiteṣu samuccayo 'saṃnipātitvāt / Jaim_12,3.25 /</l>\n\n<l>brāhmaṇavihiteṣu ca saṃkhyāvat sarveṣām upadiṣṭhatvāt / Jaim_12,3.26 /</l>\n\n<l>yājyāvaṣaṭkārayoś ca samuccayadarśanaṃ tadvat / Jaim_12,3.27 /</l>\n\n<l>vikalpo vā samuccayasyāśrutitvāt / Jaim_12,3.28 /</l>\n\n<l>guṇārthatvād upadeśasya / Jaim_12,3.29 /</l>\n\n<l>vaṣaṭkāre nānārthatvāt samuccayo hautrās tu vikalperann ekārthatvāt / Jaim_12,3.30 /</l>\n\n<l>kriyamāṇānuvāditvāt samuccayo vā hautrāṇām / Jaim_12,3.31 /</l>\n\n<l>samuccayaṃ ca darśayati / Jaim_12,3.32 /</l>\n\n</div>\n<div>\n\n<l>japāś cākarmasaṃyuktāḥ stutyāśīrabhidhānāś ca yājamāneṣu samuccayaḥ syād āśīḥpṛthaktvāt / Jaim_12,4.1 /</l>\n\n<l>samuccayaṃ ca darśayati / Jaim_12,4.2 /</l>\n\n<l>yājyānuvākyāsu tu vikalpaḥ syād devatopalakṣaṇārthatvāt / Jaim_12,4.3 /</l>\n\n<l>liṅgadarśanāc ca / Jaim_12,4.4 /</l>\n\n<l>krayeṣu ti vikalpaḥ syād ekārthatvāt / Jaim_12,4.5 /</l>\n\n<l>samuccayo vā prayogadravyasamavāyāt / Jaim_12,4.6 /</l>\n\n<l>samuccayañ ca darśayati / Jaim_12,4.7 /</l>\n\n<l>saṃskāre ca tatpradhānatvāt / Jaim_12,4.8 /</l>\n\n<l>saṃkhyāsu tu vikalpaḥ syāc chrutipratiṣedhāt / Jaim_12,4.9 /</l>\n\n<l>dravyavikārāt tu pūrvavad arthakarma syāt tayā vikalpena niyamapradhānatvāt / Jaim_12,4.10 /</l>\n\n<l>dravyatve 'pi samuccayo dravyasya karmaniṣpatteḥ pratipaśukarmabhedād evaṃ sati yathāprakṛti / Jaim_12,4.11 /</l>\n\n<l>kapāle 'pi tatheti cet / Jaim_12,4.12 /</l>\n\n<l>na karmaṇaḥ parārthatvāt / Jaim_12,4.13 /</l>\n\n<l>pratipattis tu śeṣatvāt / Jaim_12,4.14 /</l>\n\n<l>śṛte 'pi pūrvavat syāt / Jaim_12,4.15 /</l>\n\n<l>vikalpyo 'nvarthakarmaniyamapradhānatvāc chese ca karmakāryasamavāyāt tasamāt tenārthakarma syāt / Jaim_12,4.16 /</l>\n\n<l>ukhāyāṃ kāmyanityasamuccayo niyoge kāmadarśanāt / Jaim_12,4.17 /</l>\n\n<l>asati cāsaṃskṛteṣu karma syāt / Jaim_12,4.17* /</l>\n\n<l>tasya ca devatārthatvāt / Jaim_12,4.18 /</l>\n\n<l>vikāro vā nityasyāgneḥ kāmyena taduktahetuḥ / Jaim_12,4.19 /</l>\n\n<l>vacanād asaṃskṛteṣu karma syāt / Jaim_12,4.20 /</l>\n\n<l>saṃsarge cāpi doṣaḥ syāt / Jaim_12,4.21 /</l>\n\n<l>vacanād iti ced athetarasminn utsargāparigrahaḥ karmaṇaḥ kṛtatvāt / Jaim_12,4.22 /</l>\n\n<l>sa āhavanīyaḥ syād āhutisaṃyogāt / Jaim_12,4.23 /</l>\n\n<l>anyo voddhṛtyāharaṇāt tasmintsaṃskārakarma śiṣṭatvāt / Jaim_12,4.24 /</l>\n\n<l>sthānāt tu parilupyeran / Jaim_12,4.25 /</l>\n\n<l>nityādhāraṇe vikalpo na hy akasmāt pratiṣedhaḥ syāt / Jaim_12,4.26 /</l>\n\n<l>nityadhāraṇād vā pratiṣedho gataśriyaḥ / Jaim_12,4.27 /</l>\n\n<l>parārthāny ekaḥ pratiyantivat satrāhīnayo yajamānagaṇe 'niyamo 'viśeṣāt / Jaim_12,4.28 /</l>\n\n<l>mukhyo vāvipratiṣedhāt / Jaim_12,4.29 /</l>\n\n<l>satre gṛhapatir asaṃyogād dhautravad āmnāyavacanāc ca / Jaim_12,4.30 /</l>\n\n<l>sarvaiḥ vā tadarthatvāt / Jaim_12,4.31 /</l>\n\n<l>vipratiṣedhe param / Jaim_12,4.32 /</l>\n\n<l>hautre parārthatvāt / Jaim_12,4.33 /</l>\n\n<l>vacanaṃ param / Jaim_12,4.34 /</l>\n\n<l>prabhutvād ārtvijyaṃ sarvavarṇānāṃ syāt / Jaim_12,4.35 /</l>\n\n<l>smṛter vā syād brāhmaṇānām / Jaim_12,4.36 /</l>\n\n<l>phalacamasavidhānāc cetareṣām / Jaim_12,4.37 /</l>\n\n<l>sānnāyye 'py evaṃ pratiṣedhaḥ saumapīyahetutvāt / Jaim_12,4.38 /</l>\n\n<l>caturdhākaraṇe ca nirdeśāt / Jaim_12,4.39 /</l>\n\n<l>anvāhārye ca darśanāt / Jaim_12,4.40 /</l>\n\n  </div>\n</body>\n\n"
}