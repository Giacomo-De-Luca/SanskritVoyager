{
  "title": "sa_aśvaghoṣa-vajrasūcī",
  "body": "<body xmlns='http://www.tei-c.org/ns/1.0'>\n\n<p>Vajrasūcī (Vs)</p>\n\n<lg>\n<l>jagadguruṃ mañjughoṣaṃ natvā vākkāyacetasā /</l>\n<l>aśvaghoṣo vajrasūcīṃ sūtrayāmi yathāmatam // Vs_1 //</l>\n</lg>\n\n<lg>\n<l>vedāḥ pramāṇaṃ smṛtayaḥ pramāṇaṃ dharmārthayuktaṃ vacanaṃ pramāṇam /</l>\n<l>yasya pramāṇaṃ na bhavetpramāṇaṃ kastasya kuryādvacanaṃ pramāṇam // Vs_2 //</l>\n</lg>\n\n<lg>\n<l>saptavyādhā daśārṇeṣu mṛgāḥ kālañjare girau /</l>\n<l>cakravākāḥ śaradvīpe haṃsāḥ sarasi mānase // Vs_3 //</l>\n</lg>\n\n<l>te 'pi jātāḥ kurukṣetre brāhmaṇā vedapāragāḥ // Vs_4 //</l>\n\n<lg>\n<l>adhītya caturo vedān sāṅgopāṅgena tavatttaḥ /</l>\n<l>śūdrātpratigrahagrāhī brāhmaṇo jāyate kharaḥ // Vs_5 //</l>\n</lg>\n\n<lg>\n<l>kharo dvādaśajanmāni ṣaṣṭhijanmāni śūkaraḥ /</l>\n<l>śvānaḥ saptatijanmāni ityevaṃ manurabravīt // Vs_6 //</l>\n</lg>\n\n<lg>\n<l>hastinyāmacalo jāta ulūkyāṃ keśapiṅgalaḥ /</l>\n<l>agastyo 'gastipuṣpācca kauśikaḥ kuśasambhavaḥ // Vs_7 //</l>\n</lg>\n\n<lg>\n<l>kapilaḥ kapilājjātaḥ śaragulmācca gautamaḥ /</l>\n<l>droṇācāryastu kalaśāttittiristittirīsutaḥ // Vs_8 //</l>\n</lg>\n\n<lg>\n<l>reṇukājanayadrāmamṛṣyaśṛṅgamuniṃ mṛgī /</l>\n<l>kaivartinyajanayad vyāsaṃ kuśikaṃ caiva śūdrikā // Vs_9 //</l>\n</lg>\n\n<lg>\n<l>viśvāmitraṃ ca caṇḍālī vasiṣṭhaṃ caiva urvaśī /</l>\n<l>na teṣāṃ brāhmaṇī mātā lokācārācca brāhmaṇāḥ // Vs_10 //</l>\n</lg>\n\n<lg>\n<l>sadyaḥ patati māṃsena lākṣayā lavaṇena ca /</l>\n<l>tryahācchūdraśca bhavati brāhmaṇaḥ kṣīravikrayī // Vs_11 //</l>\n</lg>\n\n<lg>\n<l>ākāśagāmino viprāḥ patanti māṃsabhakṣaṇāt /</l>\n<l>viprāṇāṃ patanaṃ dṛṣṭvā tato māṃsāni varjayet // Vs_12 //</l>\n</lg>\n\n<lg>\n<l>brāhmaṇatvaṃ na śāstreṇa na saṃskārairna jātibhiḥ /</l>\n<l>na kulena na vedena na karmaṇā bhavettataḥ // Vs_13 //</l>\n</lg>\n\n<lg>\n<l>nirmamo nirahaṅkāro niḥsaṅgo niṣparigrahaḥ /</l>\n<l>rāgadveṣavinirmuktastaṃ devā brāhmaṇaṃ viduḥ // Vs_14 //</l>\n</lg>\n\n<lg>\n<l>satyaṃ brahma tapo brahma brahma cendriyanigrahaḥ /</l>\n<l>sarvabhūte dayā brahma etad brāhmaṇa lakṣaṇam // Vs_15 //</l>\n</lg>\n\n<lg>\n<l>satyaṃ nāsti tapo nāsti nāsti cendriyanigrahaḥ /</l>\n<l>sarvabhūte dayā nāsti etaccāṇḍālalakṣaṇam // Vs_16 //</l>\n</lg>\n\n<lg>\n<l>devamānuṣanārīṇāṃ tiryagyonigateṣvapi /</l>\n<l>maithunaṃ nādhigacchanti te viprāste ca brāhmaṇāḥ // Vs_17 //</l>\n</lg>\n\n<lg>\n<l>na jātirdṛśyate tāvad guṇāḥ kalyāṇakārakāḥ /</l>\n<l>caṇḍālo 'pi hi tatrasthastaṃ devā brāhmaṇaṃ viduḥ // Vs_18 //</l>\n</lg>\n\n<lg>\n<l>vṛṣalīphenapītasya niḥśvāsopahatasya ca /</l>\n<l>tatraiva ca prasūtasya niṣkṛtirnopalabhyate // Vs_19 //</l>\n</lg>\n\n<lg>\n<l>śūdrīhastena yo bhuṃkte māsamekaṃ nirantaram /</l>\n<l>jīvamāno bhavecchūdro mṛtaḥ śvānaśca jāyate // Vs_20 //</l>\n</lg>\n\n<lg>\n<l>śūdrīparivṛto vipraḥ śūdrī ca gṛhamedhinī /</l>\n<l>varjitaḥ pitṛdevena rauravaṃ so 'dhigacchati // Vs_21 //</l>\n</lg>\n\n<lg>\n<l>araṇīgarbhasambhūtaḥ kaṭho nāma mahāmuniḥ /</l>\n<l>tapasā brāhmaṇo jātastasmājjātirakāraṇam // Vs_22 //</l>\n</lg>\n\n<lg>\n<l>kaivartīgarbhasambhūto vyāso nāma mahāmuniḥ /</l>\n<l>tapasā brāhmaṇo jātastasmājjātirakāraṇam // Vs_23 //</l>\n</lg>\n\n<lg>\n<l>urvarśīgarbhasambhūto vasiṣṭho 'pi mahāmuniḥ /</l>\n<l>tapasā brāhmaṇo jātastasmājjātirakāraṇam // Vs_24 //</l>\n</lg>\n\n<lg>\n<l>hariṇīgarbhasambhūta ṛṣyaśrṛṅgo mahāmuniḥ /</l>\n<l>tapasā brāhmaṇo jātastasmājjātirakāraṇam // Vs_25 //</l>\n</lg>\n\n<lg>\n<l>caṇḍālī garbhasambhūto viśvāmitro? mahāmuniḥ /</l>\n<l>tapasā brāhmaṇo jātastasmājjātirakāraṇam // Vs_26 //</l>\n</lg>\n\n<lg>\n<l>tāṇḍūlīgarbhasambhūto nārado hi mahāmuniḥ /</l>\n<l>tapasā brāhmaṇo jātastasmājjātirakāraṇam // Vs_27 //</l>\n</lg>\n\n<p>jitātmā yatirbhavati..................... jitendriyaḥ /\n[yatātmā yatirbhavati vijitātmā(jitātmā ca)jitendriyaḥ /]\n<l>tapasā tāpaso jāto brahmacaryeṇa brāhmaṇaḥ // Vs_28 //</l></p>\n\n<lg>\n<l>na ca te brāhmaṇīputrāste ca lokasya brāhmaṇāḥ /</l>\n<l>śīlaśaucamayaṃ brahma tasmātkulama kāraṇam // Vs_29 //</l>\n</lg>\n\n<lg>\n<l>śīlaṃ pradhānaṃ na kulaṃ pradhānaṃ kulena kiṃ śīlavivarjitena /</l>\n<l>bahavo narā nīcakula prasūtāḥ svargaṃ gatāḥ śīlamupetya dhīrāḥ // Vs_30 //</l>\n</lg>\n\n<lg>\n<l>mukhato brāhmaṇo jāto bāhubhyāṃ kṣatriyastathā /</l>\n<l>urubhyāṃ vaiśyaḥ saṃjātaḥ padbhyāṃ śūdraka eva ca // Vs_31 //</l>\n</lg>\n\n<lg>\n<l>pāṇḍostu viśrutaḥ putraḥ sa vai nāmnā yudhiṣṭhiraḥ /</l>\n<l>vaiśampāyanamāgamya prāñjaliḥ paripṛcchati // Vs_32 //</l>\n</lg>\n\n<lg>\n<l>ke ca te brāhmaṇāḥ proktāḥ kiṃ vā brāhmaṇalakṣaṇam /</l>\n<l>etadicchāmi bho jñātuṃ tad bhavān vyākaroti me // Vs_33 //</l>\n</lg>\n\n<lg>\n<l>kṣāntyādibhirguṇairyuktastyakta daṇḍo nirāmiṣaḥ /</l>\n<l>na hanti sarvabhūtāni prathamaṃ brahmalakṣaṇam // Vs_34 //</l>\n</lg>\n\n<lg>\n<l>yadā sarvaṃ paradravyaṃ pathi vā yadi vā gṛhe /</l>\n<l>adattaṃ naiva gṛhṇāti dvitīyaṃ brahmalakṣaṇam // Vs_35 //</l>\n</lg>\n\n<lg>\n<l>tyaktvā krūrasvabhāvaṃ tu nirmamo niṣparigrahaḥ /</l>\n<l>muktaścarati yo nityaṃ tṛtīyaṃ brahmalakṣaṇam // Vs_36 //</l>\n</lg>\n\n<lg>\n<l>devamānuṣa nārīṇāṃ tiryagyonigateṣvapi /</l>\n<l>maithunaṃ hi sadā tyaktaṃ caturthaṃ brahmalakṣaṇam // Vs_37 //</l>\n</lg>\n\n<lg>\n<l>satyaṃ śaucaṃ dayā śaucaṃ śaucamindriyanigrahaḥ /</l>\n<l>sarvabhūta dayā śaucaṃ tapaḥ śaucañca pañcamam // Vs_38 //</l>\n</lg>\n\n<lg>\n<l>pañcalakṣaṇasampanna īdṛśo yo bhaved dvijaḥ /</l>\n<l>tamahaṃ brāhmaṇaṃ brūyāṃ śeṣāḥ śūdrā yudhiṣṭhira // Vs_39 //</l>\n</lg>\n\n<lg>\n<l>na kulena na jātyā vā kriyābhirbrāhmaṇo bhavet /</l>\n<l>caṇḍālo 'pi hi vṛtastho brāhmaṇaḥ sa yudhiṣṭhira // Vs_40 //</l>\n</lg>\n\n<lg>\n<l>ahiṃsā brahmacaryaṃ ca viśuddhācca pratigrahaḥ /</l>\n<l>phalena na samarthaṃ ca brāhmaṇaḥ syādyudhiṣṭhira // Vs_40a //</l>\n</lg>\n\n<lg>\n<l>ekavarṇamidaṃ pūrvaṃ viśvamāsīdyudhiṣṭhira /</l>\n<l>karmakriyāviśeṣeṇa cāturvarṇyaṃ pratiṣṭhitam // Vs_41 //</l>\n</lg>\n\n<lg>\n<l>sarve vai yonijā martyāḥ sarve mūtrapurīṣiṇaḥ /</l>\n<l>ekendriyendriyārthāśca tasmācchīlaguṇairdvijāḥ // Vs_42 //</l>\n</lg>\n\n<lg>\n<l>śūdro 'pi śīlasampannoguṇavān brāhmaṇo bhavet /</l>\n<l>brāhmaṇo 'pi kriyāhīnaḥ śūdrātpratyavaro bhavet // Vs_43 //</l>\n</lg>\n\n<lg>\n<l>pañcendriyārṇavaṃ ghoraṃ yadi śūdro 'pi tīrṇavān /</l>\n<l>tasmai dānaṃ pradātavyamaprameyaṃ yudhiṣṭhira // Vs_44 //</l>\n</lg>\n\n<lg>\n<l>na jātirdṛśyate rājan guṇāḥ kalyāṇakārakāḥ /</l>\n<l>jīvitaṃ yasya dharmārthe parārthe yasya jīvitam /</l>\n<l>ahorātraṃ caretkṣāntiṃ taṃ devā brāhmaṇaṃ viduḥ // Vs_45 //</l>\n</lg>\n\n<lg>\n<l>parityajya gṛhāvāsaṃ ye sthitā mokṣakākṣiṇaḥ /</l>\n<l>kāmeṣvasaktāḥ kaunteya brāhmaṇāste yudhiṣṭhira // Vs_46 //</l>\n</lg>\n\n<lg>\n<l>ahiṃsānirmamatvaṃ cā matkṛtyasya varjanam /</l>\n<l>rāgadveṣanivṛttiśca etad brāhmaṇalakṣaṇam // Vs_47 //</l>\n</lg>\n\n<lg>\n<l>kṣamā dayā damo dānaṃ satyaṃ śaucaṃ smṛtirghṛṇā /</l>\n<l>vidyā vijñānamāstikyametad brāhmaṇalakṣaṇam // Vs_48 //</l>\n</lg>\n\n<lg>\n<l>gāyatrīmātra sāro 'pi varaṃ vipraḥ suyantritaḥ /</l>\n<l>nāyantritaścaturvedī sarvāśī sarvavikrayī // Vs_49 //</l>\n</lg>\n\n<lg>\n<l>ekarātroṣitasyāpi yā gatirbrahmacāriṇaḥ /</l>\n<l>na tatkratusahasreṇa prāpnuvanti yudhiṣṭhira // Vs_50 //</l>\n</lg>\n\n<lg>\n<l>pāragaṃ sarvavedānāṃ sarvatīrthābhiṣecanam /</l>\n<l>muktaścarati yo dharmaṃ tameva brāhmaṇaṃ viduḥ // Vs_51 //</l>\n</lg>\n\n<lg>\n<l>yadā na kurute pāpaṃ sarvabhūteṣu dāruṇam /</l>\n<l>kāyena manasā vācā brahma sampadyate tadā // Vs_52 //</l>\n</lg>\n\n<lg>\n<l>asmābhiruktaṃ yadidaṃ dvijānāṃ mohaṃ nihantuṃ hatabuddhiṃkānām /</l>\n<l>gṛhmantu santo yadi yuktametanmuñcantvathāyuktamidaṃ yadi syāt // Vs_53 //</l>\n</lg>\n\n<p>kṛtiriyaṃ siddhācāryāśvaghoṣapādānāmiti vajrasūcī samāpteti śubham //</p>\n\n  </body>\n\n"
}