{
  "title": "sa_māṇḍūkyopaniṣad-alt",
  "body": "<body xmlns='http://www.tei-c.org/ns/1.0'>\n\n<p>Śāntipāṭaḥ</p>\n\n<lg>\n<l>oṃ bhadraṃ karṇebhiḥ śṛṇuyāma devāḥ bhadraṃ</l>\n<l>paśyemākṣabhiryajatrāḥ |</l>\n<l>sthirairaṅgaistuṣṭuvāṃ sastanūbhir vyaśema devahitaṃ yadāyuḥ ||</l>\n</lg>\n\n<lg>\n<l>svasti na indro vṛddhaśravāḥ svasti naḥ pūṣā viśvavedāḥ |</l>\n<l>svasti nastārkṣyo ariṣṭanemiḥ svasti no bṛhaspatir dadhātu ||</l>\n</lg>\n\n<p>oṃ śāntiḥ | śāntiḥ | śāntiḥ ||</p>\n\n<lg>\n<l>oṃ pūrṇamadaḥ pūrṇamidaṃ pūrṇāt pūrṇamudacyate |</l>\n<l>pūrṇasya pūrṇamādāya pūrṇamevāvaśiṣyate ||</l>\n</lg>\n\n<p>oṃ śāntiḥ | śāntiḥ | śāntiḥ ||</p>\n\n<p>Māṇḍūkya Upaniṣad</p>\n\n<p>Verse 1\n<lg>\n<l>omityetadakṣaramidaṃ sarvaṃ tasyopavyākhyānaṃ bhūtaṃ</l>\n<l>bhavadbhaviṣyaditi sarvamoṅkāra eva |</l>\n<l>yaccānyattrikālātītaṃ tadapyoṅkāra eva ||</l>\n</lg></p>\n\n<p>Verse 2\nsarvaṃ hyetad brahmāyamātmā brahma so 'yamātmā catuṣpāt ||</p>\n\n<lg>\n<l>Verse 3</l>\n<l>jāgaritasthāno bahiḥ prajñaḥ saptāṅgaḥ</l>\n<l>ekonaviṃśatimukhaḥ sthūlabhugvaiśvānaraḥ prathamaḥ pādaḥ ||</l>\n</lg>\n\n<lg>\n<l>Verse 4</l>\n<l>svapnasthāno 'ntaḥ prajñaḥ saptāṅga ekonaviṃśatimukhaḥ</l>\n<l>praviviktabhuktaijaso dvitīyaḥ pādaḥ ||</l>\n</lg>\n\n<p>Verse 5\n<lg>\n<l>yatra supto na kañcana kāmaṃ kāmayate na</l>\n<l>kañcana svapnaṃ paśyati tatsuṣuptam |</l>\n<l>suṣuptasthāna ekībhūtaḥ prajñānaghana evānandamayo</l>\n<l>hyānandabhukcetomukhaḥ prājñastṛtīyaḥ pādah ||</l>\n</lg></p>\n\n<p>Verse 6\neṣa sarveśvara eṣa sarvajña eṣo 'ntaryāmyeṣa\nyoniḥ sarvasya prabhavāpyayau hi bhūtānām</p>\n\n<p>Māṇḍūkya Kārikā</p>\n\n<p>Verse 1</p>\n\n<lg>\n<l>bahiḥ prajño vibhurviśvo hyantaḥ prajñastu taijasaḥ |</l>\n<l>ghanaprajñastathā prājña eka eva tridhā smṛtaḥ ||</l>\n</lg>\n\n<lg>\n<l>Verse 2</l>\n<l>dakṣiṇākṣimukhe viśvo manasyantastu taijasaḥ |</l>\n<l>ākāśe ca hydi prājñastridhā dehe vyavasthitaḥ ||</l>\n</lg>\n\n<lg>\n<l>Verse 3</l>\n<l>viśvo hi sthūlabhuṅnityaṃ taijasaḥ praviviktabhuk |</l>\n<l>ānandabhuk tathā prājñastridhā bhogaṃ nibodhata ||</l>\n</lg>\n\n<lg>\n<l>Verse 4</l>\n<l>sthūlaṃ tarpayate viśvaṃ praviviktaṃ tu taijasam |</l>\n<l>ānandaśca tathā prājñaṃ tridhā tṛptiṃ nibodhata ||</l>\n</lg>\n\n<lg>\n<l>Verse 5</l>\n<l>triṣu dhāmasu yadbhojyaṃ bhoktā yaśca prakīrtitaḥ |</l>\n<l>vedaitadubhayaṃ yastu sa bhuñjāno na lipyate ||</l>\n</lg>\n\n<lg>\n<l>Verse 6</l>\n<l>prabhavaḥ sarvabhāvānāṃ satāmiti viniścayaḥ |</l>\n<l>sarvaṃ janayati prāṇaścetoṃ 'śūnpuruṣaḥ pṛthak ||</l>\n</lg>\n\n<lg>\n<l>Verse 7</l>\n<l>vibhūtiṃ prasavaṃ tvanye manyante sṛṣṭicintakāḥ |</l>\n<l>svapnamāyāsarūpeti sṛṣṭiranyairvikalpitā ||</l>\n</lg>\n\n<lg>\n<l>Verse 8</l>\n<l>icchāmātraṃ prabhoḥ sṛṣṭiriti sṛṣṭau viniścitāḥ |</l>\n<l>kālātprasūtiṃ bhūtānāṃ manyante kālacintakāḥ ||</l>\n</lg>\n\n<lg>\n<l>Verse 9</l>\n<l>bhogārthaṃ sṛṣṭirityanye krīḍārthamiti cāpare |</l>\n<l>devasyaiṣa svābhāvo 'yamāptakāmasya kā spṛhā ||</l>\n</lg>\n\n<p>Māṇḍūkya Upaniṣad</p>\n\n<p>Verse 7\nnāntaḥ prajñaṃ na bahiḥ prajñaṃ nobhayataḥ prajñaṃ\nna prajñānaghanaṃ na prajñaṃ nāprajñam |\n<lg>\n<l>adṛśyamavyavahāryamagrāhyamalakṣaṇamacintyamavyapa</l>\n<l>deśyamekātmapratyayasāraṃ prapañcopaśamaṃ śāntaṃ</l>\n<l>śivamadvaitaṃ caturthaṃ manyante sa ātmā sa vijñeyaḥ ||</l>\n</lg></p>\n\n<p>Māṇḍūkya Kārikā</p>\n\n<lg>\n<l>Verse 10</l>\n<l>nivṛtteḥ sarvaduḥkhānāmīśānaḥ prabhuravyayaḥ |</l>\n<l>advaitaḥ sarvabhāvānāṃ devasturyo vibhuḥ smṛtaḥ ||</l>\n</lg>\n\n<lg>\n<l>Verse 11</l>\n<l>kāryakāraṇabaddhau tāviṣyete viśvataijasau |</l>\n<l>prājñaḥ kāraṇabaddhastu dvau tau turye na siddhytaḥ ||</l>\n</lg>\n\n<lg>\n<l>Verse 12</l>\n<l>nātmānaṃ na paraṃ caiva na satyaṃ nāpi cānṛtam |</l>\n<l>prājñaḥ kiñcana saṃvetti turyaṃ tatsarvadṛksadā ||</l>\n</lg>\n\n<lg>\n<l>Verse 13</l>\n<l>dvaitasyāgrahaṇaṃ tulyamubhayoḥ prājñaturyayoḥ |</l>\n<l>bījanidrāyutaḥ prājñaḥ sā ca turye na vidyate ||</l>\n</lg>\n\n<lg>\n<l>Verse 14</l>\n<l>svapnanidrāyutāvādyau prājñastvasvapnanidrayā |</l>\n<l>na nidrāṃ naiva ca svapnaṃ turye paśyanti niścitāḥ ||</l>\n</lg>\n\n<lg>\n<l>Verse 15</l>\n<l>anyathā gṛhṇataḥ svapno nidrā tattvamajānataḥ |</l>\n<l>viparyāse tayoḥ kṣīṇe turīyaṃ padamaśnute ||</l>\n</lg>\n\n<lg>\n<l>Verse 16</l>\n<l>anādimāyayā supto yadā jīvaḥ prabudhyate |</l>\n<l>ajamanidramasvapnamadvaitaṃ budhyate tadā ||</l>\n</lg>\n\n<lg>\n<l>Verse 17</l>\n<l>prapañco yadi vidyeta nivarteta na saṃśayaḥ |</l>\n<l>māyāmātramidaṃ dvaitamadvaitaṃ paramārthataḥ ||</l>\n</lg>\n\n<lg>\n<l>Verse 18</l>\n<l>vikalpo vinivarteta kalpito yadi kenacit |</l>\n<l>upadeśādayaṃ vādo jñāte dvaitaṃ na vidyate ||</l>\n</lg>\n\n<p>Māṇḍūkya Upaniṣad</p>\n\n<lg>\n<l>Verse 8</l>\n<l>so 'yamātmādhyakṣaramoṅkāro 'dhimātraṃ</l>\n<l>pādā mātrā mātrāśca pādā akāra ukāro makāra iti ||</l>\n</lg>\n\n<p>Verse 9\n<lg>\n<l>jāgaritasthāno vaiśvānaro 'kāraḥ prathamā</l>\n<l>mātrāpterādimattvādvāpnoti ha vai sarvān</l>\n<l>kāmānādiśca bhavati ya evaṃ veda ||</l>\n</lg></p>\n\n<p>Verse 10\n<lg>\n<l>svapnasthānastaijasa ukāro dvitīyā mātrotkarṣād</l>\n<l>ubhayatvādvotkarṣati ha vai jñānasantatiṃ samānaśca</l>\n<l>bhavati nāsyābrahmavitkule bhavati ya evaṃ veda ||</l>\n</lg></p>\n\n<lg>\n<l>Verse 11</l>\n<l>suṣuptasthānaḥ prājño makārastṛtīyā mātrā miterapītervā</l>\n<l>minoti ha vā idaṃ sarvamapītiśca bhavati ya evaṃ veda ||</l>\n</lg>\n\n<p>Māṇḍūkya Kārikā</p>\n\n<lg>\n<l>Verse 19</l>\n<l>viśvasyātvavivakṣāyāmādisāmānyamutkaṭam |</l>\n<l>mātrāsaṃpratipattau syādāptisāmānyameva ca ||</l>\n</lg>\n\n<lg>\n<l>Verse 20</l>\n<l>taijasasyotvavijñāna utkarṣo dṛśyate sphuṭam |</l>\n<l>mātrāsaṃpratipattau syādubhayatvaṃ tathāvidham ||</l>\n</lg>\n\n<lg>\n<l>Verse 21</l>\n<l>makārabhāve prājñasya mānasāmānyamutkaṭam |</l>\n<l>mātrāsaṃpratipattau tu layasāmānyameva ca ||</l>\n</lg>\n\n<lg>\n<l>Verse 22</l>\n<l>triṣu dhāmasu yastulyaṃ sāmānyaṃ vetti niścitaḥ |</l>\n<l>sa pūjyaḥ sarvabhūtānāṃ vandyaścaiva mahāmuniḥ ||</l>\n</lg>\n\n<lg>\n<l>Verse 23</l>\n<l>akāro nayate viśvamukāraścāpi taijasam |</l>\n<l>makāraśca punaḥ prājñaṃ nāmātre vidyate gatiḥ ||</l>\n</lg>\n\n<p>Māṇḍūkya Upaniṣad</p>\n\n<p>Verse 12\n<lg>\n<l>amātraścaturtho 'vyavahāryaḥ prapañcopaśamaḥ śivo 'dvaita</l>\n<l>evamoṅkāra ātmaiva saṃviśatyātmanātmānaṃ ya evaṃ veda |</l>\n<l>ya evaṃ veda ||</l>\n</lg></p>\n\n<p>Māṇḍūkya Kārikā</p>\n\n<lg>\n<l>Verse 24</l>\n<l>oṅkāraṃ pādaśo vidyātpādā mātrā na saṃśayaḥ |</l>\n<l>oṅkāraṃ pādaśo jñātvā na kiñcidapi cintayet ||</l>\n</lg>\n\n<lg>\n<l>Verse 25</l>\n<l>yuñjīta praṇave cetaḥ praṇavo brahma nirbhayam |</l>\n<l>praṇave nityayuktasya na bhayaṃ vidyate kvacit ||</l>\n</lg>\n\n<lg>\n<l>Verse 26</l>\n<l>praṇavo hyaparaṃ brahma praṇavaśca paraḥ smṛtaḥ |</l>\n<l>apūrvo 'nantaro 'bāhyo 'naparaḥ praṇavo 'vyayaḥ ||</l>\n</lg>\n\n<lg>\n<l>Verse 27</l>\n<l>sarvasya praṇavo hyādirmadhyamantastathaiva ca |</l>\n<l>evaṃ hi praṇavaṃ jñātvā vyaśnute tadanantaram ||</l>\n</lg>\n\n<lg>\n<l>Verse 28</l>\n<l>praṇavaṃ hīśvaraṃ vidyātsarvasya hṛdi saṃsthitam |</l>\n<l>sarvavyāpinamoṅkāraṃ matvā dhīro na śocati ||</l>\n</lg>\n\n<lg>\n<l>Verse 29</l>\n<l>amātro 'nantamātraśca dvaitasyopaśamaḥ śivaḥ |</l>\n<l>oṅkāro vidito yena sa munirnetaro janaḥ ||</l>\n</lg>\n\n  </body>\n\n"
}