{
  "title": "sa_harṣadeva-nāgānanda",
  "body": "<body xmlns='http://www.tei-c.org/ns/1.0'>\n\n<p>nāgānandam</p>\n\n<p>prathamo 'ṅkaḥ</p>\n\n<p>nāndī</p>\n\n<lg>\n<l>dhyānavyājamupetya cintayasi kāmunmīlya cakṣuḥ kṣaṇaṃ</l>\n<l>padhyānaṅgaśarāturaṃ janamimaṃ trātā 'pi no rakṣasi /</l>\n<l>mithyākāruṇiko 'si nirghṛṇātarastvattaḥ kuto 'nyaḥ pumān</l>\n<l>serṣyaṃ māravadhūbhirityabhihito bodhau jinaḥ pātu vaḥ // Nā_1.1 //</l>\n</lg>\n\n<p>api ca-</p>\n\n<lg>\n<l>kāmenākṛṣya cāpaṃ hatapaṭuhāvalgibhirmāravīrair</l>\n<l>bhrabhaṅgotkalpajṛmbhāsmitacalitaddṛśā divyanārījanena /</l>\n<l>siddhaiḥ prahvottamāṅgaiḥ pulakitavapuṣā vismayād vāsavena</l>\n<l>dhyāyan bodheravāptāvacalita iti vaḥ pātu dṛṣṭo munīndraḥ // Nā_1.2 //</l>\n</lg>\n\n<lg>\n<l>śrīharṣo nipuṇaḥ kaviḥ pariṣadapyeṣā guṇāgrāhiṇī</l>\n<l>loke hāri ca bodhisattvacaritaṃ nāṭye ca dakṣā vayam /</l>\n<l>vastvekaikamapīha vāñchitaphalaprāpteḥ padaṃ kiṃ puna-</l>\n<l>rmadūbhāgyopacayādayaṃ samuditaḥ sarvo guṇānāṃ gaṇaḥ // Nā_1.3 //</l>\n</lg>\n\n<lg>\n<l>dvijaparijanabandhuhite madbhavanataṭākahaṃsi mṛduśīle /</l>\n<l>parapuruṣacandrakamalinyārye kāryāditastāvat // Nā_1.4 //</l>\n</lg>\n\n<lg>\n<l>pitrorvidhātuṃ śuśrūṣāṃ tyaktvaiśvarya kramāgatam /</l>\n<l>vanaṃ yāmyahamadyaiva yathā jīmūtavāhanaḥ // Nā_1.5 //</l>\n</lg>\n\n<lg>\n<l>rāgasyāspadamityavaimi na hi me dhvaṃsīti na pratyayaḥ</l>\n<l>kṛtyākṛtyavicāraṇāsu vimukhaṃ ko vā na vetti kṣitau /</l>\n<l>evaṃ nindyamapīdamindriyavaśaṃ prītyai bhaved yauvanaṃ</l>\n<l>bhaktyā yāti yadītthameva pitarau śuśrūṣamāṇasya me // Nā_1.6 //</l>\n</lg>\n\n<p>tiṣṭhan bhāti pituḥ puro bhuvi yathā siṃhāsane kiṃ tathā?\n<lg>\n<l>yat saṃvāhayataḥ sukhaṃ tu caraṇau tātasya kiṃ rājake?</l>\n<l>kiṃ bhukte bhuvanatraye dhṛtirasau bhuktojjhite yā guroḥ?</l>\n<l>āyāsaḥ khalu rājyamujjhitagurustatrāsti kaścid guṇaḥ? // Nā_1.7 //</l>\n</lg></p>\n\n<lg>\n<l>nyāyye vartmani yojitāḥ prakṛtayaḥ santaḥ sukhaṃ sthāpitā</l>\n<l>nīto bandhujanastathātmasamatāṃ rājye ca rakṣā kṛtā /</l>\n<l>datto dattamanorathādhikaphalaḥ kalpadrumo 'pyarthine</l>\n<l>kiṃ karttavyamataḥ paraṃ kathaya vā yatte sthitaṃ cetasi // Nā_1.8 //</l>\n</lg>\n\n<lg>\n<l>mādyaddiggajagaṇḍabhittikaṣaṇairbhanasravaccandanaḥ</l>\n<l>krandatkandaragahvaro jalanidherāsphālito vīcibhiḥ /</l>\n<l>pādālaktakaraktamauktikaśilaḥ siddhāṅganānāṃ gataiḥ</l>\n<l>sevyo 'yaṃ malayācalaḥ kimapi me cetaḥ karotyutsukam // Nā_1.9 //</l>\n</lg>\n\n<lg>\n<l>dakṣiṇaṃ spandate cakṣuḥ phalākāṅkṣā na me kvacit /</l>\n<l>na ca mithyā munivacaḥ kathayiṣyati kiṃ nvidam // Nā_1.10 //</l>\n</lg>\n\n<lg>\n<l>vāso 'rthaṃ dayayaiva nātipṛthavaḥ kṛttāstarūṇāṃ tvaco</l>\n<l>bhagnālakṣyajaratkamaṇḍalu nabhaḥsvacchaṃ payo nairjharam /</l>\n<l>dṛśyante truṭitojjhitāśca baṭubhiormauñjyaḥ kvacinmekhalā</l>\n<l>nityākarṇanayā śukena ca padaṃ sāmnāmidaṃ paṭhayate // Nā_1.11 //</l>\n</lg>\n\n<lg>\n<l>madhuramiva vadanti svāgataṃ bhṛṅgaśabdai-</l>\n<l>rnatimiva phalanamraiḥ kurvate 'mī śirobhiḥ /</l>\n<l>mama dadata ivārghyaṃ puṣpavṛṣṭīḥ kirantaḥ</l>\n<l>kathamatithisaparyyāṃ śikṣitāḥ śākhino 'pi // Nā_1.12 //</l>\n</lg>\n\n<lg>\n<l>sthānaprāptyā dadhānaṃ prakaṭitagamakāṃ mandratāravyavasthāṃ</l>\n<l>nirhrādinyā vipañcyā militamaliruteneva tantrīsvareṇa /</l>\n<l>ete dantāntarālasthitatṛṇakavalacchedaśabdaṃ niyamya</l>\n<l>vyājihyāṅgāḥ kuraṅgāḥ sphuṭalalitapadaṃ gītamākarṇayanti // Nā_1.13 //</l>\n</lg>\n\n<p>ulphullakalamalakesaraparāgagauradyute ! mama hi gauri !\n<l>abhivāñchitaṃ prasidhyatu bhagavati ! yuṣmatprasādena // Nā_1.14 //</l></p>\n\n<lg>\n<l>vyaktirvyañcanadhātunā daśavidhenāpyatra labdhāmunā</l>\n<l>vispaṣṭo drutamadhyalambitaparicchinnastridhāyaṃ layaḥ /</l>\n<l>gopucchapramukhāḥ krameṇa yatayastistro 'pi sampāditā-</l>\n<l>stattvaughānugatāśca vādyavidhayaḥ samyak trayo darśitāḥ // Nā_1.15 //</l>\n</lg>\n\n<lg>\n<l>svargastrī yadi tatkṛtārthamabhavaccakṣuḥsahastra hare-</l>\n<l>rnāgī cenna rasātalaṃ śaśabhṛtā śūnyaṃ mukhe 'syāḥ sthite /</l>\n<l>jātirnaḥ sakalānyajātijayinī vidyādharī cediyaṃ</l>\n<l>syātsiddhānvayajā yadi tribhuvane siddhā prasiddhāstataḥ // Nā_1.16 //</l>\n</lg>\n\n<p>tanuriyaṃ taralāyatalocane ! śvasitakampitapīnaghanastani !\n<l>śramamalaṃ tapasaiva gatā punaḥ kimiti sambhramakāriṇi ! khidyate // Nā_1.17 //</l></p>\n\n<lg>\n<l>uṣṇīṣaḥ sphuṭa eṣa mūrddhani vibhātyūrṇeyamantarbhruvo-</l>\n<l>ścakṣustāmarasānukāri hariṇā vakṣaḥsthalaṃ sparddhate /</l>\n<l>cakrāṅkañca yathā padadvayamidaṃ manye tathā ko 'pyayaṃ</l>\n<l>no vidyādharacakravarttipadavīmaprāpya viśrāmyati // Nā_1.18 //</l>\n</lg>\n\n<lg>\n<l>ekkato guruvaaṇaṃ aṇṇato daiadaṃsaṇasuhāiṃ /</l>\n<l>gamaṇāgamaṇādhirūḍhaṃ ajja bi dolaedi me hiaaṃ // Nā_1.19 //</l>\n</lg>\n\n<lg>\n<l>ekato guruvacanamanyato dayitadarśanasukhāni /</l>\n<l>gamanāgamanādhirūḍhamadyāpi dolāyate me hṛdayam // Nā_1.19 //</l>\n</lg>\n\n<lg>\n<l>anayā jaghanābhogamantharayānayā /</l>\n<l>anyato 'pi vrajantyā me hṛdaye nihitaṃ padam // Nā_1.20 //</l>\n</lg>\n\n<lg>\n<l>tāpāt tatkṣaṇaghṛṣṭacandanarasāpāṇḍū kapālau vahan</l>\n<l>saṃsavaktairnijakarṇatālapavanaiḥ saṃvijyamānānanaḥ /</l>\n<l>sampratyeṣa viśeṣasiktahṛdayā hastojjhitaiḥ śīkarai-</l>\n<l>rgāḍhāyallakaduḥsahāmiva daśāṃ dhatte gajānāṃ patiḥ // Nā_1.21 //</l>\n</lg>\n\n<p>iti prathamo 'ṅkaḥ /</p>\n\n<p>dvitīyo 'ṅkaḥ</p>\n\n<lg>\n<l>kuṇasi ghaṇacandaṇaladāpallavasaṃsaggasīalaṃ pi imaṃ /</l>\n<l>ṇīsāsehiṃ tumaṃ evva kaalīdalamāruaṃ uṇhaṃ // Nā_2.1 //</l>\n</lg>\n\n<lg>\n<l>vyāvṛtyaiva sitāsitekṣaṇarucā tānāaśrame śākhinaḥ</l>\n<l>kurvatyā viṭapāvasaktavilasatkṛṣṇājinaudhāniva /</l>\n<l>yad dṛṣṭosmi tayā munerapi purastenaiva mayyāhate</l>\n<l>puṣpeṣo ! bhavatā mudhaiva kimiti kṣipyanta ete śarāḥ? // Nā_2.2 //</l>\n</lg>\n\n<p>nītāḥ kiṃ na niśāḥ śaśāṅkadhavalā nāghrātamindīvaraṃ?\n<lg>\n<l>kiṃ nonmīlitamālatīsurabhayaḥ soḍhāḥ pradoṣānilāḥ?</l>\n<l>jhaṅkāraḥ kamalākare madhulihāṃ kiṃ vā mayā na śruto?</l>\n<l>nirvyājaṃ vidhureṣvadhīra iti māṃ yenābhidhatte bhavān? // Nā_2.3 //</l>\n</lg></p>\n\n<lg>\n<l>strīhṛdayena na soḍhāḥ kṣiptāḥ kusumeṣavo 'pyanaṅgena /</l>\n<l>yenādyaiva purastava vadāmi dhīra iti sa kathamaham? // Nā_2.4 //</l>\n</lg>\n\n<lg>\n<l>candanalatāgṛhamidaṃ sacandramaṇiśilamapi priyaṃ na mama /</l>\n<l>candrānanayā rahitaṃ candrikayā mukhamiva niśāyāḥ // Nā_2.5 //</l>\n</lg>\n\n<lg>\n<l>śaśimaṇiśilā seyaṃ yasyāṃ vipāṇḍuramānanaṃ</l>\n<l>karakisalaye kṛtvā vāme ghanaśvasitodgamā /</l>\n<l>cirayati mayi vyaktākūtā manāk sphuritairbhruvo-</l>\n<l>rviramitamanomanyurdṛṣṭā mayā rudatī priyā // Nā_2.6 //</l>\n</lg>\n\n<lg>\n<l>niṣyandata ivānena mukhacandrodayena te /</l>\n<l>etad vāṣpāmbunā siktaṃ candrakāntaśilātalam // Nā_2.7 //</l>\n</lg>\n\n<lg>\n<l>akliṣṭabimbaśobhādharasya nayanotsavasya śaśina iva /</l>\n<l>dayitāmukhasya sukhayati rekhāpi prathamadṛṣṭayem // Nā_2.8 //</l>\n</lg>\n\n<lg>\n<l>priyā sannihitaiveyaṃ saṅkalpasthāpitā puraḥ /</l>\n<l>dṛṣṭvā dṛṣṭvā likhāmyenāṃ yadi tat ko 'tra vismayaḥ ! // Nā_2.9 //</l>\n</lg>\n\n<lg>\n<l>yaddhidyādhararājavaṃśatilakaḥ prājñaḥ satāṃ sambhato</l>\n<l>rūpeṇāpratimaḥ parākramadhano viddhān vinīto yuva /</l>\n<l>yaccasūnapi santyajet karuṇayā sattvārthamabhyudyata-</l>\n<l>stenāsmai dadataḥ svasāramatulāṃ tuṣṭirviṣādaśca me // Nā_2.10 //</l>\n</lg>\n\n<lg>\n<l>na khalu na khalu mugdhe ! sāhasaṃ kāryamīdṛk</l>\n<l>vyapanaya karametaṃ pallavābhaṃ latāyāḥ /</l>\n<l>kusumamapi vicetuṃ yo na manye samarthaḥ</l>\n<l>kalayati sa kathaṃ te pāśamudbandhanāya? // Nā_2.11 //</l>\n</lg>\n\n<lg>\n<l>kaṇṭhe hāralatāyogye yena pāśastvayārpitaḥ /</l>\n<l>gṛhītaḥ sāparādho 'yaṃ kathaṃ te mucyate karaḥ? // Nā_2.12 //</l>\n</lg>\n\n<lg>\n<l>vṛṣṭayā piṣṭātakasya dyutimiha malaye meyutulyāṃ dadhānaḥ</l>\n<l>sadyaḥ sindūradūrīkṛtadivasasamārambhasandhyātapaśrīḥ /</l>\n<l>udūgitairaṅganānāṃ calacaraṇaraṇannūpurahrādahṛdyai-</l>\n<l>rūdvāhasnānavelāṃ kathayati bhavataḥ siddhaye siddhalokaḥ // Nā_2.13 //</l>\n</lg>\n\n<lg>\n<l>anyonyadarśanakṛtaḥ samānarūpānurāgakulavayasām /</l>\n<l>keṣāñcideva manye samāgamo bhavati puṇyavatām // Nā_2.14 //</l>\n</lg>\n\n<p>iti dvitiyo 'ṅkaḥ /</p>\n\n<p>tṛtīyo 'ṅkaḥ</p>\n\n<lg>\n<l>ṇiccaṃ jo pibai suraṃ jaṇassa piasagamaṃ ca jo kuṇai /</l>\n<l>maha de do abi devā baladeo kāmadeo a // Nā_3.1 //</l>\n</lg>\n\n<lg>\n<l>vacchatthalamhi daiā diṇṇuppalavāsiā muhe mairā /</l>\n<l>sīsammi a seharao ṇiccaṃ via saṃṭhiā jassa // Nā_3.2 //</l>\n</lg>\n\n<lg>\n<l>hariharapidāmahāṇaṃ pi gavvido jo ṇa jāṇai ṇamiduṃ /</l>\n<l>so seharao calaṇesu tujja ṇomālie padai // Nā_3.3 //</l>\n</lg>\n\n<lg>\n<l>dṛṣṭā dṛṣṭimadho dadāti kurute nālāpamābhāṣitā</l>\n<l>śayyāyāṃ parivṛtya tiṣṭhati balādāliṅgitā vepate /</l>\n<l>niryantīṣu sakhīṣu vāsabhavanānnirgantumevehate</l>\n<l>jātā vāmatayaiva me 'dya sutarāṃ prityai navoḍhā priyā // Nā_3.4 //</l>\n</lg>\n\n<lg>\n<l>huṅkāraṃ dadatā mayā prativaco yanmaunamāsevitaṃ</l>\n<l>yad dāvānaladīptibhistanuriyaṃ candrātapaistāpitā /</l>\n<l>dhyātaṃ yat subahūnyanamanasā naktandināni priye !</l>\n<l>tasyaitat tapasaḥ phalaṃ mukhamidaṃ paśyāmi yatte 'dhunā // Nā_3.5 //</l>\n</lg>\n\n<p>khedāya stanabhāra eva kimu te madhyasya hāro 'paraḥ?\n<lg>\n<l>śrāmyatyūruyugaṃ nitambabharataḥ kāñcyānayā kiṃ punaḥ?</l>\n<l>śaktiḥ pādayugatya norupugalaṃ voḍhu kuto nūpurau?</l>\n<l>svāṅgaireva vimūṣitāsi vahasi kleśāya kiṃ maṇḍanam? // Nā_3.6 //</l>\n</lg></p>\n\n<lg>\n<l>niṣyandaścandanānāṃ śiśirayati latāmaṇḍape kuṭṭimāntā-</l>\n<l>nārād dhārāgṛhāṇāṃ dhvanimanu tatute tāṇḍavaṃ nolakaṇṭhaḥ /</l>\n<l>yantronmuktaśca vegād calati viṭapināṃ pūrayannālavālā-</l>\n<l>nāpātotpīḍahelāhṛta kusumarajaḥpiñjaro 'yaṃ jalaughaḥ // Nā_3.7 //</l>\n</lg>\n\n<p>api ca-</p>\n\n<lg>\n<l>amī gītārambhaimukharitalatāmaṇḍapabhuvaḥ</l>\n<l>parāgaiḥ puṣpāṇāṃ prakaṭapaṭavāsavyatikarāḥ /</l>\n<l>pibantaḥ paryyāptaṃ saha sahacarībhirmaghurasaṃ</l>\n<l>samantādāpānotsavamanabhavantīva madhupāḥ // Nā_3.8 //</l>\n</lg>\n\n<lg>\n<l>digdhāṅgā haricandanena dadhataḥ santānakānāṃ srajo</l>\n<l>māṇikyābharaṇaprabhāvyatikaraiścitrīkṛtācchāṃśukāḥ /</l>\n<l>sārddha siddhajanairmadhūni dayitāpītāvaśiṣṭānyamī</l>\n<l>miśrībhūya pibanti candanatarucchāyāsu vidyādharāḥ // Nā_3.9 //</l>\n</lg>\n\n<lg>\n<l>etanmukhaṃ priyāyāḥ śaśinaṃ jitvā kapolayāḥ kāntyā /</l>\n<l>tāpānurktamadhunā kamalaṃ dhruvamīhate jetum // Nā_3.10 //</l>\n</lg>\n\n<lg>\n<l>etatte bhrulatollāsi pāṭalādharapallavam /</l>\n<l>mukhaṃ nandanamudyānamato 'nyatkevalaṃ vanam // Nā_3.11 //</l>\n</lg>\n\n<lg>\n<l>smitapuṣpodgamo 'yaṃ te dṛśyate 'dharapallave /</l>\n<l>phalaṃ tvanyatra mugdhākṣi ! cakṣuṣormama paśyataḥ // Nā_3.12 //</l>\n</lg>\n\n<lg>\n<l>dinakarakarāmṛṣṭaṃ bibhrat dyutiṃ paripāṭalāṃ</l>\n<l>daśanakiraṇauḥ saṃsarpadbhiḥ sphuṭīkṛtakesaram /</l>\n<l>ayi makhamidaṃ mugdhe ! satyaṃ samaṃ kamalena te</l>\n<l>madhu madhukaraḥ kintvetasmin pibbanna vibhāvyate? // Nā_3.13 //</l>\n</lg>\n\n<lg>\n<l>anihatya taṃ sapatnaṃ kathamiva jīmūtavāhanasyāham /</l>\n<l>kathayiṣyāmi hṛtaṃ tava rājyaṃ rīpuṇeti nirlajjaḥ? // Nā_3.14 //</l>\n</lg>\n\n<lg>\n<l>saṃsarpadbhiḥ samantāt kṛtasakalaviyanmārgayānairvimānaiḥ</l>\n<l>kurvāṇāḥ prāvṛṣīva sthagitaravirucaḥ śyāmatāṃ vāsarasya /</l>\n<l>ete yātāśca sadyastava vacanamitaḥ prāpya yuddhāya siddhāḥ</l>\n<l>siddhañcodvṛttaśatrukṣayabhayavinamudrājakaṃ te svarājyam // Nā_3.15 //</l>\n</lg>\n\n<lg>\n<l>ekākināpi hi mayā rabhasāvakṛṣṭanistriṃśadīdhitisaṭābharabhāsureṇa /</l>\n<l>ārānnipatya hariṇeva mataṅgajendramājau mataṅgahatakaṃ viddhi // Nā_3.16 //</l>\n</lg>\n\n<lg>\n<l>svaśarīramapi parārthe yaḥ khalu dadyādayācitaḥ kṛpayā /</l>\n<l>rājyasya kṛte sa kathaṃ prāṇivadhakrauryamanumanute // Nā_3.17 //</l>\n</lg>\n\n<lg>\n<l>nidrāmudrāvabandhānmadhukaramaniśaṃ padmakāśādapāsya-</l>\n<l>nnāśāpūraikakarmapravaṇanijakaraprīṇitāśeṣaviśvaḥ /</l>\n<l>dṛṣṭaḥ siddhaiḥ prasaktastutimukharamukhairastamapyeṣa gacchan</l>\n<l>ekaḥ ślāghyo vivasvān parahitakaraṇāyaiva yasya prayāsaḥḥ // Nā_3.18 //</l>\n</lg>\n\n<p>iti tṛtīyo 'ṅka /</p>\n\n<p>caturtho 'ṅkaḥ</p>\n\n<p>kañcukī-</p>\n\n<lg>\n<l>antaḥpurāṇāṃ vihitavyavasthaḥ pade pade 'haṃ skhalanāni rakṣan /</l>\n<l>jarāturaḥ samprati daṇḍanītyā sarvāṃ nṛpasyānukaromi vṛttim // Nā_4.1 //</l>\n</lg>\n\n<lg>\n<l>śayyā śādvalamāsanaṃ śuciśilā sadma drumāṇāmadhaḥ</l>\n<l>śītaṃ nirjharavāri pānamaśanaṃ kandāḥ sahāyā mṛgāḥ /</l>\n<l>ityaprārthitalabhyasarvavibhave doṣo 'yameko vane</l>\n<l>duṣprāpārthini yat parārthaghaṭanāvandhyairvṛthā sthīyate // Nā_4.2 //</l>\n</lg>\n\n<lg>\n<l>unmajjajjalakuñjarendrarabhasāsphālānubandhoddhataḥ</l>\n<l>sarvāḥ parvatakandarodarabhuvaḥ kurvan pratidhvānitāḥ /</l>\n<l>uccairuccarati dhvaniḥ śrutipathonmāthī yathāyaṃ tathā</l>\n<l>prāyaḥ preṅkhadasaṃkhyaśaṅkhadhavalā veleyamāgachati // Nā_4.3 //</l>\n</lg>\n\n<lg>\n<l>kavalitalavaṅgapallakarimakarodūgārisurabhiṇā payasā /</l>\n<l>eṣā samudravelā ratnadyutirañjitā bhāti // Nā_4.4 //</l>\n</lg>\n\n<lg>\n<l>jihvāsahasradvitayasya madhye naikāpi sā tasya kimasti jihvā /</l>\n<l>ekāhirakṣārthamahidviṣe 'dya datto mayātmeti yayā bravīti // Nā_4.5 //</l>\n</lg>\n\n<lg>\n<l>ityeṣa bhogipatinā vihitavyavastho yān bhakṣayatyahipatīn patagādhirājaḥ /</l>\n<l>yāsyanti yānti ca gatāśca dinairbivṛddhiṃ teṣāmamī tuhinaśailaruco 'sthikūṭāḥ // Nā_4.6 //</l>\n</lg>\n\n<lg>\n<l>sarvāśucinidhānasya kṛtaghnasya vināśinaḥ /</l>\n<l>śarīrakasyāpi kṛte mūḍhāḥ pāpāni kurvate ! // Nā_4.7 //</l>\n</lg>\n\n<lg>\n<l>kroḍīkaroti prathamaṃ yadā jātamanityatā /</l>\n<l>dhātrīva jananī paścāttadā śokasya kaḥ kramaḥ? // Nā_4.8 //</l>\n</lg>\n\n<p>mūḍhāyā muhuraśrusantatimucaḥ kṛtvā pralāpān bahūn\nkastrātā tava putraketi kṛpaṇaṃ dikṣu kṣipantyā dṛśam /\naṅke māturavasthitaṃ śiśumimaṃ tyaktvā ghṛṇāmaśnataḥ\ncañcurnaiva khagādhipasya hṛdayaṃ vajreṇa manye kṛtam/9 //</p>\n\n<lg>\n<l>yairatyantadayāparairna vihitā vandhyārthināṃ prārthanā</l>\n<l>yaiḥ kāruṇyaparigrahānna gaṇitaḥ svārthaḥ parārtha prati /</l>\n<l>ye nityaṃ paraduḥkhaduḥkhitadhiyaste sādhavo 'staṃ gatā</l>\n<l>mātaḥ ! saṃhara bāṣpavegamadhunā kasyāgrato rudyate? // Nā_4.10 //</l>\n</lg>\n\n<lg>\n<l>ārtta kaṇṭhagataprāṇaṃ parityaktaṃ svabandhubhiḥ /</l>\n<l>trāye nainaṃ yadi tataḥ kaḥ śarīreṇa me guṇaḥ // Nā_4.11 //</l>\n</lg>\n\n<lg>\n<l>asyā vilokya manye putrasnehena viklavatvamidam /</l>\n<l>akaruṇahṛdayaḥ karuṇāṃ kurvīta bhujaṅgaśatrurapi // Nā_4.12 //</l>\n</lg>\n\n<lg>\n<l>mahāhimastiṣkavibhedamuktaraktacchaṭācarccitacaṇḍacañcuḥ /</l>\n<l>kvāsau garutmān kva ca nāma saumyasvabhāvarūpākṛtireṣa sādhuḥ? // Nā_4.13 //</l>\n</lg>\n\n<lg>\n<l>mamaitadambārpaya vadhyacihnaṃ prāvṛtya yāvadvinatātmajāya /</l>\n<l>putrasya te jīvitarakṣaṇāya svadehamāhārayituṃ dadāmi // Nā_4.14 //</l>\n</lg>\n\n<lg>\n<l>viśvāmitraḥ śvamāṃsaṃ śvapaca iva purābhakṣayadyannimittaṃ</l>\n<l>nādijaṅgho nijadhne kṛtatadupakṛtiryatkṛte gautamena /</l>\n<l>putro 'yaṃ kaśyapasya pratidinamuragānatti tārkṣyo yadarthaṃ</l>\n<l>prāṇāṃstāneṣa sādhustṛṇamiva kṛpayā yaḥ parārtha dadāti // Nā_4.15 //</l>\n</lg>\n\n<lg>\n<l>jāyante ca mriyante ca mādṛśāḥ kṣudrajantavaḥ /</l>\n<l>parārthebaddhakakṣāṇāṃ tvādṛśāmudbhavaḥ kutaḥ? // Nā_4.16 //</l>\n</lg>\n\n<lg>\n<l>mriyate mriyamāṇe yā tvayi jīvati jīvati /</l>\n<l>tāṃ yadīcchasi jīvantīṃ rakṣātmānaṃ mamāsubhiḥ // Nā_4.17 //</l>\n</lg>\n\n<lg>\n<l>cañcaccañcūddhṛtārddha cyutapiśitalavagrāsasaṃvṛddhagarddhai-</l>\n<l>rgṛddhairārabdhapakṣadvitayavidhutibhirbaddhasāndrāndhakāre /</l>\n<l>vaktroddhāntāḥ patantyaśchamiti śikhiśikhāśreṇayosmin śivānā-</l>\n<l>masrasrotasmajasrasru tabahalavasāvāsavisre svananti // Nā_4.18 //</l>\n</lg>\n\n<lg>\n<l>pratidinamaśūnyamahikāhāreṇa vināyakāhitaprīti /</l>\n<l>śaśidhavalāsthikapālaṃ vapuriva raudraṃ śmaśānamidam // Nā_4.19 //</l>\n</lg>\n\n<lg>\n<l>samutpasyāmahe mātaryasyāṃ yasyāṃ gatau vayam /</l>\n<l>tasyāṃ tasyāṃ priyasute ! mātā bhūyāstvameva naḥ // Nā_4.20 //</l>\n</lg>\n\n<lg>\n<l>vāsoyugamidaṃ raktaṃ prāpte āle samāgatam /</l>\n<l>mahatīṃ prītimādhatte parārthe dehamujjhataḥ // Nā_4.21 //</l>\n</lg>\n\n<lg>\n<l>tulyāḥ saṃvarttakābhraīḥ pidadhati gaganaṃ paṅktayaḥ pakṣatīnāṃ</l>\n<l>tīre vegānilo 'mbhaḥ kṣipati bhuva iva lāvanāyāmburāśeḥ /</l>\n<l>kurvan kalpāntaśaṅkāṃ sapadi ca sabhayaṃ vīkṣito digdvipendrai-</l>\n<l>rdehodyoto daśāśāḥ kapiśayati muhurdvādaśādityadīptiḥ // Nā_4.22 //</l>\n</lg>\n\n<lg>\n<l>na tathā sukhayati manye malayavatī malayacandanarasārdrā /</l>\n<l>abhivāñchitārthasiddhatyai vadhyaśileyaṃ yathāśliṣṭā // Nā_4.23 //</l>\n</lg>\n\n<lg>\n<l>śayitena māturaṅke visrabdhaṃ śaiśave na tat prāptam /</l>\n<l>labdhaṃ sukhaṃ mayāsyā vadhyaśilāyā yadutsaṅge // Nā_4.24 //</l>\n</lg>\n\n<lg>\n<l>kṣiptvā bimbaṃ himaṃśorbhayakṛtavalayāṃ saṃmarañcheṣamūrtti</l>\n<l>sānandaṃ syandanāśvatrasanavicalite pūṣṇi dṛṣṭo 'grajena /</l>\n<l>eṣa prāntāvasajjajjaladharapaṭalaiarāyatībhūtapakṣaḥ</l>\n<l>prāpto velāmahīdhraṃ malayamahigrāsagṛdhnuḥ kṣaṇena // Nā_4.25 //</l>\n</lg>\n\n<lg>\n<l>saṃrakṣatā pannagamadya puṇyaṃ mayārjitaṃ yatsvaśarīradānāt /</l>\n<l>bhave bhave tena mamaivamevaṃ bhūyāt parārthaḥ khalu dehalābhaḥ // Nā_4.26 //</l>\n</lg>\n\n<lg>\n<l>asminvadhyaśilātale nipatitaṃ śeṣānahīn rakṣituṃ</l>\n<l>nirbhidyāśanidaṇḍacaṇḍatarayā cañcvādhunā vakṣasi /</l>\n<l>bhoktuṃ bhoginamuddharāmi tarasā raktāmbaraprāvṛtaṃ</l>\n<l>digdhaṃ madbhayadīryyamāṇahṛdayaprasyandinevāsṛjā // Nā_4.27 //</l>\n</lg>\n\n<p>āmodānanditālirnipatati kimiyaṃ puspavṛṣṭirnabhastaḥ?\n<lg>\n<l>svarge kiṃ vaiṣa cakraṃ mukharayati diśāṃ dundubhīnāṃ ninādaḥ?</l>\n<l>āṃ jñātaṃ ! so 'pi manye mama javamarutā kampitaḥ pārijātaḥ</l>\n<l>sarvaiḥ saṃvarttakābhrairidamapi rasitaṃ jātasaṃhāraśaṅkaiḥ // Nā_4.28 //</l>\n</lg></p>\n\n<lg>\n<l>nāgānāṃ rakṣitā bhāti gurureṣa yathā mama /</l>\n<l>tathā sarpāśinākāṅkṣāṃ vyaktamadyāpaneṣyati // Nā_4.29 //</l>\n</lg>\n\n<p>iti caturtho 'ṅkaḥ /</p>\n\n<p>pañcamo 'ṅkaḥ</p>\n\n<p>pratīhāraḥ-</p>\n\n<lg>\n<l>svagṛhodyānagate 'pi snigdhe pāpaṃ viśaṅkyate snehāt /</l>\n<l>kimu dṛṣtavahvapāyapratibhayakāntāramadhyasthe? // Nā_5.1 //</l>\n</lg>\n\n<lg>\n<l>kṣaume bhaṅgavatīi taraṅgitadaśe phenāmbutulye vahan</l>\n<l>jāhnavyeva virājitaḥ savayasā devyā mahāpuṇyayā /</l>\n<l>dhatte toyanidherayaṃ susadṛśīṃ jīmūtaketuḥ śriyaṃ</l>\n<l>yasyaiṣāntikavarttinī malayavatyābhāti velā yathā // Nā_5.2 //</l>\n</lg>\n\n<lg>\n<l>bhuktāni yauvanasukhāni yaśo 'vakīrṇaṃ</l>\n<l>rājye sthitaṃ sthiradhiyā caritaṃ tapo 'pi /</l>\n<l>ślādhyaḥ sutaḥ susadṛśānvayajā snuṣeyaṃ</l>\n<l>cintyo māya nanu kṛtārthatayādya mṛtyuḥ // Nā_5.3 //</l>\n</lg>\n\n<lg>\n<l>sphurasi kimu dakṣiṇetara ! muhurmuhuḥ sūcayanmamāniṣṭam /</l>\n<l>hatacakṣurapahataṃ te sphuritaṃ mama putrakaḥ kuśalī // Nā_5.4 //</l>\n</lg>\n\n<lg>\n<l>ālokyakyamānamatilocanaduḥkhadāyiraktacchaṭānijamarīciruco vimuñcat /</l>\n<l>utpātavātatalīkṛtatārakābhametatpuraḥ patati kiṃ sahasā nabhastaḥ? // Nā_5.5 //</l>\n</lg>\n\n<lg>\n<l>tārkṣyeṇa bhakṣyamāṇānāṃ pannagānāmanekaśaḥ /</l>\n<l>ulkārūpāḥ patantyete śiromaṇaya īdṛśāḥ // Nā_5.6 //</l>\n</lg>\n\n<lg>\n<l>gokarṇamarṇavataṭe tvaritaṃ praṇamya prāpto 'smi tāṃ khalu bhujaṅgamavadhyabhūmim /</l>\n<l>āḍhāya taṃ nakhamukhakṣatasañca vidyādharaṃ gaganamutpatito garutmān ! // Nā_5.7 //</l>\n</lg>\n\n<lg>\n<l>nāhitrāṇatkīrtirekā mayāptā nāpi ślāghyā svāmino 'nuṣṭhitājñā /</l>\n<l>dattvātmānaṃ rakṣito 'nyena śocyo hā dhik ! kaṣṭaṃ ! vañcito vañcito 'smi // Nā_5.8 //</l>\n</lg>\n\n<lg>\n<l>ādāvutpīḍapṛthvīṃ praviralapatitāṃ sthūlabinduṃ tato 'gre</l>\n<l>grāvasvāpātaśīrṇaprasṛtatanukaṇāṃ kīṭakīrṇā sthalīṣu /</l>\n<l>durlakṣyāṃ dhātubhittau ghatanaruśikhare styānanīlasvarūpā-</l>\n<l>menāṃ tākṣya didṛkṣurnipuṇamanusaran raktadhārāṃ vrajāmi // Nā_5.9 //</l>\n</lg>\n\n<p>āvedaya mamātmīyaṃ putra ! dukhaṃ suduḥsaham\n<l>mayi saṅkrāntametatte yena sahyaṃ bhaviṣyati // Nā_5.10 //</l></p>\n\n<lg>\n<l>vidyādhareṇa kenāpi karuṇāviṣṭacetasā /</l>\n<l>mama saṃrakṣitāḥ prāṇā dattvātmānaṃ garutmatte // Nā_5.11 //</l>\n</lg>\n\n<lg>\n<l>cūḍāmaṇiṃ caraṇayormama pātayatā tvayā /</l>\n<l>lokāntaragatenāpi nojjhito vinayakramaḥ ! // Nā_5.12 //</l>\n</lg>\n\n<lg>\n<l>bhaktyā sudūramavanāmitanamramauleḥ śaśvattava praṇamataścaraṇau madīyau /</l>\n<l>cūḍāmaṇirnikaṣaṇaurmasṛṇo 'pyahiṃstraḥ gāḍhaṃ vidārayati me hṛdayaṃ kathaṃ nu? // Nā_5.13 //</l>\n</lg>\n\n<lg>\n<l>kurvāṇo rudhirārdracañcukaṣaṇairdroṇīrivādrestaṭīḥ</l>\n<l>pluṣṭopāntavatāntaraḥ svanayanajyotiḥśikhāśreṇibhiḥ /</l>\n<l>sajjadvajrakaṭhoghoranakharaprāntāvagāḍhāvaniḥ</l>\n<l>śrṛṅgāgre malayasya pannagaripurdūrādayaṃ dṛśyate // Nā_5.14 //</l>\n</lg>\n\n<lg>\n<l>glānirnādhikapīyamānarudhirasyāpyasti dhairyyodadhe-</l>\n<l>rmāsotkarttanajā rūjo 'pi vahataḥ prasannaṃ mukham /</l>\n<l>gātraṃ yanna viluptameṣa pulakastatra sphuṭo lakṣyate</l>\n<l>dṛṣṭirmayyupakāriṇīva nipatatyasyāpakāriṇyapi // Nā_5.15 //</l>\n</lg>\n\n<lg>\n<l>śirāmukhaiḥ syandata eva raktamadyāpi dehe mama māṃsabhasti /</l>\n<l>tṛptiṃ na paśyāmi tavāpi tāvat kiṃ bhakṣaṇāttvaṃ virato garutman! // Nā_5.16 //</l>\n</lg>\n\n<lg>\n<l>āvarjitaṃ mayā cañcvā hṛdayāt tava śoṇitam /</l>\n<l>anena dhairyyeṇa punastvayā hṛdayameva naḥ // Nā_5.17 //</l>\n</lg>\n\n<p>āstāṃ svastikalakṣma vakṣasi tanau nālokyate kañcukaḥ\n<lg>\n<l>jihve jalpata eva me na gaṇite nāma tvayā dve api !</l>\n<l>tistrastīvraviṣāgnidhūmapaṭalavyājihyaratnatviṣo</l>\n<l>naitā duḥsahaśokaśūtkṛtamarutsphītāḥ phaṇāḥ paśyasi ! // Nā_5.18 //</l>\n</lg></p>\n\n<lg>\n<l>merau mandarakandarāsu himavatsānau mahendrācale /</l>\n<l>kailāsasya śilātaleṣu malayaprāgbhāradeśeṣvapi /</l>\n<l>uddeśeṣvapi teṣu teṣu bahuśo yasya śrutaṃ tanmayā /</l>\n<l>lokālokavicāraṇagaṇairudugīyamānaṃ yaśaḥ // Nā_5.19 //</l>\n</lg>\n\n<lg>\n<l>svaśarīreṇa śarīraṃ tārkṣyāt parirakṣatā madīyamidam /</l>\n<l>yuktaṃ netuṃ bhavatā pātālatalādapi talaṃ mām? // Nā_5.20 //</l>\n</lg>\n\n<p>ātmīyaḥ para ityayaṃ khalu kutaḥ satyaṃ kṛpāyāḥ kramaḥ?\n<lg>\n<l>kiṃ rakṣāmi bahūn kimekamiti te jātā na cintā katham?</l>\n<l>tārkṣyāttrātumahiṃ svajīvitaparityāgaṃ tvayā kurvatā</l>\n<l>yenātmā pitarau vadhūriti hataṃ niḥśeṣametatkulam // Nā_5.21 //</l>\n</lg></p>\n\n<lg>\n<l>jvālābhaṅgaistrikagrasanarasacalatkālajihvāgrakalpaiḥ</l>\n<l>sarpadbhiḥ sapta sarpiṣkaṇamiva kavalīkarttumīśe samudrān /</l>\n<l>svairevotpātavātaprasarapaṭutarairdhukṣite pakṣavātai-</l>\n<l>rasmin kalpāvasānajvalanabhayakare vāḍavāgnau patāmi // Nā_5.22 //</l>\n</lg>\n\n<lg>\n<l>viluptaśeṣāṅgatayā prayātān nirāśrayatvādiva kaṇṭhadeśam /</l>\n<l>prāṇāṃstyajantaṃ tanayaṃ nirīkṣya kathaṃ na pāpaḥ śatadhā vrajāmi // Nā_5.23 //</l>\n</lg>\n\n<lg>\n<l>medosthimāṃsamajjāsṛksaṅghāte 'smiṃstvacāvṛte /</l>\n<l>śarīranāmni kā śobhā sadā bībhatsadarśane? // Nā_5.24 //</l>\n</lg>\n\n<lg>\n<l>nityaṃ prāṇābhighātāt prativirama kuru prākkṛtasyānutāpaṃ</l>\n<l>yatnāt puṇyapravāhaṃ samupacinu diśann sarvasattveṣvabhītim /</l>\n<l>magnaṃ yenātra nainaḥ phalati pariṇataṃ prāṇihiṃsāsamutthaṃ</l>\n<l>durgādhe vāripūre lavaṇapalamiva kṣiptamantarhradasya // Nā_5.25 //</l>\n</lg>\n\n<lg>\n<l>ajñānanidrāśayito bhavatā pratibodhitaḥ /</l>\n<l>sarvaprāṇivadhādeṣa virato 'dya prabhṛtyaham // Nā_5.26 //</l>\n</lg>\n\n<lg>\n<l>kvacidūdvīpākāraḥ pulinavipulairbhoganivahaiḥ</l>\n<l>kṛtāvarttabhrāntirvalayitaśarīraḥ kvacidapi /</l>\n<l>vrajan kūlāt kūlaṃ kvacidapi ca setupratisamaḥ</l>\n<l>samājo nāgānāṃ viharatu mahodanvati sukham // Nā_5.27 //</l>\n</lg>\n\n<lg>\n<l>srastānāpādalambān ghanatimiranibhān keśapāśān vahantyaḥ</l>\n<l>sindūreṇeva digdhaiḥ prathamaravikarasparśatāmraiḥ kapolaiḥ /</l>\n<l>āyāsenālasāṅgayo 'pyavagaṇitarujaḥ kānane candanānā-</l>\n<l>masmin gāyantu rāgāduragayuvatayaḥ kīrtimetāṃ tavaiva // Nā_5.28 //</l>\n</lg>\n\n<lg>\n<l>utprekṣamāṇā tvāṃ tārkṣyacañcukoṭivipāṭitam /</l>\n<l>tvadūduḥkhaduḥkhitā nūnamāste sā jananī tava // Nā_5.29 //</l>\n</lg>\n\n<lg>\n<l>gātrāṇyamūni na vahanti sacetanatvaṃ śrātraṃ sphuṭākṣarapadāṃ na diraṃ śrṛṇoti /</l>\n<l>kaṣṭaṃ nimītilamidaṃ sahasaiva cakṣurhā tāta ! yānti vivaśasya mamāsavo 'mī // Nā_5.30 //</l>\n</lg>\n\n<lg>\n<l>nirādhāraṃ dhairyya kamiva śaraṇaṃ yātu vinayaḥ?</l>\n<l>kṣamaḥ kṣāntiṃ voḍhuṃ ka iha viratā dānaparatā /</l>\n<l>hataṃ satyaṃ satyaṃ vrajatu kṛpaṇā kvādya karuṇā?</l>\n<l>jagajjātaṃ śūnyaṃ tvayi tanaya lokāntaragate // Nā_5.31 //</l>\n</lg>\n\n<lg>\n<l>pakṣotkṣiptāmbunāthaḥ paṭutarajavanaiḥ preryyamāṇaiḥ samīraiḥ</l>\n<l>netrāgniploṣamūrcchāvidhuravinipatatsānaladvādaśārkaḥ /</l>\n<l>cañcvā sañcūrṇya śakrāśanidhanadagadāpretalokeśadaṇḍān</l>\n<l>ājau nirjatya devān kṣaṇamamṛtamayīṃ vṛsṭimabhyutsṛjāmi // Nā_5.32 //</l>\n</lg>\n\n<lg>\n<l>uṣṇīṣaḥ sphuṭa eṣa mūrdhani vibhātyūrṇoyamantarbhruvo-</l>\n<l>ścakṣustāmarasānukāri hariṇā vakṣaḥsthalaṃ spardhate /</l>\n<l>cakrāṅkau caraṇau tathāpi hi kathaṃ hā vatsa madūduṣkṛtai-</l>\n<l>stvaṃ vidyādharacakravartipadavīmaprāpya viśrāmyasi // Nā_5.33 //</l>\n</lg>\n\n<lg>\n<l>nijena jīvitenāpi jagatāmupakāriṇaḥ /</l>\n<l>parituṣṭāsmi te vatsa ! jīva jīmūtavāhana // Nā_5.34 //</l>\n</lg>\n\n<p>abhilaṣitādhikavarade ! praṇipatitajanārttihāriṇi ! śaraṇye !\n<l>caraṇau namāmyahaṃ te vidyāvarapūjite ! gauri ! // Nā_5.35 //</l></p>\n\n<lg>\n<l>samprāptākhaṇḍadehāḥ sphuṭaphaṇamaṇibhirbhāsurairuttanāṅgai-</l>\n<l>rjihvākoṭidvayena kṣitimamṛtarasāsvādalobhāllihantaḥ /</l>\n<l>sampratyābaddhavegā malayagirisaridvāripūrā ivāmī</l>\n<l>vakraiḥ prasthānamārgerviṣadharapatayastoyarāśiṃ viśanti // Nā_5.36 //</l>\n</lg>\n\n<lg>\n<l>haṃsāsevitemapaṅkajarajaḥsamparkapaṅkojjhitai-</l>\n<l>rutpannairmama mānasādupanataistoyairmahāpāvanaiḥ /</l>\n<l>svecchānirmitaratnakumbhanihitaireṣābhiṣicya svayaṃ</l>\n<l>tvāṃ vidyādharacakravarttinamahaṃ prītyā karomi kṣaṇāt // Nā_5.37 //</l>\n</lg>\n\n<lg>\n<l>agresarībhavatu kāñcanakrametadeṣa dvipaśca dhavalo daśanaiścaturbhiḥ /</l>\n<l>śyāmo harirmalayavatyapi cetyamūni ratnāni te samavalokya cakravarttin ! // Nā_5.38 //</l>\n</lg>\n\n<lg>\n<l>trāto 'yaṃ śaṅkhacūḍaḥ patagapatimukhādvainateyo vinīta-</l>\n<l>stena prāgbhakṣitā ye viṣadharapatayo jīvitāste 'pi sarve /</l>\n<l>matprāṇāptyā vimuktā na gurubhirasavaścakravarttitvamāptaṃ</l>\n<l>sākṣāttvaṃ devi ! dṛṣṭā priyamaparamataḥ kiṃ punaḥ prārthyate yat // Nā_5.39 //</l>\n</lg>\n\n<lg>\n<l>vṛṣṭiṃ hṛṣṭaśikhaṇḍatāṇḍavabhṛto muñcantu kāle dhanāḥ</l>\n<l>kurvantu pratirūḍhasantataharicchasyottarīyāṃ kṣitim /</l>\n<l>cinvānāḥ sukṛtāni vītavipado nirmansarairmānisai-</l>\n<l>rmodantāṃ satataṃ ca bāndhavasuhṛdgoṣṭhipramodāḥ prajāḥ // Nā_5.40 //</l>\n</lg>\n\n<lg>\n<l>śivamastu sarvajagatāṃ parahitaniratā bhavantu bhūtagaṇāḥ /</l>\n<l>doṣāḥ prayāntu nāśaṃ sarvatra sukhī bhavatu lokaḥ // Nā_5.41 //</l>\n</lg>\n\n<p>iti pañcamo 'ṅkaḥ</p>\n\n  </body>\n\n"
}