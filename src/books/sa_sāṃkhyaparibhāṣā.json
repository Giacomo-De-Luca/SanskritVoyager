{
  "title": "sa_sāṃkhyaparibhāṣā",
  "body": "<body xmlns='http://www.tei-c.org/ns/1.0'>\n\n\n\n\n\n\n\n<p>sāṃkhyaparibhāṣā /</p>\n\n<p>śrīgaṇeśāya namaḥ /\nśrīdakṣiṇāmūrtigurubhyo namaḥ /</p>\n\n<p>svānubhavaṃ yathāmati vyākhyāsyāmaḥ /</p>\n\n\n<lg>\n<l>oṃ namo nārāyaṇāya prakṛtyai puruṣāya ca /</l>\n<l>vedāntasāraguhyāya sāṅkhyatattvasvarūpiṇe // 1 //</l>\n</lg>\n\n<lg>\n<l>yogināṃ parahaṃsānāṃ tattvajñānārthadarśanam /</l>\n<l>anyeṣāṃ ca na dātavyaṃ māyayā mohitaṃ jagat // 2 //</l>\n</lg>\n\n<lg>\n<l>śabdaśrotā ca vyājena nirvāṇārthaṃ ca kathyate /</l>\n<l>yadā kaścinmahābhāgastasya viśrāntikārakam //</l>\n</lg>\n\n<l>vibhaktimatra yo paśyettasya jñānaṃ ca dūrataḥ // 3 //</l>\n\n<lg>\n<l>  atha guruḥ /</l>\n<l>guruyuktyā prasādena granthagarbhāvalokanam // 4 //</l>\n</lg>\n\n<lg>\n<l>guruśca dvividhaḥ prokto vārttikāmnāya eva ca /</l>\n<l>vārttiko bhaktibhāvena āmnāyo mūlakārikā // 5 //</l>\n</lg>\n\n<lg>\n<l>kintu -</l>\n<l>brāhmaṇastrīśūdramukhopāsyā ye te tu vārttikāḥ /</l>\n<l>saṃnyāsādipāramparyeṇa sa āmnāyaḥ prakīrtitaḥ // 6 //</l>\n</lg>\n\n<lg>\n<l>ādau śivastathā viṣṇurbrahmā vasiṣṭha eva ca /</l>\n<l>śaktaḥ pārāśaro vyāsaḥ śuko gauḍastathaiva ca //</l>\n</lg>\n\n<lg>\n<l>govindapādapūjyebhyaḥ śaṅkaraḥ śaṅkaro paraḥ /</l>\n<l>iyaṃ paramparā proktā gurorāmnāyasiddhidā // 7 //</l>\n</lg>\n\n<lg>\n<l>gururgāyatryupadeśo guruścodarapoṣakaḥ /</l>\n<l>sadgururmokṣadātā ca gurostrividhalakṣaṇam // 8 //</l>\n</lg>\n\n<lg>\n<l>mantrādhyayanaṃ ca vyākhyānaṃ karmatantrāni ceṭakāḥ /</l>\n<l>vaidikī śilpavidyā ca śrīgurostasya ucyate // 9 //</l>\n</lg>\n\n<lg>\n<l>kāryakāraṇatāṃ hitvā samādhiḥ pūrṇabodhakaḥ /</l>\n<l>tārako mokṣadātā ca sadgurustasya ucyate // 10 //</l>\n</lg>\n\n<lg>\n<l>  atha śiṣyaḥ /</l>\n<l>riktakāmaṃ mano dhṛtvā viśvāsaṃ gurubhaktidam /</l>\n<l>āśāmokṣaṃ vinā nāsti tacchiṣyamuddharedguruḥ // 11 //</l>\n</lg>\n\n<lg>\n<l>bho bho svāmin kṛpāsindho prārthayiṣyāmi te 'dhunā /</l>\n<l>taptasaṃsāradāvāgnau muktiṃ kuru dayānidhe // 12 //</l>\n</lg>\n\n<p>vidhivadadhītavedavedāṅgatvenāpātato 'rivalavedārthā asmin / tathā ca śrutiḥ -\nsamitpāṇiḥ śrotriyaṃ brahmaniṣṭhaṃ gurumupaśritya tamanusarati //</p>\n\n<p>taddhi saṃpraṇipātena paripraśnena sevayā //</p>\n\n<l>upadekṣyanti te jñānaṃ jñāninastattvadarśinaḥ // 13 //</l>\n\n<lg>\n<l>'yajjñātvā na punarmohaḥ'; iti gītāsu /</l>\n<l>bhuktimicchasi cettāta viṣayānviṣavattyaja //</l>\n</lg>\n\n<l>lolupaḥ sādhusaṅgasya atyantaṃ sukhamaśnute // 14 //</l>\n\n<p>  iti guruparamparā /\n  atha sāṃkhyasāmpradāyena jñānamāha / tatra prathamaṃ sādhanacatuṣṭayasampannasya ihāmutrārthaphalabhogavirāgaḥ / dvitīyaṃ śamadamādiṣaṭkam / tṛtīyaṃ nityānityavastuvivekaḥ / caturthaṃ mumukṣatvaṃ mokṣecchā / kintu iha nāma srakcandanavanitādiviṣayabhogavirāgaḥ / amutra nāma svargabhogādianicchā / śamo nāma manonigrahaḥ / dama indriyanigrahaḥ / titikṣā śītoṣṇādiparotkarṣasahanam / samādhānaṃ sṛṣṭyādimāyāvilakṣaṇam / śraddhā gurāvadhyātmaśāstre ratiḥ / uparamaḥ kāryakāraṇātītam / nitya ātmā / anityā dṛśyapadārthāḥ / ataḥ paraṃ mokṣecchā //</p>\n\n<lg>\n<l>  iti sādhanacatuṣṭayam /</l>\n<l>kambalo kharparī veṇurbuddhestrividhalakṣaṇam /</l>\n<l>cittakṣiptagatāyatālīnatābhūmikātrayam // 1 //</l>\n</lg>\n\n<p>  atha bhūmikā / vikṣeptā viṣayapadārthe ratiḥ / gatāyātā saṃśayātmikā / sulīnatā prītirūpā turīyā /\n  atha buddhayaḥ / guruḥ śāstrādiyuktyā bodhayati tathāpi śūnyaṃ kambalapeśīvat / sā adhikaprakāśo na bhavati kharparacchidravat / anekayuktyā vistārayati bhagnaveṇuvat jale tailavat / tatrādau vairāgyam / tatra pramāṇaṃ śrutiḥ- na vā 're sarvasya kāmāya sarvaṃ priyaṃ bhavatyātmanastu kāmāya sarvaṃ priyaṃ bhavati iti /\n  bṛhadāraṇyake 'tyāgenaikena amṛtatvamānaśuḥ'; / tatrādau śabalatyāgaḥ //</p>\n\n<lg>\n<l>viṣṭhāmūtraṃ ca durgandhi kṛmyagāraṃ ca naśvaram /</l>\n<l>tatsaukhyamānino mūḍhā ahaṃmametigarvitāḥ // 1 //</l>\n</lg>\n\n<lg>\n<l>kasya mātā pitā kasya kasya bhrātā sahodaraḥ /</l>\n<l>kasya strī kasya putrastu narāṇāṃ karmabandhanam // 2 //</l>\n</lg>\n\n<lg>\n<l>jāyāpatyagṛjakṣetrasvajanadraviṇādiṣu /</l>\n<l>udāsīnasamaṃ paśyetsarvaṃ vyarthamivātmani // 3 //</l>\n</lg>\n\n<lg>\n<l>strīṇāṃ strīsaṅgināṃ saṅgaṃ tyaktvā dūrata ātmavān /</l>\n<l>kṣamī vivikta āsīnaścintayenmāmatandritaḥ // 4 //</l>\n</lg>\n\n<lg>\n<l>kāyāraṇyasamāviṣṭo manavyāghro mahābalī /</l>\n<l>bhakṣate sakalāṃllokāndevānuragamānavān // 5 //</l>\n</lg>\n\n<lg>\n<l>jñānakhaḍgaṃ dṛḍhaṃ kṛtvā vairāgyaṃ bhūmiśodhanam /</l>\n<l>durlabho yasya saṃgrāmo ko 'sau śūraśca ātmavān // 6 //</l>\n</lg>\n\n<lg>\n<l>  atha śuddhatyāgaḥ /</l>\n<l>granthamabhyasya medhāvī jñānavijñānatatparaḥ /</l>\n<l>palālamiva dhānyārthī tyajedgranthamaśeṣataḥ // 7 //</l>\n</lg>\n\n<lg>\n<l>padamicchasi brahmatvaṃ tadā vijñānataḥ śṛṇu /</l>\n<l>sarvārtheṣu ca vairāgyaṃ sarvabhūteṣu cātmatā // 8 //</l>\n</lg>\n\n<lg>\n<l>muktimicchasi cettvantu viṣayānviṣavattyaja /</l>\n<l>kṣamārjavadayātoṣasatyaṃ pīyūṣavadbhaja // 9 //</l>\n</lg>\n\n<lg>\n<l>manasā dhyāyate yogī kṛpaṇastu dhanaṃ yathā /</l>\n<l>manasā yena pītvā ca tena jitvā jagattrayam // 10 //</l>\n</lg>\n\n<lg>\n<l>vihāya kāmānyaḥ sarvānpumāṃścarati nispṛhaḥ /</l>\n<l>nirmamo nirahaṅkāraḥ sa śāntimadhigacchati // 11 //</l>\n</lg>\n\n<lg>\n<l>akiñcanaśca dāntaśca śāntaśca samamānasaḥ /</l>\n<l>sa liṅgānāśramaṃ tyaktvā caredavidhigocaraḥ // 12 //</l>\n</lg>\n\n<lg>\n<l>dehe ca śṛṇu taṃ tāta guptaprakaṭalakṣaṇam /</l>\n<l>daśaguptakaraṃ mokṣadvādaśaṃ sahajasthitiḥ // 13 //</l>\n</lg>\n\n<lg>\n<l>nirapekṣaṃ muniṃ śāntaṃ nirvairaṃ samadarśanam /</l>\n<l>anuvrajyāmahaṃ nityaṃ pūyayedaṅghrireṇubhiḥ // 14 //</l>\n</lg>\n\n<lg>\n<l>kadā śambho bhaviṣyāmi karmanirmūlanakṣamaḥ /</l>\n<l>ekākī nispṛhaḥ śānto pāṇipātro digambaraḥ // 15 //</l>\n</lg>\n\n<lg>\n<l>sarvadharmānparityajya māmekaṃ śaraṇaṃ vraja /</l>\n<l>ahaṃ tvāṃ sarvapāpebhyo mokṣayiṣyāmi mā śucaḥ // 16 //</l>\n</lg>\n\n<lg>\n<l>nirālambapadaṃ prāpya citte tatra layaṃ gate /</l>\n<l>nivartante kriyāḥ sarvāḥ sa yogī nirguṇaḥ paraḥ // 17 //</l>\n</lg>\n\n<lg>\n<l>viṣayendriyakāraṇamākarṣacittavibhramaḥ /</l>\n<l>yathā bahusapatnīnāṃ luṭhanti patimekataḥ // 18 //</l>\n</lg>\n\n<lg>\n<l>sādhu sādhu śṛṇu svārthamasthiyantrācca dūrataḥ /</l>\n<l>asya bhāgakṛtā loke mamatvaṃ śvānavatkṛtam // 19 //</l>\n</lg>\n\n<lg>\n<l>śṛṇu tāta dvayaṃ tyājyamāśā bhedastathaiva ca /</l>\n<l>āśayā dīnatāṃ kṛtvā bhedaśca bhedavardhanam // 20 //</l>\n</lg>\n\n<lg>\n<l>rodanahāsyakā '; 'nena piśācasthitimāśrayet /</l>\n<l>asya saṅgaṃ sadā tyajya bhava cinmātra sarvadā // 21 //</l>\n</lg>\n\n<lg>\n<l>chāyākāryaṃ yathā nāsti tathaivāyaṃ hi dehakaḥ /</l>\n<l>tattvaṃ gṛharasaṃ tyajya paramāṃ sthitimāśraya // 22 //</l>\n</lg>\n\n<lg>\n<l>goṣpadaṃ pṛthivī meruḥ sthāṇurākāśamudrikā /</l>\n<l>tṛṇaṃ tribhuvanaṃ rāma vairāgyālaṃkṛtā kṛtiḥ /</l>\n<l>manuṣyāṇāṃ sahasreṣu kaścidyatati siddhaye // 23 //</l>\n</lg>\n\n<p>  iti vairāgyam //</p>\n\n<lg>\n<l>  atha bhaktidvārā caturvidhā muktiḥ /</l>\n<l>vedākṣarāṇāṃ sāyujyaṃ sarūpatāṃ salokatāmaśnute //</l>\n</lg>\n\n<lg>\n<l>prathamaṃ cittaśuddhiṃ ca mānasaṃ pūjanadvayam /</l>\n<l>tṛtīyaṃ ca sadā dhyānaṃ vyāpakaṃ ca caturthakam // 1 //</l>\n</lg>\n\n<lg>\n<l>pañcamaṃ tu nirālambaṃ mokṣabhūmiryathākramam /</l>\n<l>yatnena sādhayenmartyo tasya muktirna saṃśayaḥ // 2 //</l>\n</lg>\n\n<lg>\n<l>japānuṣṭhānayordvārā cittaśuddhirvidhīyate /</l>\n<l>paścāccaturvidhā muktiḥ śṛṇu sādhu dvijottama // 3 //</l>\n</lg>\n\n<lg>\n<l>mānase lokasamprāptistatsadā ca samīpatā /</l>\n<l>tathā tasya svarūpaṃ ca nirālambena śāśvatam // 4 //</l>\n</lg>\n\n<lg>\n<l>ye ye yān yān yajandevāṃste catvāramokṣagāḥ /</l>\n<l>ātmajñānaṃ vinā mokṣo na bhavetsaccidātmani // 5 //</l>\n</lg>\n\n<p>kintu -\n  mānasaṃ nāma āsanasthāṃ sāvayavamūrttiṃ dhyāyet / nivātadīpavatsvasthaṃ yathābuddhyā ṣoḍaśopacāraiḥ pūjayet / tasya gacchatastiṣṭhataśca na samīpāvabhāsaḥ / sa eva sarvabhūtasthaṃ svarūpaṃ paśyati / tataḥ sāvakāśamiva bhāsate sā sāyujyatā /\n  iti caturvidhā upāsanā muktiḥ /</p>\n\n<lg>\n<l>  athādvaitabhaktiḥ /</l>\n<l>sarveśvaramayaṃ bhaktirjñānaṃ cābhedadarśanam /</l>\n<l>nirapekṣaṃ ca vairāgyaṃ muktaṃ nirviṣayaṃ manaḥ // 1 //</l>\n</lg>\n\n<p>kintu cāṇḍālādibrahmaparyantaṃ sarvabhūteṣu īśvararūpaṃ bhāvayet / yathārhaṃ ṣoḍaśopacāreṇa pūjayet / sā bhaktiḥ na tu pratimā / brahmādipipīlikāparyantaṃ svaśarīravadabhedaṃ jñātvā tajjñānaṃ paradehāhisvadehāvayamekīkṛtya sarvatra ekameva piṇḍamavadhārayet brahmādisthāvaraparyantamihāmutra nirāśā / mukti nāma vṛttiśūnyam / tatra pramāṇam -\n<lg>\n<l>sarvabhūteṣu yaḥ paśyedbhagavadbhāvamātmanaḥ /</l>\n<l>bhūtāni ca bhavatyātmaleṣabhāgavatottamaḥ // 2 //</l>\n</lg></p>\n\n<lg>\n<l>yadā bhūtapṛthakbhāvamekasthamanupaśyati /</l>\n<l>tata eva ca vistāraṃ brahma sampadyate tadā // 3 //</l>\n</lg>\n\n<lg>\n<l>prajahāti yadā kāmān sarvānpārtha manogatān /</l>\n<l>ātmanyevātmanastuṣṭaḥ svapataḥ sa na khidyate // 4 //</l>\n</lg>\n\n<lg>\n<l>gītāsu /</l>\n<l>brahmādisthāvarānteṣu vairāgyaṃ yaddhi jāyate /</l>\n<l>yathaiva kākaviṣṭhāyāṃ vairāgyaṃ taddhi nirmalam // 5 //</l>\n</lg>\n\n<p>  iti advaitabhaktiḥ /</p>\n\n<lg>\n<l>  atha vivekajñānanirṇayaḥ /</l>\n<l>akrodhavairāgyajitendriyatvaṃ kṣamādayāśāntijanapriyatvam /</l>\n<l>nirlobhadātā bhavamuktiheturjñānasya cihnaṃ daśalakṣaṇāni // 1 //</l>\n</lg>\n\n<lg>\n<l>karma adhyātmatattvaṃ ca brahmajñānamataḥ param /</l>\n<l>indraṃ catvāri vācyārthamātmalakṣaṃ sukhāvaham // 2 //</l>\n</lg>\n\n<lg>\n<l>karmajñānī bhavejjīvaḥ puruṣo 'dhyātmasaṃjñakaḥ /</l>\n<l>īśvarastattvavettā ca sarvaṃ brahmeti brahmatā // 3 //</l>\n</lg>\n\n<lg>\n<l>varṇāśramaṃ ca dharmaṃ ca hotrādikarmatatparāḥ /</l>\n<l>bhajanaṃ sarvabhūteṣu jñānaṃ ca karmasajñitam // 4 //</l>\n</lg>\n\n<lg>\n<l>vairāgyādhyātmaśāstraṃ ca yasya māyā vinirgatā /</l>\n<l>jijñāsā mananādhyāsaṃ jñānamadhyātmasaṃjñitam // 5 //</l>\n</lg>\n\n<lg>\n<l>ālokya dharmasāṃkhyādidharmakarmakriyāvidhīḥ /</l>\n<l>tadarthavyatirekeṇa tattvajñānaṃ tadocyate // 6 //</l>\n</lg>\n\n<lg>\n<l>samādhiśabdavākyārthaṃ brahmākāratayā vṛtiḥ /</l>\n<l>ekākī nispṛhaḥ śānto brahmajñānaṃ tadocyate // 7 //</l>\n</lg>\n\n<lg>\n<l>vāco yasminnivartante liṅgaṃ galitasarvadhīḥ /</l>\n<l>svayameva svarūpasthaṃ svamiva svaṃ virājate // 8 //</l>\n</lg>\n\n<lg>\n<l>uktācāravihīnasya svabuddhirvartate 'khilam /</l>\n<l>dravyādiviṣayasvārthānsa jīvo nīcaśabditaḥ // 9 //</l>\n</lg>\n\n<lg>\n<l>sadācārarato nityaṃ dvandvātītaśca nispṛhaḥ /</l>\n<l>śuṣkañcāpyaśanaṃ caiva puruṣastasya ucyate // 10 //</l>\n</lg>\n\n<lg>\n<l>daṇḍakāśāyamātraṃ ca kāmakrodhavivarjitaḥ /</l>\n<l>bhramarībhuktasantoṣamīśvarastasya ucyate // 11 //</l>\n</lg>\n\n<lg>\n<l>digvāsaṃ ca svasaṃvedyamānandaṃ svaparaṃ na hi /</l>\n<l>pāṇipātre ca yadbhuṃkte sa brahma rājate mahīm // 12 //</l>\n</lg>\n\n<lg>\n<l>dehāntitaṃ sadākālaṃ varṇāśramavivarjitam /</l>\n<l>yatkṛtaṃ tatsadācāramātmārāmo virājate // 13 //</l>\n</lg>\n\n<lg>\n<l>iti</l>\n<l>  atha dharmaśāstre-</l>\n<l>aniṣṭamiṣṭamiśraṃ ca trividhaṃ karmaṇaḥ phalam //</l>\n</lg>\n\n<lg>\n<l>paśumiśrastathā jñānī siddhajñeyaṃ ca pañcakam /</l>\n<l>etairlakṣaṇasaṃyuktaṃ vṛttibhedena kathyate // 14 //</l>\n</lg>\n\n<lg>\n<l>uktvā uktvā ca kāryeṇa dravyaṃ ca sādhayettataḥ /</l>\n<l>śiśnodararatāḥ svārthaṃ satpaśorlakṣaṇaṃ smṛtam // 15 //</l>\n</lg>\n\n<lg>\n<l>yugācāreṇa vartante saṃmataṃ varṇamāśramam /</l>\n<l>ātmasvārthaṃ na jānāti sa miśraṃ lakṣaṇaṃ smṛtam // 16 //</l>\n</lg>\n\n<lg>\n<l>vedaśāstrārthasarvajño uktācāraśca tatparaḥ /</l>\n<l>yathoktvā ca vadedvākyaṃ sa jñānī lakṣaṇocyate // 17 //</l>\n</lg>\n\n<lg>\n<l>kāryaṃ ca anyathākartuṃ yadvaktuṃ tattu sādhayet /</l>\n<l>sañcitārthānvadetprājñaḥ sa siddhirlakṣaṇocyate // 18 //</l>\n</lg>\n\n<lg>\n<l>kāryakāraṇakartṛtvaṃ vihāya vicarenmahīm /</l>\n<l>stunādapī nikāmī ca ānandaṃ jñeyalakṣaṇam // 19 //</l>\n</lg>\n\n<lg>\n<l>  iti nirvedajñānanirṇayaḥ /</l>\n<l>dehavarṇāśrayā dharmā kalpanāvedanirmitāḥ /</l>\n<l>tā hi nirmokavattyājyāḥ so 'hameko nirañjanaḥ // 20 //</l>\n</lg>\n\n<lg>\n<l>tasmājjñānāttu kaivalyamityādiśruteḥ jñānāgnidagdhakarmāṇīti gītā /</l>\n<l>parokṣaṃ śāstriyajñānamaparokṣaṃ ca śāśvatam /</l>\n<l>prathamaṃ janmakarmāṇi dvitīyaṃ saccidātmakam // 21 //</l>\n</lg>\n\n<lg>\n<l>utpattisthitisaṃhārabhūtaṃ bhūteṣu yujyate /</l>\n<l>ātmā ca tatra sākṣī ca jagaddraṣṭā ca sūryavat // 22 //</l>\n</lg>\n\n<lg>\n<l>bhūtādivyaktirūpaṃ ca acaraṃ carameva ca /</l>\n<l>tadindrajālavatpaśyedyathā nu vīcivajjagat // 23 //</l>\n</lg>\n\n<lg>\n<l>kalpanābaddhajantuśca sadā jalpati doṣavat /</l>\n<l>vapurnṛtyati rathyāyāṃ yāvatpatati bhūtale // 24 //</l>\n</lg>\n\n<lg>\n<l>jano bālapiśācatvaṃ kiṃ lajjāyogivṛndinām /</l>\n<l>jalpanti vividhā vāco kimarthaṃ sukhaduḥkhayoḥ // 25 //</l>\n</lg>\n\n<lg>\n<l>asti bhāti priyaṃ sthiramasthiraṃ nāma rūpakam /</l>\n<l>catvāra īṣaṇā tyājyāḥ sohameko nirañjanaḥ // 26 //</l>\n</lg>\n\n<lg>\n<l>mātṛkādhvanirūpā ca vartate viśvamāyayā /</l>\n<l>jānīhi tatra tannādaṃ vyartho 'rthaḥ pratipadyate // 27 //</l>\n</lg>\n\n<lg>\n<l>amanastu sadā deho yathā grāmo vinā janāt /</l>\n<l>brahmādyopi na karttavyaḥ sa paśuścātmaghātakaḥ // 28 //</l>\n</lg>\n\n<lg>\n<l>uttamā ca laye līnā dhyānadhāraṇamadhyamāḥ /</l>\n<l>adhamā pratimāpūjā gītanṛtyaṃ dhamodhamaḥ // 29 //</l>\n</lg>\n\n<lg>\n<l>snānaṃ mano malatyāgaḥ śaucamindriyanigrahaḥ /</l>\n<l>abhedadarśanaṃ jñānaṃ dhyānaṃ nirviṣayaṃ manaḥ // 30 //</l>\n</lg>\n\n<lg>\n<l>sthūlapeśivat pratyakṣaṃ liṅgaṃ vandhyaṃ yathā striyaḥ /</l>\n<l>manasātmaikarūpeṇa svayaṃ brahma sanātanam // 31 //</l>\n</lg>\n\n<lg>\n<l>śrutismṛtyarthapūrṇaṃ ca samādheścittasaurabham /</l>\n<l>yāvaddehābhimānaṃ ca tāvatyo niṣphalā kriyāḥ // 32 //</l>\n</lg>\n\n<lg>\n<l>saṃsārakarma āsakto brahmāhamiti manyate /</l>\n<l>karmabrahmobhayabhraṣṭastaṃ tyajedantyajaṃ yathā // 33 //</l>\n</lg>\n\n<lg>\n<l>samādhervikṣepo yasya nānāyuktiprakārakaḥ /</l>\n<l>yāvaddehalayaṃ naitāvanto mohakārakāḥ // 34 //</l>\n</lg>\n\n<lg>\n<l>ekosau yogavāsī ca dvayaṃ grāmastathaiva ca /</l>\n<l>tṛtīyaṃ nagaraṃ caiva manye yadvanavāsinām // 35 //</l>\n</lg>\n\n<lg>\n<l>vedaśāstrapurāṇāni nānāyuktiṃ ca valgunā /</l>\n<l>vyavasayātmikā buddhirna tu sādhanarūpakā // 36 //</l>\n</lg>\n\n<lg>\n<l>āloḍya caturo vedān sarvaśāstrāṇi sarvadā /</l>\n<l>yo vai tattvaṃ na jānāti darvīpākarasaṃ yathā // 37 //</l>\n</lg>\n\n<lg>\n<l>śabdabrahmaṇi niṣṇāto snāyātsa parame yadi /</l>\n<l>śramastasya śramaphalaṃ hyadhenuriva rakṣakaḥ // 38 //</l>\n</lg>\n\n<lg>\n<l>ākāśadarpaṇe yasminyajjagadbhāsate 'khilam /</l>\n<l>tatsarvaṃ brahmarūpaṃ ca māyāmayaviceṣṭitam // 39 //</l>\n</lg>\n\n<lg>\n<l>yā niśā sarvabhūtānāṃ tasyāṃ jāgarti saṃyamī /</l>\n<l>yasyāṃ jāgarti bhūtāni sā niśā paśyato muneḥ // 40 //</l>\n</lg>\n\n<lg>\n<l>nāhaṃ deho na ca prāṇo nendriyāṇi tathaiva ca /</l>\n<l>na mano hanta buddhiśca naiva cittamahaṅkṛtiḥ // 41 //</l>\n</lg>\n\n<lg>\n<l>nāhaṃ manuṣyo na ca deva yakṣo na brāhmaṇaḥ kṣatriyavaiśyaśūdraḥ /</l>\n<l>na brahmacārī na gṛhī vanastho bhikṣurna cāhaṃ nijabodharūpaḥ // 42 //</l>\n</lg>\n\n<lg>\n<l>kāryakāraṇaceṣṭā ca trividhaṃ kalpanākṛtam /</l>\n<l>manohaṅkārasaṃyuktaṃ vyarthaṃ ca śabdamālikā // 43 //</l>\n</lg>\n\n<lg>\n<l>śabde śabdasya jñānārthaṃ yogī vadati nispṛhaḥ /</l>\n<l>yathā vādyeṣu nādaśca pāratantryeṇa vartate // 44 //</l>\n</lg>\n\n<lg>\n<l>yogī ca sarvakāryāṇi vartate dehakarmaṇi /</l>\n<l>kaumāraṃ krīḍanaṃ caiva sarvaṃ mithyaiva kāraṇam // 45 //</l>\n</lg>\n\n<lg>\n<l>yadyāvatkriyate jantuḥ svagṛhe rājate pumān /</l>\n<l>yo yo yasya yathā bhāvastattateṣāṃ ca saukhyatā // 46 //</l>\n</lg>\n\n<lg>\n<l>tatkāmopaceṣṭitam sarvaṃ vṛthā bhavati āyatau /</l>\n<l>na cāsya kriyā kācinneha nānāsti karhicit // 47 //</l>\n</lg>\n\n<lg>\n<l>ahaṃ ceṣṭa ito dehe sarvakarmasu ceṣṭate /</l>\n<l>iti jñānaṃ vijānīyādyajjñānaṃ smaraṇena hi // 48 //</l>\n</lg>\n\n<lg>\n<l>taḍāgaḥ pūrṇato yena yaddātuṃ balaṃ rājate /</l>\n<l>kiṃcicchidreṇa ādyaṃ ca manasātmodakakriyāḥ // 49 //</l>\n</lg>\n\n<lg>\n<l>bandhaṃ vihāya pūrṇāni kurvantu svasthamānasam /</l>\n<l>ye hi yuktiṃ sadābhyāsātsa vai jñānottamottamaḥ // 50 //</l>\n</lg>\n\n<lg>\n<l>dehādisarvakarmāṇi jñānājñāneṣu jñāyase /</l>\n<l>so 'haṃ cinmātrarūpeṇa jānīhi brahmalakṣaṇam // 51 //</l>\n</lg>\n\n<lg>\n<l>ahaṃ mūrkhamahaṃ jñātā yo dharmaḥ pratipādyate /</l>\n<l>so 'haṃ cinmātrarūpeṇa jānīhi brahmalakṣaṇam // 52 //</l>\n</lg>\n\n<lg>\n<l>bhidyate hṛdayagranthiśchidyante sarvasaṃśayāḥ /</l>\n<l>kṣīyante cāsya karmāṇi yasmin dṛṣṭe parāvare // 53 //</l>\n</lg>\n\n<lg>\n<l>jagadvilakṣaṇaṃ brahma brahmaṇo 'nyanna kiñcana /</l>\n<l>brahmaṇyābhāti cinmithyā yathā marumarīcikā // 54 //</l>\n</lg>\n\n<lg>\n<l>jñānāmṛtena tṛptasya kṛtakṛtyasya yoginaḥ /</l>\n<l>na cāsti kiñcitkartavyamasti cenna sa sattvavit // 55 //</l>\n</lg>\n\n<lg>\n<l>na tvaṃ viprādiko varṇo nāśramī nākṣagocaraḥ /</l>\n<l>asaṅgo 'si nirākāro viśvasākṣī sukhī bhava // 56 //</l>\n</lg>\n\n<lg>\n<l>dehābhimānagalite vidite ca cidātmani /</l>\n<l>yatra yatra mano yāti tatra tatra samādhayaḥ // 57 //</l>\n</lg>\n\n<lg>\n<l>ātmaikabhāvaniṣṭhasya yā yā ceṣṭāstadarcanam /</l>\n<l>yo yo jalpaḥ sa saṃmantrastaddhyānaṃ ca nirīkṣaṇam // 58 //</l>\n</lg>\n\n<lg>\n<l>na saṃkalpavikalpasya na līnopādhivāsanāḥ /</l>\n<l>nijasvarūpe nirmagnaḥ sa yogī paratattvavit // 59 //</l>\n</lg>\n\n<lg>\n<l>dehādisarvendriyāṇi sattāmātreṇa ceṣṭate /</l>\n<l>yathā dīpe prapaṃcasya cuṃbakaṃ lohameva ca // 60 //</l>\n</lg>\n\n<lg>\n<l>dehadvayaṃ tathā nāma varṇāśramā ca vyarthatā /</l>\n<l>mahīākāśabrahmāhamalametatsamādhinā // 61 //</l>\n</lg>\n\n<lg>\n<l>avyaktasya kathaṃ dhyānaṃ vyāpakasya visarjanam /</l>\n<l>amūrtasya kathaṃ pūjā svayaṃ brahma sanātanam // 62 //</l>\n</lg>\n\n<lg>\n<l>phalasya kāraṇaṃ puṣpaṃ phale puṣpaṃ vinaśyati /</l>\n<l>jñānasya kāraṇaṃ karma jñāne karma vinaśyati // 63 //</l>\n</lg>\n\n<lg>\n<l>kiṃ karomi kva gacchāmi kiṃ gṛhṇāmi tyajāmi kim /</l>\n<l>ātmanā pūritaṃ sarva mahākalpāṃbunā yathā // 64 //</l>\n</lg>\n\n<lg>\n<l>bhūtādivyaktirūpaṃ ca acaraṃ carameva ca /</l>\n<l>tadindrajālavatpaśyedyathāmbuvīcivajjagat // 65 //</l>\n</lg>\n\n<lg>\n<l>śabdabhāgadvayaṃ kṛtvā vyartho jñānārthayoginam /</l>\n<l>kadācidvaktuṃ jñānārthaṃ vyartho vaktuṃ na śakyate // 66 //</l>\n</lg>\n\n<lg>\n<l>garvaṃ no vahate na nindanti parānno bhāṣate niṣṭhuraṃ</l>\n<l>proktaṃ kenacidapriyaṃ ca hasate krodhaṃ ca nālambate /</l>\n<l>śrutvā kāvyamalakṣaṇaṃ parakṛtaṃ santiṣṭhate mūkava-</l>\n<l>ddoṣānnādadate svayaṃ na kurute caitatsatāṃ lakṣaṇam // 67 //</l>\n</lg>\n\n<lg>\n<l>bījamadhye yathā vṛkṣaṃ vṛkṣamadhye ca bījatā /</l>\n<l>vyāpyavyāpakasarvātmā sa pṛthak naiva dṛśyate // 68 //</l>\n</lg>\n\n<lg>\n<l>ekātmā sarvabhūteṣu bandhamokṣaḥ kathaṃ dvidhā /</l>\n<l>janmasaṃskārayogena bhinnatvaṃ varttate sadā // 69 //</l>\n</lg>\n\n<lg>\n<l>pratibimbayathopādhiṃ dīrghantiryak ca varttulam /</l>\n<l>tasmādvilakṣaṇo jīvaḥ kathamekaṃ bhaviṣyati // 70 //</l>\n</lg>\n\n<lg>\n<l>yathā yonistathācārapūrvakarmmānusārataḥ /</l>\n<l>tattajjñānādhikāreṇa dvividhā bandhamokṣayoḥ // 71 //</l>\n</lg>\n\n<lg>\n<l>yathāyamalamutpattiṃ prārabdhaṃ vividhākṛtam /</l>\n<l>tathaiva sukhaduḥkhāni kathaṃ bhavati ekatā // 72 //</l>\n</lg>\n\n<lg>\n<l>dravyaṃ na bhakṣayetprājñaḥ svadravyaṃ naiva poṣayet /</l>\n<l>santuṣṭaḥ sarvadā nityaṃ sa naro jñānavānbhavet // 73 //</l>\n</lg>\n\n<lg>\n<l>śarīraṃ naśvaraṃ sarvaṃ sambandhaḥ kintu śāśvataḥ /</l>\n<l>vayasā sūtramārgeṇa yathā sthāneṣu gacchati // 74 //</l>\n</lg>\n\n<lg>\n<l>yathā paragṛhe vāso mārgasthaṃ kurute sadā /</l>\n<l>tathaiva sukhaduḥkhena na spṛśet jñānino naraḥ // 75 //</l>\n</lg>\n\n<lg>\n<l>naṭī ca naṭanāṭyaṃ ca nānākrīḍā ca rañjanam /</l>\n<l>ahaṃ pratyayajānāti tathaiva jño sadā naraḥ // 76 //</l>\n</lg>\n\n<p>  iti jñānanirṇayaḥ /</p>\n\n<p>  atha śrotā uvāca /\nidaṃ kiṃ dṛśyate kena kathaṃ jātam ?\ntaṃ hovāca-\nprathama anādivastu caitanya ātmā / tasya sphuraṇaṃ jātaṃ sa imamevātmānaṃ dvidhā pātayettataḥ /\npatiśca patnī cābhavatāmiti bṛhadāraṇye /\ntattvamasīti yasmin tripadāni bhavanti / tat tvaṃ asi / brahmāhamasmīti sakalabrahmāntaṃ niśvasitam / atha tatsarvaṃ tvameva / idamāścaryam / tarhi citta ekāgram atisūkṣmataraṃ kuru / paramarthamityuktam / ātmā 'yaṃ gururacaladharmavyāpakatvāditi / atha-\n<lg>\n<l>andhaḥ paṅgurasaṅge ca saṅgātkarma pratiṣṭhitam /</l>\n<l>yatra paṅgusvatantratvaṃ tatrāndho niḥphalo bhavet // 1 //</l>\n</lg></p>\n\n<lg>\n<l>andhātītaṃ bhavetpaṅguracalaṃ ca sanātanam /</l>\n<l>sabāhyābhyantaraṃ bhūtaṃ yathākāśaṃ ca dṛśyate // 2 //</l>\n</lg>\n\n<p>kintu māyā andhā avivekitvāt / ubhayorekībhūtvā mithyā jīveśvarau vyājenāpi brahmāṇḍayoḥ / sṛṣṭinirmitāḥ /\ntasmānmāyāparityāgena svayameva cidākāśe ca vartate /\ntatra pramāṇaṃ śrutiḥ / ākāśa ātmā khaṃ brahma /\n  atha jīveśvarayorlakṣaṇam / tatra pramāṇaṃ śrutiḥ / dvā suparṇā sayujā sakhāyā samānaṃ vṛkṣaṃ pariṣasvajāte / tayoranyaḥ pippalaṃ svādvattyanaśnannanyo abhicākaśīti / atha vedeti / kāryopādicaitanyaṃ jīvaśabdavācyam / kāraṇopādhicaitanyam īśvaraśabdavācyam /\n<lg>\n<l>kāryopādhirayaṃ jīvaḥ kāraṇopādhirīśvaraḥ /</l>\n<l>kāryakāraṇatāṃ hitvā pūrṇabobho vidhīyate // 3 //</l>\n</lg></p>\n\n<p>tatra kāryaṃ nāma ahaṅkārādisṛṣṭivyāpāraḥ kāraṇaṃ nāma sākṣī hyantaḥsphuraṇam / iti vedānte /\n<lg>\n<l>upadraṣṭānumantā ca bharttā bhoktā maheśvaraḥ /</l>\n<l>paramātmeti cāpyukto dehe 'sminpuruṣaḥ paraḥ // 4 //</l>\n</lg></p>\n\n<lg>\n<l>  iti īśvaraḥ /</l>\n<l>puruṣaḥ prakṛtistho hi bhuṅkte prakṛtijān guṇān /</l>\n<l>kāraṇaṃ guṇasaṃyogo 'sya sadasadyonijanmasu // 1 //</l>\n</lg>\n\n<lg>\n<l>  iti jīvaḥ /</l>\n<l>mukhābhāsako darpaṇe dṛśyamāno</l>\n<l>mukhatvāpṛthak te na hi vā 'sti vastu //</l>\n</lg>\n\n<p>cidābhāsako 'dhīśajīvo 'pi tadvat\n<l>sa nityopalabdhisvarūpo 'hamātmā // 1 //</l></p>\n\n<p>iti hastāmale / salila eko iṣṭādvaito bhavati / iti bṛhadāraṇye / tathā bimbapratibimbanyāyena jīveśvarau kalpitau / tajjīvasya mokṣasādhanamāha karmaparaṃ aharahaḥ sandhyāmupāsitā yāvajjīvamagnihotraṃ juhuyāt / jyotiṣṭomau svargakāmo yajet / oṃmiti brahma / omitīdaoṃ sarvam / omityagnihotramanujānāti /\n  iti karma /\natha jñānaparam / na karmaṇā na prajayā dhanena tyāgenaike amṛtatvamānaśuḥ /\nprathamamāyāśabalasṛṣṭyādiputrakalatradravyādvilakṣaṇaḥ / dvitīyaṃ sthūlasūkṣmādiśarīrasya vilakṣaṇam / tṛtīyaṃ kevalamokṣasaṅkalpaḥ / yathā śukanālakānyāyena mithyārajjusarppe bhramamāṇe sati tasya mokṣasādhanamāha / tatra jīvasvarūpaṃ lakṣaṇaṃ dṛṣṭisambandhena sūryaprabhayā pratibhāti tadvāsanā mahad hṛdi granthiḥ /\n<lg>\n<l>  iti jīvalakṣaṇam /</l>\n<l>jīvasya mokṣakāmāya trivargaṃ ca purā kṛtam /</l>\n<l>karma pātañjaliṃ sāṅkhyaṃ tatsamāsena kathyate // 1 //</l>\n</lg></p>\n\n<lg>\n<l>pañcabhūtātmikā pūjā vidhireṣa samāśṛṇu /</l>\n<l>trayaṃ karma pūjāyogyaṃ vā yo pātañjale smṛtaḥ // 2 //</l>\n</lg>\n\n<lg>\n<l>dvayaṃ dehābhimānena ekaṃ nāhaṃ ca sāṃkhyatā /</l>\n<l>ahaṃ nāhaṃ dvayaṃ śabdabandhamokṣaṃ ca kārakam // 3 //</l>\n</lg>\n\n<p>tathā ca śrutiḥ / athāto dharmajijñāsā / athāto brahmajijñāsā / pūrvapūrvaśrutiyuktyānubhavābhāsānāmuttarottaraśrutiyuktānubhavābhāsabodhadarśanāt /\n<lg>\n<l>sāmānyaśāstraṃ syānnyūnaṃ viśeṣo balavānbhavet /</l>\n<l>pareṇa pūrvabādho vā prāyaśo dṛśyatāmiha // 4 //</l>\n</lg></p>\n\n<p>iti vedānte karmaparam / jñānādeva tu kaivalyamityādiśruteḥ /\nna hi jñānena sadṛśaṃ pavitramiha vidyate /\njñānāgnidagdhakarmāṇi /\nudarāḥ sarva evaite jñānī tvātmaiva me matam /\n  iti jñānaparam /</p>\n\n<lg>\n<l>  atha vedoktakarmayogaḥ /</l>\n<l>varṇāśramaṃ ca dharmaṃ ha vedādividhipūrvakam /</l>\n<l>tacca sādhyamasādhyaṃ vā janmakarmaphalapradam // 1 //</l>\n</lg>\n\n<lg>\n<l>jyotiṣṭome bhavetsargaḥ śrotā syāditi karmaṇi /</l>\n<l>niṣedhavidhinighnāni na bhavanmokṣasiddhidam // 2 //</l>\n</lg>\n\n<lg>\n<l>japānuṣṭhānayordvārā devatānugraho bhavet /</l>\n<l>tatsakāśādbhavet siddhiścaitanyopādhivarjitā // 3 //</l>\n</lg>\n\n<p>tatra bhūtapūjā / pārthivasthāvarāditīrthayātrā agnihotrajvālāmukhīyāgādi / āpaḥ gaṅgāyāḥ naimiṣāraṇyādijalapūjā / tathā ca-\n<lg>\n<l>saṃhitā brāhmaṇāraṇyaṃ dvandvadīkṣā nighaṇṭakam /</l>\n<l>jyotiṣaṃ ca niruktaṃ ca daśagranthāni sūtrakam // 4 //</l>\n</lg></p>\n\n<lg>\n<l>ekayā liṅgagranthyā ca baddhyate sakalaṃ jagat /</l>\n<l>daśagranthyā yadā baddho tasya muktiḥ kathaṃ bhavet // 5 //</l>\n</lg>\n\n<lg>\n<l>evaṃ paṭhati vedānāṃ haṃkāraṃ piṇḍapoṣaṇam(?) /</l>\n<l>etejjñānaparaṃ jñātvā sa mukto nātra saṃśayaḥ // 6 //</l>\n</lg>\n\n<lg>\n<l>kintu-</l>\n<l>saṃhitā kāryacchandaṃ ca dṛśyabrahmeti brāhmaṇam /</l>\n<l>nabhamāraṇyamāśritya chandambrahmāsmi vākyatā(?) // 7 //</l>\n</lg>\n\n<lg>\n<l>mana ādirodhanaṃ śikṣā nighaṇṭaṃ vṛtidhāraṇam /</l>\n<l>vivekaṃ jyotiṣaṃ caiva mamedaṃ sūryamucyate // 8 //</l>\n</lg>\n\n<lg>\n<l>niruktaṃ saṃśayacchedyaṃ sūtrapāṭhaṃ ca jñānadhīḥ /</l>\n<l>annopādhiśca vedādyā yastaṃ veda sa vedavit // 9 //</l>\n</lg>\n\n<p>asyārthaḥ / saṃhitā nāma svahitam / kāryakāraṇātītaṃ na tu karmacodanā / brāhmaṇaṃ nāma sarvasvaṃ brahmaiva na tu yāgādi / āraṇyaṃ nāma nabhalakṣyaṃ na tu āraṇyarodanam / chando nāma brahmāsmīti smaraṇaṃ na tu piśācavacchalanam / śikṣā nāma śāsanaṃ mana ādidhāraṇā na tu pāṭhaḥ nighaṇṭaṃ nāma kāṭhinyaṃ vṛttisāvadhanatā na tu deśāntaram / jyotiṣaṃ nāma vivekata na tu gaṇakādivyāpāraḥ / sūtraṃ nāma abhedānusandhānaṃ na tu karmapreraṇā / niruktaṃ nāma saṃśayacchedyaṃ na tu vedārthaprauḍhiḥ / sūtrapāṭhaṃ nāma jñānadṛṣṭiḥ / na tu vyākaraṇabalam /\n  etajjñānaṃ paraṃ jñānamanyatsaṃsārapoṣaṇam /\niti vedoktakarmayogaḥ / pramāṇaṃ vedākṣarāṇāṃ sāyujyaṃ sarūpatāṃ salokatāmaśnuta iti śruteḥ //</p>\n\n<lg>\n<l>  atha pātañjalahaṭhayogaḥ /</l>\n<l>atha pātañjalayogaṃ kathayatyaṅgāni vai kramāt /</l>\n<l>dehasādhyaṃ bhavenmokṣaṃ tajjñānaṃ sādhanaṃ śṛṇu // 1 //</l>\n</lg>\n\n<p>tatra haṃsopaniṣadi- gudamavaṣṭabhyādhārādvāyumutthāpya svādhiṣṭhānaṃ triḥpradakṣiṇīkṛtya maṇipūrakaṃ gatvā anāhatamatikramya viśuddhe prāṇānniruddhya ājñāmanu brahmarandhraṃ dhyāyet / tatra nādamanubhavati ciṇiti prathamaḥ 1 ciṇiciṇi 2 ghaṇṭā 3 śaṅkha 4 tantrī 5 tāla 6 veṇu 7 bheri 8 mṛdaṅga 9 megha 10 navamaṃ tyājyaṃ daśamamabhyaset / tasmānmano vilīnaṃ bhavati / yasya manasi viṣṭanā manaso 'ntarāyaṃ mano na veda yasya manaḥ śarīraṃ yo manontaro yamayati /\n<lg>\n<l>cakraṃ sapta trikūṭaṃ ca śrīhaṭhaṃ gohaṭhaṃ tathā /</l>\n<l>bhrūvorgumphā brahmarandhraṃ sūlo yānaṃ jalandharam // 1 //</l>\n</lg></p>\n\n<lg>\n<l>ṭālī lolī tathā dhotī lambikāśodhanaṃ kramāt /</l>\n<l>khecarī bhūcarī caiva mahākāṣṭhā tathaiva ca // 2 //</l>\n</lg>\n\n<lg>\n<l>udgānaṃ lopanaṃ caiva gāṭhanaṃ cāvakāśakam /</l>\n<l>iḍāpiṅgalayornāmānyaṣṭāviṃśatyanukramāt // 3 //</l>\n</lg>\n\n<lg>\n<l>praṇavaṃ vyāharan jāpyaṃ so 'haṃ yāmaṃ matāntare /</l>\n<l>asya kartā bhavejjīvo dehabhājanasammatam /</l>\n<l>sādhanena bhavetsiddhirahaṃ vṛddho 'bhijāyate // 4 //</l>\n</lg>\n\n<lg>\n<l>aṇimādi bhavetteṣāṃ bhūtaṃ bhaviṣyaṃ vartamānam /</l>\n<l>vācāṃ siddhirmṛtaṃ mokṣaṃ dehasaṅgena mānitā // 5 //</l>\n</lg>\n\n<lg>\n<l>yathā prete kṣamā liṅgaṃ tatsakāśācca saukhyatā /</l>\n<l>tathā dehasamīreṇa ahaṃ mameti mānitā // 6 //</l>\n</lg>\n\n<lg>\n<l>brahmarandhre gate prāṇe hyahaṃ mokṣo 'pi jāyate /</l>\n<l>yathā dadhnagṛhasvāmī palāyan saukhyamānitā // 7 //</l>\n</lg>\n\n<lg>\n<l>punarahaṅkṛto vāso vāsanā janmadāyinī /</l>\n<l>tathā dehagato mokṣo buddhirarbhakasaṃmatā // 8 //</l>\n</lg>\n\n<p>tatra gītā-\n<lg>\n<l>vāsāṃsi jīrṇāni yathā vihāya</l>\n<l>navāni gṛhṇāti naro parāṇi /</l>\n<l>tathā śarīrāṇi vihāya jīrṇā-</l>\n<l>nyanyāni saṃyāti navāni dehī // 9 //</l>\n</lg></p>\n\n<p>draṣṭā dṛśyaṃ yadā vartte dehe saṅgena mokṣakaḥ (?) /\n<l>ātmā dehī kathaṃ kṛtvā sarvavyāpivilakṣaṇaḥ / 10 //</l></p>\n\n<lg>\n<l>tasmādunmīladyogī ca vikalaḥ kaulaśikṣayā /</l>\n<l>samābhyutthānamanyāni dehasaṅgena vyarthatā // 11 //</l>\n</lg>\n\n<lg>\n<l>ātmā prajñānamānandanityaśuddhanirāmayaḥ /</l>\n<l>vicarejjñāptimātreṇa dehātītaṃ ca sarvadā // 12 //</l>\n</lg>\n\n<lg>\n<l>yāvaddehābhimānaṃ ca yāvatsiddhiḥ pravarttate /</l>\n<l>tāvajjanyānadānaṃ ca bhavetkarmānusārataḥ // 13 //</l>\n</lg>\n\n<p>tatra niṣedhārthaśrutiḥ-\n<lg>\n<l>na karmaṇā na prajayā dhanena</l>\n<l>tyāgenaike amṛtatvamānaśuḥ /</l>\n<l>pareṇa nākaṃ nihitaṃ guhāyāṃ</l>\n<l>vibhrājate yadyatayo viśanti //</l>\n</lg></p>\n\n<p>vedāntavijñānasuniścitārthāḥ saṃnyāsayogādyatayaḥ śuddhasattvāḥ iti śruteḥ / ābrahmabhuvanāllokāt iti gītāsu /\n<lg>\n<l>iṣṭādarśanadṛśyānāṃ virāmo yatra vā bhavet /</l>\n<l>tasmādvilakṣaṇaṃ hyātmā hyaparokṣe bhavetsvayam // 1 //</l>\n</lg></p>\n\n<lg>\n<l>yāvanna jñāyate ātmā kartṛlābhalavaṃ muniḥ /</l>\n<l>tāvatsarvaṃ bhavedvyarthaṃ yathā vandhyā vibhūṣitā // 2 //</l>\n</lg>\n\n<p>iti karmaparaḥ / parantu anarthakārī dehanāśakārī / tasmājjñānāya sādhayet /\ntatra cakram ādhāraṃ nāma deham // 1 // svādhiṣṭhānaṃ sāttvikamahaṅkāraḥ // 2 // maṇipuraṃ buddhiḥ // 3 //</p>\n\n<p>anāhataṃ sadācāraḥ // 4 // viśuddhaṃ guhabhaktiḥ // 5 // ājñācakre jñāne sāvadhānatā // 6 // sahasradalaṃ turyā // 7 // trikūṭaṃ guṇarahitam // 8 // śrīhaṭhaṃ māyārahitam // 9 //</p>\n\n<p>gohaṭhamavidyātiraskāraḥ // 10 // bhruvorgumphā kāmanāśūnyam // 11 // brahmarandhraṃ manolayaḥ // 12 // sūlabandhamindriyanigrahaḥ // 13 // yānaṃ viṣayanirāsaḥ // 14 // jālandharaṃ svapararahitam // 15 // ṭālī padārthavārtāśūnyam // 16 // lolī yuktāhāraḥ // 17 // dhotī sarvajale 'pyaikyam // 18 // lambikā stutinindārahitam // 19 // khecarī avakāśe dṛṣṭiḥ // 20 // bhūcarī yugmamātramavalokanam // 21 // mahākāṣṭhā sarvaṃ brahmeti niścayaḥ // 22 // udgānamaniketam // 23 // lopanaṃ kāryātītam // 24 // gāṭhanaṃ dehaduḥkhasahanam // 25 // avakāśama dehātītam // 26 // iḍāpiṅgalayornāma // 27 // 28 // prapañcabuddhirahitam //</p>\n\n<lg>\n<l>evantu sādhayetprājño na tu dehaviḍambanam /</l>\n<l>dehādvilakṣaṇaṃ ātmā vṛthā bhramanti mānavāḥ //</l>\n</lg>\n\n<p>  iti pātañjalahaṭhayogaḥ //</p>\n\n<lg>\n<l>  atha sāṅkhyarājayogaḥ /</l>\n<l>vinā sāṅkhyena pratyakṣaṃ na bhavedātmayoginām(?) /</l>\n<l>dehaḥ kañcukavattyājyaḥ svasvaṃ khamiva rājate // 1 //</l>\n</lg>\n\n<lg>\n<l>yaṃ śaivāḥ samupāsate śiva iti brahmeti vedāntino</l>\n<l>bauddhā buddha iti pramāṇapaṭavaḥ karteti naiyāyikāḥ /</l>\n<l>arhannityatha jainaśāsanaratāḥ karmeti mīmāṃsakāḥ</l>\n<l>sarve ghūrṇiparāḥ prapañcavikalāḥ sāṃkhyātparaṃ nānyathā // 2 //</l>\n</lg>\n\n<lg>\n<l>sāṃkhyaṃ yogaṃ samabhyasyet puruṣaṃ pañcaviṃśatiḥ /</l>\n<l>iti śrutirvedavākyaṃ vedāntaiḥ sadbhirucyate // 3 //</l>\n</lg>\n\n<lg>\n<l>ākāśapūrakaṃ sāṃkhyaṃ yogaḥ samīrapūrakaḥ /</l>\n<l>dehādvilakṣaṇaṃ ātmā tasmātsāṃkhyaṃ samabhyaset // 4 //</l>\n</lg>\n\n<lg>\n<l>pralayaḥ sarvatadvācāmātmano vyatirekatā(?) /</l>\n<l>sa sāṃkhyayogasaṃjñā ca itaraṃ bhrāmikaṃ matam // 5 //</l>\n</lg>\n\n<lg>\n<l>sarvādvilakṣaṇo hyātmā ekamanekarūpiṇam /</l>\n<l>ekamevādvitīyaṃ brahma alaṃ tataḥ paraṃ bhavet (?) // 6 //</l>\n</lg>\n\n<p>  iti sāṃkhyayogaḥ /</p>\n\n<lg>\n<l>  atha dehalakṣaṇam-</l>\n<l>bhogarogaṃ tathā malaṃ nidhanaṃ kṣetragāmitā /</l>\n<l>prārabdhamanuvarttante yathā tadvai viniścitam // 1 //</l>\n</lg>\n\n<lg>\n<l>pañcatanmātrabhūtāni pratyakṣamakhilaṃ jagat /</l>\n<l>prakṛtirguṇakarmāṇi varttante citprakāśataḥ // 2 //</l>\n</lg>\n\n<lg>\n<l>manotthāya yadā dehe tatkarma jīvasaṃjñakam /</l>\n<l>dehena manamutthāya tatkarma dehasaṃjñitam(?) // 3 //</l>\n</lg>\n\n<lg>\n<l>bhakṣyabhakṣakabhāvaṃ ca bhūtaṃ bhūteṣu yujyate /</l>\n<l>tadarthaṃ śṛṇu me vatsa pañcabhūtānyanukramāt // 4 //</l>\n</lg>\n\n<lg>\n<l>āpaḥ pṛthivī bhakṣyaṃ ca vāyuragniśca bhakṣakaḥ /</l>\n<l>tatrākāśamāvapanaṃ sattā cinmātrasaṃjñitā // 5 //</l>\n</lg>\n\n<lg>\n<l>kṣutpipāsāvisargaṃ ca dehe karmāṇi kevalam /</l>\n<l>anyatkāryāṇi karmāṇi vedasaṃjñā vidhīyate // 6 //</l>\n</lg>\n\n<lg>\n<l>dhairyaṃ samarasaścaiva sarvabhakṣasya nispṛhaḥ /</l>\n<l>akhaṇḍapañcabhūtāni lakṣaṇairdeha ucyate // 7 //</l>\n</lg>\n\n<p>tatrāhamantaḥkaraṇaṃ bhoktā, bhoktā nāma sākṣitvam indriyāṇāṃ bhogasādhanatā nāma rasaparīkṣā pañcabhūtānāṃ bhogyaṃ nāma sthūlakṛśādidravyaguṇāḥ / yathā bhavanti tathā / tatra pramāṇaṃ śrutiḥ- tābhyaḥ puruṣamānayattā abruvanpuruṣaṃ stuteti puruṣo vā vasu kṛtaṃ yathāyatanaṃ praviśāmi kṣutpipāse bhavateti śruteḥ mātābālakanyāyena tatra gītāsu\n<lg>\n<l>idaṃ śarīraṃ kaunteya kṣetramityabhidhīyate /</l>\n<l>etadyo vetti tama prāhuḥ kṣetrajña iti tadvidaḥ // 8 //</l>\n</lg></p>\n\n<p>  iti sāṃkhyaparibhāṣā (1) //</p>\n\n<lg>\n<l>(1) sāṃkhyaparibhāṣāgranthasya ekamevādarśapustakaṃ prāptamapi ca granthakṛtā granthaprārambhe-</l>\n<l>vibhaktimatra yo paśyettasya jñānaṃ ca dūrataḥ /</l>\n<l>guruyuktyā prasādena granthagarbhāvalokanam //</l>\n</lg>\n\n<p>iti pratijñātatvādasya mudraṇe kārite bahuṣu sthaleṣu agatyā 'śuddhirasti kintu granthārtharakṣārthaṃ na tannirāse 'smābhirdṛṣṭipātaḥ kṛtaḥ / grantho 'pi khaṇḍita ivābhāti /</p>\n\n  </body>\n\n"
}