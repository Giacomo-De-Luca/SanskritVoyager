{
  "title": "sa_gautama-nyāyasūtra5,1-comm",
  "body": "<body xmlns='http://www.tei-c.org/ns/1.0'>\n\n<p xml:id='NySBh_5.1.0'>sādharmyavaidharmyābhyāṃ pratyavasthānasya vikalpāj jātibahutvam iti saṃkṣepeṇoktaṃ, tad vistareṇa vibhajyate -- tāḥ khalv imā jātayaḥ sthāpanāhetau prayukte caturviṃśatiḥ pratiṣedhahetavaḥ /</p>\n<note type='analysis' corresp='#NySBh_5.1.0'>\n<p>sādharmya-vaidharmyābhyāṃ pratyavasthānasya vikalpāj jātibahutvam iti saṃkṣepeṇa uktaṃ, tad vistareṇa vibhajyate --- tāḥ khalv imā jātayaḥ sthāpanā-hetau prayukte caturviṃśatiḥ pratiṣedhahetavaḥ /</p>\n</note>\n\n<p xml:id='NyS_5.1.1'>sādharmyavaidharmyotkarṣāpakarṣavarṇyāvarṇyavikalpasādhyaprāptyaprāptiprasaṅgapratidṛṣṭāntānutpattisaṃśayaprakaraṇāhetvarthāpattyaviśeṣopapattyupalabdhyanupalabdhyanityanityakāryasamāḥ //</p>\n<note type='analysis' corresp='#NyS_5.1.1'>\n<p>sādharmya-vaidharmya-utkarṣa-apakarṣa-varṇya-avarṇya-vikalpa-sādhya-prāpty-aprāpti-prasaṅga-pratidṛṣṭānta-anutpatti-saṃśaya-prakaraṇa-ahetv-arthāpatty-aviśeṣa-upapatty-upalabdhy-anupalabdhy-anitya-nitya-kāryasamāḥ //</p>\n</note>\n<p xml:id='NySBh_5.1.1'>jāteḥ saṃkṣepeṇoktāyā vistaro vaktavya itīdānīm ārabhyate sādharmyādisūtram -- sādharmyavaidharmyotkarṣāpakarṣavarṇyāvarṇyavikalpasādhyaprāptyaprāptiprasaṅgapratidṛṣṭāntānutpattisaṃśayaprakaraṇāhetvarthāpattyaviśeṣopapattyupalabdhyanupalabdhyanityanityakāryasamāḥ / sādharmyeṇa pratyavasthānam aviśiṣyamāṇaṃ sthāpanāhetutaḥ sādharmyasamaḥ / aviśeṣaṃ tatra tatrodāhariṣyāmaḥ / evaṃ vaidharmyasamaprabhṛtayo 'pi nirvaktavyāḥ // NySBh_20//</p>\n<note type='analysis' corresp='#NySBh_5.1.1'>\n<p>jāteḥ saṃkṣepeṇa uktāyā vistaro vaktavya iti idānīm ārabhyate sādharmya-ādi-sūtram --- sādharmya-vaidharmya-utkarṣa-apakarṣa-varṇya-avarṇya-vikalpa-sādhya-prāpty-aprāpti-prasaṅga-pratidṛṣṭānta-anutpatti-saṃśaya-prakaraṇa-ahetv-arthāpatty-aviśeṣa-upapatty-upalabdhy-anupalabdhy-anitya-nitya-kāryasamāḥ / sādharmyeṇa pratyavasthānam aviśiṣyamāṇaṃ sthāpanā-hetutaḥ sādharmyasamaḥ / aviśeṣaṃ tatra tatra udāhariṣyāmaḥ / evaṃ vaidharmyasama-prabhṛtayo 'pi nirvaktavyāḥ // NySBh_20//</p>\n</note>\n\n<p xml:id='NyS_5.1.2'>sādharmyavaidharmyābhyām upasaṃhāre taddharmaviparyayopapatteḥ sādharmyavaidharmyasamau //</p>\n<note type='analysis' corresp='#NyS_5.1.2'>\n<p>sādharmya-vaidharmyābhyām upasaṃhāre tad-dharma-viparyaya-upapatteḥ sādharmya-vaidharmyasamau //</p>\n</note>\n<p xml:id='NySBh_5.1.2'>sādharmyeṇopasaṃhāre sādhyadharmaviparyayopapatteḥ sādharmyeṇaiva pratyavasthānam aviśiṣyamāṇaṃ sthāpanāhetutaḥ sādharmyasamaḥ pratiṣedhaḥ / nidarśanaṃ kriyāvān ātmā dravyasya kriyāhetuguṇayogāt / dravyaṃ loṣṭaḥ kriyāhetuguṇayuktaḥ kriyāvāṃs tathā cātmā tasmāt kriyāvān iti / evam upasaṃhṛte paraḥ sādharmyeṇaiva pratyavatiṣṭhate niṣkriya ātmā vibhuno dravyasya niṣkriyatvād vibhu cākāśaṃ niṣkriyaṃ ca tathā cātmā tasmān niṣkriya iti / na cāsti viśeṣahetuḥ kriyāvatsādharmyāt kriyāvatā bhavitavyaṃ na punar akriyasādharmyād niṣkriyeṇeti / viśeṣahetvabhāvāt sādharmyasamaḥ pratiṣedho bhavati / atha vaidharmyasamaḥ kriyāhetuguṇayukto loṣṭaḥ paricchinno dṛṣṭo na ca tathātmā tasmān na loṣṭavat kriyāvān iti / na cāsti viśeṣahetuḥ kriyāvatsādharmyāt kriyāvatā bhavitavyaṃ na punaḥ kriyāvadvaidharmyād akriyeṇeti viśeṣahetvabhāvād vaidharmyasamaḥ / vaidharmyeṇa copasaṃhāraḥ niṣkriya ātmā vibhutvāt kriyāvad dravyam avibhu dṛṣṭaṃ niṣkriyaṃ loṣṭaḥ na ca tathātmā tasmān niṣkriya iti / vaidharmyeṇa pratyavasthānaṃ niṣkriyaṃ dravyam ākāśaṃ kriyāhetuguṇarahitaṃ dṛṣṭaṃ na ca tathātmā tasmān na niṣkriya iti / na cāsti viśeṣahetuḥ kriyāvadvaidharmyān niṣkriyeṇa bhavitavyaṃ na punar akriyavaidharmyāt kriyāvateti viśeṣahetvabhāvād vaidharmyasamaḥ / atha sādharmyasamaḥ kriyāvāṃl loṣṭaḥ kriyāhetuguṇayukto dṛṣṭaḥ tathā cātmā tasmāt kriyāvān iti na cāsti viśeṣahetuḥ kriyāvadvaidharmyān niṣkriyo na punaḥ kriyāvatsādharmyāt kriyāvān iti viśeṣahetvabhāvāt sādharmyasamaḥ //</p>\n<note type='analysis' corresp='#NySBh_5.1.2'>\n<p>sādharmyeṇa upasaṃhāre sādhyadharmaviparyaya-upapatteḥ sādharmyeṇa eva pratyavasthānam aviśiṣyamāṇaṃ sthāpanā-hetutaḥ sādharmyasamaḥ pratiṣedhaḥ / nidarśanaṃ kriyāvān ātmā dravyasya kriyā-hetu-guṇa-yogāt / dravyaṃ loṣṭaḥ kriyā-hetu-guṇa-yuktaḥ kriyāvāṃs tathā cā atmā tasmāt kriyāvān iti / evam upasaṃhṛte paraḥ sādharmyeṇa eva pratyavatiṣṭhate niṣkriya ātmā vibhuno dravyasya niṣkriyatvād vibhu cā akāśaṃ niṣkriyaṃ ca tathā cā atmā tasmān niṣkriya iti / na ca asti viśeṣa-hetuḥ kriyāvat-sādharmyāt kriyāvatā bhavitavyaṃ na punar akriyasādharmyād niṣkriyeṇa iti / viśeṣa-hetv-abhāvāt sādharmyasamaḥ pratiṣedho bhavati / atha vaidharmyasamaḥ kriyā-hetu-guṇa-yukto loṣṭaḥ paricchinno dṛṣṭo na ca tathā ātmā tasmān na loṣṭavat kriyāvān iti / na ca asti viśeṣa-hetuḥ kriyāvat-sādharmyāt kriyāvatā bhavitavyaṃ na punaḥ kriyāvad-vaidharmyād akriyeṇa iti viśeṣa-hetv-abhāvād vaidharmyasamaḥ / vaidharmyeṇa ca upasaṃhāraḥ niṣkriya ātmā vibhutvāt kriyāvad dravyam avibhu dṛṣṭaṃ niṣkriyaṃ loṣṭaḥ na ca tathā ātmā tasmān niṣkriya iti / vaidharmyeṇa pratyavasthānaṃ niṣkriyaṃ dravyam ākāśaṃ kriyā-hetu-guṇa-rahitaṃ dṛṣṭaṃ na ca tathā ātmā tasmān na niṣkriya iti / na ca asti viśeṣa-hetuḥ kriyāvad-vaidharmyān niṣkriyeṇa bhavitavyaṃ na punar akriyavaidharmyāt kriyāvata īti viśeṣa-hetv-abhāvād vaidharmyasamaḥ / atha sādharmyasamaḥ kriyāvāṃl loṣṭaḥ kriyā-hetu-guṇa-yukto dṛṣṭaḥ tathā cā atmā tasmāt kriyāvān iti na ca asti viśeṣa-hetuḥ kriyāvad-vaidharmyān niṣkriyo na punaḥ kriyāvat-sādharmyāt kriyāvān iti viśeṣa-hetv-abhāvāt sādharmyasamaḥ //</p>\n</note>\n\n<p xml:id='NyS_5.1.3'>gotvād gosiddhivat tatsiddhiḥ //</p>\n<note type='analysis' corresp='#NyS_5.1.3'>\n<p>gotvād go-siddhivat tat-siddhiḥ //</p>\n</note>\n<p xml:id='NySBh_5.1.3'>sādharmyamātreṇa vaidharmyamātreṇa ca sādhyasādhane pratijñāyamāne syād avyavasthā sā tu dharmaviśeṣe nopapadyate gosādharmyād gotvāj jātiviśeṣād gauḥ sidhyati na tu sāsnādisambandhāt / aśvādivaidharmyād gotvād eva gauḥ sidhyati na guṇādibhedāt / tac caitat kṛtavyākhyānam avayavaprakaraṇe pramāṇānām abhisambandhāc caikārthakāritvaṃ samānaṃ vākye iti / hetvābhāsāśrayā khalv iyam avyavastheti //</p>\n<note type='analysis' corresp='#NySBh_5.1.3'>\n<p>sādharmya-mātreṇa vaidharmya-mātreṇa ca sādhya-sādhane pratijñāyamāne syād avyavasthā sā tu dharma-viśeṣe na upapadyate go-sādharmyād gotvāj jāti-viśeṣād gauḥ sidhyati na tu sāsnā-ādi-sambandhāt / aśva-ādi-vaidharmyād gotvād eva gauḥ sidhyati na guṇa-ādi-bhedāt / tac ca etat kṛta-vyākhyānam avayava-prakaraṇe pramāṇānām abhisambandhāc ca eka-artha-kāritvaṃ samānaṃ vākye iti / hetv-ābhāsāśrayā khalv iyam avyavastha īti //</p>\n</note>\n\n<p xml:id='NyS_5.1.4'>sādhyadṛṣṭāntayor dharmavikalpād ubhayasādhyatvāc cotkarśāpakarśavarṇyāvarṇyavikalpasādhyasamāḥ //</p>\n<note type='analysis' corresp='#NyS_5.1.4'>\n<p>sādhya-dṛṣṭāntayor dharma-vikalpād ubhaya-sādhyatvāc ca utkarśa-apakarśa-varṇya-avarṇya-vikalpa-sādhyasamāḥ //</p>\n</note>\n<p xml:id='NySBh_5.1.4'>dṛṣṭāntadharmaṃ sādhye samāsañjayata utkarśasamaḥ / yadi kriyāhetuguṇayogāl loṣṭavat kriyāvān ātmā loṣṭavad eva sparśavān api prāpnoti / atha na sparśavāṃl loṣṭavat kriyāvān api na prāpnoti viparyaye vā viśeṣo vaktavya iti / sādhye dharmābhāvaṃ dṛṣṭāntāt prasañjayato 'pakarśasamaḥ / loṣṭaḥ khalu kriyāvān avibhur dṛṣṭaḥ kāmam ātmāpi kriyāvān avibhur astu viparyaye vā viśeṣo vaktavya iti / khyāpanīyo varṇyo viparyayād avarṇyaḥ tāv etau sādhyadṛṣṭāntadharmau viparyasyato varṇyāvarṇyasamau bhavataḥ / sādhanadharmayukte dṛṣṭānte dharmāntaravikalpāt sādhyadharmavikalpaṃ prasañjayato vikalpasamaḥ / kriyāhetuguṇayuktaṃ kiṃcid guru yathā loṣṭaḥ kiṃcil laghu yathā vāyuḥ evaṃ kriyāhetuguṇayuktaṃ kiṃcit kriyāvat syād yathā loṣṭaḥ kiṃcid akriyaṃ yathātmā viśeṣo vā vācya iti / hetvādyavayavasāmarthyayogī dharmaḥ sādhyaḥ taṃ dṛṣṭānte prasañjayataḥ sādhyasamaḥ / yadi yathā loṣṭas tathātmā prāptas tarhi yathātmā tathā loṣṭa iti / sādhyaś cāyam ātmā kriyāvān iti kāmaṃ loṣṭo 'pi sādhyaḥ atha naivaṃ na tarhi yathā loṣṭaḥ tathātmā //</p>\n<note type='analysis' corresp='#NySBh_5.1.4'>\n<p>dṛṣṭāntadharmaṃ sādhye samāsañjayata utkarśasamaḥ / yadi kriyā-hetu-guṇa-yogāl loṣṭavat kriyāvān ātmā loṣṭavad eva sparśavān api prāpnoti / atha na sparśavāṃl loṣṭavat kriyāvān api na prāpnoti viparyaye vā viśeṣo vaktavya iti / sādhye dharma-abhāvaṃ dṛṣṭāntāt prasañjayato 'pakarśasamaḥ / loṣṭaḥ khalu kriyāvān avibhur dṛṣṭaḥ kāmam ātma āpi kriyāvān avibhur astu viparyaye vā viśeṣo vaktavya iti / khyāpanīyo varṇyo viparyayād avarṇyaḥ tāv etau sādhya-dṛṣṭānta-dharmau viparyasyato varṇyāvarṇyasamau bhavataḥ / sādhana-dharma-yukte dṛṣṭānte dharma-antara-vikalpāt sādhya-dharma-vikalpaṃ prasañjayato vikalpasamaḥ / kriyā-hetu-guṇa-yuktaṃ kiṃcid guru yathā loṣṭaḥ kiṃcil laghu yathā vāyuḥ evaṃ kriyā-hetu-guṇa-yuktaṃ kiṃcit kriyāvat syād yathā loṣṭaḥ kiṃcid akriyaṃ yathā ātmā viśeṣo vā vācya iti / hetv-ādy-avayava-sāmarthya-yogī dharmaḥ sādhyaḥ taṃ dṛṣṭānte prasañjayataḥ sādhyasamaḥ / yadi yathā loṣṭas tathā ātmā prāptas tarhi yathā ātmā tathā loṣṭa iti / sādhyaś ca ayam ātmā kriyāvān iti kāmaṃ loṣṭo 'pi sādhyaḥ atha na evaṃ na tarhi yathā loṣṭaḥ tathā ātmā //</p>\n</note>\n\n<p xml:id='NyS_p13847'>eteṣām uttaram</p>\n<note type='analysis' corresp='#NyS_p13847'>\n<p>eteṣām uttaram</p>\n</note>\n\n<p xml:id='NyS_5.1.5'>kiṃcitsādharmyād upasaṃhārasiddher vaidharmyād apratiṣedhaḥ //</p>\n<note type='analysis' corresp='#NyS_5.1.5'>\n<p>kiṃcit-sādharmyād upasaṃhāra-siddher vaidharmyād apratiṣedhaḥ //</p>\n</note>\n<p xml:id='NySBh_5.1.5'>alabhyaḥ siddhasya nihnavaḥ / siddhaṃ ca kiṃcitsādhatmyād upamānaṃ yathā gaus tathā gavaya iti tatra na labhyo gogavayayor dharmavikalpaś codayitum / evaṃ sādhake dharme dṛṣṭāntādisāmarthyayukte na labhyaḥ sādhyadṛṣṭāntayor dharmavikalpād vaidharmyāt pratiṣedho vaktum iti //</p>\n<note type='analysis' corresp='#NySBh_5.1.5'>\n<p>alabhyaḥ siddhasya nihnavaḥ / siddhaṃ ca kiṃcit-sādhatmyād upamānaṃ yathā gaus tathā gavaya iti tatra na labhyo go-gavayayor dharma-vikalpaś codayitum / evaṃ sādhake dharme dṛṣṭānta-ādi-sāmarthya-yukte na labhyaḥ sādhya-dṛṣṭāntayor dharma-vikalpād vaidharmyāt pratiṣedho vaktum iti //</p>\n</note>\n\n<p xml:id='NyS_5.1.6'>sādhyātideśāc ca dṛṣṭāntopapatteḥ //</p>\n<note type='analysis' corresp='#NyS_5.1.6'>\n<p>sādhya-atideśāc ca dṛṣṭānta-upapatteḥ //</p>\n</note>\n<p xml:id='NySBh_5.1.6'>yatra laukikaparīkṣakāṇāṃ buddhisāmyaṃ tenāviparīto 'rtho 'tidiśyate prajñāpanārtham / evaṃ sādhyātideśād dṛṣṭānte upapadyamāne sādhyatvam anupapannam iti //</p>\n<note type='analysis' corresp='#NySBh_5.1.6'>\n<p>yatra laukika-parīkṣakāṇāṃ buddhi-sāmyaṃ tena aviparīto 'rtho 'tidiśyate prajñāpana-artham / evaṃ sādhya-atideśād dṛṣṭānte upapadyamāne sādhyatvam anupapannam iti //</p>\n</note>\n\n<p xml:id='NyS_5.1.7'>prāpya sādhyam aprāpya vā hetoḥ prāptyāviśiṣṭatvād aprāptyāsādhakatvāc ca prāptyaprāptisamau //</p>\n<note type='analysis' corresp='#NyS_5.1.7'>\n<p>prāpya sādhyam aprāpya vā hetoḥ prāptya āviśiṣṭatvād aprāptya āsādhakatvāc ca prāpty-aprāptisamau //</p>\n</note>\n<p xml:id='NySBh_5.1.7'>hetuḥ prāpya vā sādhyaṃ sādhayed aprāpya vā ? na tāvat prāpya prāptyām aviśiṣṭatvād asādhakaḥ / dvayor vidyamānayoḥ prāptau satyāṃ kiṃ kasya sādhakaṃ sādhyaṃ vā ? aprāpya sādhakaṃ na bhavati nāprāptaḥ pradīpaḥ prakāśayatīti / prāptyā pratyavasthānaṃ prāptisamaḥ aprāptyā pratyavasthānam aprāptisamaḥ //</p>\n<note type='analysis' corresp='#NySBh_5.1.7'>\n<p>hetuḥ prāpya vā sādhyaṃ sādhayed aprāpya vā ? na tāvat prāpya prāptyām aviśiṣṭatvād asādhakaḥ / dvayor vidyamānayoḥ prāptau satyāṃ kiṃ kasya sādhakaṃ sādhyaṃ vā ? aprāpya sādhakaṃ na bhavati na aprāptaḥ pradīpaḥ prakāśayati iti / prāptyā pratyavasthānaṃ prāptisamaḥ aprāptyā pratyavasthānam aprāptisamaḥ //</p>\n</note>\n\n<p xml:id='NyS_p15010'>anayor uttaram</p>\n<note type='analysis' corresp='#NyS_p15010'>\n<p>anayor uttaram</p>\n</note>\n\n<p xml:id='NyS_5.1.8'>ghaṭādiniṣpattidarśanāt pīḍane cābhicārād apratiṣedhaḥ //</p>\n<note type='analysis' corresp='#NyS_5.1.8'>\n<p>ghaṭa-ādi-niṣpatti-darśanāt pīḍane ca abhicārād apratiṣedhaḥ //</p>\n</note>\n<p xml:id='NySBh_5.1.8'>ubhayathā khalv ayuktaḥ pratiṣedhaḥ kartṛkaraṇādhikaraṇāni prāpya mṛdaṃ ghaṭādikāryaṃ niṣpādayanti abhicārāc ca pīḍane sati dṛṣṭam aprāpya sādhakatvam iti //</p>\n<note type='analysis' corresp='#NySBh_5.1.8'>\n<p>ubhayathā khalv ayuktaḥ pratiṣedhaḥ kartṛ-karaṇa-adhikaraṇāni prāpya mṛdaṃ ghaṭa-ādi-kāryaṃ niṣpādayanti abhicārāc ca pīḍane sati dṛṣṭam aprāpya sādhakatvam iti //</p>\n</note>\n\n<p xml:id='NyS_5.1.9'>dṛṣṭāntasya kāraṇānapadeśāt pratyavasthānāc ca pratidṛṣṭāntena prasaṅgapratidṛṣṭāntasamau//</p>\n<note type='analysis' corresp='#NyS_5.1.9'>\n<p>dṛṣṭāntasya kāraṇa-anapadeśāt pratyavasthānāc ca pratidṛṣṭāntena prasaṅga-pratidṛṣṭāntasamau//</p>\n</note>\n<p xml:id='NySBh_5.1.9'>sādhanasyāpi sādhanaṃ vaktavyam iti prasaṅgena pratyavasthānaṃ prasaṅgasamaḥ pratiṣedhaḥ / kriyāhetuguṇayogī kriyāvāṃl loṣṭa iti hetur nāpadiśyate na ca hetum antereṇa siddhir astīti / pratidṛṣṭāntena pratyavasthānaṃ pratidṛṣṭāntasamaḥ / kriyāvān ātmā kriyāhetuguṇayogād loṣṭavad ity ukte pratidṛṣṭānta upādīyate -- kriyāhetuguṇayuktam ākāśaṃ niṣkriyaṃ dṛṣṭam iti kaḥ punar ākāśasya kriyāhetuguṇaḥ ? vāyunā saṃyogaḥ saṃskārāpekṣaḥ vāyuvanaspatisaṃyogavad iti //</p>\n<note type='analysis' corresp='#NySBh_5.1.9'>\n<p>sādhanasya api sādhanaṃ vaktavyam iti prasaṅgena pratyavasthānaṃ prasaṅgasamaḥ pratiṣedhaḥ / kriyā-hetu-guṇa-yogī kriyāvāṃl loṣṭa iti hetur na apadiśyate na ca hetum antereṇa siddhir asti iti / pratidṛṣṭāntena pratyavasthānaṃ pratidṛṣṭāntasamaḥ / kriyāvān ātmā kriyā-hetu-guṇa-yogād loṣṭavad ity ukte pratidṛṣṭānta upādīyate --- kriyā-hetu-guṇa-yuktam ākāśaṃ niṣkriyaṃ dṛṣṭam iti kaḥ punar ākāśasya kriyā-hetu-guṇaḥ ? vāyunā saṃyogaḥ saṃskāra-apekṣaḥ vāyu-vanaspati-saṃyogavad iti //</p>\n</note>\n\n<p xml:id='NyS_p15961'>anayor uttaram</p>\n<note type='analysis' corresp='#NyS_p15961'>\n<p>anayor uttaram</p>\n</note>\n\n<p xml:id='NyS_5.1.10'>pradīpopādānaprasaṅgavinivṛttivat tadvinivṛttiḥ //</p>\n<note type='analysis' corresp='#NyS_5.1.10'>\n<p>pradīpa-upādāna-prasaṅga-vinivṛttivat tad-vinivṛttiḥ //</p>\n</note>\n<p xml:id='NySBh_5.1.10'>idaṃ tāvad ayaṃ pṛṣṭo vaktum arhati atha ke pradīpam upādadate kimarthaṃ veti ? didṛkṣamāṇā dṛśyadarśanārtham iti / atha pradīpaṃ didṛkṣamāṇāḥ pradīpāntaraṃ kasmān nopādadate ? antareṇāpi pradīpāntataṃ dṛśyate pradīpaḥ tatra pradīpadarśanārthaṃ pradīpopādānaṃ nirarthakam / atha dṛṣṭāntaḥ kimartham ucyata iti aprajñātasya jñāpanārtham iti / atha dṛṣṭānte kāraṇāpadeśaḥ kimarthaṃ deśyate[mṛgyate] ? yadi prajñāpanārthaṃ prajñāto dṛṣṭāntaḥ / sa khalu 'laukikaparīkṣakāṇāṃ yasminn arthe buddhisāmyaṃ sa dṛṣṭānta' iti tatprajñāpanārthaḥ kāraṇāpadeśo nirarthaka iti prasaṅgasamasyottaram //</p>\n<note type='analysis' corresp='#NySBh_5.1.10'>\n<p>idaṃ tāvad ayaṃ pṛṣṭo vaktum arhati atha ke pradīpam upādadate kim-arthaṃ va īti ? didṛkṣamāṇā dṛśya-darśana-artham iti / atha pradīpaṃ didṛkṣamāṇāḥ pradīpa-antaraṃ kasmān na upādadate ? antareṇa api pradīpa-antataṃ dṛśyate pradīpaḥ tatra pradīpa-darśana-arthaṃ pradīpa-upādānaṃ nirarthakam / atha dṛṣṭāntaḥ kim-artham ucyata iti aprajñātasya jñāpana-artham iti / atha dṛṣṭānte kāraṇa-apadeśaḥ kim-arthaṃ deśyate[mṛgyate] ? yadi prajñāpana-arthaṃ prajñāto dṛṣṭāntaḥ / sa khalu 'laukika-parīkṣakāṇāṃ yasminn arthe buddhi-sāmyaṃ sa dṛṣṭānta' iti tat-prajñāpana-arthaḥ kāraṇa-apadeśo nirarthaka iti prasaṅgasamasya uttaram //</p>\n</note>\n\n<p xml:id='NyS_p16725'>atha pratidṛṣṭāntasamasyottaram</p>\n<note type='analysis' corresp='#NyS_p16725'>\n<p>atha pratidṛṣṭāntasamasya uttaram</p>\n</note>\n\n<p xml:id='NyS_5.1.11'>pratidṛṣṭāntahetutve ca nāhetur dṛṣṭāntaḥ //</p>\n<note type='analysis' corresp='#NyS_5.1.11'>\n<p>pratidṛṣṭānta-hetutve ca na ahetur dṛṣṭāntaḥ //</p>\n</note>\n<p xml:id='NySBh_5.1.11'>pratidṛṣṭāntaṃ bruvatā na viśeṣahetur apadiśyate anena prakāreṇa pratidṛṣṭānataḥ sādhako na dṛṣṭānta iti / evaṃ pratidṛṣṭāntahetutve nāhetur dṛṣṭānta ity upapadyate / sa ca kathaṃ hetur na syāt ? yady apratiṣiddhaḥ sādhakaḥ syād iti //</p>\n<note type='analysis' corresp='#NySBh_5.1.11'>\n<p>pratidṛṣṭāntaṃ bruvatā na viśeṣahetur apadiśyate anena prakāreṇa pratidṛṣṭānataḥ sādhako na dṛṣṭānta iti / evaṃ pratidṛṣṭānta-hetutve na ahetur dṛṣṭānta ity upapadyate / sa ca kathaṃ hetur na syāt ? yady apratiṣiddhaḥ sādhakaḥ syād iti //</p>\n</note>\n\n<p xml:id='NyS_5.1.12'>prāg utpatteḥ kāraṇābhāvād anutpattisamaḥ //</p>\n<note type='analysis' corresp='#NyS_5.1.12'>\n<p>prāg utpatteḥ kāraṇa-abhāvād anutpattisamaḥ //</p>\n</note>\n<p xml:id='NySBh_5.1.12'>anityaḥ śabdaḥ prayatnānantarīyakatvād ghaṭavad ity ukte apara āha -- prāg utpatter anutpanne śabde prayatnānantarīyakatvam anityatvakāraṇaṃ nāsti, tadabhāvān nityatvaṃ prāptaṃ, nityasya cotpattir nāsti / anutpattyā pratyavasthānam anutpattisamaḥ //</p>\n<note type='analysis' corresp='#NySBh_5.1.12'>\n<p>anityaḥ śabdaḥ prayatna-ānantarīyakatvād ghaṭavad ity ukte apara āha --- prāg utpatter anutpanne śabde prayatna-ānantarīyakatvam anityatva-kāraṇaṃ na asti, tad-abhāvān nityatvaṃ prāptaṃ, nityasya ca utpattir na asti / anutpattyā pratyavasthānam anutpattisamaḥ //</p>\n</note>\n\n<p xml:id='NyS_p17489'>asyottaram</p>\n<note type='analysis' corresp='#NyS_p17489'>\n<p>asya uttaram</p>\n</note>\n\n<p xml:id='NyS_5.1.13'>tathābhāvād utpannasya kāraṇopapatter na kāraṇapratiṣedhaḥ //</p>\n<note type='analysis' corresp='#NyS_5.1.13'>\n<p>tathā-bhāvād utpannasya kāraṇa-upapatter na kāraṇa-pratiṣedhaḥ //</p>\n</note>\n<p xml:id='NySBh_5.1.13'>tathābhāvād utpannasyeti / utpannaḥ khalv ayaṃ śabda iti bhavati / prāg utapatteḥ śabda eva nāsti, utpannasya śabdabhāvāc chabdasya sataḥ prayatnānantarīyakatvam anityatvakāraṇam upapadyate, kāraṇopapatter ayukto 'yaṃ doṣaḥ 'prāg utpatteḥ kāraṇābhāvād' iti //</p>\n<note type='analysis' corresp='#NySBh_5.1.13'>\n<p>tathā-bhāvād utpannasya iti / utpannaḥ khalv ayaṃ śabda iti bhavati / prāg utapatteḥ śabda eva na asti, utpannasya śabda-bhāvāc chabdasya sataḥ prayatna-ānantarīyakatvam anityatva-kāraṇam upapadyate, kāraṇa upapatter ayukto 'yaṃ doṣaḥ 'prāg utpatteḥ kāraṇa-abhāvād' iti //</p>\n</note>\n\n<p xml:id='NyS_5.1.14'>sāmānya+dṛṣṭāntayor aindriyakatve samāne nityānityasādharmyāt saṃśayasamaḥ //</p>\n<note type='analysis' corresp='#NyS_5.1.14'>\n<p>sāmānya+dṛṣṭāntayor aindriyakatve samāne nitya-anitya-sādharmyāt saṃśayasamaḥ //</p>\n</note>\n<p xml:id='NySBh_5.1.14'>anityaḥ śabdaḥ prayatnānantarīyakatvād ghaṭavad ity ukte hetau saṃśayena pratyavatiṣṭate -- sati prayatnānantarīyakatve asty evāsya nityena sāmānyena sādharmyam aindriyakatvam, asti ca ghaṭenānityena, ato nityānityasādharmyād anivṛttiḥ saṃśaya iti //</p>\n<note type='analysis' corresp='#NySBh_5.1.14'>\n<p>anityaḥ śabdaḥ prayatna-ānantarīyakatvād ghaṭavad ity ukte hetau saṃśayena pratyavatiṣṭate --- sati prayatna-ānantarīyakatve asty eva asya nityena sāmānyena sādharmyam aindriyakatvam, asti ca ghaṭena anityena, ato nitya-anitya-sādharmyād anivṛttiḥ saṃśaya iti //</p>\n</note>\n\n<p xml:id='NyS_p18314'>asyottaram</p>\n<note type='analysis' corresp='#NyS_p18314'>\n<p>asya uttaram</p>\n</note>\n\n<p xml:id='NyS_5.1.15'>sādharmyāt saṃśaye na saṃśayo vaidharmyād ubhayathā vā saṃśaye 'tyantasaṃśayaprasaṅgo nityatvānabhyupagamāc ca sāmānysyāpratiṣedhaḥ //</p>\n<note type='analysis' corresp='#NyS_5.1.15'>\n<p>sādharmyāt saṃśaye na saṃśayo vaidharmyād ubhayathā vā saṃśaye 'tyanta-saṃśaya-prasaṅgo nityatva-anabhyupagamāc ca sāmānysya apratiṣedhaḥ //</p>\n</note>\n<p xml:id='NySBh_5.1.15'>viśeṣād vaidharmyād avadhāryamāṇe 'rthe puruṣa iti, na sthāṇupuruṣasādharmyāt saṃśayo 'vakāśaṃ labhate / evaṃ vaidharmyād viśeṣāt prayatnānantarīyakatvād avadhāryamāṇe śabdasyānityatve nityānityasādharmyāt saṃśayo 'vakāśaṃ na labhate / yadi vai labhate, tataḥ sthāṇupuruṣasādharmyānucchedād atyantaṃ saṃśayaḥ syāt / gṛhyamāṇe ca viśeṣe nityaṃ sādharmyaṃ saṃśayahetur iti nābhyupagamyate / na hi gṛhyamāṇe puruṣasya viśeṣe sthāṇupuruṣasādharmyaṃ saṃśayahetur bhavati //</p>\n<note type='analysis' corresp='#NySBh_5.1.15'>\n<p>viśeṣād vaidharmyād avadhāryamāṇe 'rthe puruṣa iti, na sthāṇu-puruṣa-sādharmyāt saṃśayo 'vakāśaṃ labhate / evaṃ vaidharmyād viśeṣāt prayatna-ānantarīyakatvād avadhāryamāṇe śabdasya anityatve nitya anitya-sādharmyāt saṃśayo 'vakāśaṃ na labhate / yadi vai labhate, tataḥ sthāṇu-puruṣa-sādharmya-anucchedād atyantaṃ saṃśayaḥ syāt / gṛhyamāṇe ca viśeṣe nityaṃ sādharmyaṃ saṃśaya-hetur iti na abhyupagamyate / na hi gṛhyamāṇe puruṣasya viśeṣe sthāṇu-puruṣa-sādharmyaṃ saṃśaya-hetur bhavati //</p>\n</note>\n\n<p xml:id='NyS_5.1.16'>ubhayasādharmyāt prakriyāsiddheḥ prakaraṇasamaḥ //</p>\n<note type='analysis' corresp='#NyS_5.1.16'>\n<p>ubhaya-sādharmyāt prakriyā-siddheḥ prakaraṇasamaḥ //</p>\n</note>\n<p xml:id='NySBh_5.1.16'>ubhayena nityena cānityena ca sādharmyāt pakṣapratipakṣayoḥ pravṛttiḥ prakriyā / anityaḥ śabdaḥ prayatnānantarīyakatvād ghaṭavad ity ekaḥ pakṣaṃ pravarttayati, dvitīyaś ca nityasādharmyāt pratipakṣaṃ pravarttayati -- nityaḥ śabdaḥ śrāvaṇatvāc chabdatvavad iti / evaṃ ca sati prayatnānantarīyakatvād iti hetur anityasādharmyeṇa ucyamāno na prakaraṇam ativarttate , prakaraṇānativṛtter nirṇayānativartanam / samānaṃ caitan nityasādharmyeṇocyamāṇe hetau / tad idaṃ prakaraṇānativṛttyā pratyavasthānaṃ prakaraṇasamaḥ / samānaṃ caitad vaidharmye 'pi, ubhayavaidharmyāt prakriyāsiddheḥ prakaraṇasama iti //</p>\n<note type='analysis' corresp='#NySBh_5.1.16'>\n<p>ubhayena nityena ca anityena ca sādharmyāt pakṣa-pratipakṣayoḥ pravṛttiḥ prakriyā / anityaḥ śabdaḥ prayatna-ānantarīyakatvād ghaṭavad ity ekaḥ pakṣaṃ pravarttayati, dvitīyaś ca nitya-sādharmyāt pratipakṣaṃ pravarttayati --- nityaḥ śabdaḥ śrāvaṇatvāc chabdatvavad iti / evaṃ ca sati prayatna-ānantarīyakatvād iti hetur anitya-sādharmyeṇa ucyamāno na prakaraṇam ativarttate , prakaraṇa-anativṛtter nirṇaya-anativartanam / samānaṃ ca etan nitya-sādharmyeṇa ucyamāṇe hetau / tad idaṃ prakaraṇa-anativṛttyā pratyavasthānaṃ prakaraṇasamaḥ / samānaṃ ca etad vaidharmye 'pi, ubhaya-vaidharmyāt prakriyā-siddheḥ prakaraṇasama iti //</p>\n</note>\n\n<p xml:id='NyS_5.1.17'>pratipakṣāt prakaraṇasiddheḥ pratiṣedhānupapattiḥ pratipakṣopapatteḥ //</p>\n<note type='analysis' corresp='#NyS_5.1.17'>\n<p>pratipakṣāt prakaraṇa-siddheḥ pratiṣedha-anupapattiḥ pratipakṣa upapatteḥ //</p>\n</note>\n<p xml:id='NySBh_5.1.17'>ubhayasādharmyāt prakriyāsiddhaṃ bruvatā pratipakṣāt prakriyāsiddhir uktā bhavati / yady ubhayasādharmyaṃ, tatra ekataraḥ pratipakṣa ity evaṃ saty upapannaḥ pratipakṣo bhavati / pratipakṣopapatter anupapannaḥ pratiṣedhaḥ, yadi pratipakṣopapattiḥ pratiṣedho nopapadyate, atha pratiṣedhopapattiḥ pratipakṣo nopapadyate, pratipakṣopapattiḥ pratiṣedhopapattiś ceti vipratiṣiddham iti / tattvānavadhāraṇāc ca prakriyāsiddhir viparyaye prakaraṇāvasānāt, tattvāvadhāraṇe hy avasitaṃ prakaraṇaṃ bhavatīti //</p>\n<note type='analysis' corresp='#NySBh_5.1.17'>\n<p>ubhaya-sādharmyāt prakriyā-siddhaṃ bruvatā pratipakṣāt prakriyā-siddhir uktā bhavati / yady ubhaya-sādharmyaṃ, tatra ekataraḥ pratipakṣa ity evaṃ saty upapannaḥ pratipakṣo bhavati / pratipakṣa-upapatter anupapannaḥ pratiṣedhaḥ, yadi pratipakṣa-upapattiḥ pratiṣedho na upapadyate, atha pratiṣedha-upapattiḥ pratipakṣo na upapadyate, pratipakṣa-upapattiḥ pratiṣedha-upapattiś ca iti vipratiṣiddham iti / tattva anavadhāraṇāc ca prakriyā-siddhir viparyaye prakaraṇa avasānāt, tattva-avadhāraṇe hy avasitaṃ prakaraṇaṃ bhavati iti //</p>\n</note>\n\n<p xml:id='NyS_5.1.18'>traikālyāsiddher hetor ahetusamaḥ //</p>\n<note type='analysis' corresp='#NyS_5.1.18'>\n<p>traikālya-asiddher hetor ahetusamaḥ //</p>\n</note>\n<p xml:id='NySBh_5.1.18'>hetuḥ sādhanam, tat sādhyāt pūrvaṃ paścāt saha vā bhavet / yadi pūrvaṃ sādhanam, asati sādhye kasya sādhanam ? atha paścād, asati sādhane kasyedaṃ sādhyam ? atha yugapat sādhyasādane, dvayor vidyamānayoḥ kiṃ kasya sādhanaṃ kiṃ kasya sādhyam iti hetur ahetunā na viśiṣyate / ahetunā sādharmyāt prayavasthānam ahetusamaḥ //</p>\n<note type='analysis' corresp='#NySBh_5.1.18'>\n<p>hetuḥ sādhanam, tat sādhyāt pūrvaṃ paścāt saha vā bhavet / yadi pūrvaṃ sādhanam, asati sādhye kasya sādhanam ? atha paścād, asati sādhane kasya idaṃ sādhyam ? atha yugapat sādhya-sādane, dvayor vidyamānayoḥ kiṃ kasya sādhanaṃ kiṃ kasya sādhyam iti hetur ahetunā na viśiṣyate / ahetunā sādharmyāt prayavasthānam ahetusamaḥ //</p>\n</note>\n\n<p xml:id='NyS_5.1.19'>na hetutaḥ sādhyasiddhes traikālyāsiddhiḥ //</p>\n<note type='analysis' corresp='#NyS_5.1.19'>\n<p>na hetutaḥ sādhya-siddhes traikālya-asiddhiḥ //</p>\n</note>\n<p xml:id='NySBh_5.1.19'>na traikālyāsiddhiḥ / kasmāt ? hetutaḥ sādhyasiddheḥ / nirvartanīyasya nirvṛttir vijñeyasya vijñānam ubhayaṃ kāraṇato dṛśyate, so 'yaṃ mahān pratyakṣaviṣaya udāharaṇam iti / yat tu khalūktam asati sādhye kasya sādhanam iti ? yat tu nirvatyate yac ca vijñāpyate tasyeti //</p>\n<note type='analysis' corresp='#NySBh_5.1.19'>\n<p>na traikālya-asiddhiḥ / kasmāt ? hetutaḥ sādhya-siddheḥ / nirvartanīyasya nirvṛttir vijñeyasya vijñānam ubhayaṃ kāraṇato dṛśyate, so 'yaṃ mahān pratyakṣa-viṣaya udāharaṇam iti / yat tu khalu uktam asati sādhye kasya sādhanam iti ? yat tu nirvatyate yac ca vijñāpyate tasya iti //</p>\n</note>\n\n<p xml:id='NyS_5.1.20'>pratiṣedānupapatteś ca pratiṣeddhavyāpratiṣedhaḥ //</p>\n<note type='analysis' corresp='#NyS_5.1.20'>\n<p>pratiṣeda-anupapatteś ca pratiṣeddhavya apratiṣedhaḥ //</p>\n</note>\n<p xml:id='NySBh_5.1.20'>pūrvaṃ paścād yugapad vā pratiṣedha iti nopapadyate, pratiṣedhānupapatteḥ sthāpanāhetuḥ siddha iti //</p>\n<note type='analysis' corresp='#NySBh_5.1.20'>\n<p>pūrvaṃ paścād yugapad vā pratiṣedha iti na upapadyate, pratiṣedha anupapatteḥ sthāpanā-hetuḥ siddha iti //</p>\n</note>\n\n<p xml:id='NyS_5.1.21'>arthāpattitaḥ pratipakṣasiddher arthāpattisamaḥ //</p>\n<note type='analysis' corresp='#NyS_5.1.21'>\n<p>artha-āpattitaḥ pratipakṣa-siddher arthāpattisamaḥ //</p>\n</note>\n<p xml:id='NySBh_5.1.21'>anityaḥ śabdaḥ prayatnānantarīyakatvād ghaṭavad iti sthāpite pakṣe arthāpattyā pratipakṣaṃ sādhayato 'rthāpattisamaḥ / yadi prayatnānantarīyakatvād anityasādharmyād anityaḥ śabda iti, arthād āpadyate nityasādharmyān nitya iti, asti cāsya nityena sādharmyam asparśatvam iti //</p>\n<note type='analysis' corresp='#NySBh_5.1.21'>\n<p>anityaḥ śabdaḥ prayatna-ānantarīyakatvād ghaṭavad iti sthāpite pakṣe artha-āpattyā pratipakṣaṃ sādhayato 'rthāpattisamaḥ / yadi prayatna-ānantarīyakatvād anitya-sādharmyād anityaḥ śabda iti, arthād āpadyate nitya-sādharmyān nitya iti, asti ca asya nityena sādharmyam asparśatvam iti //</p>\n</note>\n\n<p xml:id='NyS_p21817'>asyottaram</p>\n<note type='analysis' corresp='#NyS_p21817'>\n<p>asya uttaram</p>\n</note>\n\n<p xml:id='NyS_5.1.22'>anuktasyārthāpatteḥ pakṣahāner upapattir anuktatvād anaikānatikatvāc cārthāpatteḥ //</p>\n<note type='analysis' corresp='#NyS_5.1.22'>\n<p>anuktasya artha-āpatteḥ pakṣa-hāner upapattir anuktatvād anaikānatikatvāc ca artha-āpatteḥ //</p>\n</note>\n<p xml:id='NySBh_5.1.22'>anupapādya sāmarthyam anuktam arthād āpadyate iti bruvataḥ pakṣahāner upapattir anuktatvāt, anityapakṣasiddhāv arthād āpannaṃ nityapakṣasya hānir iti / anaikānatikatvāc cārthāpatteḥ / ubhayapakṣasamā ceyam arthāpattiḥ / yadi nityasādharmyād asparśatvād ākāśavac ca nityaḥ śabdaḥ, arthād āpanna, anityasādharmyāt prayatnānantarīyakatvād anitya iti / na ceyaṃ viparyayamātrād ekāntenārthāpattiḥ / na khalu vai ghaṇasya grāvṇaḥ patanam ity arthād āpadyate -- dravāṇām apāṃ patanābhāva iti //</p>\n<note type='analysis' corresp='#NySBh_5.1.22'>\n<p>anupapādya sāmarthyam anuktam arthād āpadyate iti bruvataḥ pakṣa-hāner upapattir anuktatvāt, anitya-pakṣa-siddhāv arthād āpannaṃ nitya-pakṣasya hānir iti / anaikānatikatvāc ca artha-āpatteḥ / ubhaya-pakṣa-samā ca iyam arthāpattiḥ / yadi nitya-sādharmyād asparśatvād ākāśavac ca nityaḥ śabdaḥ, arthād āpanna, anitya-sādharmyāt prayatna-ānantarīyakatvād anitya iti / na ca iyaṃ viparyaya-mātrād ekāntena artha-āpattiḥ / na khalu vai ghaṇasya grāvṇaḥ patanam ity arthād āpadyate --- dravāṇām apāṃ patana-abhāva iti //</p>\n</note>\n\n<p xml:id='NyS_5.1.23'>ekadharmopapatter aviśeṣe sarvāviśeṣaprasaṅgāt sadbhāvopapatter aviśeṣasamaḥ //</p>\n<note type='analysis' corresp='#NyS_5.1.23'>\n<p>eka-dharma-upapatter aviśeṣe sarva-aviśeṣa-prasaṅgāt sad-bhāva-upapatter aviśeṣasamaḥ //</p>\n</note>\n<p xml:id='NySBh_5.1.23'>eko dharmaḥ prayatnānantarīyakatvaṃ śabdaghaṭayor upapadyata ity aviśeṣe ubhayor anityatve, sarvāviśeṣaḥ prasajyate / katham ? sadbhāvopapatteḥ / eko dharmaḥ sadbhāvaḥ sarvasyopapadyate, sadbhāvopapatteḥ sarvāviśeṣaprasaṅgāt pratyavasthānam aviśeṣasamaḥ //</p>\n<note type='analysis' corresp='#NySBh_5.1.23'>\n<p>eko dharmaḥ prayatna-ānantarīyakatvaṃ śabda-ghaṭayor upapadyata ity aviśeṣe ubhayor anityatve, sarva-aviśeṣaḥ prasajyate / katham ? sad-bhāva-upapatteḥ / eko dharmaḥ sad-bhāvaḥ sarvasya upapadyate, sad-bhāva-upapatteḥ sarva-aviśeṣa-prasaṅgāt pratyavasthānam aviśeṣasamaḥ //</p>\n</note>\n\n<p xml:id='NyS_5.1.24'>kvacit taddharmopapatteḥ kvacic cānupapatteḥ pratiṣedhābhāvaḥ //</p>\n<note type='analysis' corresp='#NyS_5.1.24'>\n<p>kvacit tad-dharma upapatteḥ kvacic ca anupapatteḥ pratiṣedha-abhāvaḥ //</p>\n</note>\n<p xml:id='NySBh_5.1.24'>yathā sādhyadṛṣṭāntayor ekadharmasya prayatnānantarīyakatvasyopapatter anityatvaṃ dharmāntaram aviśeṣaḥ, naivaṃ sarvabhāvānāṃ sadbhāvopapattinimittaṃ dharmāntaram asti, yena aviśeṣaḥ syāt / atha matam anityatvam eva dharmānataraṃ sadbhāvopapattinimittaṃ bhāvānāṃ sarvatra syād iti, evaṃ khalu vai kalpyamāne anityāḥ sarve bhāvāḥ sadbhāvopapatter iti pakṣaḥ prāpnoti / tatra pratijñārthavyatiriktam anyad udāharaṇaṃ nāsti, anudāharaṇaś ca hetur nāstīti / pratijñaikadeśasya codāharaṇatvam anupapannam, na hi sādhyam udāharaṇaṃ bhavati / sataś ca nityānityabhāvād anityatvānupapattiḥ / tasmāt sadbhāvopapatteḥ sarvāviśeṣaprasaṅga iti nirabhidheyam etad vākyam iti / sarvabhāvānāṃ sadbhāvopapatter anityatvam iti bruvatānujñātaṃ śabdasyānityatvaṃ, tatrānupapannaḥ pratiṣedha iti //</p>\n<note type='analysis' corresp='#NySBh_5.1.24'>\n<p>yathā sādhya-dṛṣṭāntayor eka-dharmasya prayatna-ānantarīyakatvasya upapatter anityatvaṃ dharma-antaram aviśeṣaḥ, na evaṃ sarva-bhāvānāṃ sad-bhāva upapatti-nimittaṃ dharma-antaram asti, yena aviśeṣaḥ syāt / atha matam anityatvam eva dharma-anataraṃ sad-bhāva-upapatti-nimittaṃ bhāvānāṃ sarvatra syād iti, evaṃ khalu vai kalpyamāne anityāḥ sarve bhāvāḥ sad-bhāva-upapatter iti pakṣaḥ prāpnoti / tatra pratijñā-artha-vyatiriktam anyad udāharaṇaṃ na asti, anudāharaṇaś ca hetur na asti iti / pratijñā-eka-deśasya ca udāharaṇatvam anupapannam, na hi sādhyam udāharaṇaṃ bhavati / sataś ca nitya anitya-bhāvād anityatva-anupapattiḥ / tasmāt sad-bhāva-upapatteḥ sarva-aviśeṣa-prasaṅga iti nirabhidheyam etad vākyam iti / sarva-bhāvānāṃ sad-bhāva-upapatter anityatvam iti bruvata ānujñātaṃ śabdasya anityatvaṃ, tatra anupapannaḥ pratiṣedha iti //</p>\n</note>\n\n<p xml:id='NyS_5.1.25'>ubhayakāraṇopapatter upapattisamaḥ //</p>\n<note type='analysis' corresp='#NyS_5.1.25'>\n<p>ubhaya-kāraṇa-upapatter upapattisamaḥ //</p>\n</note>\n<p xml:id='NySBh_5.1.25'>yady anityatvakāraṇam upapadyate śabdasyety anityaḥ śabdo nityatvakāraṇam apy upapadyate 'syāsparśatvam iti nityatvam apy upapadyate / ubhayasyānityatvasya nityatvasya ca kāraṇopapattyā pratyavasthānam upapattisamaḥ //</p>\n<note type='analysis' corresp='#NySBh_5.1.25'>\n<p>yady anityatva-kāraṇam upapadyate śabdasya ity anityaḥ śabdo nityatva-kāraṇam apy upapadyate 'sya asparśatvam iti nityatvam apy upapadyate / ubhayasya anityatvasya nityatvasya ca kāraṇa-upapattyā pratyavasthānam upapattisamaḥ //</p>\n</note>\n\n<p xml:id='NyS_5.1.26'>upapattikāraṇābhyanujñānād apratiṣedhaḥ //</p>\n<note type='analysis' corresp='#NyS_5.1.26'>\n<p>upapatti-kāraṇa-abhyanujñānād apratiṣedhaḥ //</p>\n</note>\n<p xml:id='NySBh_5.1.26'>ubhayakāraṇopapatter iti bruvatā nānityatvakāraṇopapatter anityatvaṃ pratiṣidhyate, yadi pratiṣidhyate nobhayakāraṇopapattiḥ syāt / ubhayakāraṇopapattivacanād anityatvakāraṇopapattir abhyanujñāyate, abhyanujñānād anupapannaḥ pratiṣedhaḥ / vyāghātāt pratiṣedha iti cet, samāno vyāghātaḥ / ekasya nityatvānityatvaprasaṅgaṃ vyāhataṃ bruvatoktaṃ pratiṣedha iti cet ? svapakṣaparapakṣayoḥ samāno vyāghātaḥ, sa ca naikatarasya sādhaka iti //</p>\n<note type='analysis' corresp='#NySBh_5.1.26'>\n<p>ubhaya-kāraṇa-upapatter iti bruvatā na anityatva-kāraṇa upapatter anityatvaṃ pratiṣidhyate, yadi pratiṣidhyate na ubhaya-kāraṇa-upapattiḥ syāt / ubhaya-kāraṇa-upapatti-vacanād anityatva-kāraṇa-upapattir abhyanujñāyate, abhyanujñānād anupapannaḥ pratiṣedhaḥ / vyāghātāt pratiṣedha iti cet, samāno vyāghātaḥ / ekasya nityatva-anityatva-prasaṅgaṃ vyāhataṃ bruvata ūktaṃ pratiṣedha iti cet ? sva-pakṣa-para-pakṣayoḥ samāno vyāghātaḥ, sa ca na ekatarasya sādhaka iti //</p>\n</note>\n\n<p xml:id='NyS_5.1.27'>nirdiṣṭakāraṇābhāve 'py upalambhād upalabdhisamaḥ //</p>\n<note type='analysis' corresp='#NyS_5.1.27'>\n<p>nirdiṣṭa-kāraṇa-abhāve 'py upalambhād upalabdhisamaḥ //</p>\n</note>\n<p xml:id='NySBh_5.1.27'>nirdiṣṭasya prayatnānantarīyakatvasyānityatvakāraṇasyābhāve 'pi vāyunodanād vṛkṣaśākhābhaṅgajasya śabdasyānityatvam upalabhyate / nirdiṣṭasya sādhanasyābhāve 'pi sādhyadharmopalabdhyā pratyavasthānam upalabdhisamaḥ //</p>\n<note type='analysis' corresp='#NySBh_5.1.27'>\n<p>nirdiṣṭasya prayatna-ānantarīyakatvasya anityatva-kāraṇasya abhāve 'pi vāyu-nodanād vṛkṣa-śākhā-bhaṅga-jasya śabdasya anityatvam upalabhyate / nirdiṣṭasya sādhanasya abhāve 'pi sādhya-dharma upalabdhyā pratyavasthānam upalabdhisamaḥ //</p>\n</note>\n\n<p xml:id='NyS_p25087'>asyottaram</p>\n<note type='analysis' corresp='#NyS_p25087'>\n<p>asya uttaram</p>\n</note>\n\n<p xml:id='NyS_5.1.28'>kāraṇāntarād api taddharmopapatter apratiṣedhaḥ //</p>\n<note type='analysis' corresp='#NyS_5.1.28'>\n<p>kāraṇa-antarād api tad-dharma-upapatter apratiṣedhaḥ //</p>\n</note>\n<p xml:id='NySBh_5.1.28'>prayatnānantarīyakatvād iti bruvatā kāraṇata utpattir abhidhīyate, na kāryasya kāraṇaniyamaḥ / yadi ca kāraṇāntarād apy utpadyamānasya śabdasya tad anityatvam upapadyate, kim atra pratiṣidhyata iti //</p>\n<note type='analysis' corresp='#NySBh_5.1.28'>\n<p>prayatna-ānantarīyakatvād iti bruvatā kāraṇata utpattir abhidhīyate, na kāryasya kāraṇa-niyamaḥ / yadi ca kāraṇa-antarād apy utpadyamānasya śabdasya tad anityatvam upapadyate, kim atra pratiṣidhyata iti //</p>\n</note>\n\n<p xml:id='NyS_p25442'>na prāg uccāraṇād vidyamānasya śabdasyānupalabdhiḥ, kasmāt ? āvaraṇādyanupalabdheḥ / yathā vidyamānasyodakāder arthasyāvaraṇāder anupalabdhiḥ naivaṃ śabdasyāgrahaṇakāraṇenāvaranādinānupalabdhiḥ / gṛhyeta caitad asyāgrahaṇakāraṇam udakādivat, na gṛhyate / tasmād udakādiviparītaḥ śabdo 'nupalabhyamāna iti /</p>\n<note type='analysis' corresp='#NyS_p25442'>\n<p>na prāg uccāraṇād vidyamānasya śabdasya anupalabdhiḥ, kasmāt ? āvaraṇa-ādy-anupalabdheḥ / yathā vidyamānasya udaka-āder arthasyā avaraṇa-āder anupalabdhiḥ na evaṃ śabdasya agrahaṇa-kāraṇenā avarana-ādina ānupalabdhiḥ / gṛhyeta ca etad asya agrahaṇa-kāraṇam udaka-ādivat, na gṛhyate / tasmād udaka-ādi-viparītaḥ śabdo 'nupalabhyamāna iti /</p>\n</note>\n\n<p xml:id='NyS_5.1.29'>tadanupalabdher anupalambhād abhāvasiddhau tadviparītopapatter anupalabdhisamaḥ //</p>\n<note type='analysis' corresp='#NyS_5.1.29'>\n<p>tad-anupalabdher anupalambhād abhāva-siddhau tad-viparīta upapatter anupalabdhisamaḥ //</p>\n</note>\n<p xml:id='NySBh_5.1.29'>teṣām āvaraṇādīnām anupalabdhir nopalabhyate / anupalambhān nāstīty abhāvo 'syāḥ sidhyati / abhāvasiddhau hetvabhāvāt tadviparītam astitvam āvaraṇādīnām avadhāryate / tadviparītopapatter yatpratijñātaṃ 'na prāg uccāraṇād vidyamānasya śabdasyānupalabdhir ity' etan na sidhyati / so 'yaṃ 'hetur āvaraṇādyanupalabdher' ity āvaraṇādiṣu cāvaraṇādyanupalabdhau ca samayānupalabdhyā pratyavasthito 'nupalabdhisamo bhavati //</p>\n<note type='analysis' corresp='#NySBh_5.1.29'>\n<p>teṣām āvaraṇa-ādīnām anupalabdhir na upalabhyate / anupalambhān na asti ity abhāvo 'syāḥ sidhyati / abhāva-siddhau hetv-abhāvāt tad-viparītam astitvam āvaraṇa-ādīnām avadhāryate / tad-viparīta-upapatter yat-pratijñātaṃ 'na prāg uccāraṇād vidyamānasya śabdasya anupalabdhir ity' etan na sidhyati / so 'yaṃ 'hetur āvaraṇa-ādy-anupalabdher' ity āvaraṇā adiṣu cā avaraṇa-ādy-anupalabdhau ca samaya-anupalabdhyā pratyavasthito 'nupalabdhisamo bhavati //</p>\n</note>\n\n<p xml:id='NyS_p26377'>asya uttaram</p>\n<note type='analysis' corresp='#NyS_p26377'>\n<p>asya uttaram</p>\n</note>\n\n<p xml:id='NyS_5.1.30'>anupalambhātmakatvād anupalabdher ahetuḥ //</p>\n<note type='analysis' corresp='#NyS_5.1.30'>\n<p>anupalambha-ātmakatvād anupalabdher ahetuḥ //</p>\n</note>\n<p xml:id='NySBh_5.1.30'>āvaraṇādyanupalabdhir nāsti, anupalambhād ity ahetuḥ / kasmāt ? anupalambhātmakatvād anupalabdheḥ / upalambhābhāvamātratvād anupalabdheḥ / yad asti tad upalabdher viṣayaḥ, upalabdhyā tad astīti pratijñāyate / yan nāsti tad anupalabdher viṣayaḥ, anupalabhyamānaṃ nāstīti pratijñāyate / so 'yam āvaraṇādyanupalabheḥ anupalambha upalabdhyabhāve 'nupalabdhau svaviṣaye pravarttamāno na svaviṣayaṃ pratiṣedhati / apratiṣiddhā cāvaraṇādyanupalabdhi hetutvāya kalpate / āvaraṇādīni tu vidyamānatvād upalabdher viṣayāḥ, teṣām upalabdhyā bhavitavyam / yat tāni nopalabhyante, tadupalabdheḥ svaviṣayapratipādikāyā abhāvād anupalambhād anupalabdher viṣayo gamyate -- na santy āvaraṇādīni śabdasyāgrahaṇakāraṇānīti / anupalambhāt tv anupalabhiḥ sidhyati, viṣayaḥ sa tasyeti //</p>\n<note type='analysis' corresp='#NySBh_5.1.30'>\n<p>āvaraṇa-ādy-anupalabdhir na asti, anupalambhād ity ahetuḥ / kasmāt ? anupalambha-ātmakatvād anupalabdheḥ / upalambha-abhāva-mātratvād anupalabdheḥ / yad asti tad upalabdher viṣayaḥ, upalabdhyā tad asti iti pratijñāyate / yan na asti tad anupalabdher viṣayaḥ, anupalabhyamānaṃ na asti iti pratijñāyate / so 'yam āvaraṇa-ādy-anupalabheḥ anupalambha upalabdhy-abhāve 'nupalabdhau svaviṣaye pravarttamāno na svaviṣayaṃ pratiṣedhati / apratiṣiddhā cā avaraṇa-ādy-anupalabdhi hetutvāya kalpate / āvaraṇa-ādīni tu vidyamānatvād upalabdher viṣayāḥ, teṣām upalabdhyā bhavitavyam / yat tāni na upalabhyante, tad-upalabdheḥ svaviṣaya-pratipādikāyā abhāvād anupalambhād anupalabdher viṣayo gamyate --- na santy āvaraṇa-ādīni śabdasya agrahaṇa-kāraṇāni iti / anupalambhāt tv anupalabhiḥ sidhyati, viṣayaḥ sa tasya iti //</p>\n</note>\n\n<p xml:id='NyS_5.1.31'>jñānavikalpānāṃ ca bhāvābhāvasaṃvedanād adhyātmam //</p>\n<note type='analysis' corresp='#NyS_5.1.31'>\n<p>jñāna-vikalpānāṃ ca bhāva-abhāva-saṃvedanād adhyātmam //</p>\n</note>\n<p xml:id='NySBh_5.1.31'>ahetur iti varttate / śarīre śarīre jñānavikalpānāṃ bhāvābhāvau saṃvedanīyau / asti me saṃśayajñānaṃ nāsti me saṃśayajñānam iti / evaṃ pratyakṣānumānāgamasmṛtijñāneṣu / seyam āvaraṇādyanupalabdhir upalabdhyabhāvaḥ svasaṃvedyaḥ -- nāsti me śabdasyāvaraṇādyupalabdhir iti nopalabdhyante śabdasyāgrahaṇakāraṇāny āvaraṇādīnīti / tatra yad uktaṃ tadanupalabdher anupalambhād abhāvasiddhir iti, etan nopapadyate //</p>\n<note type='analysis' corresp='#NySBh_5.1.31'>\n<p>ahetur iti varttate / śarīre śarīre jñāna-vikalpānāṃ bhāva-abhāvau saṃvedanīyau / asti me saṃśayajñānaṃ na asti me saṃśayajñānam iti / evaṃ pratyakṣa-anumāna-āgama-smṛti-jñāneṣu / sa īyam āvaraṇa-ādy-anupalabdhir upalabdhy-abhāvaḥ svasaṃvedyaḥ --- na asti me śabdasyā avaraṇa-ādy-upalabdhir iti na upalabdhyante śabdasya agrahaṇa-kāraṇāny āvaraṇa-ādīni iti / tatra yad uktaṃ tad-anupalabdher anupalambhād abhāva-siddhir iti, etan na upapadyate //</p>\n</note>\n\n<p xml:id='NyS_5.1.32'>sādharmyāt tulyadharmopapatteḥ sarvānityatvaprasaṅgād anityasamaḥ // NySBh_5.1.32 sādharmyāt tulyadharmopapatteḥ sarvānityatvaprasaṅgād anityasamaḥ //5,1.32 anityena ghaṭena sādharmyād anityaḥ śabda iti bruvato 'sti ghaṭenānityena sarvabhāvānāṃ sādharmyam iti sarvasyānityatvam aniṣṭaṃ sampadyate / so 'yam anityatvena pratyavasthānād anityasama iti // NySBh_</p>\n<note type='analysis' corresp='#NyS_5.1.32'>\n<p>sādharmyāt tulya-dharma upapatteḥ sarva-anityatva-prasaṅgād anityasamaḥ // NySBh_5.1.32 sādharmyāt tulya-dharma upapatteḥ sarva-anityatva-prasaṅgād anityasamaḥ //5,1.32 anityena ghaṭena sādharmyād anityaḥ śabda iti bruvato 'sti ghaṭena anityena sarvabhāvānāṃ sādharmyam iti sarvasya anityatvam aniṣṭaṃ sampadyate / so 'yam anityatvena pratyavasthānād anityasama iti // NySBh_</p>\n</note>\n\n<p xml:id='NyS_p4911'>asyottaram</p>\n<note type='analysis' corresp='#NyS_p4911'>\n<p>asya uttaram</p>\n</note>\n\n<p xml:id='NyS_5.1.33'>sādharmyād asiddheḥ pratiṣedhāsiddhiḥ pratiṣedhyasādharmyāt //</p>\n<note type='analysis' corresp='#NyS_5.1.33'>\n<p>sādharmyād asiddheḥ pratiṣedha-asiddhiḥ pratiṣedhya-sādharmyāt //</p>\n</note>\n<p xml:id='NySBh_5.1.33'>pratijñādyavayavayuktaṃ vākyaṃ pakṣanivartakaṃ pratipakṣalakṣaṇaṃ pratiṣedhaḥ / tasya pakṣeṇa pratiṣedhyena sādharmyaṃ pratijñādiyogaḥ / tad yady anityasādharmyād anityatvasyāsiddhiḥ, sādharmyād asiddheḥ pratiṣedhasyāpy asiddhiḥ, pratiṣedhyena sādharmyād iti //</p>\n<note type='analysis' corresp='#NySBh_5.1.33'>\n<p>pratijñā-ādy-avayava-yuktaṃ vākyaṃ pakṣa-nivartakaṃ pratipakṣa-lakṣaṇaṃ pratiṣedhaḥ / tasya pakṣeṇa pratiṣedhyena sādharmyaṃ pratijñā-ādi-yogaḥ / tad yady anitya-sādharmyād anityatvasya asiddhiḥ, sādharmyād asiddheḥ pratiṣedhasya apy asiddhiḥ, pratiṣedhyena sādharmyād iti //</p>\n</note>\n\n<p xml:id='NyS_5.1.34'>dṛṣṭānte ca sādhyasādhanabhāvena prajñātasya dharmasya hetutvāt tasya cobhayathābhāvān nāviśeṣaḥ //</p>\n<note type='analysis' corresp='#NyS_5.1.34'>\n<p>dṛṣṭānte ca sādhya-sādhana-bhāvena prajñātasya dharmasya hetutvāt tasya ca ubhayathā-bhāvān na aviśeṣaḥ //</p>\n</note>\n<p xml:id='NySBh_5.1.34'>dṛṣṭānte yaḥ khalu dharmaḥ sādhyasādhanabhāvena prajñāyate, sa hetutvenābhidhīyate / sa cobhayathā bhavati, kenacit samānaḥ kutaścid viśiṣṭaḥ / sāmānyāt sādharmyaṃ viśeṣāc ca vaidharmyam / evaṃ sādharmyaviśeṣo hetuḥ, nāviśeṣeṇa sādharmyamātraṃ vaidharmyamātraṃ vā / sādharmyamātraṃ vaidharmyamātraṃ cāśritya bhavān āha --'sādharmyāt tulyadharmopapatteḥ sarvānityatvaprasaṅgād anityasama' iti, etad ayuktam iti / aviśeṣasamapratiṣedhe ca yad uktaṃ tad api veditavyam //</p>\n<note type='analysis' corresp='#NySBh_5.1.34'>\n<p>dṛṣṭānte yaḥ khalu dharmaḥ sādhya-sādhana-bhāvena prajñāyate, sa hetutvena abhidhīyate / sa ca ubhayathā bhavati, kenacit samānaḥ kutaścid viśiṣṭaḥ / sāmānyāt sādharmyaṃ viśeṣāc ca vaidharmyam / evaṃ sādharmya-viśeṣo hetuḥ, na aviśeṣeṇa sādharmya-mātraṃ vaidharmya-mātraṃ vā / sādharmya-mātraṃ vaidharmya-mātraṃ cā aśritya bhavān āha ---'sādharmyāt tulya-dharma-upapatteḥ sarva-anityatva-prasaṅgād anityasama' iti, etad ayuktam iti / aviśeṣasama-pratiṣedhe ca yad uktaṃ tad api veditavyam //</p>\n</note>\n\n<p xml:id='NyS_5.1.35'>nityam anityabhāvād anitye nityatvopapatter nityasamaḥ //</p>\n<note type='analysis' corresp='#NyS_5.1.35'>\n<p>nityam anitya-bhāvād anitye nityatva-upapatter nityasamaḥ //</p>\n</note>\n<p xml:id='NySBh_5.1.35'>anityaḥ śabda iti pratijñāyate / tad anityatvaṃ kiṃ śabde nityam athānityam ? yadi tāvat sarvadā bhavati ? dharmasya sadā bhāvād dharmiṇo 'pi sadā bhāva iti nityaḥ śabda iti / atha na sarvadā bhavati ? anityatvasyābhāvān nityaḥ śabdaḥ / evaṃ nityatvena pratyavasthānān nityasamaḥ //</p>\n<note type='analysis' corresp='#NySBh_5.1.35'>\n<p>anityaḥ śabda iti pratijñāyate / tad anityatvaṃ kiṃ śabde nityam atha anityam ? yadi tāvat sarvadā bhavati ? dharmasya sadā bhāvād dharmiṇo 'pi sadā bhāva iti nityaḥ śabda iti / atha na sarvadā bhavati ? anityatvasya abhāvān nityaḥ śabdaḥ / evaṃ nityatvena pratyavasthānān nityasamaḥ //</p>\n</note>\n\n<p xml:id='NyS_p29711'>asyottaram</p>\n<note type='analysis' corresp='#NyS_p29711'>\n<p>asya uttaram</p>\n</note>\n\n<p xml:id='NyS_5.1.36'>pratiṣedhye nityam anityabhāvād anitye 'nityatvopapatteḥ pratiṣedhābhāvaḥ //</p>\n<note type='analysis' corresp='#NyS_5.1.36'>\n<p>pratiṣedhye nityam anitya-bhāvād anitye 'nityatva-upapatteḥ pratiṣedha-abhāvaḥ //</p>\n</note>\n<p xml:id='NySBh_5.1.36'>pratiṣedhye śabde nityam anityatvasya bhāvād ity ucyamāne 'nujñātaṃ śabdasyānityatvam, anityatvopapatteś ca 'nānityaḥ śabda' iti pratiṣedho nopapadyate / atha nābhyupagamyate, nityam anityatvasya bhāvād iti hetur na bhavatīti hetvabhāvāt pratiṣedhānupapattir iti / utapannasya nirodhād abhāvaḥ śabdasyānityatvaṃ, tatra paripraśnānupapattiḥ / yo 'yaṃ paripaśnaḥ -- tad anityatvaṃ kiṃ śabde sarvadā bhavati atha neti, ayam anupapannaḥ / kasmāt ? utpannasya yo nirodhād abhāvaḥ śabdasya tad anityatvam ; evaṃ ca saty adhikaraṇādheyavibhāgo vyāghātān nāstīti / nityānityatvavirodhāc ca / nityatvam anityatvaṃ ca ekasya dharmiṇo dharmāv iti virudhyete, na sambhavataḥ / tatra yad uktaṃ -- nityam anityatvasya bhāvān nitya eva, tad avartamānārtham uktam iti //</p>\n<note type='analysis' corresp='#NySBh_5.1.36'>\n<p>pratiṣedhye śabde nityam anityatvasya bhāvād ity ucyamāne 'nujñātaṃ śabdasya anityatvam, anityatva-upapatteś ca 'na anityaḥ śabda' iti pratiṣedho na upapadyate / atha na abhyupagamyate, nityam anityatvasya bhāvād iti hetur na bhavati iti hetv-abhāvāt pratiṣedha-anupapattir iti / utapannasya nirodhād abhāvaḥ śabdasya anityatvaṃ, tatra paripraśna-anupapattiḥ / yo 'yaṃ paripaśnaḥ --- tad anityatvaṃ kiṃ śabde sarvadā bhavati atha na iti, ayam anupapannaḥ / kasmāt ? utpannasya yo nirodhād abhāvaḥ śabdasya tad anityatvam ; evaṃ ca saty adhikaraṇa-ādheya-vibhāgo vyāghātān na asti iti / nitya-anityatva-virodhāc ca / nityatvam anityatvaṃ ca ekasya dharmiṇo dharmāv iti virudhyete, na sambhavataḥ / tatra yad uktaṃ --- nityam anityatvasya bhāvān nitya eva, tad avartamāna-artham uktam iti //</p>\n</note>\n\n<p xml:id='NyS_5.1.37'>prayatnakāryānekatvāt kāryasamaḥ //</p>\n<note type='analysis' corresp='#NyS_5.1.37'>\n<p>prayatna-kārya-anekatvāt kāryasamaḥ //</p>\n</note>\n<p xml:id='NySBh_5.1.37'>prayatnānantarīyakatvād anityaḥ śabda iti / yasya prayatnānantaram ātmalābhaḥ tat khalv abhūtvā bhavati, yathā ghaṭādikāryam ; anityam iti ca bhūtvā na bhavatīty etad vijñāyate / evam avasthite prayatnakāryānekatvād iti pratiṣedha ucyate / prayatnānantaram ātmalābhaś ca dṛṣṭo ghaṭādīnām, vyavadhānāpohāc cābhivyaktir vyavahitānām / tat kiṃ prayatnānantaram ātmalābhaḥ śabdasyāho 'bhivyaktir iti viśeṣo nāsti / kāryāviśeṣeṇa pratyavasthānaṃ kāryasamaḥ //</p>\n<note type='analysis' corresp='#NySBh_5.1.37'>\n<p>prayatna-ānantarīyakatvād anityaḥ śabda iti / yasya prayatna-anantaram ātma-lābhaḥ tat khalv abhūtvā bhavati, yathā ghaṭa-ādi-kāryam ; anityam iti ca bhūtvā na bhavati ity etad vijñāyate / evam avasthite prayatna-kārya-anekatvād iti pratiṣedha ucyate / prayatna-anantaram ātma-lābhaś ca dṛṣṭo ghaṭa-ādīnām, vyavadhāna-apohāc ca abhivyaktir vyavahitānām / tat kiṃ prayatna-anantaram ātma-lābhaḥ śabdasya aho 'bhivyaktir iti viśeṣo na asti / kārya-aviśeṣeṇa pratyavasthānaṃ kāryasamaḥ //</p>\n</note>\n\n<p xml:id='NyS_p31231'>asyottaram</p>\n<note type='analysis' corresp='#NyS_p31231'>\n<p>asya uttaram</p>\n</note>\n\n<p xml:id='NyS_5.1.38'>kāryānyatve prayatnāhetutvam anupalabdhikāraṇopapatteḥ //</p>\n<note type='analysis' corresp='#NyS_5.1.38'>\n<p>kārya-anyatve prayatna-ahetutvam anupalabdhi-kāraṇa-upapatteḥ //</p>\n</note>\n<p xml:id='NySBh_5.1.38'>sati kāryānyatve anupalabdhikāraṇopapatteḥ prayatnasyāhetutvaṃ śabdasyābhivyaktau / yatra prayatnānantaram abhivyaktis tatrānupalabdhikāraṇaṃ vyavadhānam upapadyate, vyavadhānāpohāc ca prayatnānantarabhāvino 'rthasyopalabdhilakṣaṇābhivyaktir bhavatīti, na tu śabdasyānupalabdhikāraṇaṃ kiṃcid upapadyate, yasya prayatnānantaram apohāc chabdasyopalabhilakṣaṇābhivyaktir bhavatīti, tasmād utpadyate śabdo nābhivyajyate iti //</p>\n<note type='analysis' corresp='#NySBh_5.1.38'>\n<p>sati kārya-anyatve anupalabdhi-kāraṇa-upapatteḥ prayatnasya ahetutvaṃ śabdasya abhivyaktau / yatra prayatna-anantaram abhivyaktis tatra anupalabdhi-kāraṇaṃ vyavadhānam upapadyate, vyavadhāna-apohāc ca prayatna-anantara-bhāvino 'rthasya upalabdhilakṣaṇa ābhivyaktir bhavati iti, na tu śabdasya anupalabdhi-kāraṇaṃ kiṃcid upapadyate, yasya prayatna-anantaram apohāc chabdasya upalabhi-lakṣaṇa ābhivyaktir bhavati iti, tasmād utpadyate śabdo na abhivyajyate iti //</p>\n</note>\n\n<p xml:id='NyS_p31835'>hetoś ced anaikāntikatvam upapadyate anaikātikatvād asādhakaḥ syād iti / yadi cānaikāntikatvād asādhakatvam --</p>\n<note type='analysis' corresp='#NyS_p31835'>\n<p>hetoś ced anaikāntikatvam upapadyate anaikātikatvād asādhakaḥ syād iti / yadi ca anaikāntikatvād asādhakatvam ---</p>\n</note>\n\n<p xml:id='NyS_5.1.39'>pratiṣedhe 'pi samāno doṣaḥ //</p>\n<note type='analysis' corresp='#NyS_5.1.39'>\n<p>pratiṣedhe 'pi samāno doṣaḥ //</p>\n</note>\n<p xml:id='NySBh_5.1.39'>pratiṣedho 'py anaikāntikaḥ, kiṃcit pratiṣedhati kiṃcin neti anaikāntikatvād asādhaka iti / atha vā śabdasyānityatvapakṣe prayatnānantaram utpādo nābhivyaktir iti viśeṣahetvabhāvaḥ, nityatvapakṣe 'pi prayatnānantaram abhivyaktir notpāda iti viśeṣahetvabhāvaḥ / so 'yam ubhayapakṣasamo viśeṣahetvabhāva ity ubhayam apy anaikātikam iti //</p>\n<note type='analysis' corresp='#NySBh_5.1.39'>\n<p>pratiṣedho 'py anaikāntikaḥ, kiṃcit pratiṣedhati kiṃcin na iti anaikāntikatvād asādhaka iti / atha vā śabdasya anityatva-pakṣe prayatna-anantaram utpādo na abhivyaktir iti viśeṣa-hetv-abhāvaḥ, nityatva-pakṣe 'pi prayatna-anantaram abhivyaktir na utpāda iti viśeṣa-hetv-abhāvaḥ / so 'yam ubhaya-pakṣa-samo viśeṣa-hetv-abhāva ity ubhayam apy anaikātikam iti //</p>\n</note>\n\n<p xml:id='NyS_5.1.40'>sarvatraivam //</p>\n<note type='analysis' corresp='#NyS_5.1.40'>\n<p>sarvatra evam //</p>\n</note>\n<p xml:id='NySBh_5.1.40'>sarveṣu sādharmyaprabhṛtiṣu pratiṣedhahetuṣu yatra yatrāviśeṣo dṛśyate tatrobhayoḥ pakṣayoḥ samaḥ prasajyata iti //</p>\n<note type='analysis' corresp='#NySBh_5.1.40'>\n<p>sarveṣu sādharmya-prabhṛtiṣu pratiṣedha-hetuṣu yatra yatra aviśeṣo dṛśyate tatra ubhayoḥ pakṣayoḥ samaḥ prasajyata iti //</p>\n</note>\n\n<p xml:id='NyS_5.1.41'>pratiṣedhavipratiṣedhe pratiṣedhadoṣavad doṣaḥ //</p>\n<note type='analysis' corresp='#NyS_5.1.41'>\n<p>pratiṣedha-vipratiṣedhe pratiṣedha-doṣavad doṣaḥ //</p>\n</note>\n<p xml:id='NySBh_5.1.41'>yo 'yaṃ pratiṣedhe 'pi samāno doṣo 'naikāntikatvam āpadyate so 'yaṃ pratiṣedhasya vipratiṣedhe 'pi samānaḥ / tatrānityaḥ śabdaḥ prayatnānantarīyakatvād iti sādhanavādinaḥ sthāpanā prathamaḥ pakṣaḥ / 'prayatnakāryānekatvāt kāryasama' iti dūṣaṇavādinaḥ pratiṣedhahetunā dvitīyaḥ pakṣaḥ / sa ca pratiṣedha ity ucyate / tasyāsya pratiṣedhe 'pi samāno doṣa iti tṛtīyaḥ pakṣaḥ vipratiṣedha ucyate / tasmin pratiṣedhavipratiṣedhe 'pi samāno doṣo 'naikāntikatvaṃ caturthaḥ pakṣaḥ //</p>\n<note type='analysis' corresp='#NySBh_5.1.41'>\n<p>yo 'yaṃ pratiṣedhe 'pi samāno doṣo 'naikāntikatvam āpadyate so 'yaṃ pratiṣedhasya vipratiṣedhe 'pi samānaḥ / tatra anityaḥ śabdaḥ prayatna-ānantarīyakatvād iti sādhana-vādinaḥ sthāpanā prathamaḥ pakṣaḥ / 'prayatna-kārya-anekatvāt kāryasama' iti dūṣaṇa-vādinaḥ pratiṣedha-hetunā dvitīyaḥ pakṣaḥ / sa ca pratiṣedha ity ucyate / tasya asya pratiṣedhe 'pi samāno doṣa iti tṛtīyaḥ pakṣaḥ vipratiṣedha ucyate / tasmin pratiṣedha-vipratiṣedhe 'pi samāno doṣo 'naikāntikatvaṃ caturthaḥ pakṣaḥ //</p>\n</note>\n\n<p xml:id='NyS_5.1.42'>pratiṣedhaṃ sadoṣam abhyupetya pratiṣedhavipratiṣedhe samāno doṣaprasaṅgo matānujñā //</p>\n<note type='analysis' corresp='#NyS_5.1.42'>\n<p>pratiṣedhaṃ sadoṣam abhyupetya pratiṣedha-vipratiṣedhe samāno doṣa-prasaṅgo mata-anujñā //</p>\n</note>\n<p xml:id='NySBh_5.1.42'>pratiṣedhaṃ dvitīyaṃ pakṣaṃ sadoṣam abhyupetya taduddhāram akṛtvānujñāya pratiṣedhavipratiṣedhe tṛtīyapakṣe samānam anaikāntikatvam iti samānaṃ dūṣaṇaṃ prasañjayato dūṣaṇavādino matānujñā prasajyata iti pañcamaḥ pakṣaḥ //</p>\n<note type='analysis' corresp='#NySBh_5.1.42'>\n<p>pratiṣedhaṃ dvitīyaṃ pakṣaṃ sadoṣam abhyupetya tad-uddhāram akṛtva ānujñāya pratiṣedha-vipratiṣedhe tṛtīya-pakṣe samānam anaikāntikatvam iti samānaṃ dūṣaṇaṃ prasañjayato dūṣaṇa-vādino mata-anujñā prasajyata iti pañcamaḥ pakṣaḥ //</p>\n</note>\n\n<p xml:id='NyS_5.1.43'>svapakṣalakṣaṇāpekṣopapattyupasaṃhāre hetunirdeśe parapakṣadoṣābhyupagamāt samāno doṣaḥ //</p>\n<note type='analysis' corresp='#NyS_5.1.43'>\n<p>sva-pakṣa-lakṣaṇa-apekṣā-upapatty-upasaṃhāre hetu-nirdeśe para-pakṣa-doṣa-abhyupagamāt samāno doṣaḥ //</p>\n</note>\n<p xml:id='NySBh_5.1.43'>sthāpanāpakṣe prayatnakāryānekatvād iti doṣaḥ sthāpanāhetuvādinaḥ svapakṣalakṣaṇo bhavati / kasmāt ? svapakṣasamutthatvāt / so 'yaṃ svapakṣalakṣaṇaṃ doṣam apekṣamāṇo 'nuddhṛtyānujñāya pratiṣedhe 'pi samāno doṣa ity upapadyamānaṃ doṣaṃ parapakṣe upasaṃharati / itthaṃ cānaikāntikaḥ pratiṣedha iti hetuṃ nirdiśati / tatra svapakṣalakṣaṇāpekṣayopapadyamānadoṣopasaṃhāre hetunirdeśe ca saty anena parapakṣadoṣo 'bhyupagato bhavati / kathaṃ kṛtvā ? yaḥ pareṇa prayatnakāryānekatvādityādinānaikāntikadoṣa uktaḥ, tam anuddhṛtya pratiṣedhe 'pi samāno doṣa ity āha / evaṃ sthāpanāṃ sadoṣām abhyupetya pratiṣedhe 'pi samānaṃ doṣaṃ prasañjayataḥ parapakṣābhyupagamāt samāno doṣo bhavati / yathā parasya pratiṣedhaṃ sadoṣam abhyupetya pratiṣedhavipratiṣedhe 'pi samāno doṣaprasaṅgo matānujñā prasajyata iti, tathāsyāpi sthāpanāṃ sadoṣām abhyupetya pratiṣedhe 'pi samānaṃ doṣaṃ prasañjayato matānujñā prasajyata iti / sa khalv ayaṃ ṣaṣṭaḥ pakṣaḥ / tatra khalu sthāpanāhetuvādinaḥ prathamatṛtīyapañcamapakṣāḥ, pratiṣedhahetuvādinaḥ dvitīyacaturthaṣaṣṭapakṣāḥ teṣāṃ sādhvasādhutāyāṃ mīmāṃsyamānāyāṃ caturthaṣaṣṭayor arthāviśeṣāt punaruktadoṣaprasaṅgaḥ / caturthapakṣe samānadoṣatvaṃ parasyocyate --'pratiṣedhavipratiṣedhe pratiṣedhadoṣavad doṣa' iti / ṣaṣṭe 'pi 'parapakṣadoṣābhyupagamāt samāno doṣa' iti samānadoṣatvam evocyate, nārthaviśeṣaḥ kaścid asti / samānas tṛṭīyapañcamayoḥ punaruktadoṣaprasaṅgaḥ, tṛṭīyapakṣe 'pi 'pratiṣedhe 'pi samāno doṣa' iti samānatvam abhyupagamyate / pañcamapakṣe 'pi 'pratiṣedhavipratiṣedhe samāno doṣaprasaṅgo'+abhyupagamyate, nārthaviśeṣaḥ kaścid ucyata iti / tatra pañcamaṣaṣṭapakṣayor arthāviśeṣāt punaruktadoṣaprasaṅgaḥ, tṛtīyacaturthayor matānujñā, prathamadvitīyayor viśeṣahetvabhāva iti ṣaṭpakṣyām ubhayor asiddhiḥ / kadā ṣaṭpakṣī ? yadā 'pratiṣedhe 'pi samāno doṣa' ity evaṃ pravarttate / tadobhayoḥ pakṣayor asiddhiḥ / yadā tu 'kāryānyatve prayatnāhetutvam anupalabdhikāraṇopapatter' ity anena tṛṭīyapakṣo yajyate, tadā viśeṣahetuvacanāt 'prayatnānantaram ātmalābhaḥ śabdasya, nābhivyaktir' iti siddhaḥ prathamapakṣo na ṣaṭpakṣī pravartata iti //</p>\n<note type='analysis' corresp='#NySBh_5.1.43'>\n<p>sthāpanā-pakṣe prayatna-kārya-anekatvād iti doṣaḥ sthāpanā-hetu-vādinaḥ sva-pakṣa-lakṣaṇo bhavati / kasmāt ? sva-pakṣa-samutthatvāt / so 'yaṃ sva-pakṣa-lakṣaṇaṃ doṣam apekṣamāṇo 'nuddhṛtya anujñāya pratiṣedhe 'pi samāno doṣa ity upapadyamānaṃ doṣaṃ para-pakṣe upasaṃharati / itthaṃ ca anaikāntikaḥ pratiṣedha iti hetuṃ nirdiśati / tatra sva-pakṣa-lakṣaṇa-apekṣaya ūpapadyamāna-doṣa-upasaṃhāre hetu-nirdeśe ca saty anena para-pakṣa-doṣo 'bhyupagato bhavati / kathaṃ kṛtvā ? yaḥ pareṇa prayatna-kārya-anekatvād-ity-ādina ānaikāntika-doṣa uktaḥ, tam anuddhṛtya pratiṣedhe 'pi samāno doṣa ity āha / evaṃ sthāpanāṃ sadoṣām abhyupetya pratiṣedhe 'pi samānaṃ doṣaṃ prasañjayataḥ para-pakṣa-abhyupagamāt samāno doṣo bhavati / yathā parasya pratiṣedhaṃ sadoṣam abhyupetya pratiṣedha-vipratiṣedhe 'pi samāno doṣaprasaṅgo mata-anujñā prasajyata iti, tatha āsya api sthāpanāṃ sadoṣām abhyupetya pratiṣedhe 'pi samānaṃ doṣaṃ prasañjayato mata-anujñā prasajyata iti / sa khalv ayaṃ ṣaṣṭaḥ pakṣaḥ / tatra khalu sthāpanā-hetu-vādinaḥ prathama-tṛtīya-pañcama-pakṣāḥ, pratiṣedha-hetu-vādinaḥ dvitīya-caturtha-ṣaṣṭa-pakṣāḥ teṣāṃ sādhv-asādhutāyāṃ mīmāṃsyamānāyāṃ caturtha-ṣaṣṭayor artha-aviśeṣāt punar-ukta-doṣa-prasaṅgaḥ / caturtha-pakṣe samāna-doṣatvaṃ parasya ucyate ---'pratiṣedha-vipratiṣedhe pratiṣedha-doṣavad doṣa' iti / ṣaṣṭe 'pi 'para-pakṣa-doṣa-abhyupagamāt samāno doṣa' iti samāna-doṣatvam eva ucyate, na artha-viśeṣaḥ kaścid asti / samānas tṛṭīya-pañcamayoḥ punar-ukta-doṣa-prasaṅgaḥ, tṛṭīya-pakṣe 'pi 'pratiṣedhe 'pi samāno doṣa' iti samānatvam abhyupagamyate / pañcama-pakṣe 'pi 'pratiṣedha-vipratiṣedhe samāno doṣa-prasaṅgo'+abhyupagamyate, na artha-viśeṣaḥ kaścid ucyata iti / tatra pañcama-ṣaṣṭa-pakṣayor artha-aviśeṣāt punar-ukta-doṣa-prasaṅgaḥ, tṛtīya-caturthayor mata-anujñā, prathama-dvitīyayor viśeṣa-hetv-abhāva iti ṣaṭpakṣyām ubhayor asiddhiḥ / kadā ṣaṭpakṣī ? yadā 'pratiṣedhe 'pi samāno doṣa' ity evaṃ pravarttate / tada ūbhayoḥ pakṣayor asiddhiḥ / yadā tu 'kārya-anyatve prayatna-ahetutvam anupalabdhi-kāraṇa-upapatter' ity anena tṛṭīya-pakṣo yajyate, tadā viśeṣa-hetu-vacanāt 'prayatna-anantaram ātma-lābhaḥ śabdasya, na abhivyaktir' iti siddhaḥ prathama-pakṣo na ṣaṭpakṣī pravartata iti //</p>\n</note>\n\n  </body>\n\n"
}