{
  "title": "sa_bādarāyaṇa-brahmasūtra-alt",
  "body": "<body xmlns='http://www.tei-c.org/ns/1.0'>\n<div>\n<l>athāto brahmajijñāsā | BBs_1,1.1 |</l>\n<l>janmādyasya yataḥ | BBs_1,1.2 |</l>\n<l>śāstrayonitvāt | BBs_1,1.3 |</l>\n<l>tat tu samanvayāt | BBs_1,1.4 |</l>\n<l>īkṣater nāśabdam | BBs_1,1.5 |</l>\n<l>gauṇaścennātmaśabdāt | BBs_1,1.6 |</l>\n<l>tanniṣṭhasya mokṣopadeśāt | BBs_1,1.7 |</l>\n<l>heyatvāvacanāc ca | BBs_1,1.8 |</l>\n<l>svāpyayāt | BBs_1,1.9 |</l>\n<l>gatisāmānyāt | BBs_1,1.10 |</l>\n<l>śrutatvāc ca | BBs_1,1.11 |</l>\n<l>ānandamayo 'bhyāsāt | BBs_1,1.12 |</l>\n<l>vikāraśabdān neti cen na prācuryāt | BBs_1,1.13 |</l>\n<l>taddhetuvyapadeśāc ca | BBs_1,1.14 |</l>\n<l>māntravarṇikameva ca gīyate | BBs_1,1.15 |</l>\n<l>netaro 'nupapatteḥ | BBs_1,1.16 |</l>\n<l>bhedavyapadeśāc ca | BBs_1,1.17 |</l>\n<l>kāmāc ca nānumānāpekṣā | BBs_1,1.18 |</l>\n<l>asminn asya ca tadyogaṃ śāsti | BBs_1,1.19 |</l>\n<l>antas taddharmopadeśāt | BBs_1,1.20 |</l>\n<l>bhedavyapadeśāc cānyaḥ | BBs_1,1.21 |</l>\n<l>ākāśas talliṅgāt | BBs_1,1.22 |</l>\n<l>ata eva prāṇaḥ | BBs_1,1.23 |</l>\n<l>jyotiś caraṇābhidhānāt | BBs_1,1.24 |</l>\n<l>chando 'bhidhānān neti cen na tathā ceto'rpaṇanigadāt tathā hi darśanam | BBs_1,1.25 |</l>\n<l>bhūtādipādavyapadeśopapatteś caivam | BBs_1,1.26 |</l>\n<l>upadeśabhedān neti cen nobhayasminn apy avirodhāt | BBs_1,1.27 |</l>\n<l>prāṇas tathānugamāt | BBs_1,1.28 |</l>\n<l>na vaktur ātmopadeśād iti ced adhyātmasaṃbandhabhūmā hy asmin | BBs_1,1.29 |</l>\n<l>śāstradṛṣṭyā tūpadeśo vāmadevavat | BBs_1,1.30 |</l>\n<l>jīvamukhyaprāṇaliṅgān neti cen nopāsātraividhyādāśritatvād iha tadyogāt | BBs_1,1.31 |</l>\n\n<l>sarvatra prasiddhopadeśāt | BBs_1,2.1 |</l>\n<l>vivakṣitaguṇopapatteś ca | BBs_1,2.2 |</l>\n<l>anupapattes tu na śārīraḥ | BBs_1,2.3 |</l>\n<l>karmakartṛvyapadeśāc ca | BBs_1,2.4 |</l>\n<l>śabdaviśeṣāt | BBs_1,2.5 |</l>\n<l>smṛteś ca | BBs_1,2.6 |</l>\n<l>arbhakaustvāt tadvyapadeśāc ca neti cen na nicāyyatvād evaṃ vyomavac ca | BBs_1,2.7 |</l>\n<l>saṃbhogaprāptir iti cen na vaiśeṣyāt | BBs_1,2.8 |</l>\n<l>attā carācaragrahaṇāt | BBs_1,2.9 |</l>\n<l>prakaraṇāc ca | BBs_1,2.10 |</l>\n<l>guhāṃ praviṣṭāv ātmānau hi taddarśanāt | BBs_1,2.11 |</l>\n<l>viśeṣaṇāc ca | BBs_1,2.12 |</l>\n<l>antara upapatteḥ | BBs_1,2.13 |</l>\n<l>sthānādivyapadeśāc ca | BBs_1,2.14 |</l>\n<l>sukhaviśiṣṭābhidhānād eva ca | BBs_1,2.15 |</l>\n<l>śrutopaniṣatkagatyabhidhānāc ca | BBs_1,2.16 |</l>\n<l>anavasthiter asaṃbhavāc ca netaraḥ | BBs_1,2.17 |</l>\n<l>antaryāmyadhidaivādhilokādiṣu taddharmavyapadeśāt | BBs_1,2.18 |</l>\n<l>na ca smārtam ataddharmābhilāpāt | BBs_1,2.19 |</l>\n<l>śarīraś cobhaye 'pi hi bhedenainam adhīyate | BBs_1,2.20 |</l>\n<l>adṛśyatvādiguṇako dharmokteḥ | BBs_1,2.21 |</l>\n<l>viśeṣaṇabhedavyapadeśābhyāṃ ca netarau | BBs_1,2.22 |</l>\n<l>rūpopanyāsāc ca | BBs_1,2.23 |</l>\n<l>vaiśvānaraḥ sādhāraṇaśabdaviśeṣāt | BBs_1,2.24 |</l>\n<l>smaryamāṇam anumānaṃ syād iti | BBs_1,2.25 |</l>\n<l>śabdādibhyo 'ntaḥpratiṣṭhānāc ca neti cen na tathā dṛṣṭyupadeśād asambhavāt puruṣamapi cainam adhīyate | BBs_1,2.26 |</l>\n<l>ata eva na devatā bhūtaṃ ca | BBs_1,2.27 |</l>\n<l>sākṣād apy avirodhaṃ jaiminiḥ | BBs_1,2.28 |</l>\n<l>abhivyakter ity āśmarathyaḥ | BBs_1,2.29 |</l>\n<l>anusmṛter bādariḥ | BBs_1,2.30 |</l>\n<l>saṃpatter iti jaiminis tathā hi darśayati | BBs_1,2.31 |</l>\n<l>āmananti cainam asmin | BBs_1,2.32 |</l>\n\n<l>dyubhvādyāyatanaṃ svaśabdāt | BBs_1,3.1 |</l>\n<l>muktopasṛpyavyapadeśāc ca | BBs_1,3.2 |</l>\n<l>nānumānam atacchabdāt | BBs_1,3.3 |</l>\n<l>prāṇabhṛc ca | BBs_1,3.4 |</l>\n<l>bhedavyapadeśāt | BBs_1,3.5 |</l>\n<l>prakaraṇāt | BBs_1,3.6 |</l>\n<l>sthityadanābhyāṃ ca | BBs_1,3.7 |</l>\n<l>bhūmā saṃprasādād adhyupadeśāt | BBs_1,3.8 |</l>\n<l>dharmopapatteś ca | BBs_1,3.9 |</l>\n<l>akṣaram ambarāntadhṛteḥ | BBs_1,3.10 |</l>\n<l>sā ca praśāsanāt | BBs_1,3.11 |</l>\n<l>anyabhāvavyāvṛtteś ca | BBs_1,3.12 |</l>\n<l>īkṣatikarmavyapadeśāt saḥ | BBs_1,3.13 |</l>\n<l>dahara uttarebhyaḥ | BBs_1,3.14 |</l>\n<l>gatiśabdābhyāṃ tathā hi dṛṣṭaṃ liṅgaṃ ca | BBs_1,3.15 |</l>\n<l>dhṛteś ca mahimno 'syāsminn upalabdheḥ | BBs_1,3.16 |</l>\n<l>prasiddheś ca | BBs_1,3.17 |</l>\n<l>itaraparāmarśāt sa iti cen nāsaṃbhavāt | BBs_1,3.18 |</l>\n<l>uttarāc ced āvirbhūtasvarūpas tu | BBs_1,3.19 |</l>\n<l>anyārthaś ca parāmarśaḥ | BBs_1,3.20 |</l>\n<l>alpaśruter iti cet tad uktam | BBs_1,3.21 |</l>\n<l>anukṛtes tasya ca | BBs_1,3.22 |</l>\n<l>api ca smaryate | BBs_1,3.23 |</l>\n<l>śabdād eva pramitaḥ | BBs_1,3.24 |</l>\n<l>hṛdyapekṣayā tu manuṣyādhikāratvāt | BBs_1,3.25 |</l>\n<l>tadupary api bādarāyaṇaḥ saṃbhavāt | BBs_1,3.26 |</l>\n<l>virodhaḥ karmaṇīti cen nānekapratipatter darśanāt | BBs_1,3.27 |</l>\n<l>śabda iti cen nātaḥ prabhavāt pratyakṣānumānābhyām | BBs_1,3.28 |</l>\n<l>ata eva ca nityatvam | BBs_1,3.29 |</l>\n<l>samānanāmarūpatvāccāvṛttāvapyavirodho darśanāt smṛteś ca | BBs_1,3.30 |</l>\n<l>madhvādiṣv asaṃbhavād anadhikāraṃ jaiminiḥ | BBs_1,3.31 |</l>\n<l>jyotiṣi bhāvāc ca | BBs_1,3.32 |</l>\n<l>bhāvaṃ tu bādarāyaṇo 'sti hi | BBs_1,3.33 |</l>\n<l>śugasya tadanādaraśravaṇāt tadādravaṇāt sūcyate hi | BBs_1,3.34 |</l>\n<l>kṣatriyatvagateś cottaratra caitrarathena liṅgāt | BBs_1,3.35 |</l>\n<l>saṃskāraparāmarśāt tadabhāvābhilāpāc ca | BBs_1,3.36 |</l>\n<l>tadabhāvanirdhāraṇe ca pravṛtteḥ | BBs_1,3.37 |</l>\n<l>śravaṇādhyayanārthapratiṣedhāt smṛteś ca | BBs_1,3.38 |</l>\n<l>kampanāt | BBs_1,3.39 |</l>\n<l>jyotirdarśanāt | BBs_1,3.40 |</l>\n<l>ākāśo 'rthāntaratvādivyapadeśāt | BBs_1,3.41 |</l>\n<l>suṣuptyutkrāntyor bhedena | BBs_1,3.42 |</l>\n<l>patyādiśabdebhyaḥ | BBs_1,3.43 |</l>\n\n<l>ānumānikam apy ekeṣām iti cen na śarīra-rūpaka-vinyasta-gṛhīter darśayati ca | BBs_1,4.1 |</l>\n<l>sūkṣmaṃ tu tadarhatvāt | BBs_1,4.2 |</l>\n<l>tadadhīnatvād arthavat | BBs_1,4.3 |</l>\n<l>jñeyatvāvacanāc ca | BBs_1,4.4 |</l>\n<l>vadatīti cen na prājño hi prakaraṇāt | BBs_1,4.5 |</l>\n<l>trayāṇām eva caivam upanyāsaḥ praśnaś ca | BBs_1,4.6 |</l>\n<l>mahadvac ca | BBs_1,4.7 |</l>\n<l>camasavadaviśeṣāt | BBs_1,4.8 |</l>\n<l>jyotirupakramā tu tathā hy adhīyata eke | BBs_1,4.9 |</l>\n<l>kalpanopadeśāc ca madhvādivadavirodhaḥ | BBs_1,4.10 |</l>\n<l>na saṃkhyopasaṃgrahād api nānābhāvād atirekāc ca | BBs_1,4.11 |</l>\n<l>prāṇādayo vākyaśeṣāt | BBs_1,4.12 |</l>\n<l>jyotiṣaikeṣām asatyanne | BBs_1,4.13 |</l>\n<l>kāraṇatvena cākāśādiṣu yathāvyapadiṣṭokteḥ | BBs_1,4.14 |</l>\n<l>samākarṣāt | BBs_1,4.15 |</l>\n<l>jagadvācitvāt | BBs_1,4.16 |</l>\n<l>jīvamukhyaprāṇaliṅgān neti cet tadvyākhyātam | BBs_1,4.17 |</l>\n<l>anyārthaṃ tu jaiminiḥ praśnavyākhyānābhyām api caivam eke | BBs_1,4.18 |</l>\n<l>vākyānvayāt | BBs_1,4.19 |</l>\n<l>pratijñāsiddher liṅgam āśmarathyaḥ | BBs_1,4.20 |</l>\n<l>utkramiṣyata evaṃ bhāvād ity auḍulomiḥ | BBs_1,4.21 |</l>\n<l>avasthiter iti kāśakṛtsnaḥ | BBs_1,4.22 |</l>\n<l>prakṛtiś ca pratijñādṛṣṭāntānuparodhāt | BBs_1,4.23 |</l>\n<l>abhidhyopadeśāc ca | BBs_1,4.24 |</l>\n<l>sākṣāc cobhayāmnānāt | BBs_1,4.25 |</l>\n<l>ātmakṛteḥ pariṇāmāt | BBs_1,4.26 |</l>\n<l>yoniś ca hi gīyate | BBs_1,4.27 |</l>\n<l>etena sarve vyākhyātā vyākhyātāḥ | BBs_1,4.28 |</l>\n\n</div>\n<div>\n\n<l>smṛtyanavakāśadoṣaprasaṅga iti cen nānyasmṛtyanavakāśadoṣaprasaṅgāt | BBs_2,1.1 |</l>\n<l>itareṣāṃ cānupalabdheḥ | BBs_2,1.2 |</l>\n<l>etena yogaḥ pratyuktaḥ | BBs_2,1.3 |</l>\n<l>na vilakṣaṇatvād asya tathātvaṃ ca śabdāt | BBs_2,1.4 |</l>\n<l>abhimānivyapadeśas tu viśeṣānugatibhyām | BBs_2,1.5 |</l>\n<l>dṛśyate tu | BBs_2,1.6 |</l>\n<l>asad iti cen na pratiṣedhamātratvāt | BBs_2,1.7 |</l>\n<l>apītau tadvatprasaṅgād asamañjasam | BBs_2,1.8 |</l>\n<l>na tu dṛṣṭāntabhāvāt | BBs_2,1.9 |</l>\n<l>svapakṣadoṣāc ca | BBs_2,1.10 |</l>\n<l>tarkāpratiṣṭhānād apy anyathānumeyam iti ced evam apy anirmokṣaprasaṅgaḥ | BBs_2,1.11 |</l>\n<l>etena śiṣṭāparigrahā api vyākhyātāḥ | BBs_2,1.12 |</l>\n<l>bhoktrāpatter avibhāgaś cet syāl lokavat | BBs_2,1.13 |</l>\n<l>tadananyatvam ārambhaṇaśabdādibhyaḥ | BBs_2,1.14 |</l>\n<l>bhāve copalabdheḥ | BBs_2,1.15 |</l>\n<l>sattvāc cāparasya | BBs_2,1.16 |</l>\n<l>asadvyapadeśān neti cen na dharmāntareṇa vākyaśeṣāt | BBs_2,1.17 |</l>\n<l>yukteḥ śabdāntarāc ca | BBs_2,1.18 |</l>\n<l>paṭavac ca | BBs_2,1.19 |</l>\n<l>yathā ca prāṇādiḥ | BBs_2,1.20 |</l>\n<l>itaravyapadeśād dhitākaraṇādidoṣaprasaktiḥ | BBs_2,1.21 |</l>\n<l>adhikaṃ tu bhedanirdeśāt | BBs_2,1.22 |</l>\n<l>aśmādivac ca tadanupapattiḥ | BBs_2,1.23 |</l>\n<l>upasaṃhāradarśanān neti cen na kṣīravad dhi | BBs_2,1.24 |</l>\n<l>devādivad api loke | BBs_2,1.25 |</l>\n<l>kṛtsnaprasaktir niravayavatvaśabdakopo vā | BBs_2,1.26 |</l>\n<l>śrutes tu śabdamūlatvāt | BBs_2,1.27 |</l>\n<l>ātmani caivaṃ vicitrāś ca hi | BBs_2,1.28 |</l>\n<l>svapakṣadoṣāc ca | BBs_2,1.29 |</l>\n<l>sarvopetā ca taddarśanāt | BBs_2,1.30 |</l>\n<l>vikaraṇatvān neti cet tad uktam | BBs_2,1.31 |</l>\n<l>na prayojanavattvāt | BBs_2,1.32 |</l>\n<l>lokavat tu līlākaivalyam | BBs_2,1.33 |</l>\n<l>vaiṣamyanairghṛṇye na sāpekṣatvāt tathā hi darśayati | BBs_2,1.34 |</l>\n<l>na karmāvibhāgād iti cen nānāditvād | BBs_2,1.35 |</l>\n<l>upapadyate cāpy upalabhyate ca | BBs_2,1.36 |</l>\n<l>sarvadharmopapatteś ca | BBs_2,1.37 |</l>\n\n<l>racanānupapatteś ca nānumānaṃ | BBs_2,2.1 |</l>\n<l>pravṛtteś ca | BBs_2,2.2 |</l>\n<l>payo 'mbuvac cet tatrāpi | BBs_2,2.3 |</l>\n<l>vyatirekānavasthiteś cānapekṣatvāt | BBs_2,2.4 |</l>\n<l>anyatrābhāvāc ca na tṛṇādivat | BBs_2,2.5 |</l>\n<l>abhyupagame 'py arthābhāvāt | BBs_2,2.6 |</l>\n<l>puruṣāśmavad iti cet tathāpi | BBs_2,2.7 |</l>\n<l>aṅgitvānupapatteś ca | BBs_2,2.8 |</l>\n<l>anyathānumitau ca jñaśaktiviyogāt | BBs_2,2.9 |</l>\n<l>vipratiṣedhāc cāsamañjasam | BBs_2,2.10 |</l>\n<l>mahaddīrghavad vā hrasvaparimaṇḍalābhyām | BBs_2,2.11 |</l>\n<l>ubhayathāpi na karmātastadabhāvaḥ | BBs_2,2.12 |</l>\n<l>samavāyābhyupagamāc ca sāmyād anavasthiteḥ | BBs_2,2.13 |</l>\n<l>nityam eva ca bhāvāt | BBs_2,2.14 |</l>\n<l>rūpādimattvāc ca viparyayo darśanāt | BBs_2,2.15 |</l>\n<l>ubhayathā ca doṣāt | BBs_2,2.16 |</l>\n<l>aparigrahāc cātyantam anapekṣā | BBs_2,2.17 |</l>\n<l>samudāya ubhayahetuke 'pi tadaprāptiḥ | BBs_2,2.18 |</l>\n<l>itaretarapratyayatvād iti cen notpattimātranimittatvāt | BBs_2,2.19 |</l>\n<l>uttarotpāde ca pūrvanirodhāt | BBs_2,2.20 |</l>\n<l>asati pratijñoparodho yaugapadyamanyathā | BBs_2,2.21 |</l>\n<l>pratisaṃkhyāpratisaṃkhyānirodhāprāptir avicchedāt | BBs_2,2.22 |</l>\n<l>ubhayathā ca doṣāt | BBs_2,2.23 |</l>\n<l>ākāśe cāviśeṣāt | BBs_2,2.24 |</l>\n<l>anusmṛteś ca | BBs_2,2.25 |</l>\n<l>nāsato 'dṛṣṭatvāt | BBs_2,2.26 |</l>\n<l>udāsīnānām api caivaṃ siddhiḥ | BBs_2,2.27 |</l>\n<l>nābhāva upalabdheḥ | BBs_2,2.28 |</l>\n<l>vaidharmyāc ca na svapnādivat | BBs_2,2.29 |</l>\n<l>na bhāvo 'nupalabdheḥ | BBs_2,2.30 |</l>\n<l>kṣaṇikatvāc ca | BBs_2,2.31 |</l>\n<l>sarvathānupapatteś ca | BBs_2,2.32 |</l>\n<l>naikasminn asaṃbhavāt | BBs_2,2.33 |</l>\n<l>evaṃ cātmākārtsnyam | BBs_2,2.34 |</l>\n<l>na ca paryāyād apy avirodho vikārādibhyaḥ | BBs_2,2.35 |</l>\n<l>antyāvasthiteś cobhayanityatvād aviśeṣaḥ | BBs_2,2.36 |</l>\n<l>patyur asāmañjasyāt | BBs_2,2.37 |</l>\n<l>saṃbandhānupapatteś ca | BBs_2,2.38 |</l>\n<l>adhiṣṭhānānupapatteś ca | BBs_2,2.39 |</l>\n<l>karaṇavac cen na bhogādibhyaḥ | BBs_2,2.40 |</l>\n<l>antavattvam asarvajñatā vā | BBs_2,2.41 |</l>\n<l>utpattyasaṃbhavāt | BBs_2,2.42 |</l>\n<l>na ca kartuḥ karaṇam | BBs_2,2.43 |</l>\n<l>vijñānādibhāve vā tadapratiṣedhaḥ | BBs_2,2.44 |</l>\n<l>vipratiṣedhāc ca | BBs_2,2.45 |</l>\n\n<l>na viyadaśruteḥ | BBs_2,3.1 |</l>\n<l>asti tu | BBs_2,3.2 |</l>\n<l>gauṇyasaṃbhavāt | BBs_2,3.3 |</l>\n<l>śabdācca | BBs_2,3.4 |</l>\n<l>syāc caikasya brahmaśabdavat | BBs_2,3.5 |</l>\n<l>pratijñāhānir avyatirekāc chabdebhyaḥ | BBs_2,3.6 |</l>\n<l>yāvadvikāraṃ tu vibhāgo lokavat | BBs_2,3.7 |</l>\n<l>etena mātariśvā vyākhyātaḥ | BBs_2,3.8 |</l>\n<l>asaṃbhavas tu sato 'nupapatteḥ | BBs_2,3.9 |</l>\n<l>tejo 'tas tathā hy āha | BBs_2,3.10 |</l>\n<l>āpaḥ | BBs_2,3.11 |</l>\n<l>pṛthivy adhikārarūpaśabdāntarebhyaḥ | BBs_2,3.12 |</l>\n<l>tadabhidhyānād eva tu talliṅgāt saḥ | BBs_2,3.13 |</l>\n<l>viparyayeṇa tu kramo 'ta upapadyate ca | BBs_2,3.14 |</l>\n<l>antarā vijñānamanasī krameṇa talliṅgād iti cen nāviśeṣāt | BBs_2,3.15 |</l>\n<l>carācaravyapāśrayas tu syāt tadvyapadeśo bhāktas tadbhāvabhāvitvāt | BBs_2,3.16 |</l>\n<l>nātmā śruter nityatvāc ca tābhyaḥ | BBs_2,3.17 |</l>\n<l>jño 'ta eva | BBs_2,3.18 |</l>\n<l>utkrāntigatyāgatīnām | BBs_2,3.19 |</l>\n<l>svātmanā cottarayoḥ | BBs_2,3.20 |</l>\n<l>nāṇuratacchruter iti cen netarādhikārāt | BBs_2,3.21 |</l>\n<l>svaśabdonmānābhyāṃ ca | BBs_2,3.22 |</l>\n<l>avirodhaś candanavat | BBs_2,3.23 |</l>\n<l>avasthitivaiśeṣyād iti cen nābhyupagamād dhṛdi hi | BBs_2,3.24 |</l>\n<l>guṇādvā lokavat | BBs_2,3.25 |</l>\n<l>vyatireko gandhavat | BBs_2,3.26 |</l>\n<l>tathā ca darśayati | BBs_2,3.27 |</l>\n<l>pṛthagupadeśāt | BBs_2,3.28 |</l>\n<l>tadguṇasāratvāt tu tadvyapadeśaḥ prājñavat | BBs_2,3.29 |</l>\n<l>yāvadātmabhāvitvāc ca na doṣas taddarśanāt | BBs_2,3.30 |</l>\n<l>puṃstvādivat tv asya sato 'bhivyaktiyogāt | BBs_2,3.31 |</l>\n<l>nityopalabdhyanupalabdhiprasaṅgo 'nyataraniyamo vānyathā | BBs_2,3.32 |</l>\n<l>kartā śāstrārthavattvāt | BBs_2,3.33 |</l>\n<l>vihāropadeśāt | BBs_2,3.34 |</l>\n<l>upādānāt | BBs_2,3.35 |</l>\n<l>vyapadeśāc ca kriyāyāṃ na cen nirdeśaviparyayaḥ | BBs_2,3.36 |</l>\n<l>upalabdhivadaniyamaḥ | BBs_2,3.37 |</l>\n<l>śaktiviparyayāt | BBs_2,3.38 |</l>\n<l>samādhyabhāvāc ca | BBs_2,3.39 |</l>\n<l>yathā ca takṣobhayathā | BBs_2,3.40 |</l>\n<l>parāt tu tacchruteḥ | BBs_2,3.41 |</l>\n<l>kṛtaprayatnāpekṣas tu vihitapratiṣiddhāvaiyarthyādibhyaḥ | BBs_2,3.42 |</l>\n<l>aṃśo nānāvyapadeśād anyathā cāpi dāśakitavāditvam adhīyata eke | BBs_2,3.43 |</l>\n<l>mantravarṇāc ca | BBs_2,3.44 |</l>\n<l>api ca smaryate | BBs_2,3.45 |</l>\n<l>prakāśādivan naivaṃ paraḥ | BBs_2,3.46 |</l>\n<l>smaranti ca | BBs_2,3.47 |</l>\n<l>anujñāparihārau dehasambandhāj jyotirādivat | BBs_2,3.48 |</l>\n<l>asantateś cāvyatikaraḥ | BBs_2,3.49 |</l>\n<l>ābhāsa eva ca | BBs_2,3.50 |</l>\n<l>adṛṣṭāniyamāt | BBs_2,3.51 |</l>\n<l>abhisandhyādiṣv api caivam | BBs_2,3.52 |</l>\n<l>pradeśād iti cen nāntarbhāvāt | BBs_2,3.53 |</l>\n\n<l>tathā prāṇāḥ | BBs_2,4.1 |</l>\n<l>gauṇyasaṃbhavāt | BBs_2,4.2 |</l>\n<l>tatprākśruteś ca | BBs_2,4.3 |</l>\n<l>tatpūrvakatvād vācaḥ | BBs_2,4.4 |</l>\n<l>sapta gater viśeṣitatvāc ca | BBs_2,4.5 |</l>\n<l>hastādayas tu sthite 'to naivam | BBs_2,4.6 |</l>\n<l>aṇavaś ca | BBs_2,4.7 |</l>\n<l>śreṣṭhaś ca | BBs_2,4.8 |</l>\n<l>na vāyukriye pṛthagupadeśāt | BBs_2,4.9 |</l>\n<l>cakṣurādivat tu tatsahaśiṣṭyādibhyaḥ | BBs_2,4.10 |</l>\n<l>akaraṇatvāc ca na doṣas tathā hi darśayati | BBs_2,4.11 |</l>\n<l>pañcavṛttir manovat vyapadiśyate | BBs_2,4.12 |</l>\n<l>aṇuś ca | BBs_2,4.13 |</l>\n<l>jyotirādyadhiṣṭhānaṃ tu tadāmananāt | BBs_2,4.14 |</l>\n<l>prāṇavatā śabdāt | BBs_2,4.15 |</l>\n<l>tasya ca nityatvāt | BBs_2,4.16 |</l>\n<l>ta indriyāṇi tadvyapadeśād anyatra śreṣṭhāt | BBs_2,4.17 |</l>\n<l>bhedaśruteḥ | BBs_2,4.18 |</l>\n<l>vailakṣaṇyāc ca | BBs_2,4.19 |</l>\n<l>saṃjñāmūrtikḷptis tu trivṛtkurvata upadeśāt | BBs_2,4.20 |</l>\n<l>māṃsādi bhaumaṃ yathāśabdamitarayoś ca | BBs_2,4.21 |</l>\n<l>vaiśeṣyāt tu tadvādas tadvādaḥ | BBs_2,4.22 |</l>\n\n</div>\n<div>\n\n<l>tadantarapratipattau raṃhati saṃpariṣvaktaḥ praśnanirūpaṇābhyām | BBs_3,1.1 |</l>\n<l>tryātmakatvāt tu bhūyastvāt | BBs_3,1.2 |</l>\n<l>prāṇagateś ca | BBs_3,1.3 |</l>\n<l>agnyādigatiśruter iti cen na bhāktatvāt | BBs_3,1.4 |</l>\n<l>prathame 'śravaṇād iti cen na tā eva hy upapatteḥ | BBs_3,1.5 |</l>\n<l>aśrutatvād iti cen neṣṭādikāriṇāṃ pratīteḥ | BBs_3,1.6 |</l>\n<l>bhāktaṃ vānātmavittvāt tathā hi darśayati | BBs_3,1.7 |</l>\n<l>kṛtātyaye 'nuśayavān dṛṣṭasmṛtibhyāṃ yathetamanevaṃ ca | BBs_3,1.8 |</l>\n<l>caraṇād iti cen nopalakṣaṇārtheti kārṣṇājiniḥ | BBs_3,1.9 |</l>\n<l>ānarthakyam iti cen na tadapekṣatvāt | BBs_3,1.10 |</l>\n<l>sukṛtaduṣkṛte eveti tu bādariḥ | BBs_3,1.11 |</l>\n<l>aniṣṭādikāriṇām api ca śrutam | BBs_3,1.12 |</l>\n<l>saṃyamane tv anubhūyetareṣāmārohāv arohau tadgatidarśanāt | BBs_3,1.13 |</l>\n<l>smaranti ca | BBs_3,1.14 |</l>\n<l>api ca sapta | BBs_3,1.15 |</l>\n<l>tatrāpi ca tadvyāpārādavirodhaḥ | BBs_3,1.16 |</l>\n<l>vidyākarmaṇor iti tu prakṛtatvāt | BBs_3,1.17 |</l>\n<l>na tṛtīye tathopalabdheḥ | BBs_3,1.18 |</l>\n<l>smaryate 'pi ca loke | BBs_3,1.19 |</l>\n<l>darśanāc ca | BBs_3,1.20 |</l>\n<l>tṛtīyaśabdāvarodhaḥ saṃśokajasya | BBs_3,1.21 |</l>\n<l>sābhāvyāpattirupapatteḥ | BBs_3,1.22 |</l>\n<l>nāticireṇa viśeṣāt | BBs_3,1.23 |</l>\n<l>anyādhiṣṭhiteṣu pūrvavadabhilāpāt | BBs_3,1.24 |</l>\n<l>aśuddham iti cen na śabdāt | BBs_3,1.25 |</l>\n<l>retaḥsigyogo 'tha | BBs_3,1.26 |</l>\n<l>yoneḥ śarīram | BBs_3,1.27 |</l>\n\n<l>saṃdhye sṛṣṭirāha hi | BBs_3,2.1 |</l>\n<l>nirmātāraṃ caike putrādayaś ca | BBs_3,2.2 |</l>\n<l>māyāmātraṃ tu kārtsnyenānabhivyaktasvarūpatvāt | BBs_3,2.3 |</l>\n<l>sūcakaśca hi śruter ācakṣate ca tadvidaḥ | BBs_3,2.4 |</l>\n<l>parābhidhyānāt tu tirohitaṃ tato hy asya bandhaviparyayau | BBs_3,2.5 |</l>\n<l>dehayogād vā so 'pi | BBs_3,2.6 |</l>\n<l>tadabhāvo nāḍīṣu tacchruter ātmani ca | BBs_3,2.7 |</l>\n<l>ataḥ prabodho 'smāt | BBs_3,2.8 |</l>\n<l>sa eva tu karmānusmṛtiśabdavidhibhyaḥ | BBs_3,2.9 |</l>\n<l>mugdhe 'rdhasaṃpattiḥ pariśeṣāt | BBs_3,2.10 |</l>\n<l>na sthānato 'pi parasyobhayaliṅgaṃ sarvatra hi | BBs_3,2.11 |</l>\n<l>na bhedād iti cen na pratyekam atadvacanāt | BBs_3,2.12 |</l>\n<l>api caivam eke | BBs_3,2.13 |</l>\n<l>arūpavad eva hi tatpradhānatvāt | BBs_3,2.14 |</l>\n<l>prakāśavac cāvaiyarthyāt | BBs_3,2.15 |</l>\n<l>āha ca tanmātram | BBs_3,2.16 |</l>\n<l>darśayati cātho api smaryate | BBs_3,2.17 |</l>\n<l>ata eva copamā sūryakādivat | BBs_3,2.18 |</l>\n<l>ambuvadagrahaṇāt tu na tathātvam | BBs_3,2.19 |</l>\n<l>vṛddhihrāsabhāktvam antarbhāvād ubhayasāmañjasyād evam | BBs_3,2.20 |</l>\n<l>darśanāc ca | BBs_3,2.21 |</l>\n<l>prakṛtaitāvattvaṃ hi pratiṣedhati tato bravīti ca bhūyaḥ | BBs_3,2.22 |</l>\n<l>tadavyaktamāha hi | BBs_3,2.23 |</l>\n<l>api ca saṃrādhane pratyakṣānumānābhyām | BBs_3,2.24 |</l>\n<l>prakāśādivaccāvaiśeṣyaṃ prakāśaś ca karmaṇyabhyāsāt | BBs_3,2.25 |</l>\n<l>ato 'nantena tathā hi liṅgam | BBs_3,2.26 |</l>\n<l>ubhayavyapadeśāttvahikuṇḍalavat | BBs_3,2.27 |</l>\n<l>prakāśāśrayavadvā tejastvāt | BBs_3,2.28 |</l>\n<l>pūrvavad vā | BBs_3,2.29 |</l>\n<l>pratiṣedhāc ca | BBs_3,2.30 |</l>\n<l>paramataḥ setūnmānasaṃbandhabhedavyapadeśebhyaḥ | BBs_3,2.31 |</l>\n<l>sāmānyāt tu | BBs_3,2.32 |</l>\n<l>buddhyarthaḥ pādavat | BBs_3,2.33 |</l>\n<l>sthānaviśeṣātprakāśādivat | BBs_3,2.34 |</l>\n<l>upapatteś ca | BBs_3,2.35 |</l>\n<l>tathānyapratiṣedhāt | BBs_3,2.36 |</l>\n<l>anena sarvagatatvamāyāmaśabdādibhyaḥ | BBs_3,2.37 |</l>\n<l>phalamata upapatteḥ | BBs_3,2.38 |</l>\n<l>śrutatvāc ca | BBs_3,2.39 |</l>\n<l>dharmaṃ jaiminirata eva | BBs_3,2.40 |</l>\n<l>pūrvaṃ tu bādarāyaṇo hetuvyapadeśāt | BBs_3,2.41 |</l>\n\n<l>sarvavedāntapratyayaṃ codanādyaviśeṣāt | BBs_3,3.1 |</l>\n<l>bhedān neti cen naikasyām api | BBs_3,3.2 |</l>\n<l>svādhyāyasya tathātvena hi samācāre 'dhikārāc ca savavac ca tanniyamaḥ | BBs_3,3.3 |</l>\n<l>darśayati ca | BBs_3,3.4 |</l>\n<l>upasaṃhāro 'rthābhedād vidhiśeṣavatsamāne ca | BBs_3,3.5 |</l>\n<l>anyathātvaṃ śabdād iti cen nāviśeṣāt | BBs_3,3.6 |</l>\n<l>na vā prakaraṇabhedāt parovarīyastvādivat | BBs_3,3.7 |</l>\n<l>saṃjñātaś cet tad uktam asti tu tad api | BBs_3,3.8 |</l>\n<l>vyāpteś ca samañjasam | BBs_3,3.9 |</l>\n<l>sarvābhedādanyatreme | BBs_3,3.10 |</l>\n<l>ānandādayaḥ pradhānasya | BBs_3,3.11 |</l>\n<l>priyaśirastvādyaprāptirupacayāpacayau hi bhede | BBs_3,3.12 |</l>\n<l>itare tvarthasāmānyāt | BBs_3,3.13 |</l>\n<l>ādhyānāya prayojanābhāvāt | BBs_3,3.14 |</l>\n<l>ātmaśabdāc ca | BBs_3,3.15 |</l>\n<l>ātmagṛhītir itaravad uttarāt | BBs_3,3.16 |</l>\n<l>anvayād iti cet syād avadhāraṇāt | BBs_3,3.17 |</l>\n<l>kāryākhyānādapūrvam | BBs_3,3.18 |</l>\n<l>samāna evaṃ cābhedāt | BBs_3,3.19 |</l>\n<l>saṃbandhād evam anyatrāpi | BBs_3,3.20 |</l>\n<l>na vā viśeṣāt | BBs_3,3.21 |</l>\n<l>darśayati ca | BBs_3,3.22 |</l>\n<l>saṃbhṛtidyuvyāptyapi cātaḥ | BBs_3,3.23 |</l>\n<l>puruṣavidyāyāmiva cetareṣām anāmnānāt | BBs_3,3.24 |</l>\n<l>vedhādyarthabhedāt | BBs_3,3.25 |</l>\n<l>hānau tūpāyanaśabdaśeṣatvāt kuśāc chandaḥstutyupagānavat tad uktam | BBs_3,3.26 |</l>\n<l>sāṃparāye tartavyābhāvāt tathā hy anye | BBs_3,3.27 |</l>\n<l>chandata ubhayāvirodhāt | BBs_3,3.28 |</l>\n<l>gater arthavattvam ubhayathānyathā hi virodhaḥ | BBs_3,3.29 |</l>\n<l>upapannas tallakṣaṇārthopalabdher lokavat | BBs_3,3.30 |</l>\n<l>aniyamaḥ sarvāsām avirodhaḥ śabdānumānābhyām | BBs_3,3.31 |</l>\n<l>yāvadadhikāram avasthitir ādhikārikāṇām | BBs_3,3.32 |</l>\n<l>akṣaradhiyāṃ tvavarodhaḥ sāmānyatadbhāvābhyāmaupasadavattaduktam | BBs_3,3.33 |</l>\n<l>iyadāmananāt | BBs_3,3.34 |</l>\n<l>antarā bhūtagrāmavatsātmanaḥ | BBs_3,3.35 |</l>\n<l>anyathā bhedānupapattir iti cen nopadeśāntaravat | BBs_3,3.36 |</l>\n<l>vyatihāro viśiṃṣanti hītaravat | BBs_3,3.37 |</l>\n<l>saiva hi satyādayaḥ | BBs_3,3.38 |</l>\n<l>kāmādītaratra tatra cāyatanādibhyaḥ | BBs_3,3.39 |</l>\n<l>ādarādalopaḥ | BBs_3,3.40 |</l>\n<l>upasthite 'tastadvacanāt | BBs_3,3.41 |</l>\n<l>tannirdhāraṇāniyamas taddṛṣṭeḥ pṛthagdhyapratibandhaḥ phalam | BBs_3,3.42 |</l>\n<l>pradānavad eva tad uktam | BBs_3,3.43 |</l>\n<l>liṅgabhūyastvāt tad dhi balīyas tad api | BBs_3,3.44 |</l>\n<l>pūrvavikalpaḥ prakaraṇātsyāt kriyāmānasavat | BBs_3,3.45 |</l>\n<l>atideśāc ca | BBs_3,3.46 |</l>\n<l>vidyaiva tu nirdhāraṇāt | BBs_3,3.47 |</l>\n<l>darśanāc ca | BBs_3,3.48 |</l>\n<l>śrutyādibalīyastvāc ca na bādhaḥ | BBs_3,3.49 |</l>\n<l>anubandhādibhyaḥ prajñāntarapṛthaktvavaddṛṣṭaś ca taduktam | BBs_3,3.50 |</l>\n<l>na sāmānyādapyupalabdhermṛtyuvanna hi lokāpattiḥ | BBs_3,3.51 |</l>\n<l>pareṇa ca śabdasya tādvidhyaṃ bhūyastvāt tv anubandhaḥ | BBs_3,3.52 |</l>\n<l>eka ātmanaḥ śarīre bhāvāt | BBs_3,3.53 |</l>\n<l>vyatirekas tadbhāvabhāvitvān na tūpalabdhivat | BBs_3,3.54 |</l>\n<l>aṅgāvabaddhāstu na śākhāsu hi prativedam | BBs_3,3.55 |</l>\n<l>mantrādivadvāvirodhaḥ | BBs_3,3.56 |</l>\n<l>bhūmnaḥ kratuvajjyāyas tvaṃ tathā hi darśayati | BBs_3,3.57 |</l>\n<l>nānāśabdādibhedāt | BBs_3,3.58 |</l>\n<l>vikalpo 'viśiṣṭaphalatvāt | BBs_3,3.59 |</l>\n<l>kāmyās tu yathākāmaṃ samuccīyeran na vā pūrvahetvabhāvāt | BBs_3,3.60 |</l>\n<l>aṅgeṣu yathāśrayabhāvaḥ | BBs_3,3.61 |</l>\n<l>śiṣṭeś ca | BBs_3,3.62 |</l>\n<l>samāhārāt | BBs_3,3.63 |</l>\n<l>guṇasādhāraṇyaśruteś ca | BBs_3,3.64 |</l>\n<l>na vā tatsahabhāvāśruteḥ | BBs_3,3.65 |</l>\n<l>darśanāc ca | BBs_3,3.66 |</l>\n\n<l>puruṣārtho 'taḥ śabdād iti bādarāyaṇaḥ | BBs_3,4.1 |</l>\n<l>śeṣatvāt puruṣārthavādo yathānyeṣv iti jaiminiḥ | BBs_3,4.2 |</l>\n<l>ācāradarśanāt | BBs_3,4.3 |</l>\n<l>tacchruteḥ | BBs_3,4.4 |</l>\n<l>samanvārambhaṇāt | BBs_3,4.5 |</l>\n<l>tadvato vidhānāt | BBs_3,4.6 |</l>\n<l>niyamāc ca | BBs_3,4.7 |</l>\n<l>adhikopadeśāt tu bādarāyaṇasyaivaṃ taddarśanāt | BBs_3,4.8 |</l>\n<l>tulyaṃ tu darśanam | BBs_3,4.9 |</l>\n<l>asārvatrikī | BBs_3,4.10 |</l>\n<l>vibhāgaḥ śatavat | BBs_3,4.11 |</l>\n<l>adhyayanamātravataḥ | BBs_3,4.12 |</l>\n<l>nāviśeṣāt | BBs_3,4.13 |</l>\n<l>stutaye 'numatir vā | BBs_3,4.14 |</l>\n<l>kāmakāreṇa caike | BBs_3,4.15 |</l>\n<l>upamardaṃ ca | BBs_3,4.16 |</l>\n<l>ūrdhvaretaḥsu ca śabde hi | BBs_3,4.17 |</l>\n<l>parāmarśaṃ jaiminiracodanā cāpavadati hi | BBs_3,4.18 |</l>\n<l>anuṣṭheyaṃ bādarāyaṇaḥ sāmyaśruteḥ | BBs_3,4.19 |</l>\n<l>vidhir vā dhāraṇavat | BBs_3,4.20 |</l>\n<l>stutimātram upādānād iti cen nāpūrvatvāt | BBs_3,4.21 |</l>\n<l>bhāvaśabdāc ca | BBs_3,4.22 |</l>\n<l>pāriplavārthā iti cen na viśeṣitatvāt | BBs_3,4.23 |</l>\n<l>tathā caikavākyatopabandhāt | BBs_3,4.24 |</l>\n<l>ata eva cāgnīndhanādyanapekṣā | BBs_3,4.25 |</l>\n<l>sarvāpekṣā ca yajñādiśruter aśvavat | BBs_3,4.26 |</l>\n<l>śamadamādyupetas syāt tathāpi tu tadvidhes tadaṅgatayā teṣām apy avaśyānuṣṭheyatvāt | BBs_3,4.27 |</l>\n<l>sarvān nānumatiś ca prāṇātyaye taddarśanāt | BBs_3,4.28 |</l>\n<l>abādhāc ca | BBs_3,4.29 |</l>\n<l>api ca smaryate | BBs_3,4.30 |</l>\n<l>śabdaś cāto 'kāmakāre | BBs_3,4.31 |</l>\n<l>vihitatvāc cāśramakarmāpi | BBs_3,4.32 |</l>\n<l>sahakāritvena ca | BBs_3,4.33 |</l>\n<l>sarvathāpi ta evobhayaliṅgāt | BBs_3,4.34 |</l>\n<l>anabhibhavaṃ ca darśayati | BBs_3,4.35 |</l>\n<l>antarā cāpi tu taddṛṣṭeḥ | BBs_3,4.36 |</l>\n<l>api ca smaryate | BBs_3,4.37 |</l>\n<l>viśeṣānugrahaś ca | BBs_3,4.38 |</l>\n<l>atas tv itarajjyāyo liṅgāc ca | BBs_3,4.39 |</l>\n<l>tadbhūtasya tu nātadbhāvo jaiminer api niyamāt tadrūpābhāvebhyaḥ | BBs_3,4.40 |</l>\n<l>na cādhikārikam api patanānumānāt tadayogāt | BBs_3,4.41 |</l>\n<l>upapūrvam api tv eke bhāvamaśanavat tad uktam | BBs_3,4.42 |</l>\n<l>bahis tūbhayathāpi smṛter ācārāc ca | BBs_3,4.43 |</l>\n<l>svāminaḥ phalaśruter ity ātreyaḥ | BBs_3,4.44 |</l>\n<l>ārtvijyam ity auḍulomiḥ tasmai hi parikrīyate | BBs_3,4.45 |</l>\n<l>śruteśca | BBs_3,4.46 |</l>\n<l>sahakāryantaravidhiḥ pakṣeṇa tṛtīyaṃ tadvato vidhyādivat | BBs_3,4.47 |</l>\n<l>kṛtsnabhāvāt tu gṛhiṇopasaṃhāraḥ | BBs_3,4.48 |</l>\n<l>maunavad itareṣām apy upadeśāt | BBs_3,4.49 |</l>\n<l>anāviṣkurvann anvayāt | BBs_3,4.50 |</l>\n<l>aihikam apy aprastutapratibandhe taddarśanāt | BBs_3,4.51 |</l>\n<l>evaṃ muktiphalāniyamas tadavasthāvadhṛtes tadavasthāvadhṛteḥ | BBs_3,4.52 |</l>\n\n</div>\n<div>\n\n<l>āvṛttir asakṛdupadeśāt | BBs_4,1.1 |</l>\n<l>liṅgāc ca | BBs_4,1.2 |</l>\n<l>ātmeti tūpagacchanti grāhayanti ca | BBs_4,1.3 |</l>\n<l>na pratīke na hi saḥ | BBs_4,1.4 |</l>\n<l>brahmadṛṣṭir utkarṣāt | BBs_4,1.5 |</l>\n<l>ādityādimatayaś cāṅga upapatteḥ | BBs_4,1.6 |</l>\n<l>āsīnaḥ saṃbhavāt | BBs_4,1.7 |</l>\n<l>dhyānāc ca | BBs_4,1.8 |</l>\n<l>acalatvaṃ cāpekṣya | BBs_4,1.9 |</l>\n<l>smaranti ca | BBs_4,1.10 |</l>\n<l>yatraikāgratā tatrāviśeṣāt | BBs_4,1.11 |</l>\n<l>ā prayāṇāt tatrāpi hi dṛṣṭam | BBs_4,1.12 |</l>\n<l>tadadhigama uttarapūrvāghayor aśleṣavināśau tadvyapadeśāt | BBs_4,1.13 |</l>\n<l>itarasyāpy evam asaṃśleṣaḥ pāte tu | BBs_4,1.14 |</l>\n<l>anārabdhakārya eva tu pūrve tadavadheḥ | BBs_4,1.15 |</l>\n<l>agnihotrādi tu tatkāryāyaiva taddarśanāt | BBs_4,1.16 |</l>\n<l>ato 'nyāpi hy ekeṣām ubhayoḥ | BBs_4,1.17 |</l>\n<l>yad eva vidyayeti hi | BBs_4,1.18 |</l>\n<l>bhogena tv itare kṣapayitvātha saṃpadyate | BBs_4,1.19 |</l>\n\n<l>vāṅmanasi darśanāc chabdāc ca | BBs_4,2.1 |</l>\n<l>ata eva ca sarvāṇyanu | BBs_4,2.2 |</l>\n<l>tanmanaḥ prāṇa uttarāt | BBs_4,2.3 |</l>\n<l>so 'dhyakṣe tadupagamādibhyaḥ | BBs_4,2.4 |</l>\n<l>bhūteṣu tacchruteḥ | BBs_4,2.5 |</l>\n<l>naikasmin darśayato hi | BBs_4,2.6 |</l>\n<l>samānā cāsṛtyupakramād amṛtatvaṃ cānupoṣya | BBs_4,2.7 |</l>\n<l>tadāpīteḥ saṃsāravyapadeśāt | BBs_4,2.8 |</l>\n<l>sūkṣmaṃ pramāṇataś ca tathopalabdheḥ | BBs_4,2.9 |</l>\n<l>nopamardenātaḥ | BBs_4,2.10 |</l>\n<l>asyaiva copapatter eṣa ūṣmā | BBs_4,2.11 |</l>\n<l>pratiṣedhād iti cen na śārīrāt | BBs_4,2.12 |</l>\n<l>spaṣṭo hyekeṣām | BBs_4,2.13 |</l>\n<l>smaryate ca | BBs_4,2.14 |</l>\n<l>tāni pare tathā hy āha | BBs_4,2.15 |</l>\n<l>avibhāgo vacanāt | BBs_4,2.16 |</l>\n<l>tadokograjvalanaṃ tatprakāśitadvāro vidyāsāmarthyāt taccheṣagatyanusmṛtiyogāc ca hārdānugṛhītāḥ śatādhikayā | BBs_4,2.17 |</l>\n<l>raśmyanusārī | BBs_4,2.18 |</l>\n<l>niśi neti cen na sambandhasya yāvaddehabhāvitvād darśayati ca | BBs_4,2.19 |</l>\n<l>ataś cāyane 'pi dakṣiṇe | BBs_4,2.20 |</l>\n<l>yoginaḥ prati ca smaryete smārte caite | BBs_4,2.21 |</l>\n\n<l>arcirādinā tatprathiteḥ | BBs_4,3.1 |</l>\n<l>vāyum abdād aviśeṣaviśeṣābhyām | BBs_4,3.2 |</l>\n<l>taḍito 'dhi varuṇaḥ saṃbandhāt | BBs_4,3.3 |</l>\n<l>ātivāhikās talliṅgāt | BBs_4,3.4 |</l>\n<l>ubhayavyāmohāt tat siddheḥ | BBs_4,3.5 |</l>\n<l>vaidyutenaiva tatas tacchruteḥ | BBs_4,3.6 |</l>\n<l>kāryaṃ bādarirasya gatyupapatteḥ | BBs_4,3.7 |</l>\n<l>viśeṣitatvāc ca | BBs_4,3.8 |</l>\n<l>sāmīpyāt tu tadvyapadeśaḥ | BBs_4,3.9 |</l>\n<l>kāryātyaye tadadhyakṣeṇa sahātaḥ param abhidhānāt | BBs_4,3.10 |</l>\n<l>smṛteś ca | BBs_4,3.11 |</l>\n<l>paraṃ jaiminir mukhyatvāt | BBs_4,3.12 |</l>\n<l>darśanāc ca | BBs_4,3.13 |</l>\n<l>na ca kārye pratipattyabhisaṃdhiḥ | BBs_4,3.14 |</l>\n<l>apratīkālambanān nayatīti bādarāyaṇa ubhayathā ca doṣāt tatkratuś ca | BBs_4,3.15 |</l>\n<l>viśeṣaṃ ca darśayati | BBs_4,3.16 |</l>\n\n<l>saṃpadyāvirbhāvaḥ svena śabdāt | BBs_4,4.1 |</l>\n<l>muktaḥ pratijñānāt | BBs_4,4.2 |</l>\n<l>ātmā prakaraṇāt | BBs_4,4.3 |</l>\n<l>avibhāgena dṛṣṭatvāt | BBs_4,4.4 |</l>\n<l>brāhmeṇa jaiminir upanyāsādibhyaḥ | BBs_4,4.5 |</l>\n<l>cititanmātreṇa tadātmakatvād ity auḍulomiḥ | BBs_4,4.6 |</l>\n<l>evam apy upanyāsāt pūrvabhāvād avirodhaṃ bādarāyaṇaḥ | BBs_4,4.7 |</l>\n<l>saṃkalpād eva tu tacchruteḥ | BBs_4,4.8 |</l>\n<l>ata eva cānanyādhipatiḥ | BBs_4,4.9 |</l>\n<l>abhāvaṃ bādarir āha hy evam | BBs_4,4.10 |</l>\n<l>bhāvaṃ jaiminir vikalpāmananāt | BBs_4,4.11 |</l>\n<l>dvādaśāhavad ubhayavidhaṃ bādarāyaṇo 'taḥ | BBs_4,4.12 |</l>\n<l>tanvabhāve sandhyavad upapatteḥ | BBs_4,4.13 |</l>\n<l>bhāve jāgradvat | BBs_4,4.14 |</l>\n<l>pradīpavadāveśas tathā hi darśayati | BBs_4,4.15 |</l>\n<l>svāpyayasaṃpattyor anyatarāpekṣam āviṣkṛtaṃ hi | BBs_4,4.16 |</l>\n<l>jagadvyāpāravarjaṃ prakaraṇād asaṃnihitatvāc ca | BBs_4,4.17 |</l>\n<l>pratyakṣopadeśād iti cen nādhikārikamaṇḍalasthokteḥ | BBs_4,4.18 |</l>\n<l>vikāravarti ca tathā hi sthitim āha | BBs_4,4.19 |</l>\n<l>darśayataś caivaṃ pratyakṣānumāne | BBs_4,4.20 |</l>\n<l>bhogamātrasāmyaliṅgāc ca | BBs_4,4.21 |</l>\n<l>anāvṛttiḥ śabdād anāvṛttiḥ śabdāt | BBs_4,4.22 |</l>\n\n  </div>\n</body>\n\n"
}