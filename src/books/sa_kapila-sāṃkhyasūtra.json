{
  "title": "sa_kapila-sāṃkhyasūtra",
  "body": "<body xmlns='http://www.tei-c.org/ns/1.0'>\n<div>\n<p>viṣayādhyāyaḥ</p>\n\n<l>atha trividhaduḥkhātyantanivṛttiḥ atyanta puruṣārthaḥ | KapSs_1.1 |</l>\n<p>(paramapuruṣārthasvarūpaṃ)</p>\n\n<l>na dṛṣṭāt tatsiddhiḥ, nivṛtte 'pyanuvṛtti darśanāt | KapSs_1.2 |</l>\n<p>(laukikopāyaiḥ duḥkhanivṛttyanupapattiḥ)</p>\n\n<l>prātyahika kṣutpratīkāravat tatpratīkāra ceṣṭanāt puruṣārthatvaṃ | KapSs_1.3 |</l>\n<p>(laukikopāyaiḥ duḥkhanivṛttyanupapattiḥ)</p>\n\n<l>sarvāsambhavāt, sambhave 'pi sattāsambhavāt heyaḥ pramāṇakuśalaiḥ | KapSs_1.4 |</l>\n<p>(laukikopāyaiḥ duḥkhanivṛttyanupapattiḥ)</p>\n\n<l>utkarṣādapi mokṣasya sarvotkarṣaśruteḥ | KapSs_1.5 |</l>\n<p>(laukikopāyaiḥ duḥkhanivṛttyanupapattiḥ)</p>\n\n<l>aviśeṣaścobhayoḥ | KapSs_1.6 |</l>\n<p>(vaidikopāyānāmapi duḥkhanivṛttyanupāyatā)</p>\n\n<l>na svabhāvato baddhasya mokṣasādhanopadeśavidhiḥ | KapSs_1.7 |</l>\n<p>(bandhasya svābhāvikatvānupapattiḥ)</p>\n\n<l>svabhāvasyānapāyitvāt, ananuṣṭhānalakṣaṇamaprāmāṇyaṃ | KapSs_1.8 |</l>\n<p>(bandhasya svābhāvikatvānupapattiḥ)</p>\n\n<l>nāśakyopadeśavidhiḥ, upadiṣṭe 'pyanupadeśaḥ | KapSs_1.9 |</l>\n<p>(bandhasya svābhāvikatvānupapattiḥ)</p>\n\n<l>śuklapaṭavat bījavaccet | KapSs_1.10 |</l>\n<p>(bandhasya svābhāvikatvānupapattiḥ), pū</p>\n\n<l>śaktyudbhavānudbhavābhyāṃ nāśakyopadeśaḥ | KapSs_1.11 |</l>\n<p>(bandhasya svābhāvikatvānupapattiḥ), si</p>\n\n<l>na kālayogato vyāpino nityasya sarvasambandhāt | KapSs_1.12 |</l>\n<p>(bandhasya kāladeśanimittakatvānupapattiḥ)\n<l>na deśayogato 'pyasmāt | KapSs_1.13 |</l>\n(bandhasya kāladeśanimittakatvānupapattiḥ)</p>\n\n<l>nāvasthāto dehadharmatvāttasyāḥ | KapSs_1.14 |</l>\n<p>(bandhasya avasthāviśeṣanimittakatvānupapattiḥ)</p>\n\n<l>asaṅgo hyayaṃ puruṣa iti | KapSs_1.15 |</l>\n<p>(bandhasya avasthāviśeṣanimittakatvānupapattiḥ)</p>\n\n<l>na karmaṇānyadharmatvāt atiprasakteśca | KapSs_1.16 |</l>\n<p>(bandhasya avasthāviśeṣanimittakatvānupapattiḥ)</p>\n\n<l>vicitrabhogānupapattiḥ anyadharmatve | KapSs_1.17 |</l>\n<p>(bandhasya cittagātradharmatvānupapattiḥ)</p>\n\n<l>prakṛtinibandhanāccenna tasyā api pāratantryaṃ | KapSs_1.18 |</l>\n<p>(bandhasya prakṛtinimittakatvānupapattiḥ)</p>\n\n<l>na nityaśuddha buddhamukta svabhāvasya tadyogastadyogāhate | KapSs_1.19 |</l>\n<p>(bandhasya prakṛtinigittakatvānupapattiḥ)</p>\n\n<l>nāvidyāto ' pyavastunā bandhāyogāt | KapSs_1.20 |</l>\n<p>(bandhasya avidyānimittakatvanirāsaḥ)</p>\n\n<l>vastutve sindhāntahāniḥ | KapSs_1.21 |</l>\n<p>(bandhasya avidyānimittakatvanirāsaḥ)</p>\n\n<l>vijātīyadvaitāpattiśca | KapSs_1.22 |</l>\n<p>(bandhasya avidyānimittakatvanirāsaḥ)</p>\n\n<l>viruddhobhayarūpā cet | KapSs_1.23 |</l>\n<p>(bandhasya avidyānimittakatvanirāsaḥ), pū</p>\n\n<l>na tādṛkpadārthāpratīteḥ | KapSs_1.24 |</l>\n<p>(bandhasya avidyānimittakatvanirāsaḥ), si</p>\n\n<l>na vayaṃ ṣaṭpadārthavādinaḥ vaiśeṣikādivat | KapSs_1.25 |</l>\n<p>(bandhasya avidyānimittakatvanirāsaḥ), pū</p>\n\n<l>aniyatatve 'pi nāyauktikasya saṃgrahaḥ, anyathā bālonmattādisamatvaṃ | KapSs_1.26 |</l>\n<p>(bandhasya avidyānimittakatvanirāsaḥ), si</p>\n\n<l>nānādiviṣayoparāga nimittako 'pyasya | KapSs_1.27 |</l>\n<p>(bandhasya viṣayavāsanānimittakatvanirāsaḥ)</p>\n\n<l>na bāhyābhyantarayoḥ uparajyopañjaka bhāvo 'pi deśavyavadhānāt srughnastha pāṭaliputrasthayoriva | KapSs_1.28 |</l>\n<p>(bandhasya viṣayavāsanānimittakatvanirāsaḥ)</p>\n\n<l>dvayorekadeśalabdhoparāgānna vyavasthā | KapSs_1.29 |</l>\n<p>(bandhasya viṣayavāsanānimittakatvanirāsaḥ)</p>\n\n<l>adṛṣṭavaśāccet | KapSs_1.30 |</l>\n<p>(banthasya viṣayavāsanānimittakatvanirāsaḥ), pū</p>\n\n<l>na dvayorekakālayogādupakāryopakārakabhāvaḥ | KapSs_1.31 |</l>\n<p>(bandhasya viṣayavāsanānimittakatvanirāsaḥ), si</p>\n\n<l>putrakarmavaditi cet | KapSs_1.32 |</l>\n<p>(bandhasya viṣayavāsanānimittakatvanirāsaḥ), pū</p>\n\n<l>nāsti hi tatra sthira eka ātmā yo garbhādhānādikarmaṇā saṃskriyate | KapSs_1.33 |</l>\n<p>(bandhasya viṣayavāsanānimittakatva nirāsaḥ), si</p>\n\n<l>sthirakāryāsiddheḥ kṣaṇikatvaṃ | KapSs_1.34 |</l>\n<p>(bandhādīnāṃ sarveṣāmapi kṣaṇikatva vādanirāsaḥ) ,pu</p>\n\n<l>na pratyabhijñābādhāt | KapSs_1.35 |</l>\n<p>(bandhādīnāṃ sarveṣāmapi kṣaṇikatva vādanirāsaḥ) ,si</p>\n\n<l>śrutinyāyavirośrvacca | KapSs_1.36 |</l>\n<p>(bandhādīnāṃ sarveṣāmapi kṣaṇikatva vādanirāsaḥ)</p>\n\n<l>dṛṣṭāntāsiddheś ca | KapSs_1.37 |</l>\n<p>(bandhādīnāṃ sarveṣāmapi kṣaṇikatva vādanirāsaḥ)</p>\n\n<l>yugapajjāyamānayoḥ na kāryakāraṇabhāvaḥ | KapSs_1.38 |</l>\n<p>(bandhādīnāṃ sarveṣāmapi kṣaṇikatva vādanirāsaḥ)</p>\n\n<l>pūrvāpāye uttarāyogāt | KapSs_1.39 |</l>\n<p>(bandhādīnāṃ sarveṣāmapi kṣaṇikatva vādanirāsaḥ)</p>\n\n<l>tadbhāve tadayogāt ubhayavyabhicārādapi na | KapSs_1.40 |</l>\n<p>(bandhādīnāṃ sarveṣāmapi kṣaṇikatva vādanirāsaḥ)</p>\n\n<l>pūrvabhāvamātre na niyamaḥ | KapSs_1.41 |</l>\n<p>(bandhādīnāṃ sarveṣāmapi kṣaṇikatva vādanirāsaḥ)</p>\n\n<l>na vijñānamātraṃ bāhyapratīteḥ | KapSs_1.42 |</l>\n<p>(bandhādīnāṃ vijñānamātrasvarūpatvanirāsaḥ)</p>\n\n<l>tadabhāve tadabhāvāt śūnyaṃ tarhi | KapSs_1.43 |</l>\n<p>(bandhādīnāṃ vijñānamātrasvarūpatvanirāsaḥ)</p>\n\n<l>śūnyaṃ tattvaṃ, bhāvo vinaśyati, vastudharmatvāt vināśasya | KapSs_1.44 |</l>\n<p>(sarvaśūnyatāvādakhaṇḍanaṃ), pū</p>\n\n<l>apavādamātraṃ abuddhānāṃ | KapSs_1.45 |</l>\n<p>(sarvaśūnyatāvādakhaṇḍanaṃ), si</p>\n\n<l>ubhayapakṣasamānakṣematvādayamapi | KapSs_1.46 |</l>\n<p>(sarvaśūnyatāvādakhaṇḍanaṃ)</p>\n\n<l>apuruṣārthatvamubhayathā | KapSs_1.47 |</l>\n<p>(sarvaśūnyatāvādakhaṇḍanaṃ)</p>\n\n<l>na gativiśeṣāt | KapSs_1.48 |</l>\n<p>(ātmano gativiśeṣasya bandhanimittatvanirāsaḥ)</p>\n\n<l>niṣkriyasya tadasambhavāt | KapSs_1.49 |</l>\n<p>(ātmano gativiśeṣasya bandhanimittatvanirāsaḥ)\n<l>mūrtatvāt ghaṭādivat samānadharmāpattau apasiddhāntaḥ | KapSs_1.50 |</l>\n(ātmano gativiśeṣasya bandhanimittatvanirāsaḥ)</p>\n\n<l>gatiśrutirapi upādhiyogādākāśavat | KapSs_1.51 |</l>\n<p>(ātmano gativiśeṣasya bandhanimittatvanirāsaḥ)</p>\n\n<l>na karmaṇāpyataddharmatvāt | KapSs_1.52 |</l>\n<p>(karmaṇo bandhanimittatvanirāsaḥ)</p>\n\n<l>atiprasaktiḥ anyadharmatve | KapSs_1.53 |</l>\n<p>(karmaṇo bandhanimittatvanirāsaḥ)</p>\n\n<l>nirguṇādi śrutivirodhaśceti | KapSs_1.54 |</l>\n<p>(karmaṇo bandhanimittatvanirāsaḥ)</p>\n\n<l>tadyogo 'pyavivekānna samānatvaṃ | KapSs_1.55 |</l>\n<p>(avivekanimittaprakṛtipuruṣasaṃyogasyaiva bandhahetutvaṃ)</p>\n\n<l>niyatakāraṇāttaducchittiḥ dhvāntavat | KapSs_1.56 |</l>\n<p>(vivekasyaiva aviveka nāśahetutvaṃ)</p>\n\n<l>pradhānāvivekāt anyāvivekasya taddhāne hānaṃ | KapSs_1.57 |</l>\n<p>(vivekasyaiva aviveka nāśahetutvaṃ)</p>\n\n<l>vāḍmātraṃ na tutattvaṃ cittasthiteḥ | KapSs_1.58 |</l>\n<p>(cittasthitasyāpi puruṣasaṃkrāntasya bandhasya svātmasākṣātkāra nivartyatvaṃ)</p>\n\n<l>yuktito 'pi na bādhyate diṅmūḍhavaparokṣāhate | KapSs_1.59 |</l>\n<p>(cittasthitasyāpi puruṣasaṃkrāntasya bandhasya svātmasākṣātkāra nivartyatvaṃ)</p>\n\n<l>acākṣuṣāṇāmanumānena bodhaḥ dhūmādibhiriva vahnaiḥ | KapSs_1.60 |</l>\n<p>(prakṛtipuruṣayorānumānikatvaṃ)</p>\n\n<l>satvarajastamasāṃ sāmyāvasthā prakṛtiḥ, prakṛtermahān, mahāto 'haṅkāraḥ, ahaṅkārāt pañcatanmātrāṇi, ubhayamindriyaṃ tanmātrebhyaḥ,sthūlabhūtāni puruṣaḥ iti pañcaviṃśatirgaṇaḥ | KapSs_1.61 |</l>\n<p>(pañcaviṃśatitattvasiddhiḥ)</p>\n\n<l>sthūlāt pañcatanmātrasya | KapSs_1.62 |</l>\n<p>(pañcaviṃśatitattvasiddhiḥ)</p>\n\n<l>bāhyābhyantarābhyāṃ taiścāhaṅkārasya | KapSs_1.63 |</l>\n<p>(pañcaviṃśatitattvasiddhiḥ)</p>\n\n<l>tenāntaḥ karaṇasya | KapSs_1.64 |</l>\n<p>(pañcaviṃśatitattvasiddhiḥ)</p>\n\n<l>tataḥ prakṛteḥ | KapSs_1.65 |</l>\n<p>(pañcaviṃśatitattvasiddhiḥ)</p>\n\n<l>saṃhataparārthatvāt puruṣasya | KapSs_1.66 |</l>\n<p>(pañcaviṃśatitattvasiddhiḥ)</p>\n\n<l>mūle mūlābhāvādamūlaṃ mūlaṃ | KapSs_1.67 |</l>\n<p>(prakṛtereva sarvajaganmūlatvaṃ)</p>\n\n<l>pārampayai'pi ekatra pariniṣṭheti saṃjñāmātraṃ | KapSs_1.68 |</l>\n<p>(prakṛtereva sarvajaganmūlatvaṃ)</p>\n\n<l>samājaḥ prakṛterdvayoḥ | KapSs_1.69 |</l>\n<p>(prakṛtereva sarvajaganmūlatvaṃ)</p>\n\n<l>adhikāritraividhyāt na niyamaḥ | KapSs_1.70 |</l>\n<p>(vivekamananasya asārvatrikatve hetuḥ)</p>\n\n<l>mahadākhyaṃ ādyaṃ kāryaṃ tanmanaḥ | KapSs_1.71 |</l>\n<p>(mahattatvasvarūpaṃ)</p>\n\n<l>caramo 'haṅkāraḥ | KapSs_1.72 |</l>\n<p>(ahaṅkāratatvasvarūpaṃ)</p>\n\n<l>tatkāryatvamuttareṣāṃ | KapSs_1.73 |</l>\n<p>(tanmātrādīnāṃ ahaṅkārakāryatve 'pi prakṛtikāryatvopapatiḥ)</p>\n\n<l>ādyahetutā taddvārā pāramparye 'pyaṇuvat | KapSs_1.74 |</l>\n<p>(tanmātrādīnāṃ ahaṅkārakāryatve 'pi prakṛtikāryatvopapatiḥ)</p>\n\n<l>pūrvabhāvitve dvayorekatarasya hāne anyatarayogaḥ | KapSs_1.75 |</l>\n<p>(prakṛtereva sarvakāraṇatte niyāmakaṃ)</p>\n\n<l>na paricchinnaṃ sarvopādānaṃ | KapSs_1.76 |</l>\n<p>(prakṛtereva sarvakāraṇatve niyāmakaṃ)</p>\n\n<l>tadutpāttiśruteśca | KapSs_1.77 |</l>\n<p>(prakṛtereva sarvakāraṇatve niyāmakaṃ)</p>\n\n<l>nāvastuno vastusiddhiḥ | KapSs_1.78 |</l>\n<p>(śūnyasya jagatkāraṇatāyāḥ,jagataḥ śūnyatāyāśca khaṇḍanaṃ)</p>\n\n<l>abādhāt aduṣṭakāraṇa janyatvācca nāvastutvaṃ | KapSs_1.79 |</l>\n<p>(śūnyasya jagatkāraṇatāyāḥ,jagataḥ śūnyatāyāśca khaṇḍanaṃ)</p>\n\n<l>bhāve tadyogena tatsiddhiḥ, abhāve tadabhāvāt kutastarāṃ tatsiddhiḥ | KapSs_1.80 |</l>\n<p>(śūnyasya jagatkāraṇatāyāḥ,jagataḥ śūnyatāyāśca khaṇḍanaṃ)</p>\n\n<l>na karmaṇa upādānatvāyogāt | KapSs_1.81 |</l>\n<p>(karmaṇāṃ jagadapādānātā nirāsaḥ)</p>\n\n<l>nānuśravikādapi tatsiddhiḥ, sādhyatvenā'vṛttiyogādapuruṣārthatvaṃ | KapSs_1.82 |</l>\n<p>(laukika vaidika karmaṇāṃ paramapuruṣārthahetutvakhaṇḍanaṃ)</p>\n\n<l>tatra prāptivivekasya anāvṛttiśrutiḥ | KapSs_1.83 |</l>\n<p>(laukika vaidika karmaṇāṃ paramapuruṣārthahetutvakhaṇḍanaṃ)\n<l>duḥkhādduḥkhaṃ jalabhiṣekavanna jāḍyavimokaḥ | KapSs_1.84 |</l>\n(laukika vaidika karmaṇāṃ paramapuruṣārthahetutvakhaṇḍanaṃ)</p>\n\n<l>kāmye 'kāmyepi sādhyatvāviśeṣāt | KapSs_1.85 |</l>\n<p>(laukika vaidika karmaṇāṃ paramapuruṣārthahetutvakhaṇḍanaṃ)</p>\n\n<l>vijamuktasya bandhadhvaṃsamātraṃ, paraṃ na samānatvaṃ | KapSs_1.86 |</l>\n<p>(laukika vaidika karmaṇāṃ paramapuruṣārthahetutvakhaṇḍanaṃ)\n<l>dvayorekatarasyavāpyasannikṛṣṭārthaparicchittiḥ pramā, tatsādhakatamaṃ yattattrividhaṃ pramāṇaṃ | KapSs_1.87 |</l>\n(pramā svarūpaṃ, pramāṇeyattā ca)</p>\n\n<l>tatsiddhau sarvasiddheḥ nādhikyasiddhiḥ | KapSs_1.88 |</l>\n<p>(pramā svarūpaṃ, pramārṇayattāca)</p>\n\n<l>yat saṃbaddhaṃ sat tadākārollekhi vijñānaṃ tat pratyakṣaṃ | KapSs_1.89 |</l>\n<p>(pratyakṣalakṣaṇaṃ)</p>\n\n<l>yogināmabāhyapratyakṣatvāt na doṣaḥ | KapSs_1.90 |</l>\n<p>(pratyakṣalakṣaṇaṃ)</p>\n\n<l>līnavastulabdhātiśayasambandhādvādoṣaḥ | KapSs_1.91 |</l>\n<p>(pratyakṣalakṣaṇaṃ)</p>\n\n<l>īśvarāsiddheḥ | KapSs_1.92 |</l>\n<p>(tadaṅgatayā īśvarasattā nirāsaḥ)</p>\n\n<l>muktāmuktayoḥ atyatarābhāvānna tatsiddhiḥ | KapSs_1.93 |</l>\n<p>(tadaṅgatayā īśvarasattā nirāsaḥ)</p>\n\n<l>ubhayathāpyasatkaratvaṃ | KapSs_1.94 |</l>\n<p>(tadaṅgatayā īśvarasattā nirāsaḥ)</p>\n\n<l>muktātmanaḥ praśaṃsā upāsā siddhasya vā | KapSs_1.95 |</l>\n<p>(tadaṅgatayā īśvarasattā nirāsaḥ)</p>\n\n<l>tatsannidhānāt adhiṣṭhātṛtvaṃ maṇivat | KapSs_1.96 |</l>\n<p>(tadaṅgatayā īśvarasattā nirāsaḥ)</p>\n\n<l>viśeṣakāryeṣvapi jīvānāṃ | KapSs_1.97 |</l>\n<p>(tadaṅgatayā īśvarasattā nirāsaḥ)</p>\n\n<l>siddharūpa boddhṛtvāt vākyārthopadeśaḥ | KapSs_1.98 |</l>\n<p>(tadaṅgatayā īśvarasattā nirāsaḥ)</p>\n\n<l>antaḥ karaṇasya tadujjvalitatvāt lohavat adhiṣṭhātṛtvaṃ | KapSs_1.99 |</l>\n<p>(antaḥ karaṇasyaiva mukhyamadhiṣṭhānatvaṃ)</p>\n\n<l>pratibandhadṛśaḥ pratibaddhajñānamanumānaṃ | KapSs_1.100 |</l>\n<p>(anumāna lakṣaṇaṃ)</p>\n\n<l>āptopadeśaḥ śabdaḥ | KapSs_1.101 |</l>\n<p>(śabda lakṣaṇaṃ)</p>\n\n<l>ubhayasiddhiḥ pramāṇāttadupadeśaḥ | KapSs_1.102 |</l>\n<p>(pramāṇasvarūpavivecana phalaṃ)</p>\n\n<l>sāmānyato dṛṣṭādubhayasiddhiḥ | KapSs_1.103 |</l>\n<p>(sāmānyatodṛṣṭarūpānumānaviśeṣanirūpaṇaṃ)</p>\n\n<l>cidavasāno bhogaḥ | KapSs_1.104 |</l>\n<p>(nirduṣṭaṃ pramāsvarūpaṃ)</p>\n\n<l>akarturapi phalopabhogo 'nnādyavat | KapSs_1.105 |</l>\n<p>(kartṛtvaphalabhogayoḥ vaiyadhikaraṇyaśaṅkāyāḥ samādhānaṃ)</p>\n\n<l>avivekādvā tatsiddheḥ kartuḥ phalāvagamaḥ | KapSs_1.106 |</l>\n<p>(kartṛtvaphalabhogayoḥ vaiyadhikaraṇyaśaṅkāyāḥ samādhānaṃ)</p>\n\n<l>nobhayaṃ ca tatvākhyāne | KapSs_1.107 |</l>\n<p>(prakṛtyāderindriyāviṣayatvopādhayaḥ)</p>\n\n<l>viṣayo 'viṣayo 'pyatidūrāderhānopādānābhyāmindriyasya | KapSs_1.108 |</l>\n<p>(prakṛtyāderindriyāviṣayatvopādhayaḥ)</p>\n\n<l>saukṣmyāttadanupalarubdhiḥ | KapSs_1.109 |</l>\n<p>(prakṛtyāderindriyāviṣayatvopādhayaḥ)</p>\n\n<l>kāryadarśanāttadupalabdheḥ | KapSs_1.110 |</l>\n<p>(prakṛtyāderindriyāviṣayatvopādhayaḥ)</p>\n\n<l>vādivipratipatteḥ tadasiddhiriti cet | KapSs_1.111 |</l>\n<p>(satkāryavāda nirūpaṇaṃ), pū</p>\n\n<l>tathāpyekataradṛṣṭyā ekatarasiddheḥ nāpalāpaḥ | KapSs_1.112 |</l>\n<p>(satkāryavāda nirūpaṇaṃ), si</p>\n\n<l>trividhavirodhāpatteśca | KapSs_1.113 |</l>\n<p>(satkāryavāda nirūpaṇaṃ)</p>\n\n<l>nāsadutpādo nṛśṛṅgavat | KapSs_1.114 |</l>\n<p>(asatkāryavādanirākaraṇaṃ)</p>\n\n<l>upādānaniyamāt | KapSs_1.115 |</l>\n<p>(asatkāryavādanirākaraṇaṃ)</p>\n\n<l>sarvatra sarvadā sarvāsambhavāt | KapSs_1.116 |</l>\n<p>(asatkāryavādanirākaraṇaṃ)</p>\n\n<l>śaktasya śakyakaraṇāt | KapSs_1.117 |</l>\n<p>(asatkāryavādanirākaraṇaṃ)</p>\n\n<l>kāraṇabhāvācca | KapSs_1.118 |</l>\n<p>(asatkāryavādanirākaraṇaṃ)</p>\n\n<l>na bhāve bhāvayogaścet | KapSs_1.119 |</l>\n<p>(sataḥ kāryatvopapattiḥ), pū</p>\n\n<l>nābhivyaktinibandhanau vyavahārāvyavahārau | KapSs_1.120 |</l>\n<p>(sataḥ kāryatvopapattiḥ), si</p>\n\n<l>nāśaḥ kāraṇalayaḥ | KapSs_1.121 |</l>\n<p>(nāśasvarūpaṃ)</p>\n\n<l>pāramparyato 'nveṣaṇā bījāṅkuravat | KapSs_1.122 |</l>\n<p>(abhivyaktipakṣe anavasthāparihāraḥ)</p>\n\n<l>utpattivadadoṣaḥ | KapSs_1.123 |</l>\n<p>(abhivyaktipakṣe anavasthāparihāraḥ)\n<l>hetumadanityamavyāpi sakriyamanekamāśritaṃ liṅgaṃ | KapSs_1.124 |</l>\n(kāryasvarūpaṃ)</p>\n\n<l>āñjasyādabhedatovā guṇasāmānyādeḥ tatsiddhiḥ pradhānavyapadeśādvā | KapSs_1.125 |</l>\n<p>(kāryasvarūpaṃ)</p>\n\n<l>triguṇācetanatvādi dvayoḥ | KapSs_1.126 |</l>\n<p>(kāryakāraṇayoḥ sādharmyavaidharmye)</p>\n\n<l>prītyaprītiviṣādādyaiḥ guṇānāṃ anyonyaṃ vaidharmyaṃ | KapSs_1.127 |</l>\n<p>(kāryakāraṇayoḥ sādharmyavaidharmye)</p>\n\n<l>ladhvaidi dharmaiḥ sādharmyaṃ ca guṇānāṃ | KapSs_1.128 |</l>\n<p>(kāryakāraṇayoḥ sādharmyavaidharmye)</p>\n\n<l>ubhayānyatvāt kāryatvaṃ mahadāderghaṭādivat | KapSs_1.129 |</l>\n<p>(mahadādeḥ kāryatvopapattiḥ)</p>\n\n<l>parimāṇāt | KapSs_1.130 |</l>\n<p>(mahadādeḥ kāryatvopapattiḥ)</p>\n\n<l>samanvayāt | KapSs_1.131 |</l>\n<p>(mahadādeḥ kāryatvopapattiḥ)</p>\n\n<l>śaktitaśceti | KapSs_1.132 |</l>\n<p>(mahadādeḥ kāryatvopapattiḥ)</p>\n\n<l>taddhāne prakṛtiḥ puruṣo vā | KapSs_1.133 |</l>\n<p>(mahadādeḥ kāryatvopapattiḥ)</p>\n\n<l>tayoranyatve tucchatvaṃ | KapSs_1.134 |</l>\n<p>(mahadādeḥ kāryatvopapattiḥ)</p>\n\n<l>kāryātkāraṇānumānaṃ tatsāhityāt | KapSs_1.135 |</l>\n<p>(kāryaiḥ kāraṇānumānavidhiḥ)</p>\n\n<l>avyaktaṃ triguṇālliṅgāt | KapSs_1.136 |</l>\n<p>(kāryebhyaḥ prakṛteḥ vaidharmyaṃ)</p>\n\n<l>tatkāryatastatsiddhernāpalāpaḥ | KapSs_1.137 |</l>\n<p>(kāryebhyaḥ prakṛteḥ vaidharmyaṃ)</p>\n\n<l>sāmānyena vivādābhāvāt dharmavanna sādhanaṃ | KapSs_1.138 |</l>\n<p>(puruṣāstitva sādhanaṃ)</p>\n\n<l>śarīrādivyatiriktaḥ pumān | KapSs_1.139 |</l>\n<p>(puruṣāstitva sādhanaṃ)</p>\n\n<l>saṃhataparārthatvāt | KapSs_1.140 |</l>\n<p>(puruṣāstitva sādhanaṃ)</p>\n\n<l>triguṇādiviparyayāt | KapSs_1.141 |</l>\n<p>(puruṣāstitva sādhanaṃ)</p>\n\n<l>adhiṣṭhānācceti | KapSs_1.142 |</l>\n<p>(puruṣāstitva sādhanaṃ)</p>\n\n<l>bhotṛbhāvāt | KapSs_1.143 |</l>\n<p>(puruṣāstitva sādhanaṃ)</p>\n\n<l>kaivalyārthaṃ pravṛtteśca | KapSs_1.144 |</l>\n<p>(puruṣāstitva sādhanaṃ)</p>\n\n<l>jaḍaprakāśāyogātprakāśaḥ | KapSs_1.145 |</l>\n<p>(puruṣasya prakāśasvarūpatvaṃ)</p>\n\n<l>nirguṇatvānnaciddharmā | KapSs_1.146 |</l>\n<p>(prakāśātmanoḥ dharmadharmibhāva nirākaraṇaṃ)</p>\n\n<l>śrutyā siddhasya nāpalāpastatpratyakṣabodhāt | KapSs_1.147 |</l>\n<p>(prakāśātmanoḥ dharmadharmibhāva nirākaraṇaṃ)</p>\n\n<l>suṣuptyādyasākṣitvaṃ | KapSs_1.148 |</l>\n<p>(prakāśātmanoḥ dharmadharmibhāva nirākaraṇaṃ)</p>\n\n<l>janmāduvyavasthātaḥ puruṣabahutvaṃ | KapSs_1.149 |</l>\n<p>(puruṣabahutva sādhanaṃ)</p>\n\n<l>upādhibhede 'pyekasya nānāyogaḥ ākāśasyeva ghaṭādibhiḥ | KapSs_1.150 |</l>\n<p>(puruṣabahutva sādhanaṃ)</p>\n\n<l>upādhirbhidyate na tu tadvān | KapSs_1.151 |</l>\n<p>(puruṣabahutva sādhanaṃ)</p>\n\n<l>evamekatvena parivartamānasya na viruddha dharmādhyāsaḥ | KapSs_1.152 |</l>\n<p>(puruṣabahutva sādhanaṃ)</p>\n\n<l>anyadharmatve 'pi nāropāttatsiddhirekatvāt | KapSs_1.153 |</l>\n<p>(puruṣabahutva sādhanaṃ)</p>\n\n<l>nādvaitaśrutivirodho jātiparatvāt | KapSs_1.154 |</l>\n<p>(ātmaikyavādopapattiḥ)</p>\n\n<l>viditabandhakāraṇasya dṛṣṭyātadrūpaṃ | KapSs_1.155 |</l>\n<p>(ātmaikyavādopapattiḥ)</p>\n\n<l>nāndhādṛṣṭyā cakṣuṣmatāmanupalambhaḥ | KapSs_1.156 |</l>\n<p>(ātmaikyavādopapattiḥ)</p>\n\n<l>vāmadevādirmukto nādvaitaṃ | KapSs_1.157 |</l>\n<p>(ātmaikyavādopapattiḥ)</p>\n\n<l>anādāvadyāvadabhāvādbhaviṣyadapyevaṃ | KapSs_1.158 |</l>\n<p>(ātmaikyavādopapattiḥ)</p>\n\n<l>idīnīmiva sarvatra nātyantocchedaḥ | KapSs_1.159 |</l>\n<p>(ātmaikyavādopapattiḥ)</p>\n\n<l>vyāvṛttobhayarūpaḥ | KapSs_1.160 |</l>\n<p>(ātmanāṃ sadaikarūpatvaṃ)\n<l>sākṣātsambandhātsākṣitvaṃ | KapSs_1.161 |</l>\n(ātmanāṃ sadaikarūpatvaṃ)</p>\n\n<l>nityamuktatvaṃ | KapSs_1.162 |</l>\n<p>(ātmanāṃ sadaikarūpatvaṃ)</p>\n\n<l>audāsīnyaṃ ceti | KapSs_1.163 |</l>\n<p>(ātmanāṃ sadaikarūpatvaṃ)</p>\n\n<l>uparāgātkartṛtvaṃ citsānnidhyāt citsānnidhyāt | KapSs_1.164 |</l>\n<p>(vastutattvaviparītataya puruṣe kartṛtāyāḥ buddhau jñātṛtāyāśca bhāne hetuḥ), pradhānakārya</p>\n\n<l>vimuktamokṣārthaṃ svārthaṃ vā pradhānasya | KapSs_2.1 |</l>\n<p>(prakṛteḥ jagatsṛṣṭau nidānabhūtāḥ aṃśāḥ)</p>\n\n<l>viraktasya tatsiddheḥ | KapSs_2.2 |</l>\n<p>(prakṛteḥ jagatsṛṣṭau nidānabhūtāḥ aṃśāḥ)</p>\n\n<l>na śravaṇamātrāttatsiddhiḥ anādivāsanāyāḥ balavattvāt | KapSs_2.3 |</l>\n<p>(prakṛteḥ jagatsṛṣṭau nidānabhūtāḥ aṃśāḥ)</p>\n\n<l>bahubhṛtyavadvā pratyekaṃ | KapSs_2.4 |</l>\n<p>(prakṛteḥ jagatsṛṣṭau nidānabhūtāḥ aṃśāḥ)</p>\n\n<l>prakṛtivāstave ca puruṣasyādhyāsasiddhiḥ | KapSs_2.5 |</l>\n<p>(puruṣe sraṣṭṛtvanirākaraṇaṃ)</p>\n\n<l>kāryatastatsiddheḥ | KapSs_2.6 |</l>\n<p>(puruṣe sraṣṭṛtvanirākaraṇaṃ)</p>\n\n<l>cetanoddeśānniyamaḥ kaṇṭakamokṣavat | KapSs_2.7 |</l>\n<p>(puruṣe sraṣṭṛtvanirākaraṇaṃ)</p>\n\n<l>anyayoge 'pi tātsiddhirnāñjasyenāyodāhavat | KapSs_2.8 |</l>\n<p>(puruṣe sraṣṭṛtvanirākaraṇaṃ)</p>\n\n<l>rāgavirāgayoḥ yogaḥ sṛṣṭiśca | KapSs_2.9 |</l>\n<p>(sṛṣṭiṃ prati mukhyaṃ nimittakāraṇaṃ)\n<l>mahadādikrameṇa pañcabhūtānāṃ | KapSs_2.10 |</l>\n(puruṣamuktinimittā mahadādisṛṣṭiḥ)</p>\n\n<l>ātmārthatvātsṛṣṭeḥ naiṣāmātmārtha ārambhaḥ | KapSs_2.11 |</l>\n<p>(puruṣamuktinimittā mahadādisṛṣṭiḥ)</p>\n\n<l>dikkālāvākāśādibhyaḥ | KapSs_2.12 |</l>\n<p>(dikkālayoḥ sṛṣṭiḥ)</p>\n\n<l>adhyavasāyo buddhiḥ | KapSs_2.13 |</l>\n<p>(mahattatva svarūpa kāryādiḥ)</p>\n\n<l>tatkāryaṃ dharmādi | KapSs_2.14 |</l>\n<p>(mahattatva svarūpa kāryādiḥ)</p>\n\n<l>mahaduparāgādviparītaṃ | KapSs_2.15 |</l>\n<p>(mahattatva svarūpa kāryādiḥ)</p>\n\n<l>abhimāno 'haṅkāraḥ | KapSs_2.16 |</l>\n<p>(ahaṅkāratatvasvarūpakāryādiḥ)</p>\n\n<l>ekādaśa pañcatanmātraṃ tatkāryaṃ | KapSs_2.17 |</l>\n<p>(ahaṅkāratatvasvarūpakāryādiḥ)</p>\n\n<l>sātvikaṃ ekādaśakaṃ pravartate vaikṛtādahaṅkārāt | KapSs_2.18 |</l>\n<p>(ahaṅkāratatvasvarūpakāryādiḥ)</p>\n\n<l>karmendriya buddhīndriyairāntaramekādaśakaṃ | KapSs_2.19 |</l>\n<p>(indriyāṇāṃ svarūpaṃ)</p>\n\n<l>āhaṅkārikatvaśruteḥ na bhautikāni | KapSs_2.20 |</l>\n<p>(indriyāṇāṃ svarūpaṃ)</p>\n\n<l>devatālayaśrutirnārambhakasya | KapSs_2.21 |</l>\n<p>(indriyāṇāṃ svarūpaṃ)</p>\n\n<l>tadutpattiśrutervināśadarśanācca | KapSs_2.22 |</l>\n<p>(indriyāṇāṃ anityatā)</p>\n\n<l>atīndriyaṃ indriyaṃ bhrāntānāmadhiṣṭhāne | KapSs_2.23 |</l>\n<p>(golakānāmevendriyatva nirākaraṇaṃ)</p>\n\n<l>śaktibhede 'pi bhedasiddhau naikatvaṃ | KapSs_2.24 |</l>\n<p>(ekendriyavādanirāsaḥ)</p>\n\n<l>na kalpanāvirodhaḥ pramāṇadṛṣṭasya | KapSs_2.25 |</l>\n<p>(ekendriyavādanirāsaḥ)</p>\n\n<l>ubhayātmakaṃ ca manaḥ | KapSs_2.26 |</l>\n<p>(manasaḥ jñānakarmobhayātmakatvaṃ)</p>\n\n<l>guṇapariṇāmabhedānnānātvamavasthāvat | KapSs_2.27 |</l>\n<p>(manasaḥ jñānakarmobhayātmakatvaṃ)</p>\n\n<l>rūpādirasamalānta ubhayoḥ | KapSs_2.28 |</l>\n<p>(indriyāṇāṃ viṣayāḥ)</p>\n\n<l>draṣṭṛtvādirātmanaḥ karaṇatvamindriyāṇāṃ | KapSs_2.29 |</l>\n<p>(indriyāṇāṃ ātmokārakatvaṃ)</p>\n\n<l>trayāṇāṃ svālakṣaṇyaṃ | KapSs_2.30 |</l>\n<p>(antaḥkaraṇatrayasya asādhāraṇyaḥ sādhāraṇyaśca vṛttayaḥ)</p>\n\n<l>sāmānyakaraṇavṛttiḥ prāṇādyāḥ vāyavaḥ pañca | KapSs_2.31 |</l>\n<p>(antaḥkaraṇatrayasya asādhāraṇyaḥ sādhāraṇyaścavṛttayaḥ)</p>\n\n<l>kramaśo 'kramaśaścendriyavṛttiḥ | KapSs_2.32 |</l>\n<p>(indriyavṛtteḥ kramikatvaniyamābhāvaḥ)</p>\n\n<l>vṛttayaḥ pañcatayyaḥ kliṣṭākliṣṭāḥ | KapSs_2.33 |</l>\n<p>(pañcavidhāḥ dhīvṛttayaḥ)\n<l>tannivṛttāvupaśāntoparāgaḥ svasthaḥ | KapSs_2.34 |</l>\n(vṛttyupasaṃhāradaśāyāmeva puruṣasya svarūpe 'vasthitiḥ)</p>\n\n<l>kusumavacca maṇiḥ | KapSs_2.35 |</l>\n<p>(vṛttyupasaṃhāradaśāyāmeva puruṣasya svarūpe 'vasthitiḥ)</p>\n\n<l>puruṣārthaṃ karaṇodbhavo 'pyadṛṣṭollāsāt | KapSs_2.36 |</l>\n<p>(indriyapravṛttyupādhiḥ)</p>\n\n<l>dhenuvadvatsāya | KapSs_2.37 |</l>\n<p>(indriyapravṛttyupādhiḥ)</p>\n\n<l>karaṇaṃ trayodaśāvidhaṃ avāntarabhedāt | KapSs_2.38 |</l>\n<p>(karaṇānāṃ trayodaśatvaṃ)</p>\n\n<l>indriyeṣu sādhakatamatvaguṇayogāt kuṭhāravat | KapSs_2.39 |</l>\n<p>(karaṇānāṃ trayodaśatvaṃ)</p>\n\n<l>dvayoḥ pradhānaṃ mano lokavat bhṛtyavargeṣu | KapSs_2.40 |</l>\n<p>(karaṇeṣu gauṇamukhyabhāvavyavasthā)</p>\n\n<l>avyabhicārāt | KapSs_2.41 |</l>\n<p>(karaṇeṣu gauṇamukhyabhāvavyavasthā)</p>\n\n<l>tathāśeṣasaṃskārādhāratvāt | KapSs_2.42 |</l>\n<p>(karaṇeṣu gauṇamukhyabhāvavyavasthā)</p>\n\n<l>smṛtyānumānācca | KapSs_2.43 |</l>\n<p>(karaṇeṣu gauṇamukhyabhāvavyavasthā)</p>\n\n<l>sambhavenna svataḥ | KapSs_2.44 |</l>\n<p>(karaṇeṣu gauṇamukhyabhāvavyavasthā)</p>\n\n<l>āpekṣiko guṇapradhānabhāvaḥ kriyāviśeṣāt | KapSs_2.45 |</l>\n<p>(karaṇeṣu gauṇamukhyabhāvavyavasthā)</p>\n\n<l>tatkarmārjitatvāt tadarthamabhiceṣṭā lokavat | KapSs_2.46 |</l>\n<p>(karaṇeṣu gauṇamukhyabhāvavyavasthā)</p>\n\n<l>samānakarmayoge buddheḥ prādhānyaṃ lokavallokavat | KapSs_2.47 |</l>\n<p>(karaṇeṣu gauṇamukhyabhāvavyavasthā)</p>\n\n<p>vairāgyādhyā</p>\n\n<l>aviśeṣāt viśeṣārambhaḥ | KapSs_3.1 |</l>\n<p>(pañcatanmātrebhyaḥ saṃsṛtibījasthūlasṛṣṭiḥ)</p>\n\n<l>tasmāccharīrasya | KapSs_3.2 |</l>\n<p>(pañcatanmātrebhyaḥ saṃsṛtibījasthūlasṛṣṭiḥ)</p>\n\n<l>tadījāt saṃsṛtiḥ | KapSs_3.3 |</l>\n<p>(pañcatanmātrebhyaḥ saṃsṛtibījasthūlasṛṣṭiḥ)</p>\n\n<l>āvivekācca pravartanamaviśeṣāṇāṃ | KapSs_3.4 |</l>\n<p>(saṃsṛteḥ vivekaparyantatvaṃ)\n<l>upabhogāditarasya | KapSs_3.5 |</l>\n(saṃsṛteḥ vivekaparyantatvaṃ)</p>\n\n<l>samprati parimukto dvābhyāṃ | KapSs_3.6 |</l>\n<p>(saṃsṛteḥ vivekaparyantatvaṃ)</p>\n\n<l>mātāpitṛjaṃ sthūlaṃ prāyaśaḥ itaranna tathā | KapSs_3.7 |</l>\n<p>(sthūlanadinara śarīrayoḥ bhedaḥ)</p>\n\n<l>pūrvotpattestatkāryatvaṃ bhogādekasya netarasya | KapSs_3.8 |</l>\n<p>(sthūlanadinara śarīrayoḥ bhedāḥ)</p>\n\n<l>saptadaśaikaṃ liṅgaṃ | KapSs_3.9 |</l>\n<p>(liṅgaśarīraṃ tatkāryaṃ ca)</p>\n\n<l>vyaktibhedaḥ karmaviśeṣāt | KapSs_3.10 |</l>\n<p>(liṅgaśarīraṃ tatkāryaṃ ca)</p>\n\n<l>tadadhiṣṭhānāśraye dehe tadvādattadvādaḥ | KapSs_3.11 |</l>\n<p>(liṅgaśarīrādhiṣṭhānasūkṣmadehāśrayatvaṃ sthūladehasya)</p>\n\n<l>na svātantryāttadṛte chāyāvaccitravacca | KapSs_3.12 |</l>\n<p>(liṅgaśarīrādhiṣṭhānasūkṣmaśarīrasattvāvaśyakatā)</p>\n\n<l>mūrtatve 'pi na saṅghātayogāt taraṇivat | KapSs_3.13 |</l>\n<p>(liṅgaśarīrādhiṣṭhānasūkṣmaśarīrasattvāvaśyakatā)</p>\n\n<l>aṇuparimāṇaṃ tatkṛtiśruteḥ | KapSs_3.14 |</l>\n<p>(liṅgaśarīraparimāṇaṃ)</p>\n\n<l>tadannamayatvaśruteśca | KapSs_3.15 |</l>\n<p>(liṅgaśarīraparimāṇaṃ)</p>\n\n<l>puruṣārthaṃ saṃsṛtiḥ liṅgānāṃ sūpakāravadrājñaḥ | KapSs_3.16 |</l>\n<p>(liṅgaśarīrasaṃsṛteḥ puruṣārthatvaṃ)</p>\n\n<l>pāñcabhautiko dehaḥ | KapSs_3.17 |</l>\n<p>(sthūlaśarīrasvarupaviṣaye mata bhedāḥ)</p>\n\n<l>cāturbhautikamityeke | KapSs_3.18 |</l>\n<p>(caitanyasya bhūtadharmatvā bhāvaḥ)</p>\n\n<l>aikabhautikamityapare | KapSs_3.19 |</l>\n<p>(caitanyasya bhūtadharmatvā bhāvaḥ)</p>\n\n<l>na sāṃsiddhikaṃ caitanyaṃ pratyekādṛṣṭeḥ | KapSs_3.20 |</l>\n<p>(caitanyasya bhūtadharmatvā bhāvaḥ)</p>\n\n<l>prapañcamaraṇādyabhāvaśca | KapSs_3.21 |</l>\n<p>(caitanyasya bhūtadharmatvā bhāvaḥ)</p>\n\n<l>madaśaktivaccet pratyekaparidṛṣṭe sāṃhatye tadudbhavaḥ | KapSs_3.22 |</l>\n<p>(caitanyasya bhūtadharmatvā bhāvaḥ)</p>\n\n<l>jñānānmuktiḥ | KapSs_3.23 |</l>\n<p>(jñānaviparyayābhyāṃ muktibandhau)</p>\n\n<l>bandho viparyayāt | KapSs_3.24 |</l>\n<p>(jñānaviparyayābhyāṃ muktibandhau)</p>\n\n<l>niyatakāraṇatvānna samuccayavikalpau | KapSs_3.25 |</l>\n<p>(tatvajñānamātrasya muktihetutvaṃ)</p>\n\n<l>svapnajāgarābhyāmiva māyikāmāyikābhyāṃ nobhayormuktiḥ puruṣasya | KapSs_3.26 |</l>\n<p>(tatvajñānamātrasya muktihetutvaṃ)</p>\n\n<l>itarasyāpi nātyantikaṃ | KapSs_3.27 |</l>\n<p>(upāsanātmakajñānasya muktihetutvābhāvaḥ)</p>\n\n<l>saṅkalpite 'pyevaṃ | KapSs_3.28 |</l>\n<p>(upāsanātmakajñānasya muktihetutvābhāvaḥ)</p>\n\n<l>bhāvanopacayāt śuddhasya sarvaṃ prakṛtivat | KapSs_3.29 |</l>\n<p>(upāsanāphalaṃ)</p>\n\n<l>rāgopahatiḥ dhyānaṃ | KapSs_3.30 |</l>\n<p>(dhyānasya muktisādhanajñānasādhanatvaṃ)</p>\n\n<l>vṛttinirodhāt tatsiddhiḥ | KapSs_3.31 |</l>\n<p>(dhyānasiddhyupāyaḥ)</p>\n\n<l>dhāraṇāsanasvakarmaṇā tatsiddhiḥ | KapSs_3.32 |</l>\n<p>(dhyānasādhanāni, teṣāṃ lakṣaṇāni ca)</p>\n\n<l>nirodhaḥ chardividhāraṇābhyāṃ | KapSs_3.33 |</l>\n<p>(dhyānasādhanāni, teṣāṃ lakṣaṇāni ca)</p>\n\n<l>sthirasukhamāsanaṃ | KapSs_3.34 |</l>\n<p>(dhyānasādhanāni, teṣāṃ lakṣaṇāni ca)</p>\n\n<l>svakarma svāśramavihitakarmānuṣṭhānaṃ | KapSs_3.35 |</l>\n<p>(dhyānasādhanāni, teṣāṃ lakṣaṇāni ca)</p>\n\n<l>vairāgyāt abhyāsācca | KapSs_3.36 |</l>\n<p>(mukhyādhikāriṇaḥ yamādipañcakāpekṣābhāvaḥ)</p>\n\n<l>viparyayabhedāḥ pañca | KapSs_3.37 |</l>\n<p>(bandhahetuviparyayavibhāgaḥ)</p>\n\n<l>aśaktiraṣṭaviśatidhā tu | KapSs_3.38 |</l>\n<p>(viparyayahetūnāṃ aśaktīnāṃ bhedāḥ)</p>\n\n<l>tuṣṭirnavadhā | KapSs_3.39 |</l>\n<p>(buddhyaśakti saṃpādakayoḥ tuṣṭisiddhyoḥ vibhāgaḥ)</p>\n\n<l>siddhiraṣṭadhā | KapSs_3.40 |</l>\n<p>(buddhyaśakti saṃpādakayoḥ tuṣṭisiddhyoḥ vibhāgaḥ)</p>\n\n<l>avāntarabhedāḥ pūrvavat | KapSs_3.41 |</l>\n<p>(viparyayāśaktituṣṭisiddhīnāṃ kiñcidvivaraṇaṃ)\n<l>evamitarasyāḥ | KapSs_3.42 |</l>\n(viparyayāśaktituṣṭisiddhīnāṃ kiñcidvivaraṇaṃ)</p>\n\n<l>ādhyatmikādi bhedāt navadhā tuṣṭiḥ | KapSs_3.43 |</l>\n<p>(viparyayāśaktituṣṭisiddhīnāṃ kiñcidvivaraṇaṃ)</p>\n\n<l>ūhādibhiḥ siddhiraṣṭadhā | KapSs_3.44 |</l>\n<p>(viparyayāśaktituṣṭisiddhīnāṃ kiñcidvivaraṇaṃ)</p>\n\n<l>netarāditarahānena vinā | KapSs_3.45 |</l>\n<p>(tapa ādi siddheḥ tāttvikasiddhitvābhāvaḥ)</p>\n\n<l>daivādiprabhedā | KapSs_3.46 |</l>\n<p>(daivādisṛṣṭiprabhedāḥ tadavadhayaśca)</p>\n\n<l>ābrahmastambaparyantaṃ tatkṛte sṛṣṭiḥ āvivekāt | KapSs_3.47 |</l>\n<p>(daivādisṛṣṭiprabhedāḥ tadavadhayaśca)</p>\n\n<l>ūrdhvaṃ satvaviśālā | KapSs_3.48 |</l>\n<p>(guṇaprabhedena sṛṣṭibhedāḥ)</p>\n\n<l>tamoviśālāmūlataḥ | KapSs_3.49 |</l>\n<p>(guṇaprabhedena sṛṣṭibhedāḥ)</p>\n\n<l>madhye rajoviśālā | KapSs_3.50 |</l>\n<p>(guṇaprabhedena sṛṣṭibhedāḥ)</p>\n\n<l>karmavaicitryāt pradhānaceṣṭā garbhadāsavat | KapSs_3.51 |</l>\n<p>(vicitrasṛṣṭīnāṃ nimittaṃ)</p>\n\n<l>āvṛttisttatrāpyuttarottarayogāddheyaḥ | KapSs_3.52 |</l>\n<p>(āmukti sṛṣṭīnāṃ heyatvaṃ)</p>\n\n<l>samānaṃ jarāmaraṇādinaṃ duḥkhaṃ | KapSs_3.53 |</l>\n<p>(āmukti sṛṣṭīnāṃ heyatvaṃ)</p>\n\n<l>na kāraṇalayāt kṛtakṛtyatā magnavadutthānāt | KapSs_3.54 |</l>\n<p>(prakṛtilayasyāpi ātyantikamuktirūpatvābhāvaḥ)</p>\n\n<l>akāryatve 'pi tadyogaḥ pāravaśyāt | KapSs_3.55 |</l>\n<p>(prakṛtilayasyāpi ātyantikamuktirūpatvābhāvaḥ)</p>\n\n<l>sa hi sarvavit sarvakartā | KapSs_3.56 |</l>\n<p>(prakṛtilayasyāpi ātyantikamuktirūpatvābhāvaḥ)</p>\n\n<l>īdṛśeśvarasiddhiḥ siddhā | KapSs_3.57 |</l>\n<p>(prakṛtilīnasyaiva janyeśvaratvaṃ)</p>\n\n<l>pradhānasṛṣṭiḥ parārthaṃ svato 'pyabhoktṛtvāt | KapSs_3.58 |</l>\n<p>(pradhānakartṛkasṛṣṭeḥ upapāttiḥ prayojanaṃ ca)</p>\n\n<l>uṣṭrakuṅkumavahanavat | KapSs_3.59 |</l>\n<p>(pradhānakartṛkasṛṣṭeḥ upapāttiḥ prayojanaṃ ca)</p>\n\n<l>acetanatve 'pi kṣīravacceṣṭitaṃ pradhānasya | KapSs_3.60 |</l>\n<p>(pradhānakartṛkasṛṣṭeḥ upapāttiḥ prayojanañca)</p>\n\n<l>karmavat dṛṣṭervā kālādeḥ | KapSs_3.61 |</l>\n<p>(pradhānakartṛkasṛṣṭeḥ upapāttiḥ prayojanañca)</p>\n\n<l>svabhāvācceṣṭitamanabhisandhānāt bhṛtyavat | KapSs_3.62 |</l>\n<p>(pradhānakartṛkasṛṣṭeḥ upapāttiḥ prayojanañca)</p>\n\n<l>karmākṛṣṭervānāditaḥ | KapSs_3.63 |</l>\n<p>(pradhānakartṛkasṛṣṭeḥ upapāttiḥ prayojanañca)</p>\n\n<l>viviktabodhāt sṛṣṭinivṛttiḥ pradhānasya sūdavat pāke | KapSs_3.64 |</l>\n<p>(sṛṣṭinivṛttihetuḥ)</p>\n\n<l>itaraitaravattaddoṣāt | KapSs_3.65 |</l>\n<p>(sṛṣṭinivṛttihetuḥ)</p>\n\n<l>dvayorekatasya vaudāsīnyamapavargaḥ | KapSs_3.66 |</l>\n<p>(sṛṣṭinivṛttihetuḥ)</p>\n\n<l>anyasṛṣṭyuparāge 'pi na virajya (ma) te prabuddharajjutatvasyevoragaḥ | KapSs_3.67 |</l>\n<p>(sṛṣṭiviśeṣanivṛtteḥ sṛṣṭyantarapravṛttyupaghātakatvābhāvaḥ)</p>\n\n<l>karmanimittayogācca | KapSs_3.68 |</l>\n<p>(sṛṣṭiviśeṣanivṛtteḥ sṛṣṭyantarapravṛttyupaghātakatvībhāvaḥ)</p>\n\n<l>nairapekṣye 'pi prakṛtyupakāre 'viveko nimittaṃ | KapSs_3.69 |</l>\n<p>(prakṛtipravṛttinivṛttyoḥ niyāmakopapādanaṃ)</p>\n\n<l>nartakīvat pravṛttasyāpi nivṛttiḥ cāritārthyāt | KapSs_3.70 |</l>\n<p>(prakṛtipravṛttinivṛttyoḥ niyāmakopapādanaṃ)</p>\n\n<l>doṣabodhe 'pi nopasarpaṇaṃ pradhānasya kulavadhūvat | KapSs_3.71 |</l>\n<p>(prakṛtipravṛttinivṛttyoḥ niyāmakopapādanaṃ)</p>\n\n<l>naikāntato bandhamokṣau puruṣasya avivekādṛte | KapSs_3.72 |</l>\n<p>(bandhamokṣayoḥ ātmagatatvābhāvaḥ)</p>\n\n<l>prakṛterāñjasyāt sasaṅgatvāt paśuvat | KapSs_3.73 |</l>\n<p>(bandhamokṣayoḥ ātmagatatvābhāvaḥ)</p>\n\n<l>rūpaiḥ saptabhiḥ ātmānaṃ badhnāti pradhānaṃ kośakāravadvimocayetyekarūpeṇa | KapSs_3.74 |</l>\n<p>(bandhamokṣanimittāni)</p>\n\n<l>nimittatvamavivekasya na dṛṣṭahāniḥ | KapSs_3.75 |</l>\n<p>(bandhamokṣanimittāni)</p>\n\n<l>tatvābhyāsānneti netīti tyāgāt vivekasiddhiḥ | KapSs_3.76 |</l>\n<p>(tattvābhyāsasyaiva vivekahetutvaṃ)</p>\n\n<l>adhikāriprabhedānna niyamaḥ | KapSs_3.77 |</l>\n<p>(tattvābhyāsasyaiva vivekahetutvaṃ)</p>\n\n<l>bādhitānuvṛttyā madhyavivekato 'pyupabhogaḥ | KapSs_3.78 |</l>\n<p>(vivekaviśeṣasyaiva nistāropāyatvaṃ)\n<l>jīvanmuktaśca | KapSs_3.79 |</l>\n(vivekaviśeṣasyaiva nistāropāyatvaṃ)</p>\n\n<l>upadeśyopadeṣṭṛtvāttatsiddhiḥ | KapSs_3.80 |</l>\n<p>(jīvanmuktisādhanaṃ)</p>\n\n<l>śrutiśca | KapSs_3.81 |</l>\n<p>(jīvanmuktisādhanaṃ)</p>\n\n<l>itarathā andhaparamparā | KapSs_3.82 |</l>\n<p>(jīvanmuktisādhanaṃ)</p>\n\n<l>cakrabhramaṇavat dhṛtaśarīraḥ | KapSs_3.83 |</l>\n<p>(jīvanmuktisādhanaṃ)</p>\n\n<l>saṃskāraleśataḥ tatsiddhiḥ | KapSs_3.84 |</l>\n<p>(jīvanmuktisādhanaṃ)</p>\n\n<l>vivekānniḥ śeṣaduḥkhanivṛttau kṛtakṛtyo netarānnetarāt | KapSs_3.85 |</l>\n<p>(puruṣe vivekasyaiva kṛtakṛtyatāhetutvaṃ)</p>\n\n<p>ākhyāyikā</p>\n\n<l>rājaputravat tatvopadeśāt | KapSs_4.1 |</l>\n<p>(tattvopadeśasya vivekahetutvaṃ)</p>\n\n<l>piśācavadanyārthopadeśe 'pi | KapSs_4.2 |</l>\n<p>(tattvopadeśasya vivekahetutvaṃ)</p>\n\n<l>āvṛttirasakṛdupadeśāt | KapSs_4.3 |</l>\n<p>(tattvopadeśasya vivekahetutvaṃ)</p>\n\n<l>pitāputravadubhayordṛṣṭatvāt | KapSs_4.4 |</l>\n<p>(kvacidanumānāt dehasya bhaṅguratājñānopapattiḥ)</p>\n\n<l>śyenavat sukhaduḥkhī tyāga viyogābhyāṃ | KapSs_4.5 |</l>\n<p>(jñānaniṣpattyaṅga manodharmoḥ)</p>\n\n<l>ahinirlvayinīvat | KapSs_4.6 |</l>\n<p>(jñānaniṣpattyaṅga manodhamoḥ)</p>\n\n<l>chinnahastavadvā | KapSs_4.7 |</l>\n<p>(jñānaniṣpattyaṅga manodharmoḥ)</p>\n\n<l>asādhanānucintanaṃ bandhāya bharatavat | KapSs_4.8 |</l>\n<p>(jñānaniṣpattyaṅga manodharmoḥ)</p>\n\n<l>bahubhiryoge virodhaḥ rāgādibhiḥ kumārī kaṅkaṇa (śaṅkha) vat | KapSs_4.9 |</l>\n<p>(jñānaniṣpattyaṅga manodharmoḥ)</p>\n\n<l>dvābhyāmapi tathaiva | KapSs_4.10 |</l>\n<p>(jñānaniṣpattyaṅga manodharmoḥ)</p>\n\n<l>nirāśaḥ sukhī piṅgalāvat | KapSs_4.11 |</l>\n<p>(jñānaniṣpattyaṅga manodharmoḥ)\n<l>anārambhe 'pi paragṛhe sukhī sarpavat | KapSs_4.12 |</l>\n(jñānaniṣpattyaṅga manodharmoḥ)</p>\n\n<l>bahuśāstra gurūpāsane 'pi sārādānaṃ ṣaṭpadavat | KapSs_4.13 |</l>\n<p>(sāragrahaṇāvaśyakatā)</p>\n\n<l>iṣukāravannaikacittasya samādhihāniḥ | KapSs_4.14 |</l>\n<p>(ekāgratāvaśyakatā)</p>\n\n<l>kṛtaniyamalaṅghanādānarthakyaṃ lokavat | KapSs_4.15 |</l>\n<p>(śāstravihitaniyamānullaṅghanāvaśyakatā)</p>\n\n<l>tadvismaraṇe 'pi bhekīvat | KapSs_4.16 |</l>\n<p>(śāstravihitaniyamasmaraṇāvaśyakatā)</p>\n\n<l>nopadeśaśravaṇe 'pi kṛtakṛtyatā parāmarśādṛte virocanavat | KapSs_4.17 |</l>\n<p>(śrutārthamananāvaśyakatā)</p>\n\n<l>dṛṣṭastayorindrasya | KapSs_4.18 |</l>\n<p>(śrutārthamananāvaśyakatā)</p>\n\n<l>praṇatibrahmacaryopasarpaṇāni kṛtvā siddhiḥ bahukālāt tadvat | KapSs_4.19 |</l>\n<p>(gurusevā)</p>\n\n<l>na kālaniyamo vāmadevavat | KapSs_4.20 |</l>\n<p>(jñānaniṣpatteḥ kāladeśādiniyamābhāvaḥ)</p>\n\n<l>adhyastarūpopāsanāt pāramparyeṇa yajñopāsakānāmiva | KapSs_4.21 |</l>\n<p>(jñānaniṣpatteḥ kāladeśādiniyamābhāvaḥ)</p>\n\n<l>itaralābhe 'pyāvṛttiḥ pañcāgniyogato janmaśruteḥ | KapSs_4.22 |</l>\n<p>(punarāvṛttihetubhūtānyupāsanāni)</p>\n\n<l>viraktasya heyahānamupādeyopādānaṃ haṃsakṣīravat | KapSs_4.23 |</l>\n<p>(jñānaniṣpattyadhikāraḥ)</p>\n\n<l>labdhātiśayayogādvā tadvat | KapSs_4.24 |</l>\n<p>(jñānaniṣpattyadhikāraḥ)</p>\n\n<l>na kāmacāritvaṃ rāgopahate śukavat | KapSs_4.25 |</l>\n<p>(rāgadoṣāḥ tacchamanopāyāśca)</p>\n\n<l>guṇayogāt baddhaḥ śukavat | KapSs_4.26 |</l>\n<p>(rāgadoṣāḥ tacchamanopāyāśca)</p>\n\n<l>na bhogādrāgaśāntiḥ munivat | KapSs_4.27 |</l>\n<p>(rāgadoṣāḥ tacchamanopāyāśca)</p>\n\n<l>doṣadarśanādubhayoḥ | KapSs_4.28 |</l>\n<p>(rāgadoṣāḥ tacchamanopāyāśca)</p>\n\n<l>na malinacetasyupadeśa bījapraroho 'javat | KapSs_4.29 |</l>\n<p>(rāgadoṣāḥ tacchamanopāyāśca)</p>\n\n<l>nābhāsamātramapi malinadarpaṇavat | KapSs_4.30 |</l>\n<p>(rāgadoṣāḥ tacchamanopāyāśca)</p>\n\n<l>na tajjasyāpi tadrapatā paṅkajavat | KapSs_4.31 |</l>\n<p>(rāgadoṣāḥ tacchamanopāyāśca)</p>\n\n<l>na bhūtiyoge 'pi kṛtakṛtyatā upāsyasiddhivat upāsyasiddhivat | KapSs_4.32 |</l>\n<p>(aṣṭaiśvaryāṇāmapi muktisāmyābhāvaḥ)</p>\n\n<p>paramatanirjayaḥ</p>\n\n<l>maṅgalācaraṇaṃ śiṣṭācārāt phaladarśanāt śrutitaśceti | KapSs_5.1 |</l>\n<p>(maṅgalācaraṇaprayojanaṃ)</p>\n\n<l>neśvarādhiṣṭhite phalaniṣpattiḥ karmaṇā tatsiddheḥ | KapSs_5.2 |</l>\n<p>(īśvarasya phaladātṛtvābhavaḥ)</p>\n\n<l>svopakārādadhiṣṭhānaṃ lokavat | KapSs_5.3 |</l>\n<p>(īśvarasya phaladātṛtvābhavaḥ)</p>\n\n<l>laukikeśvaravaditarathā | KapSs_5.4 |</l>\n<p>(īśvarasya phaladātṛtvābhavaḥ)</p>\n\n<l>pāribhāṣiko vā | KapSs_5.5 |</l>\n<p>(īśvarasya phaladātṛtvābhavaḥ)</p>\n\n<l>na rāgādṛte tatsiddhiḥ pratiniyatakāraṇatvāt | KapSs_5.6 |</l>\n<p>(īśvarasya phaladātṛtvābhavaḥ)</p>\n\n<l>tadyoge 'pi na nityamuktaḥ | KapSs_5.7 |</l>\n<p>(īśvarasya phaladātṛtvābhavaḥ)</p>\n\n<l>pradhānaśaktiyogāccet saṅgāpattiḥ | KapSs_5.8 |</l>\n<p>(īśvarasya phaladātṛvābhavaḥ)</p>\n\n<l>sattāmātrāccetsarvaiśvaryaṃ | KapSs_5.9 |</l>\n<p>(īśvarasya phaladātṛtvābhavaḥ)</p>\n\n<l>pramāṇābhāvānna tatsiddhiḥ | KapSs_5.10 |</l>\n<p>(īśvare pramāṇābhāvaḥ)</p>\n\n<l>sambandhābhāvānnānumānaṃ | KapSs_5.11 |</l>\n<p>(īśvare pramāṇābhāvaḥ)</p>\n\n<l>śrutirapi pradhānakāryatvasya | KapSs_5.12 |</l>\n<p>(īśvare pramāṇābhāvaḥ)</p>\n\n<l>nāvidyāśaktiyogo nissaṅgasya | KapSs_5.13 |</l>\n<p>(bandhasya avidyānimittakatvavādanirāsaḥ)</p>\n\n<l>tadyoge tatsiddhāvanyonyāśrayatvaṃ | KapSs_5.14 |</l>\n<p>(bandhasya avidyānimittakatvavādanirāsaḥ)</p>\n\n<l>na bījāṅkuravat sādisaṃsāraśruteḥ | KapSs_5.15 |</l>\n<p>(bandhasya avidyānimittakatvavādanirāsaḥ)</p>\n\n<l>vidyāto 'nyatve brahmabādhaprasaṅgaḥ | KapSs_5.16 |</l>\n<p>(bandhasya avidyānimittakatvavādanirāsaḥ)</p>\n\n<l>abādhe naiṣphalyaṃ | KapSs_5.17 |</l>\n<p>(bandhasya avidyānimittakatvavādanirāsaḥ)</p>\n\n<l>vidyābādhyatve jagato 'pyevaṃ | KapSs_5.18 |</l>\n<p>(bandhasya avidyānimittakatvavādanirāsaḥ)</p>\n\n<l>tadrūpatve sāditvaṃ | KapSs_5.19 |</l>\n<p>(bandhasya avidyānimittakatvavādanirāsaḥ)</p>\n\n<l>na dharmāpalāpaḥ prakṛtikāryavaicitryāt | KapSs_5.20 |</l>\n<p>(pradhānapravṛtteḥ karmanimittakatvanirāsaḥ)</p>\n\n<l>śrutiliṅgādibhiḥ tatsiddhiḥ | KapSs_5.21 |</l>\n<p>(pradhānapravṛtteḥ karmanimittakatvanirāsaḥ)</p>\n\n<l>na niyamaḥ pramāṇāntarāvakāśāt | KapSs_5.22 |</l>\n<p>(pradhānapravṛtteḥ karmanimittakatvanirāsaḥ)</p>\n\n<l>ubhayatrāpyevaṃ | KapSs_5.23 |</l>\n<p>(pradhānapravṛtteḥ karmanimittakatvanirāsaḥ)</p>\n\n<l>arthāt siddhiścetsamānamubhayoḥ | KapSs_5.24 |</l>\n<p>(pradhānapravṛtteḥ karmanimittakatvanirāsaḥ)</p>\n\n<l>antaḥ karaṇadharmatvaṃ dharmādīnāṃ | KapSs_5.25 |</l>\n<p>(dharmādharmayoḥ antaḥ karaṇadharmatvaṃ)</p>\n\n<l>guṇādīnāṃ ca nātyantabādhaḥ | KapSs_5.26 |</l>\n<p>(satvādiguṇataddharmāṇāṃ atyanta niṣedhasyāyuktatā)</p>\n\n<l>pañcāvayavayogāt sukhasaṃvittiḥ | KapSs_5.27 |</l>\n<p>(satvādiguṇataddharmāṇāṃ atyanta niṣedhasyāyuktatā)</p>\n\n<l>na sakṛdgrahaṇātsambandha siddhiḥ | KapSs_5.28 |</l>\n<p>(vyāptisvarūpaṃ tatsādhanaṃ ca), pū</p>\n\n<l>niyatadharmasāhityamubhayorekatarasya vā vyāptiḥ | KapSs_5.29 |</l>\n<p>(vyāptisvarūpaṃ tatsādhanaṃ ca), si</p>\n\n<l>na tatvāntaraṃ vastukalpanāprasakteḥ | KapSs_5.30 |</l>\n<p>(paroktavyāptisvarūpādikhaṇḍanaṃ)</p>\n\n<l>nijaśaktyudbhavamityācāryāḥ | KapSs_5.31 |</l>\n<p>(paroktavyāptisvarūpādikhaṇḍanaṃ)</p>\n\n<l>ādheyaśaktiyoga iti pañcaśikhaḥ | KapSs_5.32 |</l>\n<p>(paroktavyāptisvarūpādikhaṇḍanaṃ)</p>\n\n<l>na svarūpaśaktirniyamaḥ punarvādaprasakteḥ | KapSs_5.33 |</l>\n<p>(paroktavyāptisvarūpādikhaṇḍanaṃ)</p>\n\n<l>viśeṣeṇānarthakya prasakteḥ | KapSs_5.34 |</l>\n<p>(paroktavyāptisvarūpādikhaṇḍanaṃ)</p>\n\n<l>pallavādiṣvanupapatteśca | KapSs_5.35 |</l>\n<p>(paroktavyāptisvarūpādikhaṇḍanaṃ)</p>\n\n<l>ādheyaśaktisiddhau nijaśaktiyogaḥ samānanyāyāt | KapSs_5.36 |</l>\n<p>(paroktavyāptisvarūpādikhaṇḍanaṃ)</p>\n\n<l>vācyavācaka bhāvaḥ sambandhaḥ śabdārthayoḥ | KapSs_5.37 |</l>\n<p>(śabdaprāmāṇyasādhanaṃ)</p>\n\n<l>tribhissāmbandhasiddhiḥ | KapSs_5.38 |</l>\n<p>(lokavedayoḥ śaktigrahaṇopāyāḥ)</p>\n\n<l>na kārye niyamaḥ ubhayathā darśanāt | KapSs_5.39 |</l>\n<p>(lokavedayoḥ śaktigrahaṇopāyāḥ)</p>\n\n<l>loke vyutpannasya vedārthapratītiḥ | KapSs_5.40 |</l>\n<p>(lokavedayoḥ śaktigrahaṇopāyāḥ)</p>\n\n<l>na tribhirapauruṣeyatvādvedasya tadarthasyāpyatīndriyatvāt | KapSs_5.41 |</l>\n<p>(vedasya atīndriyārthatvanirākaraṇaṃ), pū</p>\n\n<l>na yajñādeḥ svarūpato dharmatvaṃ vaiśiṣṭyāt | KapSs_5.42 |</l>\n<p>(vedasya atīndriyārthatvanirākaraṇaṃ), si</p>\n\n<l>nijaśaktiḥ vyutpattyā vyavacchidyate | KapSs_5.43 |</l>\n<p>(vaidikaśabdaśaktigrahavyavasthā)</p>\n\n<l>yogyāyogyeṣu pratītijanakatvāttatsiddhiḥ | KapSs_5.44 |</l>\n<p>(vaidikaśabdaśaktigrahavyavasthā)</p>\n\n<l>na nityatvaṃ vedānāṃ kāryatvaśruteḥ | KapSs_5.45 |</l>\n<p>(vedasya nityatvāpaurūṣeyatvayornirāsaḥ)</p>\n\n<l>na pauruṣeyatvaṃ tatkartuḥ puruṣasyābhāvāt | KapSs_5.46 |</l>\n<p>(vedasya nityatvāpaurūṣeyatvayornirāsaḥ)</p>\n\n<l>muktāmuktayorayogyatvāt | KapSs_5.47 |</l>\n<p>(vedasya nityatvāpaurūṣeyatvayornirāsaḥ)</p>\n\n<l>nāpauruṣeyatvānnityatvamaṅkurādivat | KapSs_5.48 |</l>\n<p>(vedasya nityatvāpaurūṣeyatvayornirāsaḥ)</p>\n\n<l>teṣāmapi tadyoge dṛṣṭabādhādiprasaktiḥ | KapSs_5.49 |</l>\n<p>(vedasya nityatvāpaurūṣeyatvayornirāsaḥ)</p>\n\n<l>yasmin adṛṣṭe 'pi kṛtabuddhirupajāyate tatpauruṣeyaṃ | KapSs_5.50 |</l>\n<p>(vedasya nityatvāpaurūṣeyatvayornirāsaḥ)</p>\n\n<l>nijaśaktyabhivyakteḥ svataḥ prāmāṇyaṃ | KapSs_5.51 |</l>\n<p>(vedānāṃ svataḥ prāmāṇyaṃ)</p>\n\n<l>nāsataḥ khyānaṃ nṛśṛṅgavat | KapSs_5.52 |</l>\n<p>(guṇānāṃ nātyantāsattvaṃ anirvacanīyatvaṃ vā)\n<l>na sato bādhadarnāt | KapSs_5.53 |</l>\n(guṇānāṃ nātyantāsattvaṃ anirvacanīyatvaṃ vā)</p>\n\n<l>nānirvacanīyasya tadabhāvāt | KapSs_5.54 |</l>\n<p>(guṇānāṃ nātyantāsattvaṃ anirvacanīyatvaṃ vā)</p>\n\n<l>nānyathākhyātiḥ svavacovyāghātāt | KapSs_5.55 |</l>\n<p>(anyathākhyātinirāsaḥ)</p>\n\n<l>sadasatkhyātiḥ bādhābādhāt | KapSs_5.56 |</l>\n<p>(sadasatkhyāti nirāsaḥ)</p>\n\n<l>pratītyapratītibhyāṃ na sphoṭātmakaḥ śabdaḥ | KapSs_5.57 |</l>\n<p>(sphoṭanirāsaḥ)</p>\n\n<l>na śabdanityatvaṃ kāryatāpratīteḥ | KapSs_5.58 |</l>\n<p>(varṇanityatvanirāsaḥ)</p>\n\n<l>pūrvasiddha sattvasyābhivyaktiḥ dīpeneva ghaṭasya | KapSs_5.59 |</l>\n<p>(varṇanityatvanirāsaḥ), pū</p>\n\n<l>satkāryasiddhāntaścet siddhasādhanaṃ | KapSs_5.60 |</l>\n<p>(varṇanityatvanirāsaḥ), si</p>\n\n<l>nādvaitamātmano liṅgāt tadbhedapratīteḥ | KapSs_5.61 |</l>\n<p>(ātmādvaita nirāsaḥ)</p>\n\n<l>nānātmāpi pratyakṣabādhāt | KapSs_5.62 |</l>\n<p>(ātmādvaita nirāsaḥ)</p>\n\n<l>nobhābhyāṃ tenaiva | KapSs_5.63 |</l>\n<p>(ātmādvaita nirāsaḥ)</p>\n\n<l>anyaparatvamavivekānāṃ tatra | KapSs_5.64 |</l>\n<p>(ātmādvaitanirāsaḥ)</p>\n\n<l>nātmāvidyā nobhayaṃ jagadupādānakāraṇaṃ nissaṅgatvāt | KapSs_5.65 |</l>\n<p>(ātmādvaitanirāsaḥ)</p>\n\n<l>naikasyānandacidrūpatve dvayorbhedāt | KapSs_5.66 |</l>\n<p>(ātmādvaitanirāsaḥ)</p>\n\n<l>duḥkhanivṛttergauṇaḥ | KapSs_5.67 |</l>\n<p>(ātmādvaitanirāsaḥ)</p>\n\n<l>vimuktipraśaṃsā mandānāṃ | KapSs_5.68 |</l>\n<p>(ātmādvaitanirāsaḥ)</p>\n\n<l>na vyāpakatvaṃ manasaḥ karaṇatvādindriyatvādvā vāsyādivaccakṣurādivacca | KapSs_5.69 |</l>\n<p>(manasoniravayavatva vibhutvanityanāṃ nirāsaḥ)</p>\n\n<l>sakriyatvāt gatiśruteḥ | KapSs_5.70 |</l>\n<p>(manasoniravayavatva vibhutvanityanāṃ nirāsaḥ)</p>\n\n<l>na nirbhāgatvaṃ tadyogāt ghaṭavat | KapSs_5.71 |</l>\n<p>(manasoniravayavatva vibhutvanityanāṃ nirāsaḥ)</p>\n\n<l>prakṛtipuruṣayoranyatsarvamanityaṃ | KapSs_5.72 |</l>\n<p>(prakṛtipuruṣātiriktasya sarvasyānityatvaṃ)</p>\n\n<l>na bhāgalābho bhāgino nirbhāgatvaśruteḥ | KapSs_5.73 |</l>\n<p>(prakṛtipuruṣātiriktasya sarvasyānityatvaṃ)</p>\n\n<l>nānandābhivyaktirmuktiḥ nirdharmatvāt | KapSs_5.74 |</l>\n<p>(mukteḥ ānandābhivyaktirūpatvābhāvaḥ)</p>\n\n<l>na viśeṣaguṇocchittistadvat | KapSs_5.75 |</l>\n<p>(mukteḥ viśeṣaguṇocchedasvarūpatvābhāvaḥ)</p>\n\n<l>na viśeṣagatiḥ niṣkriyasya | KapSs_5.76 |</l>\n<p>(mukteḥ lokāntaragatirūpatvābhāvaḥ)</p>\n\n<l>nākāroparāgocchittiḥ kṣaṇikatvādidoṣāt | KapSs_5.77 |</l>\n<p>(mukteḥ uparāganāśa, sarvocchittirūpatvābhāvaḥ)</p>\n\n<l>na sarvocchittirapuruṣārthatvādideṣāt | KapSs_5.78 |</l>\n<p>(mukteḥ śūnyādirūpatvānupapattiḥ)</p>\n\n<l>evaṃ śūnyamapi | KapSs_5.79 |</l>\n<p>(mukteḥ śūnyādirūpatvānupapattiḥ)</p>\n\n<l>saṃyogāśca vibhāgāntā iti na deśādilābho 'pi | KapSs_5.80 |</l>\n<p>(mukteḥ svāmyaviśeṣādirūpatvābhāvaḥ)</p>\n\n<l>na bhāgiyogo bhāgasya | KapSs_5.81 |</l>\n<p>(mukteḥ layarūpatvābhāvaḥ)</p>\n\n<l>nāṇimādiyogo 'pyavaśyaṃbhāvitvāt taducchitteritarayogavat | KapSs_5.82 |</l>\n<p>(mukteḥ aiśvarya padavīviśeṣādirūpatvābhāvaḥ)</p>\n\n<l>nendrādipadayogo 'pi tadvat | KapSs_5.83 |</l>\n<p>(mukteḥ aiśevarya padavīviśeṣādirūpatvābhāvaḥ)</p>\n\n<l>na bhūtaprakṛtikatvamindriyāṇāmāhaṅkārikatvaśruteḥ | KapSs_5.84 |</l>\n<p>(indriyāṇāṃ bhūtaprakṛtikatvanirāsaḥ)</p>\n\n<l>na ṣaṭ padārthaniyamastadbodhānmuktiḥ | KapSs_5.85 |</l>\n<p>(parokta padārthasaṃkhyāniyamasya, taddhodhasya muktihetutāyāśca nirāsaḥ)</p>\n\n<l>ṣoḍaśādiṣvapyevaṃ | KapSs_5.86 |</l>\n<p>(parokta padārthasaṃkhyāniyamasya, taddhodhasya muktihetutāyāśca nirāsaḥ)</p>\n\n<l>nāṇunityatā tatkāryatvaśruteḥ | KapSs_5.87 |</l>\n<p>(aṇūnāṃ nityatvanirāsaḥ)</p>\n\n<l>na nirbhāgatvaṃ kāryatvāt | KapSs_5.88 |</l>\n<p>(aṇūnāṃ nityatvanirāsaḥ)</p>\n\n<l>na rūpanibandhanāt pratyakṣaniyamaḥ | KapSs_5.89 |</l>\n<p>(parimāṇasvarūpādi nirṇayaḥ)\n<l>na parimāṇacāturvidhyaṃ dvābhyāṃ tadyogāt | KapSs_5.90 |</l>\n(sāmānyasādhanaṃ, tatsvarūpaṃ ca)</p>\n\n<l>anityatve 'pi sthiratāyogāt pratyabhijñānaṃ sāmānyasya | KapSs_5.91 |</l>\n<p>(sāmānyasādhanaṃ, tatsvarūpaṃ ca)</p>\n\n<l>na tadapalāpastasmāt | KapSs_5.92 |</l>\n<p>(sāmānyasādhanaṃ, tatsvarūpaṃ ca)</p>\n\n<l>nānyanivṛttirūpatvaṃ bhāvapratīteḥ | KapSs_5.93 |</l>\n<p>(sāhaśyasya tattvāntaratā nirākaraṇaṃ)</p>\n\n<l>na tattvāntaraṃ sādṛśya pratyakṣopalabdheḥ | KapSs_5.94 |</l>\n<p>(sādṛśyasya tattvāntaratā nirākaraṇaṃ)</p>\n\n<l>nijaśaktyabhivyaktirvā vaiśiṣṭyāttadupalabdheḥ | KapSs_5.95 |</l>\n<p>(sādṛśyasya tattvāntaratā nirākaraṇaṃ)</p>\n\n<l>na saṃjñāsaṃjñi sambandho 'pi | KapSs_5.96 |</l>\n<p>(sādṛśyasya tattvāntaratā nirākaraṇaṃ)</p>\n\n<l>na sambandhanityatobhayānityatvāt | KapSs_5.97 |</l>\n<p>(sādṛśyasya tattvāntaratā nirākaraṇaṃ)</p>\n\n<l>nājaḥ sambandhaḥ dharmigrāhakapramāṇabādhāt | KapSs_5.98 |</l>\n<p>(sādṛśyasya tattvāntaratā nirākaraṇaṃ)</p>\n\n<l>na samavāyo 'sti pramāṇābhāvāt | KapSs_5.99 |</l>\n<p>(samavāya nirāsaḥ)</p>\n\n<l>ubhayatrāpyanyathāsiddherna pratyakṣamanumānaṃ vā | KapSs_5.100 |</l>\n<p>(samavāyanirāsaḥ)</p>\n\n<l>nānumeyatvameva kriyāyāḥ nediṣṭhasya tattadvatorevāparokṣapratīteḥ | KapSs_5.101 |</l>\n<p>(kriyāyāḥ anumeyatānaiyatyanirāsaḥ)</p>\n\n<l>na pāñcabhautikaṃ śarīraṃ bahūnāmupādānāyogāt | KapSs_5.102 |</l>\n<p>(śarīrasya pāñcabhautikatvanirāsaḥ)</p>\n\n<l>na sthūlamiti niyamaḥ ātivāhikasyāpi vidyāmānatvāt | KapSs_5.103 |</l>\n<p>(śarīrasāmānyasya sthūlatvanirāsaḥ)</p>\n\n<l>nāprāptaprakāśakatvamindriyāṇāṃ aprāpteḥ sarvaprāptervā | KapSs_5.104 |</l>\n<p>(indriyāṇāṃ prāpyakāritvanirūpaṇaṃ)</p>\n\n<l>na tejo 'pasarpaṇāt taijasa cakṣuḥ vṛttitastatsiddheḥ | KapSs_5.105 |</l>\n<p>(indriyāṇāṃ prāpyakāritvanirūpaṇaṃ)</p>\n\n<l>prāptarthaprakāśaliṅgāt vṛttisiddhiḥ | KapSs_5.106 |</l>\n<p>(indriyāṇāṃ prāpyakāritvanirūpaṇaṃ)</p>\n\n<l>bhāgaguṇābhyāṃ tatvāntaraṃ vṛttiḥ sambandhārthaṃ sarpatīti | KapSs_5.107 |</l>\n<p>(vṛtteḥ svarūpaṃ)</p>\n\n<l>na dravyaniyamastadyogāt | KapSs_5.108 |</l>\n<p>(vṛtteḥ svarūpaṃ)</p>\n\n<l>na deśabhede 'pyanyopādānatāsmadādivanniyamaḥ | KapSs_5.109 |</l>\n<p>(indriyāṇāṃ abhautikatvaṃ)</p>\n\n<l>nimittavyapadeśāt tadavyapadeśaḥ | KapSs_5.110 |</l>\n<p>(indriyāṇāṃ abhautikatvaṃ)</p>\n\n<l>ūṣmajāṇḍajajarāyujodbhijjasāṅkālpika sāṃsiddhikaṃ ceti na niyamaḥ | KapSs_5.111 |</l>\n<p>(sthūlaśarīraviśeṣāḥ)</p>\n\n<l>sarveṣu pṛthivyupādānaṃ asādhāraṇyāt tadvyapadeśaḥ pūrvavat | KapSs_5.112 |</l>\n<p>(sthūlaśarīraviśeṣāḥ)</p>\n\n<l>na dehārambhakasya prāṇatvamindriyaśaktitastatsiddheḥ | KapSs_5.113 |</l>\n<p>(praṇasya dehārambhakatvābhāvaḥ)</p>\n\n<l>bhokturādhiṣṭhānāt bhogāyatananirmāṇaṃ anyathā pūtibhāvaprasaṅgāt | KapSs_5.114 |</l>\n<p>(dehādhiṣṭhātṛ nirṇayaḥ)</p>\n\n<l>bhṛtyadvārā svāmyadhiṣṭhitirnaikāntyāt | KapSs_5.115 |</l>\n<p>(dehādhiṣṭhātṛ nirṇayaḥ)</p>\n\n<l>samādhisuṣuptimokṣeṣu brahmarūpatā | KapSs_5.116 |</l>\n<p>(ātmano nityamuktatvopapādanaṃ)</p>\n\n<l>dvayoḥ sabījamanyatra taddhatiḥ | KapSs_5.117 |</l>\n<p>(suṣuptisamādhibhyāṃ mokṣe viśeṣaḥ)</p>\n\n<l>dvayoriva trayasyāpi dṛṣṭatvāt na tu dvau | KapSs_5.118 |</l>\n<p>(mokṣe pramāṇaṃ)</p>\n\n<l>vāsanayā na svārthakhyāpanaṃ doṣayoge 'pi na nimittasya pradhānabādhakatvaṃ | KapSs_5.119 |</l>\n<p>(suṣuptau ātmanaḥ brahmarūpatva sādhanaṃ)</p>\n\n<l>ekaḥ saṃskāraḥ kriyānirvartakaḥ na tu pratikriyaṃ saṃskārabhedā bahukalpanāprasakteḥ | KapSs_5.120 |</l>\n<p>(jīvanmukte 'pi saṃskārānuvṛttiḥ)</p>\n\n<l>na bāhyabuddhiniyamaḥ vṛkṣagulmalatauṣadhivanaspatitṛṇavīrūdhādīnāmapi bhoktṛbhogāyatanatvaṃ pūrvavat | KapSs_5.121 |</l>\n<p>(śarīrasāmānye bāhyajñānasattāniyamābhāvaḥ)</p>\n\n<l>smṛteśca | KapSs_5.122 |</l>\n<p>(śarīrasāmānye bāhyajñānasattāniyamābhāvaḥ)</p>\n\n<l>na dehamātrataḥ karmādhikāritvaṃ vaiśiṣṭayaśruteḥ | KapSs_5.123 |</l>\n<p>(śarīrasāmānye bāhyajñānasattāniyamābhāvaḥ)</p>\n\n<l>tridhātrayāṇāṃ vyavasthā karmadehopabhogadehobhayadehāḥ | KapSs_5.124 |</l>\n<p>(deheṣu cāturvidhyaṃ)</p>\n\n<l>na kiñcidapyanuśayinaḥ | KapSs_5.125 |</l>\n<p>(deheṣu cāturvidhyaṃ)</p>\n\n<l>na buddhyādinityatvaṃ āśrayāviśeṣe 'pi vahnivat | KapSs_5.126 |</l>\n<p>(buddhīcchādīnāṃ nityatānirāsaḥ)\n<l>āśrayāsiddheśca | KapSs_5.127 |</l>\n(buddhīcchādīnāṃ nityatānirāsaḥ)</p>\n\n<l>yogasiddhayo 'pyauṣadhādisidvivannāpalāpanīyāḥ | KapSs_5.128 |</l>\n<p>(siddhīnāṃ satyatā)</p>\n\n<l>na bhūtacaitanyaṃ pratyekādṛṣṭeḥ sāṃhatye 'pi ca sāṃhatye 'pi ca | KapSs_5.129 |</l>\n<p>(bhūtacaitanyavāda nirāsaḥ)</p>\n\n<p>tantrādhyāyaḥ</p>\n\n<l>astyātmā nāstitvasādhanābhāvāt | KapSs_6.1 |</l>\n<p>(ātmāstitva nirūpaṇaṃ)</p>\n\n<l>dehādivyatirikto 'sau vaicitryāt | KapSs_6.2 |</l>\n<p>(ātmāstitva nirūpaṇaṃ)</p>\n\n<l>ṣaṣṭhīvyapadeśādapi | KapSs_6.3 |</l>\n<p>(ātmāstitva nirūpaṇaṃ)</p>\n\n<l>na śilāputravat, dharmigrāhakamānabādhāt | KapSs_6.4 |</l>\n<p>(ātmāstitva nirūpaṇaṃ)</p>\n\n<l>atyantaduḥkhanivṛttyā kṛtakṛtyatā | KapSs_6.5 |</l>\n<p>(ātmanaḥ kṛtakṛtyatānimittaṃ)</p>\n\n<l>yathā duḥkhāt kleśaḥ puruṣasya, na tathā sukhābhilāṣaḥ | KapSs_6.6 |</l>\n<p>(ātmanaḥ kṛtakṛtyatānimittaṃ)</p>\n\n<l>kutrāpi ko 'pi sukhīti | KapSs_6.7 |</l>\n<p>(duḥkhanivṛttereva puruṣārthatvaṃ)</p>\n\n<l>tadapi duḥkhaśabalitamiti duḥkhapakṣe nikṣipante vivecakāḥ | KapSs_6.8 |</l>\n<p>(duḥkhanivṛttereva puruṣārthatvaṃ)</p>\n\n<l>sukhalābhābhāvādapuruṣārthatvāmiti cenna dvaividhyāt | KapSs_6.9 |</l>\n<p>(duḥkhanivṛttereva puruṣārthatvaṃ)</p>\n\n<l>nirguṇatvamātmano 'saṅgatvādiśruteḥ | KapSs_6.10 |</l>\n<p>(guṇabandhasyaiva avivekamūlatvaṃ), pū</p>\n\n<l>paramadharmatve 'pi tatsiddhiravivekāt | KapSs_6.11 |</l>\n<p>(guṇabandhasyaiva avivekamūlatvaṃ), si</p>\n\n<l>anādiravivekaḥ anyathā doṣadvayaprasakteḥ | KapSs_6.12 |</l>\n<p>(avivekasyānāditvaṃ)</p>\n\n<l>na nityaḥ syādātmavadanyathānucchittiḥ | KapSs_6.13 |</l>\n<p>(avivekasyānāditvaṃ)</p>\n\n<l>pratiniyatakāraṇa nāśyatvamasya dhvāntavat | KapSs_6.14 |</l>\n<p>(muktikāraṇavivaraṇaṃ)</p>\n\n<l>atrāpi pratiniyamo 'nvayavyatirekāt | KapSs_6.15 |</l>\n<p>(muktikāraṇavivaraṇaṃ)\n<l>prakārāntarāsambhavādaviveka eva bandhaḥ | KapSs_6.16 |</l>\n(bandhasvarūpaṃ)</p>\n\n<l>na muktasya punarbandhayogo 'pyanāvṛtti śruteḥ | KapSs_6.17 |</l>\n<p>(mukternityatvaṃ)</p>\n\n<l>apuruṣārthatvamanyathā | KapSs_6.18 |</l>\n<p>(mukternityatvaṃ)</p>\n\n<l>aviśeṣāpattirubhayoḥ | KapSs_6.19 |</l>\n<p>(mukternityatvaṃ)</p>\n\n<l>muktirantarāya dhvasterna paraḥ | KapSs_6.20 |</l>\n<p>(antarāyadhvaṃsamātrasya muktirūpatvaṃ)</p>\n\n<l>tatrāpyavirodhaḥ | KapSs_6.21 |</l>\n<p>(antarāyadhvaṃsamātrasya muktirūpatvaṃ)</p>\n\n<l>adhikāritraividhyānna niyamaḥ | KapSs_6.22 |</l>\n<p>(adhikāribhedena antarāyadhvasaniṣpattibhedaḥ)</p>\n\n<l>dārḍhyārthamuttareṣāṃ | KapSs_6.23 |</l>\n<p>(niyamānāṃ āvaśyakatā)</p>\n\n<l>sthirasukhamāsanamiti na niyamaḥ | KapSs_6.24 |</l>\n<p>(niyamānāṃ āvaśyakatā)</p>\n\n<l>dhyānaṃ nirviṣayaṃ manaḥ | KapSs_6.25 |</l>\n<p>(dhyānasvarūpaṃ)</p>\n\n<l>ubhayathāpyaviśeṣaścennaivamuparāganirodhādviśeṣaḥ | KapSs_6.26 |</l>\n<p>(yogasyāvaśkatā)</p>\n\n<l>nissaṅge 'pyuparāgo 'vivekāt | KapSs_6.27 |</l>\n<p>(uparāgahetuḥ)</p>\n\n<l>japāsphaṭikayoriva noparāgaḥ kintvabhimānaḥ | KapSs_6.28 |</l>\n<p>(uparāgahetuḥ)</p>\n\n<l>dhyānadhāraṇābhyāsa vairāgyādibhiḥ tannirodhaḥ | KapSs_6.29 |</l>\n<p>(uparāga nirodhahetuḥ)</p>\n\n<l>layavikṣepayorvyāvṛttyetyācāryāḥ | KapSs_6.30 |</l>\n<p>(uparāga nirodhahetuḥ)</p>\n\n<l>na sthānaniyamaḥ cittaprasādāt | KapSs_6.31 |</l>\n<p>(uparāga nirodhahetuḥ)</p>\n\n<l>praterādyopādānatānyeṣāṃ kāryatvaśruteḥ | KapSs_6.32 |</l>\n<p>(prakṛtereva jaganmūlatā)</p>\n\n<l>nityatve 'pi nātmano yogyatvābhāvāt | KapSs_6.33 |</l>\n<p>(prakṛtereva jaganmūlatā)</p>\n\n<l>śrutivirodhānna kutarkāpasadasyātmalābhaḥ | KapSs_6.34 |</l>\n<p>(prakṛtereva jaganmūlatā)</p>\n\n<l>pāramparye 'pi pradhānānuvṛttiraṇuvat | KapSs_6.35 |</l>\n<p>(prakṛtereva jaganmūlatā)</p>\n\n<l>sarvatra kāryadarśanāt vibhutvaṃ | KapSs_6.36 |</l>\n<p>(prakṛtereva jaganmūlatā)</p>\n\n<l>gatiyoge 'pyādyakāraṇatāhāniraṇuvat | KapSs_6.37 |</l>\n<p>(prakṛtereva jaganmūlatā)</p>\n\n<l>prasiddhādhikyaṃ pradhānasya na niyamaḥ | KapSs_6.38 |</l>\n<p>(prakṛtereva jaganmūlatā)</p>\n\n<l>sattvādīnāmataddharmatvaṃ tadrūpatvāt | KapSs_6.39 |</l>\n<p>(prakṛteḥ guṇarūpatāsādhanaṃ)</p>\n\n<l>anupabhoge 'pi pumarthaṃ sṛṣṭiḥ pradhānasyoṣṭrakuṅkumavahanavat | KapSs_6.40 |</l>\n<p>(pradhānapravṛttihetuḥ)</p>\n\n<l>karmavaicitryātsṛṣṭivaicitryaṃ | KapSs_6.41 |</l>\n<p>(pradhānapravṛttihetuḥ)</p>\n\n<l>sāmyavaiṣamyābhyāṃ kāryadvayaṃ | KapSs_6.42 |</l>\n<p>(sṛṣṭipralanimitte)</p>\n\n<l>vimuktabodhānna sṛṣṭiḥ pradhānasya lokavat | KapSs_6.43 |</l>\n<p>(pradhānasyasṛṣṭyuparamanimittādi nirūpaṇaṃ)</p>\n\n<l>nānyopasarpaṇe 'pi muktopabhogaḥ nimittābhāvāt | KapSs_6.44 |</l>\n<p>(pradhānasyasṛṣṭyuparamanimittādi nirūpaṇaṃ)</p>\n\n<l>puruṣabahutvaṃ vyavasthātaḥ | KapSs_6.45 |</l>\n<p>(praghānasyasṛṣṭyuparamanimittādi nirūpaṇaṃ)</p>\n\n<l>upādhiścet tatsiddhau punardvaitaṃ | KapSs_6.46 |</l>\n<p>(upādhibhedāt bandhamokṣavyavasthābhāvaḥ)</p>\n\n<l>dvābhyāmapi pramāṇavirodhaḥ | KapSs_6.47 |</l>\n<p>(avidyāpuruṣayorastitvāṅgīkāre advaidyavirodhaḥ)</p>\n\n<l>dvābhyāmapyavirodhānnapūrvamuttaraṃ ca sādhākābhāvāt | KapSs_6.48 |</l>\n<p>(avidhāpuruṣayorāstitvāṅgīkāre advaidyavirodhaḥ)</p>\n\n<l>prakāśatastatsiddhau karmakartṛvirodhaḥ | KapSs_6.49 |</l>\n<p>(ātmanaḥ prakāśasvarūpatve doṣaḥ)</p>\n\n<l>jaḍavyāvṛtto jaḍaṃ prakāśayati cidrūpaḥ | KapSs_6.50 |</l>\n<p>(ātmanaḥ prakāśasvarūpatve doṣaḥ)</p>\n\n<l>na śrutivirodho rāgiṇāṃ verāgyāya tatsiddheḥ | KapSs_6.51 |</l>\n<p>(advaitaśruteḥ svapakṣe sāmarasyaṃ)</p>\n\n<l>jagatsatyatvamaduṣṭakaraṇajanyatvam bādhakābhāvāt | KapSs_6.52 |</l>\n<p>(jagatsatyatvasādhanaṃ)\n<l>prakārāntarāsaṃbhavātsadutpattiḥ | KapSs_6.53 |</l>\n(satkāryavādasyaiva sādhutā)</p>\n\n<l>ahaṅkāraḥ kartā na puruṣaḥ | KapSs_6.54 |</l>\n<p>(ahaṅkārasyaiva kartṛtvaṃ)</p>\n\n<l>cidavasānā bhuktiḥ tatkarmārjitatvāt | KapSs_6.55 |</l>\n<p>(bhogopādhiḥ)</p>\n\n<l>candrādilokepyāvṛttiḥ nimittasadbhāvāt | KapSs_6.56 |</l>\n<p>(punarāvṛttihetuḥ)</p>\n\n<l>lokasya nopadeśāt siddhiḥ pūrvavat | KapSs_6.57 |</l>\n<p>(punarāvṛttihetuḥ)</p>\n\n<l>pārāmparyeṇa tatsiddhau vimuktiśrutiḥ | KapSs_6.58 |</l>\n<p>(punarāvṛttihetuḥ)</p>\n\n<l>gatiśruteśca vyāpakatve 'pi upādhiyogāt bhogadeśakālalābhaḥ vyomavat | KapSs_6.59 |</l>\n<p>(ātmano gatiśrutyupapattiḥ)</p>\n\n<l>anadhiṣṭhitasya pūtibhāvaprasaṅgānna tatsiddhiḥ | KapSs_6.60 |</l>\n<p>(deharacanāṃ prati bhoktradhiṣṭhānasyāvaśyakatā)</p>\n\n<l>adṛṣṭadvārācedasambaddhasya tadasambhavājjalādivadaṅkure | KapSs_6.61 |</l>\n<p>(deharacanāṃ prati bhoktradhiṣṭhānasyāvaśyakatā)</p>\n\n<l>nirguṇatvāttadasambhavādahaṅkāra dharmāte | KapSs_6.62 |</l>\n<p>(deharacanāṃ prati bhoktradhiṣṭhānasyāvaśyakatā)</p>\n\n<l>viśiṣṭasya jīvatvamanvayavyatirekāt | KapSs_6.63 |</l>\n<p>(jīvatvopādhiḥ)</p>\n\n<l>ahaṅkārakartradhīnā kāryasiddhirneśvarādhīnā pramāṇābhāvāt | KapSs_6.64 |</l>\n<p>(sṛṣṭyādīnāṃ kālamātranimittāhaṅkārādikāryatā)</p>\n\n<l>adṛṣṭodbhūtivatsamānatvaṃ | KapSs_6.65 |</l>\n<p>(sṛṣṭyādīnāṃ kālamātranimittāhaṅkārādikāryatā)</p>\n\n<l>mahato 'nyat | KapSs_6.66 |</l>\n<p>(sṛṣṭyādīnāṃ kālamātranimittāhaṅkārādikāryatā)</p>\n\n<l>karmanimittaḥ prakṛteḥ svasvāmibhāvo 'pyanādiḥ bījāṅkuravat | KapSs_6.67 |</l>\n<p>(prakṛtipuruṣayoḥ bhogyabhoktṛbhāvasya anādikarmanimittakatvaṃ)</p>\n\n<l>avivekanimitto vā pañcaśikhaḥ | KapSs_6.68 |</l>\n<p>(tatraiva matabhedaḥ)</p>\n\n<l>liṅgaśarīranimittaka iti sanandanācāryaḥ | KapSs_6.69 |</l>\n<p>(puruṣārthasvarūpanigamanaṃ)</p>\n\n</div>\n<div>\n\n<p>Tattvasamāsasūtrāṇi (kapilamaharṣipraṇītāni)</p>\n\n<p>[i.e., Tattvasamāsa, an abstract of Sāṃkhya philosophy]\n1. Tattvapādaḥ</p>\n\n<l>aṣṭau prakṛtayaḥ | Tats_1.1 |</l>\n<l>ṣoḍaśa vikārāḥ | Tats_1.2 |</l>\n<l>puruṣaḥ | Tats_1.3 |</l>\n<l>traiguṇyaṃ | Tats_1.4 |</l>\n<l>saṃcaraḥ | Tats_1.5 |</l>\n<l>pratisaṃcaraḥ | Tats_1.6 |</l>\n<l>adhyātmam | Tats_1.7 |</l>\n<l>adhibhūtam | Tats_1.8 |</l>\n<l>adhidaivatam | Tats_1.9 |</l>\n\n<p>2. Prakīrṇapādaḥ</p>\n\n<l>pañcābhibuddhayaḥ | Tats_2.1 |</l>\n<l>pañca karmayonayaḥ | Tats_2.2 |</l>\n<l>pañca vāyavaḥ | Tats_2.3 |</l>\n<l>pañca karmātmānaḥ | Tats_2.4 |</l>\n<l>pañcaparvāvidyā | Tats_2.5 |</l>\n<l>aṣṭāviṃśatidhāśaktiḥ | Tats_2.6 |</l>\n<l>navadhā tuṣṭiḥ | Tats_2.7 |</l>\n<l>aṣṭadhā siddhiḥ | Tats_2.8 |</l>\n<l>daśa mūlikārthāḥ | Tats_2.9 |</l>\n<l>anugrahaḥ sargaḥ | Tats_2.10 |</l>\n<l>caturdaśavidho bhūtasargaḥ | Tats_2.11 |</l>\n<l>trividho bandhaḥ | Tats_2.12 |</l>\n<l>trividho mokṣaḥ | Tats_2.13 |</l>\n<l>trividhaṃ pramāṇaṃ | Tats_2.14 |</l>\n<l>trividhaṃ duḥkhaṃ | Tats_2.15 |</l>\n<l>etatparaṃ yāthātathyaṃ | Tats_2.16 |</l>\n<l>etatjñātvā kṛtakṛtyaḥ syāt | Tats_2.17 |</l>\n<l>nāsau punaḥ trividhena duḥkhenābhibhūyate nābhibhīyate | Tats_2.18 |</l>\n\n  </div>\n</body>\n\n"
}