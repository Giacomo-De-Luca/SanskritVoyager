{
  "title": "sa_kauśikaprajñāpāramitāsūtra",
  "body": "<body xmlns='http://www.tei-c.org/ns/1.0'>\n\n<note><hi rend='bold'>Vaidya 95</hi></note>\n<l rend='bold'>Kauśikaprajñāpāramitāsūtram |</l>\n\n<p>namo sarvabuddhabodhisattvebhyaḥ ||</p>\n\n<p>evaṃ mayā śrutam | ekasmin samaye bhagavān rājagṛhe viharati sma gṛdhrakūṭe parvate mahatā bhikṣusaṃghena sārdhamanekaiśca bodhisattvaśatasahasraiḥ sarvaiḥ kumārabhūtaiḥ | tatra khalu bhagavān śakraṃ devānāmindramāmantrayate sma ||</p>\n\n<p>ayaṃ kauśika prajñāpāramitāyāḥ arthaḥ - prajñāpāramitā na dvayena draṣṭavyā na advayena | na nimittato na animittataḥ | na āyūhato na nirāyūhataḥ | notkṣepato na prakṣepataḥ | na saṃkleśato na asaṃkleśataḥ | na vyavadānato na avyavadānataḥ | notsargato na anutsargataḥ | na sthānato na asthānataḥ | na yogato na ayogataḥ | na saṃbandhato na asaṃbandhataḥ | na pratyayato na apratyayataḥ | na dharmato na adharmataḥ | na tathata(yā) na atathata(yā) na bhūtakoṭyā na abhūtakoṭyā(vedi)tavyā ||</p>\n\n<p>evamevāyaṃ sa kauśika prajñāpāramitāyāḥ arthaḥ | tadyathā sarvadharmasamatvāt prajñāpāramitā samā | sarvadharmaviviktatvāt prajñāpāramitā viviktā | sarvadharmācalatvāt prajñāpāramitā acalā | sarvadharmāmanyatvāt prajñāpāramitā amanyatā | sarvadharmābhīrutvāt prajñāpāramitā abhīru | sarvadharmācchambhitatayā prajñāpāramitā acchambhī | sarvadharmaikarasatvāt prajñāpāramitā ekarasā | sarvadharmānutpādatvāt prajñāpāramitā anutpādā | sarvadharmānirodhatvāt prajñāpāramitā anirodhā | gaganakalpatvāt sarvadharmāṇāṃ prajñāpāramitā gaganakalpā | rūpāparyantatvāt prajñāpāramitā aparyantā | evaṃ vedanāsaṃjñāsaṃskāravijñānāparyantatvāt prajñāpāramitā aparyantā | pṛthivīdhātvaparyantatvāt prajñāpāramitā aparyantā | evamabdhātu - tejodhātu - vāyudhātu - ākāśadhātu - vijñānadhātvaparyantatvāt prajñāpāramitā aparyantā | sumervaparyantatvāt prajñāpāramitā aparyantā | samudrāparyantatvāt prajñāpāramitā aparyantā | vajrasamatvāt prajñāpāramitā samā | sarvadharmābhedatvāt prajñāpāramitā abhedā | sarvadharma(svabhāvā)nupalabdhitvāt prajñāpāramitā anupalabdhiḥ | sarvadharmavibhāva(nā) - samatvāt prajñāpāramitā(a)vibhāva(nā) - samā | sarvadharmaniśceṣṭatvāt prajñāpāramitā niśceṣṭā | sarvadharmācintyatvāt prajñāpāramitā acintyeti ||</p>\n\n<p>evaṃ dānapāramitā - śīlapāramitā - kṣāntipāramitā - vīryapāramitā - dhyānapāramitā - prajñāpāramitātrimaṇḍalapariśuddhyaparyantatvāt prajñāpāramitā aparyantā iti ||</p>\n\n<p>prajñāpāramitā ucyate yaduta aṣṭādaśaśūnyatā | tadyathā - ādhyātmaśūnyatā bahirdhāśūnyatā ādhyātmābahirdhāśūnyatā śūnyatāśūnyatā mahāśūnyatā paramā(rtha)śūnyatā saṃskṛtaśūnyatā asaṃskṛtaśūnyatā atyantaśūnyatā anādyagraśūnyatā (ana)pakāraśūnyatā prakṛtiśūnyatā svalakṣaṇaśūnyatā sarvadharmaśūnyatā anupalambhaśūnyatā abhāvaśūnyatā svabhāvaśūnyatā abhāvasvabhāvaśūnyatā iti | ayamucyate saṃkṣiptena prajñāpāramiteti ||</p>\n\n<p>(<hi rend='bold'>Kauś, Vaidya 96</hi>) tārakā timiraṃ dīpo māyāvaśyāya buddhudam |\nsupinaṃ vidyudabhraṃ ca evaṃ draṣṭavya saṃskṛtamiti ||</p>\n\n<lg>\n<l>anirodhamanutpādamanucchedamaśāśvatam |</l>\n<l>anekārthamanānārthamanāgamamanirgamam ||</l>\n</lg>\n\n<lg>\n<l>yaḥ pratītyasamutpādaṃ prapañcopaśamaṃ śivam |</l>\n<l>deśayāmāsa saṃbuddhastaṃ vande vadatāṃ varam ||</l>\n</lg>\n\n<p>namo daśasu dikṣu sarveṣāmatītānāgatapratyutpannānāṃ trayāṇāṃ ratnānām | namo bhagavatyai prajñāpāramitāyai sarvatathāgatasunibhāyai sarvatathāgatānujñātavijñātāyai |(oṃ) prajñe mahāprajñe prajñāvabhāse prajñālokakāri ajñānavidhamane siddhe susiddhe siddhyamane(bha)gavate sarvāṅgasundari(bha)ktivatsale prasārahaste samāśvāsakare sidhya sidhya, budhya budhya, kampa kampa, cala cala, rāva rāva, āgaccha bhagavate mā vilamba svāhā ||</p>\n\n<p>namo dharmodgatasya bodhisattvasya mahāsattvasya mahākāruṇakasya ||</p>\n\n<p>namo prajñāpāramitāyai | tadyathā - munidharme saṃgrahadharme anugrahadharme vimokṣadharme sattvānugrahadharme vaiśramaṇadharme samantanuparivartanadharme guṇigrahasaṃgrahadharme sarvatrānugatadharme sarvakālaparipūrṇadharme svāhā ||</p>\n\n<p>namo prajñāpāramitāyai | tadyathā - akhane nikhane mukhana nekhane(avaravandane) paṭane paṭane paṭare svāhā ||</p>\n\n<p>namo prajñāpāramitāyai | tadyathā - gaṅgā gaṅgā na tīrāvabhāsa gaṅgā svāhā ||</p>\n\n<p>namo prajñāpāramitāyai | tadyathā śrīye śrīye muni śrīye śrīyase svāhā ||</p>\n\n<p>namo prajñāpāramitāyai | tadyathā - oṃ vajrabale svāhā ||</p>\n\n<p>namo prajñāpāramitāyai | tadyathā - oṃ hrī śrī dhī śruti smṛti mati gati vijaye svāhā ||</p>\n\n<p>namo prajñāpāramitāyai | tadyathā - bambari bambari mahābambari būru būru mahābūru svāhā ||</p>\n\n<p>namaḥ prajñāpāramitāyai | tadyathā - hūte hūte hūvitāśane sarva - karmāvaraṇane svāhā</p>\n\n<p>|| namaḥ prajñāpāramitāyai | tadyathā - oṃ orolik svāhā ||</p>\n\n<p>namo prajñāpāramitāyai | tadyathā - oṃ sarvavit svāhā ||</p>\n\n<p>namaḥ prajñāpāramitāyai | tadyathā - gate gate pāragate pārasaṃgate bodhi svāhā ||</p>\n\n<p>idamavocadbhagavān | āttamanā āyuṣmān sāriputraḥ śakro devānāmindraste ca bodhisattvā mahāsattvāḥ sā ca sarvāvatī parṣad sadevagandharvamānuṣāsuraśca loko bhagavato bhāṣitamabhyanandan ||</p>\n\n<p>kauśikanāma prajñāpāramitā samāptā ||</p>\n\n  </body>\n\n"
}