{
  "title": "sa_kaṇāda-vaiśeṣikasūtra",
  "body": "<body xmlns='http://www.tei-c.org/ns/1.0'>\n\n<p>vaiśeṣikasūtram</p>\n\n<l>athāto dharmaṃ vyākhyāsyāmaḥ | KVs_1,1.1 |</l>\n<l>yato 'bhyudayaniḥśreyasasiddhiḥ sa dharmaḥ | KVs_1,1.2 |</l>\n<l>tadvacanād āmnāyaprāmāṇyam (U,V,BhV āmnāyasya prāmāṇyam) | KVs_1,1.3 |</l>\n<l>pṛthivy āpas tejo vāyur ākāśaṃ kālo dig ātmā mana iti dravyāṇi | KVs_1,1.4 |</l>\n<l>rūparasagandhasparśāḥ saṃkhyāḥ parimāṇāni pṛthaktvaṃ saṃyogavibhāgau paratvāparatve buddhayaḥ sukhaduḥkhe icchādveṣau prayatnaś ca guṇāḥ | KVs_1,1.5 |</l>\n<l>utkṣepaṇam avakṣepaṇam ākuñcanaṃ prasāraṇaṃ gamanam iti karmāṇi | KVs_1,1.6 |</l>\n<l>sad anityaṃ dravyavat kāryaṃ kāraṇaṃ sāmānyaviśeṣavad iti dravyaguṇakarmaṇām aviśeṣaḥ | KVs_1,1.7 |</l>\n<l>dravyāṇi dravyāntaram ārabhante | KVs_1,1.8 |</l>\n<l>guṇāś ca guṇāntaram | KVs_1,1.9 |</l>\n<l>karma karmasādhyaṃ na vidyate | KVs_1,1.10 |</l>\n<l>kāryāvirodhi dravyaṃ kāraṇāvirodhi ca | KVs_1,1.11 |</l>\n<l>ubhaytathā guṇaḥ | KVs_1,1.12 |</l>\n<l>kāryavirodhi karma | KVs_1,1.13 |</l>\n<l>kriyāvad guṇavat samavāyikāraṇam iti dravyalakṣaṇam | KVs_1,1.14 |</l>\n<l>dravyāśrayy aguṇavān saṃyogavibhāgeṣv akāraṇam anapekṣa iti guṇalakṣaṇam | KVs_1,1.15 |</l>\n<l>ekadravyam aguṇaṃ saṃyogavibhāgeṣv anapekṣaṃ kāraṇam iti karmalakṣaṇam | KVs_1,1.16 |</l>\n<l>dravyaguṇakarmaṇāṃ dravyaṃ kāraṇaṃ sāmānyam | KVs_1,1.17 |</l>\n<l>tathā guṇaḥ | KVs_1,1.18 |</l>\n<l>saṃyogavibhāgānāṃ karma | KVs_1,1.19 |</l>\n<l>na dravyāṇāṃ vyatirekāt | KVs_1,1.20 |</l>\n<l>guṇavaidharmyān na karmaṇāṃ | KVs_1,1.21 |</l>\n<l>dravyāṇāṃ dravyaṃ kāryaṃ sāmānyam | KVs_1,1.22 |</l>\n<l>dvitvaprabhṛtayaś ca saṃkhyāḥ pṛthaktvaṃ saṃyogavibhāgāś ca | KVs_1,1.23 |</l>\n<l>asamavāyāt sāmānyaṃ karma kāryaṃ na vidyate | KVs_1,1.24 |</l>\n<l>saṃyogānāṃ dravyam | KVs_1,1.25 |</l>\n<l>rūpānāṃ rūpam | KVs_1,1.26 |</l>\n<l>gurutvaprayatnasaṃyogānām utkṣepaṇam | KVs_1,1.27 |</l>\n<l>saṃyogavibhāgāḥ karmaṇām | KVs_1,1.28 |</l>\n<l>kāraṇasāmānye dravyakarmaṇāṃ karmākāraṇam uktam | KVs_1,1.29 |</l>\n<l>kāraṇābhāvāt kāryābhāvaḥ | KVs_1,2.1 |</l>\n<l>na tu kāryābhavāt kāraṇābhāvaḥ | KVs_1,2.2 |</l>\n<l>sāmānyaṃ viśeṣa iti buddhyapekṣam | KVs_1,2.3 |</l>\n<l>bhāvaḥ sāmānyam eva | KVs_1,2.4 |</l>\n<l>dravyatvaṃ guṇatvaṃ karmatvaṃ ca sāmānyāni viśeṣāś ca | KVs_1,2.5 |</l>\n<l>anyatrāntyebhyo viśeṣebhyaḥ | KVs_1,2.6 |</l>\n<l>sad iti yato dravyaguṇakarmasu | KVs_1,2.7 |</l>\n<l>dravyaguṇakarmabhyo 'rthāntaraṃ sattā | KVs_1,2.8 |</l>\n<l>ekadravyavattvān na dravyam | KVs_1,2.9 |</l>\n<l>guṇakarmasu ca bhāvān na karma na guṇaḥ | KVs_1,2.10 |</l>\n<l>sāmānyaviśeṣābhāvāc ca | KVs_1,2.11 |</l>\n<l>ekadravyavattvena dravyatvam uktam | KVs_1,2.12 |</l>\n<l>sāmānyaviśeṣābhāvena ca | KVs_1,2.13 |</l>\n<l>guṇe bhāvād guṇatvam uktam | KVs_1,2.14 |</l>\n<l>sāmānyaviśeṣābhāvāc ca | KVs_1,2.15 |</l>\n<l>karmaṇi bhāvāt karmatvam uktam | KVs_1,2.16 |</l>\n<l>sāmānyaviśeṣābhāvāc ca | KVs_1,2.17 |</l>\n<l>salliṅgāviśeṣād viśeṣaliṅgābhāvāc caiko bhāvaḥ | KVs_1,2.18 |</l>\n\n<l>rūparasagandhasparśavatī pṛthivī | KVs_2,1.1 |</l>\n<l>rūparasasparśavatya āpo dravāḥ snigdhāś ca | KVs_2,1.2 |</l>\n<l>tejo rūpasparśavat | KVs_2,1.3 |</l>\n<l>vāyuḥ sparśavān | KVs_2,1.4 |</l>\n<l>ta ākāśe na vidyante | KVs_2,1.5 |</l>\n<l>sarpirjatumadhūcchiṣṭānāṃ pārthivānām agnisaṃyogād dravatādbhiḥ sāmānyam | KVs_2,1.6 |</l>\n<l>trapusīsaloharajatasuvarṇānāṃ taijasānām agnisaṃyogād dravatādbhiḥ sāmānyam | KVs_2,1.7 |</l>\n<l>viṣāṇī kakudmān prāntevāladhiḥ sāsnāvān iti gotve dṛṣṭaṃ liṅgam | KVs_2,1.8 |</l>\n<l>sparśaś ca | KVs_2,1.9 |</l>\n<l>na ca dṛṣṭānāṃ sparśa ity adṛṣṭaliṅgo vāyuḥ | KVs_2,1.10 |</l>\n<l>adravyavattvād dravyam (C,V,BhV U adravyavattvena) | KVs_2,1.11 |</l>\n<l>kriyāvattvād guṇavattvāc ca (V omits) | KVs_2,1.12 |</l>\n<l>adravyavattvena nityatvam uktam (C,BhV) (V adravyatvenānityam, U adravyatvena) | KVs_2,1.13 |</l>\n<l>vāyor vāyusaṃmūrcchanaṃ nānātve liṅgam | KVs_2,1.14 |</l>\n<l>vāyor iti sati snnikarṣe pratyakṣābhāvād dṛṣṭaṃ liṅgaṃ na vidyate | KVs_2,1.15 |</l>\n<l>sāmānyatodṛṣṭāc cāviśeṣaḥ | KVs_2,1.16 |</l>\n<l>tasmād āgamikam | KVs_2,1.17 |</l>\n<l>saṃjñākarma tv asmadviśiṣtānāṃ liṅgam | KVs_2,1.18 |</l>\n<l>pratyakṣapūrvakatvāt saṃjñākarmaṇaḥ | KVs_2,1.19 |</l>\n<l>niṣkramaṇaṃ praveśanam ity ākāśasya liṅgam | KVs_2,1.20 |</l>\n<l>tad aliṅgam ekadravyavattvāt karmaṇaḥ | KVs_2,1.21 |</l>\n<l>kāraṇāntarānukṜptivaidharmyāc ca | KVs_2,1.22 |</l>\n<l>saṃyogād abhāvaḥ karmaṇaḥ | KVs_2,1.23 |</l>\n<l>kāraṇaguṇapūrvaḥ kārye guṇo dṛṣṭaḥ kāryāntarāprādurbhāvāc ca śabdaḥ sparśavatām aguṇaḥ | KVs_2,1.24 |</l>\n<l>paratra samavāyāt pratyakṣatvāc ca nātmaguṇo na manoguṇaḥ | KVs_2,1.25 |</l>\n<l>liṅgam ākāśasya | KVs_2,1.26 |</l>\n<l>dravyatvanityatve vāyunā vyākhyāte | KVs_2,1.27 |</l>\n<p>28 tattvaṃ bhāvena | KVs_2,1 |\n<l>puṣpavastrayoḥ sati sannikarṣe gandhāntarāprādurbhāvo vastre gandhābhāvaliṅgam | KVs_2,2.1 |</l>\n<l>etenāpsūṣṇatā vyākhyātā | KVs_2,2.2 |</l>\n<l>vyavasthitaḥ pṛthivyāṃ gandhaḥ | KVs_2,2.3 |</l>\n<l>tejasy uṣṇatā | KVs_2,2.4 |</l>\n<l>apsu śītatā | KVs_2,2.5 |</l>\n<l>aparasmin paraṃ yugapad ayugapac ciraṃ kṣipram iti kālaliṅgāni | KVs_2,2.6 |</l>\n<l>dravyatvanityatve vāyunā vyākhyāte | KVs_2,2.7 |</l>\n<l>tattvaṃ bhāvena | KVs_2,2.8 |</l>\n<l>kāryaviśeṣeṇa nānātvam | KVs_2,2.9 |</l>\n<l>nityeṣv abhāvād anityeṣu bhāvāt | KVs_2,2.10 |</l>\n<l>kāraṇe kālākhyā | KVs_2,2.11 |</l>\n<l>ita idam iti yatas tad diśo liṅgam | KVs_2,2.12 |</l>\n<l>dravyatvanityatve vāyunā vyākhyāte | KVs_2,2.13 |</l>\n<l>tattvaṃ bhāvena | KVs_2,2.14 |</l>\n<l>kāryaviśeṣeṇa nānātvam | KVs_2,2.15 |</l>\n<l>ādityasaṃyogād bhūtapūrvād bhaviṣyato bhūtāc ca prācī | KVs_2,2.16 |</l>\n<l>tathā dakṣiṇā pratīcy udīci ca | KVs_2,2.17 |</l>\n<l>etena digantarāṇi vyākhyātāni | KVs_2,2.18 |</l>\n<l>sāmānyapratyakṣād viśeṣāpratyakṣād viśeṣasmṛteś ca saṃśayaḥ | KVs_2,2.19 |</l>\n<l>dṛṣṭam adṛṣṭām | KVs_2,2.20 |</l>\n<l>dṛṣṭaṃ ca dṛṣṭāvat | KVs_2,2.21 |</l>\n<l>dṛṣṭaṃ yathādṛṣṭām ayathādṛṣṭām ubhayathādṛṣṭatvāt | KVs_2,2.22 |</l>\n<l>vidyāvidyātaś ca saṃśayaḥ | KVs_2,2.23 |</l>\n<l>śrotragrahaṇo yo 'rthaḥ sa śabdaḥ | KVs_2,2.24 |</l>\n<l>tasmin dravyaṃ karma guṇa iti saṃśayaḥ | KVs_2,2.25 |</l>\n<l>tulyajātīyeṣv arthāntarabhūteṣu ca viśeṣasyobhayathā dṛṣṭatvāt | KVs_2,2.26 |</l>\n<l>ekadravyavattvān na dravyam | KVs_2,2.27 |</l>\n<l>acākṣuṣatvān na karma | KVs_2,2.28 |</l>\n<l>guṇasya sato 'pavargaḥ karmabhiḥ sādharmyam | KVs_2,2.29 |</l>\n<l>sato liṅgābhāvāt | KVs_2,2.30 |</l>\n<l>nityavaidharmyāt | KVs_2,2.31 |</l>\n<l>kāryatvāt | KVs_2,2.32 |</l>\n<l>abhāvāt | KVs_2,2.33 |</l>\n<l>kāraṇo vikārāt | KVs_2,2.34 |</l>\n<l>doṣāt | KVs_2,2.35 |</l>\n<l>saṃyogād vibhāgāc chabdāc ca śabdaniṣpatteḥ | KVs_2,2.36 |</l>\n<l>liṅgāc cānityaḥ | KVs_2,2.37 |</l>\n<l>dvayos tu pravṛttyor abhāvāt | KVs_2,2.38 |</l>\n<l>saṃkhyābhāvāt | KVs_2,2.39 |</l>\n<l>prathamāśabdāt | KVs_2,2.40 |</l>\n<l>sampratipattibhāvāc ca | KVs_2,2.41 |</l>\n<l>sandigdhāḥ satibahutve | KVs_2,2.42 |</l>\n<l>saṃkhyābhāvaḥ sāmānyataḥ | KVs_2,2.43 |</l></p>\n\n<l>prasiddhā indriyārthāḥ | KVs_3,1.1 |</l>\n<l>indriyārthaprasiddhir indriyārthebhyo 'rthāntaratve hetuḥ | KVs_3,1.2 |</l>\n<l>so 'napadeśaḥ | KVs_3,1.3 |</l>\n<l>kāraṇājñānāt | KVs_3,1.4 |</l>\n<l>kāryājñānāt | KVs_3,1.5 |</l>\n<l>ajñānāc ca | KVs_3,1.6 |</l>\n<l>anya eva hetur ity anapadeśaḥ | KVs_3,1.7 |</l>\n<l>saṃyogi samavāyy ekārthasamavāyi virodhi ca, kāryaṃ kāryāntarasya, kāraṇaṃ kāraṇāntarasya, virodhy abhūtaṃ bhūtasya, bhūtam abhūtasya, abhūtam abhūtasya, bhūtaṃ bhūtasya | KVs_3,1.8 |</l>\n<l>prasiddhapūrvakatvād apadeśasya | KVs_3,1.9 |</l>\n<l>aprasiddho 'napadeśaḥ | KVs_3,1.10 |</l>\n<l>asan sandigdhaś cānapadeśaḥ | KVs_3,1.11 |</l>\n<l>viṣāṇī tasmād aśvo viṣāṇī tasmād gaur iti ca | KVs_3,1.12 |</l>\n<l>ātmendriyamano'rthasannikarṣād yan niṣpadyate tad anyat | KVs_3,1.13 |</l>\n<l>pravṛttinivṛttī ca pratyagātmani dṛṣṭe paratra liṅgam | KVs_3,1.14 |</l>\n<l>ātmendriyārthasannikarṣe jñānasyābhāvo bhāvaś ca manaso liṅgam | KVs_3,2.1 |</l>\n<l>dravyatvanityatve vāyunā vyākhyāte | KVs_3,2.2 |</l>\n<l>prayatnāyaugapadyāj jñānāyaugapadyāc caikaṃ manaḥ | KVs_3,2.3 |</l>\n<l>prāṇāpānanimeṣonmeṣajīvanamanogatīndriyāntaravikārāḥ sukhaduḥkhe icchādveṣau prayatnaś cety ātmaliṅgāni | KVs_3,2.4 |</l>\n<l>dravyatvanityatve vāyunā vyākhyāte | KVs_3,2.5 |</l>\n<l>yajñadatta iti sati sannikarṣe pratyakṣābhāvād dṛṣṭaṃ liṅgaṃ na vidyate | KVs_3,2.6 |</l>\n<l>sāmānyatodṛṣṭāc cāviśeṣaḥ | KVs_3,2.7 |</l>\n<l>tasmād āgamikam | KVs_3,2.8 |</l>\n<l>aham iti śabdavyatirekān nāgamikam | KVs_3,2.9 |</l>\n<l>yadi ca dṛṣṭapratyakṣo 'haṃ devadatto 'haṃ yajñadatta iti | KVs_3,2.10 |</l>\n<l>devadatto gacchati viṣṇumitro gacchatīti copacārāc charīrapratyakṣaḥ | KVs_3,2.11 |</l>\n<l>sandigdhas tūpacāraḥ | KVs_3,2.12 |</l>\n<l>aham iti pratyagātmani bhāvāt paratrābhāvād arthāntarapratyakṣaḥ | KVs_3,2.13 |</l>\n<l>na tu śarīraviśeṣād yajñadattaviṣṇumitrayor jñānaviśeṣaḥ | KVs_3,2.14 |</l>\n<l>sukhaduḥkhajñānaniṣpattyaviśeṣād aikātmyam | KVs_3,2.15 |</l>\n<l>nānā vyavasthātaḥ | KVs_3,2.16 |</l>\n<l>śāstrasāmarthyāc ca | KVs_3,2.17 |</l>\n\n<l>sad akāraṇavat tan nityam | KVs_4,1.1 |</l>\n<l>tasya kāryaṃ liṅgam | KVs_4,1.2 |</l>\n<l>kāraṇabhāvād dhi kāryabhāvaḥ | KVs_4,1.3 |</l>\n<l>anityam iti ca viśeṣapratiṣedhabhāvaḥ | KVs_4,1.4 |</l>\n<l>avidyā ca | KVs_4,1.5 |</l>\n<l>mahaty anekadravyavattvād rūpāc copalabdhiḥ | KVs_4,1.6 |</l>\n<l>adravyavattvāt paramāṇāv anupalabdhiḥ | KVs_4,1.7 |</l>\n<l>rūpasaṃskārābhāvād vāyāv anupalabdhiḥ | KVs_4,1.8 |</l>\n<l>anekadravyeṇa dravyeṇa samavāyād rūpaviśeṣāc copalabdhiḥ | KVs_4,1.9 |</l>\n<l>etena rasagandhasparśeṣu jñānaṃ vyākhyātam | KVs_4,1.10 |</l>\n<l>tadabhāvād avyabhicāraḥ | KVs_4,1.11 |</l>\n<l>saṃkhyāḥ parimāṇāni pṛthaktvaṃ saṃyogavibhāgau paratvāparatve karma ca rūpidravyasamavāyāc cākṣuṣāṇi | KVs_4,1.12 |</l>\n<l>arūpiṣv acākṣuṣatvāt | KVs_4,1.13 |</l>\n<l>etena guṇatve bhāve ca sarvendriyajñānaṃ vyākhyātam | KVs_4,1.14 |</l>\n<l>pratyakṣāpratyakṣāṇām apratyakṣatvāt saṃyogasya pañcātmakaṃ na vidyate | KVs_4,2.1 |</l>\n<l>guṇāntarāprādurbhāvāc ca tryātmakam api na | KVs_4,2.2 |</l>\n<l>ātmasaṃyogas tv avipratiṣiddho mithaḥ pañcānām | KVs_4,2.3 |</l>\n<l>anekadeśapūrvakatvāt | KVs_4,2.4 |</l>\n<l>dharmaviśeṣāt | KVs_4,2.5 |</l>\n<l>kāryaviśeṣāt | KVs_4,2.6 |</l>\n<l>samākhyābhāvāt | KVs_4,2.7 |</l>\n<l>saṃjñādimattvāt | KVs_4,2.8 |</l>\n<l>santy ayonijā vedaliṅgāc ca | KVs_4,2.9 |</l>\n\n<l>ātmasaṃyogaprayatnābhyāṃ haste karma | KVs_5,1.1 |</l>\n<l>tathā musalakarma hastasaṃyogāc ca | KVs_5,1.2 |</l>\n<l>abhighātaje musalakarmaṇi vyatirekād akāraṇaṃ hastasaṃyogaḥ | KVs_5,1.3 |</l>\n<l>tathātmasaṃyogo hastamusalakarmaṇi | KVs_5,1.4 |</l>\n<l>musalābhighātāt tu musalasaṃyogād dhaste karma | KVs_5,1.5 |</l>\n<l>tathātmakarma hastasaṃyogāc ca | KVs_5,1.6 |</l>\n<l>saṃyogābhāve gurutvāt patanam | KVs_5,1.7 |</l>\n<l>nodanaviśeṣābhāvād nordhvaṃ na tiryag gamanam | KVs_5,1.8 |</l>\n<l>prayatnaviśeṣān nodanaviśeṣaḥ | KVs_5,1.9 |</l>\n<l>nodanaviśeṣād udasanaviśeṣaḥ | KVs_5,1.10 |</l>\n<l>hastakarmaṇā dārakakarma vyākhyātam | KVs_5,1.11 |</l>\n<l>tathā dagdhasya visphoṭanam | KVs_5,1.12 |</l>\n<l>prayatnābhāve gurutvāt suptasya patanam | KVs_5,1.13 |</l>\n<l>tṛṇakarma vāyusaṃyogāt | KVs_5,1.14 |</l>\n<l>maṇigamanaṃ sūcyabhisarpaṇam ity adṛṣṭakāritāni | KVs_5,1.15 |</l>\n<l>iṣāv ayugapat saṃyogaviśeṣāḥ karmānyatve hetuḥ | KVs_5,1.16 |</l>\n<l>nodanād ādyam iṣoḥ karma karmakāritāc ca saṃskārād uttaraṃ tathottaram uttaraṃ ca | KVs_5,1.17 |</l>\n<l>saṃskārābhāve gurutvāt patanam | KVs_5,1.18 |</l>\n<l>nodanād abhighātāt saṃyuktasaṃyogāc ca pṛthivyāṃ karma | KVs_5,2.1 |</l>\n<l>tad viśeṣeṇādṛṣṭakāritam | KVs_5,2.2 |</l>\n<l>apāṃ saṃyogābhāve gurutvāt patanam | KVs_5,2.3 |</l>\n<l>tad viśeṣeṇādṛṣṭakāritam | KVs_5,2.4 |</l>\n<l>dravatvāt syandanam | KVs_5,2.5 |</l>\n<l>nāḍyā vāyusaṃyogād ārohaṇam | KVs_5,2.6 |</l>\n<l>nodanāt pīḍanāt saṃyuktasaṃyogāc ca | KVs_5,2.7 |</l>\n<l>vṛkṣābhisarpaṇam ity adṛṣṭakāritam | KVs_5,2.8 |</l>\n<l>apāṃ saṅghāto vilayanaṃ ca tejasaḥ saṃyogāt | KVs_5,2.9 |</l>\n<l>tatrāvasphūrjathur liṅgam | KVs_5,2.10 |</l>\n<l>vaidikaṃ ca | KVs_5,2.11 |</l>\n<l>apāṃ saṃyogād vibhāgāc ca stanayitnuḥ | KVs_5,2.12 |</l>\n<l>pṛthivīkarmaṇā tejaḥkarma vāyukarma ca vyākhyātam | KVs_5,2.13 |</l>\n<l>agner ūrdhvajvalanaṃ vāyoś ca tiryagpavanam aṇumanasoś cādyaṃ karmety adṛṣṭakāritāni | KVs_5,2.14 |</l>\n<l>hastakarmaṇā manasaḥ karma vyākhyātam | KVs_5,2.15 |</l>\n<l>ātmendriyamano'rthasannikarṣāt sukhaduḥkhe tadanārambhaḥ | KVs_5,2.16 |</l>\n<l>ātmasthe manasi saśarīrasya sukhaduḥkhābhāvaḥ sa yogaḥ | KVs_5,2.17 |</l>\n<l>kāyakarmaṇātmakarma vyākhyātam | KVs_5,2.18 |</l>\n<l>apasarpaṇam upasarpaṇam aśitapītasaṃyogaḥ kāryāntarasaṃyogāś cety adṛṣṭakāritāni | KVs_5,2.19 |</l>\n<l>tadabhāve saṃyogābhāvo 'prādurbhāvaḥ sa mokṣaḥ | KVs_5,2.20 |</l>\n<l>dravyaguṇakarmavaidharmyād bhāvābhāvamātraṃ tamaḥ | KVs_5,2.21 |</l>\n<l>tejaso dravyāntareṇāvaraṇāc ca | KVs_5,2.22 |</l>\n<l>dikkālāv ākāśaṃ ca kriyāvadbhyo vaidharmyān niṣkriyāṇi | KVs_5,2.23 |</l>\n<l>etena karmāṇi guṇāś ca vyākhyātāḥ | KVs_5,2.24 |</l>\n<l>niṣkriyāṇāṃ samavāyaḥ karmabhyaḥ pratiṣiddhaḥ | KVs_5,2.25 |</l>\n<l>kāraṇaṃ tv asamavāyino guṇāḥ | KVs_5,2.26 |</l>\n<l>guṇair dig vyākhyātā | KVs_5,2.27 |</l>\n<l>kāraṇena kālaḥ | KVs_5,2.28 |</l>\n\n<l>buddhipūrvā vākyakṛtir vede | KVs_6,1.1 |</l>\n<l>na cāsmadbuddhibhyo liṅgam ṛṣeḥ | KVs_6,1.2 |</l>\n<l>tathā brāhmaṇe saṃjñākarmasiddhir liṅgam | KVs_6,1.3 |</l>\n<l>buddhipūrvo dadātiḥ | KVs_6,1.4 |</l>\n<l>tathā pratigrahaḥ | KVs_6,1.5 |</l>\n<l>tayoḥ kramo yathānitaretarāṅgabhūtānām | KVs_6,1.6 |</l>\n<l>ātmaguṇeṣv ātmāntaraguṇānām akāraṇatvāt | KVs_6,1.7 |</l>\n<l>aduṣṭabhojanāt samabhivyāhārato 'bhyudayaḥ | KVs_6,1.8 |</l>\n<l>tad duṣṭabhojane na vidyate | KVs_6,1.9 |</l>\n<l>duṣṭaṃ hiṃsāyām | KVs_6,1.10 |</l>\n<l>samabhivyāhārato doṣaḥ | KVs_6,1.11 |</l>\n<l>tad aduṣṭe na vidyate | KVs_6,1.12 |</l>\n<l>viśiṣṭe pravṛttiḥ | KVs_6,1.13 |</l>\n<l>same hīne cāpravṛttiḥ | KVs_6,1.14 |</l>\n<l>etena hīnasamaviśiṣtadhārmikebhyaḥ parādānaṃ vyākhyātam | KVs_6,1.15 |</l>\n<l>tathā viruddhānāṃ tyāgaḥ | KVs_6,1.16 |</l>\n<l>sama ātmatyāgaḥ paratyāgo vā | KVs_6,1.17 |</l>\n<l>viśiṣṭe ātmatyāgaḥ | KVs_6,1.18 |</l>\n<l>dṛṣṭānāṃ dṛṣṭaprayojanānāṃ dṛṣṭābhāve prayogo 'bhyudayāya.(C,V) (U dṛṣṭādṛṣṭaprayojanānāṃ dṛṣṭābhāve prayojanam abhyudayāya.) | KVs_6,2.1 |</l>\n<l>abhiṣecanopavāsabrahmacaryagurukulavāsavānaprasthyayajñadānaprokṣaṇadiṅnakṣatramantrakālaniyamāś cādṛṣṭāya | KVs_6,2.2 |</l>\n<p>cāturāśramyam upadhāc cānupadhāc ca/ | KVs_6,2.3 |\n<l>bhāvadoṣa upadhā | KVs_6,2.4 |</l>\n<l>adoṣo 'nupadhā | KVs_6,2.5 |</l>\n<l>iṣṭarūparasagandhasparśaṃ prokṣitam abhyukṣitaṃ ca tac chuci | KVs_6,2.6 |</l>\n<l>aśucīti śucipratiṣedhaḥ | KVs_6,2.7 |</l>\n<l>arthāntaraṃ ca | KVs_6,2.8 |</l>\n<l>ayatasya śucibhojanād abhyudayo na vidyate yamābhāvāt | KVs_6,2.9 |</l>\n<l>vidyate cānarthāntaratvād yamasya | KVs_6,2.10 |</l>\n<l>asati cābhāvāt | KVs_6,2.11 |</l>\n<l>sukhād rāgaḥ | KVs_6,2.12 |</l>\n<l>tanmayatvāt | KVs_6,2.13 |</l>\n<l>tṛpteḥ | KVs_6,2.14 |</l>\n<l>adṛṣṭāt | KVs_6,2.15 |</l>\n<l>jātiviśeṣāc ca rāgaviśeṣaḥ | KVs_6,2.16 |</l>\n<l>icchādveṣapūrvikā dharmādharmayoḥ pravṛttiḥ | KVs_6,2.17 |</l>\n<l>tataḥ saṃyogo vibhāgaś ca | KVs_6,2.18 |</l>\n<l>ātmakarmasu mokṣo vyākhyātaḥ | KVs_6,2.19 |</l></p>\n\n<l>uktā guṇāḥ | KVs_7,1.1 |</l>\n<l>guṇalakṣaṇaṃ coktam | KVs_7,1.2 |</l>\n<l>idam evaṃguṇam idam evaṃguṇam iti coktam | KVs_7,1.3 |</l>\n<l>pṛthivyāṃ rūparasagandhasparśā dravyānityatvād anityāḥ | KVs_7,1.4 |</l>\n<l>agnisaṃyogāc ca | KVs_7,1.5 |</l>\n<l>guṇāntaraprādurbhāvāt | KVs_7,1.6 |</l>\n<l>etena nityeṣv anityatvam uktam | KVs_7,1.7 |</l>\n<l>apsu tejasi vāyau ca nityā dravyanityatvāt | KVs_7,1.8 |</l>\n<l>anityeṣv anityā dravyānityatvāt | KVs_7,1.9 |</l>\n<l>kāraṇaguṇapūrvāḥ pṛthivyāṃ pākajāś ca | KVs_7,1.10 |</l>\n<l>apsu tejasi vāyau ca kāraṇaguṇapūrvāḥ pākajā na vidyante | KVs_7,1.11 |</l>\n<l>aguṇavato dravyasya guṇārambhāt karmaguṇā aguṇāḥ | KVs_7,1.12 |</l>\n<l>etena pākajā vyākhyātāḥ | KVs_7,1.13 |</l>\n<l>ekadravyavattvāt | KVs_7,1.14 |</l>\n<l>aṇor mahataś copalabdhyanupalabdhī nitye vyākhyāte | KVs_7,1.15 |</l>\n<l>kāraṇabahutvāt kāraṇamahattvāt pracayaviśeṣāc ca mahat | KVs_7,1.16 |</l>\n<l>tadviparītam aṇu | KVs_7,1.17 |</l>\n<l>aṇu mahad iti tasmin viśeṣabhāvād viśeṣābhāvāc ca | KVs_7,1.18 |</l>\n<l>ekakālatvāt | KVs_7,1.19 |</l>\n<l>aṇutvamahattvayor aṇutvamahattvābhāvaḥ karmaguṇair vyākhyātaḥ | KVs_7,1.21 |</l>\n<l>aṇutvamahattvābhyāṃ karmaguṇā aguṇāḥ | KVs_7,1.22 |</l>\n<l>etena dīrghatvahrasvatve vyākhyāte | KVs_7,1.23 |</l>\n<l>karmabhiḥ karmāṇi guṇair guṇāḥ | KVs_7,1.24 |</l>\n<l>tad anitye | KVs_7,1.25 |</l>\n<l>nityaṃ parimaṇḍalam | KVs_7,1.26 |</l>\n<l>avidyā vidyāliṅgam | KVs_7,1.27 |</l>\n<l>vibhavān mahān ākāśaḥ | KVs_7,1.28 |</l>\n<l>tathā cātmā | KVs_7,1.29 |</l>\n<l>tadabhāvād aṇu manaḥ | KVs_7,1.30 |</l>\n<l>guṇair dig vyākhyātā | KVs_7,1.31 |</l>\n<l>kāraṇena kālaḥ | KVs_7,1.32 |</l>\n<l>rūparasagandhasparśavyatirekād arthāntaram ekatvaṃ tathā pṛthaktvam | KVs_7,2.1 |</l>\n<l>tayor nityatvānityatve tejaso rūpasparśābhyāṃ vyākhyāte | KVs_7,2.2 |</l>\n<l>niṣpattiś ca | KVs_7,2.3 |</l>\n<l>ekatvapṛthaktvayor ekatvapṛthaktvābhāvo | KVs_7,2.4 |</l>\n<l>karmabhiḥ karmāṇi guṇair guṇāḥ | KVs_7,2.5 |</l>\n<l>niḥsaṃkhyatvāt karmaguṇānāṃ sarvaikatvaṃ na vidyate | KVs_7,2.6 |</l>\n<l>ekatvasyābhāvād bhāktaṃ na vidyate | KVs_7,2.7 |</l>\n<l>kāryakāraṇaikatvapṛthaktvābhāvād ekatvapṛthaktve na vidyete | KVs_7,2.8 |</l>\n<l>etad anityanitayor vyākhyātam | KVs_7,2.9 |</l>\n<l>anyatarakarmaja ubhayakarmajaḥ saṃyogajaś ca saṃyogaḥ | KVs_7,2.10 |</l>\n<l>etena vibhāgo vyākhyātaḥ | KVs_7,2.11 |</l>\n<l>saṃyogavibhāgayoḥ saṃyogavibhāgābhāvo 'ṇutvamahattvābhyāṃ vyākhyātaḥ | KVs_7,2.12 |</l>\n<l>karmabhiḥ karmāṇi guṇair guṇāḥ | KVs_7,2.13 |</l>\n<l>yutasiddhyabhāvāt kāryakāraṇayoḥ saṃyogavibhāgau na vidyete | KVs_7,2.14 |</l>\n<l>guṇatvāt | KVs_7,2.15 |</l>\n<l>guṇe ca bhāṣyate | KVs_7,2.16 |</l>\n<l>niṣkriyatvāt | KVs_7,2.17 |</l>\n<l>asati nāstīti ca prayogāt | KVs_7,2.18 |</l>\n<l>śabdārthāv asaṃbaddhau | KVs_7,2.19 |</l>\n<l>saṃyogino daṇḍāt samavāyino viṣāṇāc ca | KVs_7,2.20 |</l>\n<l>dṛṣṭatvād ahetuḥ pratyayaḥ | KVs_7,2.21 |</l>\n<l>tathā pratyayābhāvaḥ | KVs_7,2.22 |</l>\n<l>saṃbaddhasaṃbandhād iti cet sandehaḥ | KVs_7,2.23 |</l>\n<l>sāmayikaḥ śabdād arthapratyayaḥ | KVs_7,2.24 |</l>\n<l>ekadikkālābhyāṃ sannikṛṣṭaviprakṛṣṭābhyāṃ param aparam | KVs_7,2.25 |</l>\n<l>kāraṇaparatvāt kāraṇāparatvāc ca | KVs_7,2.26 |</l>\n<l>paratvāparatvayoḥ paratvāparatvābhāvo 'ṇutvamahattvābhyāṃ vyākhyātaḥ | KVs_7,2.27 |</l>\n<l>karmabhiḥ karmāṇi guṇair guṇāḥ | KVs_7,2.28 |</l>\n<l>iheti yataḥ kāryakāraṇayoḥ sa samavāyaḥ | KVs_7,2.29 |</l>\n<l>dravyatvaguṇatvakarmatvapratiṣedho bhāvena vyākhyātaḥ | KVs_7,2.30 |</l>\n<l>tattvaṃ ca | KVs_7,2.31 |</l>\n\n<l>dravyeṣu jñānaṃ vyākhyātam | KVs_8.1 |</l>\n<l>mana ātmā ca | KVs_8.2 |</l>\n<l>jñānanirdeśe jñānaniṣpattir uktā | KVs_8.3 |</l>\n<l>guṇakarmasv asannikṛṣṭeṣu jñānaniṣpatter dravyaṃ kāraṇaṃ kāraṇakāraṇaṃ ca | KVs_8.4 |</l>\n<l>sāmānyaviśeṣeṣu sāmānyaviśeṣābhāvāt tata eva jñānam | KVs_8.5 |</l>\n<l>sāmānyaviśeṣāpekṣaṃ dravyaguṇakarmasu | KVs_8.6 |</l>\n<l>dravye dravyaguṇakarmāpekṣam | KVs_8.7 |</l>\n<l>guṇakarmasu guṇakarmābhāvad guṇakarmāpekṣaṃ na vidyate | KVs_8.8 |</l>\n<l>samavāyinaḥ śvaityāc chvaityabuddheḥ śvete buddhis te kāryakāraṇabhūte | KVs_8.9 |</l>\n<l>dravyeṣv anitaretarakāraṇāt kāraṇāyaugapadyāt | KVs_8.10 |</l>\n<l>tathā dravyaguṇakarmasu kāraṇāviśeṣāt | KVs_8.11 |</l>\n<l>ayam eṣa kṛtaṃ tvayā bhojayāinam iti buddhyapekṣaṃ | KVs_8.12 |</l>\n<l>dṛṣṭeṣu bhāvād adṛṣṭeṣv abhāvāt | KVs_8.13 |</l>\n<l>artha iti dravyaguṇakarmasu | KVs_8.14 |</l>\n<l>dravyeṣu pañcātmakaṃ pratyuktam | KVs_8.15 |</l>\n<l>bhūyastvād gandhavattvāc ca pṛthivī gandhajñāne | KVs_8.16 |</l>\n<l>tathāpas tejo vāyuś ca rasarūpasparśajñāneṣu rasarūpasparśaviśeṣāt | KVs_8.17 |</l>\n\n<l>kriyāguṇavyapadeśābhāvād asat | KVs_9.1 |</l>\n<l>sad asat | KVs_9.2 |</l>\n<l>asataḥ sat kriyāguṇavyapadeśābhāvād arthāntaram (śabhāvād ?) | KVs_9.3 |</l>\n<l>sac cāsat | KVs_9.4 |</l>\n<l>yac cānyat satas tad apy asat | KVs_9.5 |</l>\n<l>asad iti bhūtapratyakṣābhāvād bhūtasmṛter virodhipratyakṣatvāc ca jñānam | KVs_9.6 |</l>\n<l>tathābāve bhāvapratyakṣatvāc ca | KVs_9.7 |</l>\n<l>etenāghaṭo 'gaur adharmaś ca vyākhyātaḥ | KVs_9.8 |</l>\n<l>abhūtaṃ nāstīty anarthāntaram | KVs_9.9 |</l>\n<l>nāsti ghaṭo geha iti sato ghaṭasya gehasaṃyogapratiṣedhaḥ | KVs_9.10 |</l>\n<l>nāsty anyaś candramā iti sāmānyāc candramasaḥ pratiṣedhaḥ | KVs_9.11 |</l>\n<l>sad asator vaidharmyāt kārye sad asattā na | KVs_9.12 |</l>\n<l>ātmany ātmamanasoḥ saṃyogaviśeṣād ātmapratyakṣam | KVs_9.13 |</l>\n<l>tathā dravyāntareṣu | KVs_9.14 |</l>\n<l>ātmendriyamano'rthasannikarṣāc ca | KVs_9.15 |</l>\n<l>tatsamavāyāt karmaguṇeṣu | KVs_9.16 |</l>\n<l>ātmasamavāyād ātmaguṇeṣu | KVs_9.17 |</l>\n<l>asyedaṃ kāryaṃ kāraṇaṃ saṃbandhy ekārhtasamavāyi virodhi ceti laiṅgikam | KVs_9.18 |</l>\n<l>etena śābdaṃ vyākhyātam | KVs_9.19 |</l>\n<l>hetur apadeśo liṅgaṃ nimittaṃ pramāṇaṃ kāraṇam ity anarthāntaram | KVs_9.20 |</l>\n<l>asyedam iti buddhyapekṣatvāt | KVs_9.21 |</l>\n<l>ātmamanasoḥ saṃyogaviśeṣāt saṃskārāc ca smṛtiḥ | KVs_9.22 |</l>\n<l>tathā svapnaḥ svapnāntikaṃ ca | KVs_9.23 |</l>\n<l>dharmāc ca | KVs_9.24 |</l>\n<l>indriyadoṣāt saṃskārāc cāvidyā | KVs_9.25 |</l>\n<l>tad duṣṭaṃ jñānam | KVs_9.26 |</l>\n<l>aduṣṭaṃ vidyā | KVs_9.27 |</l>\n<l>ārṣaṃ siddhadarśanaṃ ca dharmebhyaḥ | KVs_9.28 |</l>\n\n<l>ātmasamavāyaḥ sukhaduḥkhayoḥ pañcabhyo 'rthāntaratve hetus tadāśrayibhyaś ca guṇebhyaḥ | KVs_10.1 |</l>\n<l>iṣṭāniṣṭakāraṇaviśeṣād virodhāc ca mithaḥ sukhaduḥkhayor arthāntarabhāvaḥ | KVs_10.2 |</l>\n<l>saṃśayanirṇayayor arthāntarabhāvaś ca jñānāntaratve hetuḥ | KVs_10.3 |</l>\n<l>tayor niṣpattiḥ pratyakṣalaiṅgikābhyāṃ jñānāntaratve hetuḥ | KVs_10.4 |</l>\n<l>bhūtam iti pratyakṣaṃ vyākhyātam | KVs_10.5 |</l>\n<l>bhaviṣyatīti kāryāntare dṛṣṭatvāt | KVs_10.6 |</l>\n<l>tathā bhavatīti sāpekṣebhyo 'napekṣebhyaś ca | KVs_10.7 |</l>\n<l>abhūd ity abhūtāt | KVs_10.8 |</l>\n<l>sati ca kāryāsamavāyāt | KVs_10.9 |</l>\n<l>ekārthasamavāyiṣu kāraṇāntareṣu darśanād ekadeśa ity ekasmin | KVs_10.10 |</l>\n<l>śiraḥ pṛṣṭham udaraṃ pāṇir iti tadviśeṣebhyaḥ | KVs_10.11 |</l>\n<l>kāraṇam iti dravye kāryasamavāyāt | KVs_10.12 |</l>\n<l>saṃyogāt vā | KVs_10.13 |</l>\n<l>kāraṇasamavāyāt karmaṇi | KVs_10.14 |</l>\n<l>tathā rūpe kāraṇakāraṇasamavāyāc ca | KVs_10.15 |</l>\n<l>kāraṇasamavāyāt saṃyoge | KVs_10.16 |</l>\n<l>tathā kāraṇākāraṇasamavāyāc ca | KVs_10.17 |</l>\n<l>saṃyuktasamavāyād agner vaiśeṣikam | KVs_10.18 |</l>\n<l>laiṅgikaṃ pramāṇaṃ vyākhyātam | KVs_10.19 |</l>\n<l>dṛṣṭānāṃ dṛṣṭaprayojanānāṃ dṛṣṭābhāve prayogo 'bhyudayāya (S omits dṛṣṭaprayojanānāṃ) | KVs_10.20 |</l>\n<l>tadvacanād āmnāyaprāmāṇyam iti (U,S āmnāyasya prāmāṇyam) | KVs_10.21 |</l>\n\n  </body>\n\n"
}