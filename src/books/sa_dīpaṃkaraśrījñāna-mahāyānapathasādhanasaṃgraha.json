{
  "title": "sa_dīpaṃkaraśrījñāna-mahāyānapathasādhanasaṃgraha",
  "body": "<body xmlns='http://www.tei-c.org/ns/1.0'>\n\n<p>Mahāyānapathasādhanasaṅgrahaḥ</p>\n\n<p>namaḥ sarvabuddhabodhisattvebhyaḥ</p>\n\n<lg>\n<l>sarvātītādyabuddhānāṃ janakatvāt pitarau tathā /</l>\n<l>bhaktyā sādhanadharmāśca vākcittābhyāṃ mudā nataḥ // 1 //</l>\n</lg>\n\n<lg>\n<l>acintyāṃ mahatīṃ bodhiṃ jighṛkṣuścedanuttarām /</l>\n<l>bodheḥ sādhananiṣṭhatvāt sādhanaṃ sārato bhajet // 2 //</l>\n</lg>\n\n<lg>\n<l>sa ca triśaraṇaṃ gattvā nivārya sakalāśubhān /</l>\n<l>adhiśīlaṃ bhajecchuddhaṃ bodhicittasya vāhanam // 3 //</l>\n</lg>\n\n<lg>\n<l>āśritya kaśayā bhūyas tāḍayan maraṇasmṛteḥ /</l>\n<l>bhavamārga mahābhītiṃ krāmetainaṃ ca satvaram // 4 //</l>\n</lg>\n\n<lg>\n<l>abhayabuddhabhūprāptaḥ praṇidhānapade sthitaḥ /</l>\n<l>sattvasaṃvaramādhāya ṣaṭ ca pāramitādikāḥ // 5 //</l>\n</lg>\n\n<lg>\n<l>sattvacaryāścarettadvat tatprajñopāyasaṅgraham /</l>\n<l>śikṣetāsthitanirvāṇaṃ tatsāro dvividhastathā // 6 //</l>\n</lg>\n\n<lg>\n<l>rāgadraryarahito nityaṃ pāvakārthī tathāraṇim /</l>\n<l>bhāvayet satataṃ bhaktyā buddhaḥ śīghraṃ tato bhavet // 7 //</l>\n</lg>\n\n<lg>\n<l>parārtha maṇivannityam anābhogaṃ karoti saḥ /</l>\n<l>mahāyānasya śikṣeyuḥ dhanyāḥ sādhanasaṅgraham // 8 //</l>\n</lg>\n\n<lg>\n<l>cittaṃ sudhālavaiḥ raktaṃ buddhayśuddhau ca duḥspṛśam /</l>\n<l>etatsaṅgrahapuṇyena jagad yātu mahāpatham // 9 //</l>\n</lg>\n\n<l>buddhabhūmimahaṃ cāptvā bhaveyaṃ lokanāyakaḥ // 10 a ba //</l>\n\n<p>'atisaṃkṣiptamahāyānapathasādhanaṃ' mahācāryadīpaṅkaraśrījñānaviracitaṃ samāptam //</p>\n\n<p>bhāratasya tenaiva upādhyāya-paṇḍitena lokacakṣuṣā bhikṣuṇā kalyāṇamatinā (dge vahi blo gros) ca anūdya nirṇītam //</p>\n\n  </body>\n\n"
}