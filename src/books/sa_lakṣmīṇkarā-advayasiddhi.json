{
  "title": "sa_lakṣmīṇkarā-advayasiddhi",
  "body": "<body xmlns='http://www.tei-c.org/ns/1.0'>\n      <div>\n\t<head>advayasiddhi <lb/>yoginī lakṣmīṅkarā viracitā</head>\n\n\t<p>oṃ namaḥ śrīvajrasattvāya</p>\n\n\t<lg xml:id='ADvS_1'>\n\t  <l>prakṛtiprabhāsvaraṃ nāthaṃ sarvajñaṃ tribhavodbhavam /</l>\n\t  <l>praṇamya śirasā vajram īpsitārthaphalapradam //</l>\n\t</lg>\n\n\t<lg xml:id='ADvS_2'>\n\t  <l>deśakālatithivāranakṣatrair maṇḍalair vinā /</l>\n\t  <l>vakṣye haṃ vajrasattvasya saṃkṣepāt sādhanaṃ param //</l>\n\t</lg>\n\n\t<lg xml:id='ADvS_3'>\n\t  <l>niyamavratopavāsair akṣaroccāraṇabhāvanaiḥ /</l>\n\t  <l><app><lem>atattvayogo</lem><rdg wit='#Rinpoche1987'>atattvayogī</rdg></app> na siddhyet kalpakoṭiśatair api //</l>\n\t</lg>\n\n\t<lg xml:id='ADvS_4'>\n\t  <l>viḍvajrodakabījādyair nāsikābhyantarodbhavaiḥ /</l>\n\t  <l>pūjayed satataṃ mantrī ātmānaṃ tattvabhāvanaiḥ //</l>\n\t</lg>\n\n\t<lg xml:id='ADvS_5'>\n\t  <l>jananīṃ bhaginīś caiva duhitṛbhāgineyikān /</l>\n\t  <l>prajñnopāyavidhānena pūjayed yogavit sadā //</l>\n\t</lg>\n\n\t<lg xml:id='ADvS_6'>\n\t  <l>ekāṅgavikalāṃ hīnāṃ śilpanīṃ śvapacīṃ tathā /</l>\n\t  <l>yoṣitāṃ pūjayen nityaṃ jñānavajraprabhāvanaiḥ //</l>\n\t</lg>\n\n\t<p>tatremāni bījapadāni – o<choice><orig>ṁ</orig><reg>ṃ</reg></choice> āḥ hū<choice><orig>ṁ</orig><reg>ṃ</reg></choice></p>\n\n\t<lg xml:id='ADvS_7'>\n\t  <l>yena yena hi baddhyante jantavo raudrakarmaṇā /</l>\n\t  <l>sopāyena tu tenaiva mucyante bhavabandhanāt //</l>\n\t</lg>\n\n\t<lg xml:id='ADvS_8'>\n\t  <l>samayān aharahaḥ kuryād divyān pañcakulodbhavān /</l>\n\t  <l>pūjayec ca pradīpādyaiḥ sakṣīrair viśvasambhavaiḥ //</l>\n\t</lg>\n\n\t<lg xml:id='ADvS_9'>\n\t  <l>protphullanayano mantrī nityaṃ prahasitānanaḥ /</l>\n\t  <l>cittam āropya saṃbodhau bhāvayej jñānasāgaram //</l>\n\t</lg>\n\n\t<lg xml:id='ADvS_10'>\n\t  <l>yāvat sthiracalā bhāvā santy atra tribhavālaye /</l>\n\t  <l>sarve te tattvayogena draṣṭavyā vajradhṛg yathā //</l>\n\t</lg>\n\n\t<lg xml:id='ADvS_11'>\n\t  <l>paravādinaś ca kecil lingabhedair vyavastitāḥ /</l>\n\t  <l>te 'py atra nāvamantavyā vajrasattvavikurvitaiḥ //</l>\n\t</lg>\n\n\t<lg xml:id='ADvS_12'>\n\t  <l>sarvān samarasīkrtya bhāvān nairātmyaniḥsṛtān /</l>\n\t  <l>bhāvayet satataṃ mantrī dehaṃ prakṛtinirmalam //</l>\n\t</lg>\n\n\t<lg xml:id='ADvS_13'>\n\t  <l>gandhamālyādibhir vastrair dhūpanaivedyakais tathā /</l>\n\t  <l>gītavādyais tathā nṛtyaiḥ sopāyair bhajate vibhuḥ //</l>\n\t</lg>\n\n\t<lg xml:id='ADvS_14'>\n\t  <l>na kaṣṭakalpanāṃ kuryān nopavāsaṃ na ca kriyām /</l>\n\t  <l>snānaṃ śaucaṃ na caivātra grāmadharmavivarjanaṃ //</l>\n\t</lg>\n\n\t<lg xml:id='ADvS_15'>\n\t  <l>na cāpi vandayed devān kāṣṭhapāṣāṇamṛṇmayān /</l>\n\t  <l>pūjām asyaiva kāyasya kurvān nityaṃ smāhitaḥ //</l>\n\t</lg>\n\n\t<lg xml:id='ADvS_16'>\n\t  <l>makṣikācchardisaṃmiśrair viṇmūtrādyaiś ca bhāvitaiḥ /</l>\n\t  <l>pañcapradīpasaṃyuktaiḥ pūjayed vajradhāriṇam //</l>\n\t</lg>\n\n\t<lg xml:id='ADvS_17'>\n\t  <l>abalā svayambhukusumaiḥ sakṣīrair viśvasambhavaiḥ /</l>\n\t  <l>pūjayed devatāṃ tena dehasthāṃ tattvabhāvanaiḥ //</l>\n\t</lg>\n\n\t<lg xml:id='ADvS_18'>\n\t  <l>parasvaharaṇaṃ kuryāt paradāraniṣevanam /</l>\n\t  <l>vaktavyaṃ ca mṛṣāvākyaṃ sarvabuddhāṃś ca ghātayet //</l>\n\t</lg>\n\n\t<lg xml:id='ADvS_19'>\n\t  <l>śailamṛṇmayacaityādīn na kuryāt pustake ratim /</l>\n\t  <l>na maṇḍalāni svapne 'pi kāyavākcittakarmaṇā //</l>\n\t</lg>\n\n\t<lg xml:id='ADvS_20'>\n\t  <l>jugupsāṃ naiva kurvīta sarvavastuṣu mantravit /</l>\n\t  <l>vajrasattvaḥ svayaṃ tatra sākṣād rūpeṇa saṃsthitaḥ //</l>\n\t</lg>\n\n\t<lg xml:id='ADvS_21'>\n\t  <l>gamyāgamyavikalpaṃ tu bhakṣyābhakṣyaṃ tathaiva ca /</l>\n\t  <l>peyāpeyaṃ tathā mantrī kuryān naiva samāhitaḥ //</l>\n\t</lg>\n\n\t<lg xml:id='ADvS_22'>\n\t  <l>vairocanasamudbhūtān sarvaprāṇyaṅgasambhavān /</l>\n\t  <l>prāṇakān guhyatattvajño bhakṣayet siddhihetunā //</l>\n\t</lg>\n\n\t<lg xml:id='ADvS_23'>\n\t  <l>sarvavarṇasamudbhūtā jugupsyā naiva yoṣitaḥ /</l>\n\t  <l>saiva bhagavatī prajñā saṃvṛtyā rūpam āśrityā //</l>\n\t</lg>\n\n\t<lg xml:id='ADvS_24'>\n\t  <l>na tithir na ca nakṣatraṃ nopavāso vidhīyate /</l>\n\t  <l>advayajñānayuktasya siddhir bhavati saugatī //</l>\n\t</lg>\n\n\t<lg xml:id='ADvS_25'>\n\t  <l>bahunātra kim uktena yad bhaved upalabdhikam /</l>\n\t  <l>tat sarvaṃ tattvayogena draṣṭavyaṃ tattvavedinā //</l>\n\t</lg>\n\n\t<lg xml:id='ADvS_26'>\n\t  <l>hastyaśvakharagāvoṣṭrapradīpaṃ śvānasambhavam /</l>\n\t  <l>mahāpradīpasaṃmiśraṃ bhakṣayed yogavit sadā //</l>\n\t</lg>\n\n\t<lg xml:id='ADvS_27'>\n\t  <l>na cādhyāsaktiṃ kurvīta ekasminn api yogavit /</l>\n\t  <l>samatācittayogena bhāvanīyo bhavārṇavaḥ //</l>\n\t</lg>\n\n\t<lg xml:id='ADvS_28'>\n\t  <l>utpattisthitinirodhaṃ cāsampṛktaṃ pṛthagjanaiḥ /</l>\n\t  <l>tasya bhāve tu saṃsāro nānyatra pralayodbhavaḥ //</l>\n\t</lg>\n\n\t<lg xml:id='ADvS_29'>\n\t  <l>dinaṃ tu bhagavān vajrī naktaṃ prajñā vidhīyate /</l>\n\t  <l>evaṃ tu bhāvayed yogī laghu siddhim avāpnuyāt //</l>\n\t</lg>\n\n\t<lg xml:id='ADvS_30'>\n\t  <l>yat tad avyaktarūpaṃ tu sarvasattveṣu saṃsthitam /</l>\n\t  <l>guruvaktrāt paraṃ tattvaṃ prāpyate nātra samśayaḥ //</l>\n\t</lg>\n\n\t<lg xml:id='ADvS_31'>\n\t  <l>apratiṣṭhitanirvāṇaṃ nirnimittaṃ nirālayam /</l>\n\t  <l>vyāpakaṃ sarvasattveṣu saṃbodhiḥ paramaṃ padam //</l>\n\t</lg>\n\n\t<lg xml:id='ADvS_32'>\n\t  <l>evaṃ matvā tu vai yogī yo 'bhyased buddhimān sadā /</l>\n\t  <l>sa siddhyati na sandeho mandapuṇyo 'pi mānavaḥ //</l>\n\t</lg>\n\n\t<lg xml:id='ADvS_33'>\n\t  <l>ācāryāt parataraṃ nāsti trailokye sacarācare /</l>\n\t  <l>yasya prasādāt prāpyante siddhayo 'nekadhā budhaiḥ //</l>\n\t</lg>\n\n\t<lg xml:id='ADvS_34'>\n\t  <l>vajrasattvaḥ sa vai jñeyaḥ sarvabuddhair namaskṛtaḥ /</l>\n\t  <l>ācāryaḥ paramo devaḥ pūjanīyaḥ prayatnataḥ //</l>\n\t</lg>\n\n\t<lg xml:id='ADvS_35'>\n\t  <l>sa eva tathatārūpī lokānugrahahetunā /</l>\n\t  <l>rūpam āśritya saṃvṛtyā saṃsthito yogapīṭhake //</l>\n\t</lg>\n\n\t<lg xml:id='ADvS_36'>\n\t  <l>mṛtyur eṣa vikalpo yaṃ na bhāvaḥ sarvavastuṣu /</l>\n\t  <l>hanyate svavikalpena pṛthagjanavijṛmbhitaiḥ //</l>\n\t</lg>\n\n\t<p>śrīmadoḍīyānavinirgatā mahāyogapīṭhāgatā 'khilayogatantratattvagarbhā śrīlakṣmīmukhakamalād viniḥsṛtā svādhiṣṭhānakramodayā advayasiddhir nāma sādhanopāyikā samāpteti</p>\n      </div>\n    </body>\n  \n"
}