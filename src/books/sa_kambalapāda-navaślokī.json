{
  "title": "sa_kambalapāda-navaślokī",
  "body": "<body xmlns='http://www.tei-c.org/ns/1.0'>\n\n<p>Navaślokī</p>\n\n<p>āryāṣṭasāhaśrikāyāḥ prajñāpāramitāyāḥ piṇḍārthaḥ</p>\n\n<lg>\n<l>prajñāpāramitāmbodhau śubharatnākare svayam /</l>\n<l>sarvā pāramitās tatra tādātmyena vyavasthitāḥ // Nś_1 //</l>\n</lg>\n\n<lg>\n<l>niṣprapañcā nirābhāsā nirvikalpā nirālayā /</l>\n<l>niḥsvabhāvā parā sūkṣmā bindunādavivarjitā // Nś_2 //</l>\n</lg>\n\n<lg>\n<l>prajñāpāramitā mātā sarvabuddhodayā parā /</l>\n<l>trayānupalabdhirūpā sarvajñajñānagocarā // Nś_3 //</l>\n</lg>\n\n<lg>\n<l>prajñāpāramitāṃ saṃyag yo bhāvayitum icchati /</l>\n<l>tenārthato navaślokāś cintanīyāḥ samāsataḥ // Nś_4 //</l>\n</lg>\n\n<lg>\n<l>karmaprabhāvasaṃbhūtaṃ ṣaḍāyatanalakṣaṇam /</l>\n<l>punarbhavam iti khyātaṃ pratibhāsopamaṃ hi tat // Nś_5_[1] //</l>\n</lg>\n\n<p>nirmitaṃ nagaraṃ yadvad vilokayati nirmitaḥ /\ntadvat paśyati rūpāṇi karmabhir ni<hi rend='it'>rmi</hi>taṃ jagat // Nś_6_[2] //</p>\n\n<lg>\n<l>dharmaṃ deśayataḥ śabdā ye kecit śrutigocarāḥ /</l>\n<l>pratiśrutkopamāḥ sarve prodbhūtaśrutinaḥ śrutāḥ // Nś_7_[3] //</l>\n</lg>\n\n<lg>\n<l>āghrataṃ svāditaṃ tathā spraṣṭaṃ viṣayalālāsaiḥ /</l>\n<l>svapnatulyam idaṃ sarvam upalabdhaṃ na vidyate // Nś_8_[4] //</l>\n</lg>\n\n<lg>\n<l>māyāyantro naro yadvad bhinnāṃ ceṣṭāṃ karoti vai /</l>\n<l>tadvad ceṣṭāṃ karoty eva dehayantro nirātmakaḥ // Nś_9_[5] //</l>\n</lg>\n\n<lg>\n<l>nānopalabdhayo yāś ca pratikṣaṇasamudbhavāḥ /</l>\n<l>marīcisadṛśāś caite dṛṣṭanaṣṭāḥ vilakṣaṇāḥ // Nś_10_[6] //</l>\n</lg>\n\n<lg>\n<l>pratibimbanibhaṃ grāhyam anādicittasaṃbhavam /</l>\n<l>tadākāraṃ ca vijñānam anyonyapratibimbavat // Nś_11_[7] //</l>\n</lg>\n\n<p>dhyāyinā<hi rend='it'>ṃ</hi> svacchasaṃtāne <hi rend='it'>yaj</hi> jnanendusamudbhavam /\n<l>udakacandropamaṃ tad dhi pratyakṣaṃ na vidyate // Nś_12_[8] //</l></p>\n\n<lg>\n<l>yoginām api yaj jñānaṃ tad apy ākāśalakṣaṇam /</l>\n<l>tasmāj jñānaṃ ca jñeyaṃ ca sarvam ākāśalakṣaṇam // Nś_13_[9] //</l>\n</lg>\n\n<lg>\n<l>iti cintayataḥ tattvaṃ sarvabhāveṣv anāśritam /</l>\n<l>bodhipraṇidhicittena jñānaṃ agraṃ bhaviṣyati // Nś_14 //</l>\n</lg>\n\n<p>āryāṣṭasāhasrikāyāḥ prajñāpāramitāyāḥ piṇḍārthaḥ samāptaḥ\nkṛtir iyaṃ śrīkam<hi rend='it'>b</hi>alāmbarapādanām</p>\n\n  </body>\n\n"
}